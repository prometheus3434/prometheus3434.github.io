<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator" />
  <meta content="Yasar Mutlu" name="author" />
  <meta content="2008-05-17T10:59:05+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body class="calibre">
  <p class="calibre1">"Bizim her hareketimiz bugüne kadar Allah nezdinde olduğu gibi kul nezdinde de açık olagelmiştir. Hiçbir ard niyet düşün-müş değiliz. Pederimizin huzuruna çıkıp hakine yüz sürmek isteriz. 27 yıldır bir kere olsun huzuruna almamıştır. Biz de evla diz. Ahmed karındaşımıza gösterdiği şefkati bizden esirgeme meşini dileriz. Rumeli'de bir sancak sahibi olmak istemekliğimiz tamamen Sultan pederimizin faydası içindir. Gerektiğinde tac ü tahtını korumak üzere yakınında bulunmak arzusundayız.</p>

  <p class="calibre1">Dileklerimiz yerine getirildikte ihtilaf bertaraf olacaktır. Bir de Ahmed karındaşımızın veliahtlığını geri alsın, bu hal teamül değildir. Sünnete de mugayirdir."</p>

  <p class="calibre1">122 ? ŞEHZADE SELİM</p>

  <p class="calibre1">Elçiler Dersaadet'e dönüp aynen Padişaha aktardılar. Zaten Korkud'un hareketiyle allak-bullak olan Padişah, Yavuz'un sözlerini duyunca hiddetle yerinden fırladı:</p>

  <p class="calibre1">"Parmak kadar sabi bize sünnet-i seniyye dersi vermeye kalkar. Bu ne edebdir? Biz takva üzreyiz, şehzadelerimizden ders almaya ihtiyacımız yoktur."</p>

  <p class="calibre1">Padişahın gazabından ürkerek geri çekildiler. Olur olmaz yerlerde laf yetiştirmeye alışkın Hadım Ali Paşa bile dudakları-</p>

  <p class="calibre1"></p>

  <p class="calibre1">nı ısırdı. Son yıllarda Bayezid'i hiç bu kadar öfkeli gördüğünü hatırlamıyordu. Daha saygılı bir tavır takındı.</p>

  <p class="calibre1">Herkes gazabın sonu nereye varacak diye endişeyle beklerken büyük alim Zenbilli Ali Efendi bir adım öne çıktı:</p>

  <p class="calibre1">"Padişahım," dedi. "Akıl, vücudun efendisidir."</p>

  <p class="calibre1">Bayezid hızla Zenbilli'ye döndü:</p>

  <p class="calibre1">"Hikmetli bir söz, doğru olduğu da muhakkak, lakin sen ne demek istersin bununla?"</p>

  <p class="calibre1">"Şunu Padişahım. Gazap iradeyi elden alır. Hani bir söz vardır. Öfkeyle kalkan zararla oturur, derler. Öfke akim yolunu tı-</p>

  <p class="calibre1">kayan urdur. En büyük hatalar en öfkeli zamanlarda irtikap edilir."</p>

  <p class="calibre1">Sultanın daha beter köpürmesini bekleyen Hadım Ali Paşa ile Mustafa Paşa birden yatıştığını görünce hayal sukutuna uğradı-</p>

  <p class="calibre1">lar. Oysa bu öfkeli anında Selim ve Korkud'un üstüne kuvvet sevketmek üzere razı edeceklerini umuyorlardı. Fakat bekledik-leri olmadı, Padişah birden yatışmıştı.</p>

  <p class="calibre1">"Doğru söylersiniz Efendi Hazretleri," dedi. "Salim kafayla düşünüp bir karara varmamız lazım. Oldukça yaşlandık. Dün-ya denen zindandan ukba denen aydınlığa doğru uzanan dağ-</p>

  <p class="calibre1">dağalı yolu bitirmek üzereyiz. Belki de tahttan feragat edip, kendimizi büs bütün ibadete vermek daha akıllıca bir yol. Ama verimize kimi getirmeliyiz. Dört oğlumuzdan dördü de saltana-</p>

  <p class="calibre1">ŞEHZADE SELİM ? 123</p>

  <p class="calibre1"></p>

  <p class="calibre1">ta kendini layık görür. Yaradılışı yaradılışımıza en uygun oğlumuz Ahmed'dir. Yerimizi ona münasip görmüş idik. Fakat ulema ile asker istemez. Korkud'u ulema ister, vüzera istemez. Şehenşah'ı hiçbiri istemez. Selim'i asker kullarım padişah görmek diler. Oğullarımın ayrı ayrı hünerleri var, hepsi ayrı ayrı değerlere sahip. Hangi birini tercih etmeli, bilmem ki?"</p>

  <p class="calibre1">Sözün burasında Veziriazam dayanamadı:</p>

  <p class="calibre1">"Şüphesiz Ahmed Hazretlerini," dedi. "Doğrusu budur."</p>

  <p class="calibre1">"Acaba. Nereden belli?"</p>

  <p class="calibre1">Bu soruyu beklemiyordu, şaşkınlıkla bakındı.</p>

  <p class="calibre1">"Sen doğru ile eğriyi ne zamandır karıştırır oldun lala, bak yi-ne cevap veremiyorsun."</p>

  <p class="calibre1">"Şey, Devletlüm. . Demek isterim ki Şehzade Ahmed Hazretleri oğullarınızın içinde size en çok benzeyeni. Gözünüz arkada kalmaz."</p>

  <p class="calibre1">Bayezid pencereye yürüdü. Bir süre boğazı seyrettikten sonra:</p>

  <p class="calibre1">"Vakıa bana benzer," diye konuştu. "Lakin benim iyi bir pa-dişah olduğum ne malum?"</p>

  <p class="calibre1">Cevap beklemeden ilave etti:</p>

  <p class="calibre1">"Divan bitmiştir, gidebilirsiniz."</p>

  <p class="calibre1">Huzurdan çıktılar.</p>

  <p class="calibre1"></p>

  <p class="calibre3">***</p>

  <p>Haziran ayınm ortalarında Kefe Beyliğine giden dağ yolu üs-tünde on kadar şii süvarisi at sürüyordu. Taze yapraklar, ağaç-</p>

  <p class="calibre1">ların tepesinde tatlı hışırtılarla ilahi söylüyorlardı. Kuşların şen cıvıltıları, arada bir karganın bet sesiyle noktalanıyor, kuşlar korkarak uçuşuyorlardı.</p>

  <p class="calibre1">Vakit öğle üstü idi. Bölge en sıcak günlerinden birini yaşıyordu. Süvarilerin her biri terden sırılsıklamdı. Atlarını rahvan sür-melerine bakılırsa, aceleleri yoktu.</p>

  <p class="calibre1">124 ? ŞEHZADE SELİM</p>

  <p class="calibre1">Şehir hudutlarını geçtikten sonra önlerine ilk çıkan hana indiler. İçlerinden biri yaşlı Türkmen hancıyı kenara çekti:</p>

  <p class="calibre1">"Bak hancıbaşı, biz Şahkulu'na kavuşmak üzere gelmiş dila-verleriz. En iyi yiyeceklerini ve şaraplarını çıkar bakalım."</p>

  <p class="calibre1">Hancı dik dik adamın yüzüne baktıktan sonra:</p>

  <p class="calibre1">"Ben Padişah'a sadıkım," dedi. "Şahkulu dediğin adama Müslüman halk Şeytankulu diyor."</p>

  <p class="calibre1">Adam müstehzi bir tavırla sordu:</p>

  <p class="calibre1">"Senin fikrin ne?"</p>

  <p class="calibre1">Hancı serpuşunu ensesine doğru yıkarak soruyu cevaplandırdı:</p>

  <p class="calibre1">"Dindaşlarımınkinin aynı. Bu zırdeli yakında belasını bulacak. Buraları kasıp kavurdu. Oldürebildiği kadar Müslüman öl-dürdü. Uğursuz bir kasırga gibi esti, gitti. Sana bir şey söyleyeyim mi delikanlı, Şeytankulu gibilerin ömrü pek uzun olmaz.</p>

  <p class="calibre1">Şehzade Korkud'un Teke'yi başsız bırakarak Manisa'ya gitmesi büyük hata oldu. ŞahKulu denen zorba, şiileri teşkilatlandırarak başlarına geçti. İşinde gücünde çalışan Müslümanları astı, kesti. Dedim ya, kasırga gibi esti buralarda. Elmalı köyünü bü-</p>

  <p class="calibre1">tünüyle yaktı. Eteklerinden tutuşmuş canlı meşaleler gibi köy sokaklarında çığlık çığlığa dolaşan gebe kadınlar gördüm. Siv-riltilmiş kazıklara oturtulan bebeler gördüm."</p>

  <p class="calibre1">Gözlerinden boşalan sicim sicim yaş ak sakalına doğru aktı.</p>

  <p class="calibre1">Sesi titremeye başladı:</p>

  <p class="calibre1">"Allah kullarını sahipsiz kor mu sanırsın sen? Nitekim Padi-</p>

  <p class="calibre1">şahımız efendimizin Anadolu Beylerbeyi Karagöz Paşa üstüne gider diye işitiriz. İşini mutlaka bitirecektir."</p>

  <p class="calibre1">Süvari kahkahalarla güldü:</p>

  <p class="calibre1">"Sen öyle zannet ihtiyar," dedi. "Dünyadan haberin olmadığı ne kadar belli. Karagöz Paşa'nın gönderdiği ordu tekmil kılıç-</p>

  <p class="calibre1">ŞEHZADE SELİM ? 125</p>

  <p class="calibre1"></p>

  <p class="calibre1">tan geçirildi. Şahkulu'nun on bin kişilik kuvveti cıva gibi akıcı.</p>

  <p class="calibre1">Düştüğü yeri delip geçiyor."</p>

  <p class="calibre1">Yaşlı adam ellerini yüzüne kapadı:</p>

  <p class="calibre1">"İnanmam!"</p>

  <p class="calibre1">"Sen yine de inanma. Ama bizim yemekte şarabı tez elden hazırla. Son aldığımız habere göre, Şahkulu Anadolu Beyler-beylik merkezi Kütahya üstüne yürür. Ona kavuşmak istiyoruz.</p>

  <p class="calibre1">Şah İsmail'in mektubunu taşıyoruz. Bildin değil mi Şah İsmail Efendimizin? Rengin uçtuğuna göre elbet bilmişindir. Şimdi şarabı çıkar artık."</p>

  <p class="calibre1">Hancı birden diklendi:</p>

  <p class="calibre1">"Çek arabanı" dedi. "Burada şarap bulunmaz!"</p>

  <p class="calibre1">"Nedenmiş o?"</p>

  <p class="calibre1">"Çünkü Müslümamm!"</p>

  <p class="calibre1">Cevap balyoz gibi adamın başına indi sanki, bakakaldı ak sakallı hanemin yüzüne.</p>

  <p class="calibre1">"İşe bak sen."</p>

  <p class="calibre1">Arkadan bir ses geldi:</p>

  <p class="calibre1">"Hey! Bu sohbet daha uzarsa hanı yıkacağız, ne yapıyorsun orada be?"</p>

  <p class="calibre1">Hancı ile konuşan adam arkadaşına doğru döndü. Toparlan-mıştı. Sinir törpüleyen bir kahkaha attı.</p>

  <p class="calibre1">"Bakın arkadaşlar, bu ihtiyar ne diyor, biliyor musunuz?"</p>

  <p class="calibre1">"Ne diyor?"</p>

  <p class="calibre1">"Burası Müslüman topraklarıymış, onun için de şarap bulun-mazmış. Amma da komik değil mi?"</p>

  <p class="calibre1">Yüzü yaralı olanı kahkahalara katılmadı, doğruca gitti, hancı ile süvarinin ortasında durdu:</p>

  <p class="calibre1">"Şarap bulunmaz mı dedin ihtiyar?</p>

  <p class="calibre1">126 ? ŞEHZADE SELİM</p>

  <p class="calibre1">"Evet, bulunmaz dedim."</p>

  <p class="calibre1">"Fakat biz içmek istiyoruz."</p>

  <p class="calibre1">"İlerde bir han daha var. Sizinkiler işletiyor. Gidin dilediğiniz kadar zıkkımlanın."</p>

  <p class="calibre1">Yüzü yaralı adam arkadaşlarına doğru bağırdı:</p>

  <p class="calibre1">"Duydunuz mu ne diyor çocuklar?"</p>

  <p class="calibre1">"Duyduk Reis. Daha söyletecek misin?"</p>

  <p class="calibre1">Adam bir süre ihtiyarı süzdü. Hiç gözlerini kaçırmadı yaşlı adam. Dik dik bakmaya devam etti. Sanki hepsine meydan okuyordu.</p>

  <p class="calibre1">"Nasıl sağ kaldığını bilmiyorum, ama buna pişman edeceğim seni. Ölmüş olmayı bin kere isteyeceksin."</p>

  <p class="calibre1">Arkadaşlarına:</p>

  <p class="calibre1">"Tutun!" diye seslendi.</p>

  <p class="calibre1">Dört kişi aynı anda sarıldı. İhtiyar hancı ancak iki adım geri-lemeye fırsat buldu. Ne zaman çektiği belli olmayan eğri bir hançer belirdi sağ elinde.</p>

  <p class="calibre1">"Gelin bakalım sapkınlar çetesi, gelin!"</p>

  <p class="calibre1">Beklenmedik bu durum karşısında afallamışlardı. İhtiyarın karşı gelmesi akim alacağı şey değildi. Adam belki de ölmek istiyordu, kimbilir.</p>

  <p class="calibre1">"Tutun dedim," diye gürledi reisleri. "Ne bakmırsmız şaşkın ördekler gibi bre?"</p>

  <p class="calibre1">Arkadakilerden birkaçı güldü. Zoraki bir gülüştü bu. Talihin kime gülüp, kimi ezeceği belli olmazdı. Belki de ihtiyar hancı-</p>

  <p class="calibre1">nın elindeki şu sivri uçlu hançer kendilerini öbür dünyaya gönderirdi.</p>

  <p class="calibre1">Nasip ilk hamleyi yapan genç arkadaşlarına çıktı. Karnında açılan koca deliği iki eliyle kavrayarak fırıldak gibi dönmeye başladı. Sonra düştü. Ağzından boşalan kanlı kusmuğun içinde kaldı yüzü.</p>

  <p class="calibre1">ŞEHZADE SELİM ? 127</p>

  <p class="calibre1">Ama, birden ölmedi. Böğüre böğüre yerleri tırnakladı. Kirli tahtaların üstünde tırnak izleri çıktı. Neden sonra hareketsiz kaldı.</p>

  <p class="calibre1">Ne yapacaklarını şaşırmış, arkadaşlarını seyrediyorlardı. Hareketsiz kaldığını görünce gerçeğe ancak intikal edebildiler.</p>

  <p class="calibre1">"Tutun!" diye bağırdı bir tanesi. "Gebertin!"</p>

  <p class="calibre1">Gözlerini kan bürümüştü. Hançeri filan unutarak atıldılar. İki tanesi daha düştü döşemeye. Kan yer yer birikti.</p>

  <p class="calibre1">İhtiyarın gür sesi çınladı:</p>

  <p class="calibre1">"Kaybedilecek bir şeyim yok, tek canım var. Ailemi Şeytankulu öldürdü. Gözlerimin önünde hem de. Iztırap çekeyim diye bıraktı beni."</p>

  <p class="calibre1">"Gebereceksin!"</p>

  <p class="calibre1">"Ben gebermem, şehid olurum. Ben Fatih'in silahdarıyım.</p>

  <p class="calibre1">Anladınız mı? Korku bilmem!"</p>

  <p class="calibre1">"Urun bre!"</p>

  <p class="calibre1">İhtiyarın beklenmedik çıkışlarından biri daha nasibini aldı.</p>

  <p class="calibre1">Bu ilk konuşan adamdı. Hançer kalbine geldiği gibi tek kelime bile edemeden yere yıkıldı.</p>

  <p class="calibre1">Ama yorulmuştu yaşlı adam. Yıllarca serhatlerde kılıç salla-yan, kiriş geren, yular tutan eller yaşlanmıştı çoktandır. Eski günlerinde olsaydı topuna metelik vermezdi ya! İhtiyarlık çö-</p>

  <p class="calibre1">kertmişti. Gençliğe en çok muhtaç olduğu bir zamanda onu kaybetmiş olduğunu bilmenin acısı yüreğinin bir parçasını kopardı gitti. Belki bu yaptıklarını da beceremeyecekti, fakat Şeytankulu'nun melanetleri gözlerinin, önünden gitmiyordu. Bir gün avanesiyle gelip şarap istemişti. Olmadığını duyunca kö-</p>

  <p class="calibre1">pürmüş, hancıyı bacaklarından tavana asmıştı. Önce altı yaşındaki oğlundan başlayarak üç kızını, karısını ve yüz yaşına basmış anasını kılıçlamıştı.</p>

  <p class="calibre1">Gözleri dehşetle büyüdü. Aynı sahneyi birkaç saniye içinde tekrar yaşadı.</p>

  <p class="calibre1"></p>

  <p class="calibre1">128 ? ŞEHZADE SELİM</p>

  <p class="calibre1">"Savulun, haaaayt! Allah, Allah!"</p>

  <p class="calibre1">Kollarına yapıştılar, arkaya büktüler. Sağ kolunun "çat" etti-</p>

  <p class="calibre1">ğini duydu. Derin bir acı bütün vücuduna yayıldı. Kırıldığını anladı, ama zayıf görünmemek için sesini çıkarmadı. Sadece acıyla yüzünü buruşturdu. Alnında buz gibi soğuk ter taneleri birikmişti.</p>

  <p class="calibre1">"İyi tutun," diye tembihledi reisleri. "Amma da çetin ceviz-miş be!"</p>

  <p class="calibre1">"Hiç göstermiyor değil mi Reis?"</p>

  <p class="calibre1">Konuşana bakıp iç çekti:</p>

  <p class="calibre1"></p>

  <p class="calibre1">"En iyi arkadaşlarımızı tepeledi lanet domuz."</p>

  <p class="calibre1">Yaşlı hancı ağzındaki bütün tükürüğü adamın suratına gönderdi.</p>

  <p class="calibre1">"Tüh senin gibi kılıç erine!"</p>

  <p class="calibre1">Reis baktı kaldı. Yüzünde sinsi bir sırıtık belirdi.</p>

  <p class="calibre1">"Yoo," dedi. "Boşuna beni tahrik etme, öldürmeyeceğim.</p>

  <p class="calibre1">Ölüm senin için çok küçük bir ceza olur. İyi tutun çocuklar, ak-lıma bir şey geldi."</p>

  <p class="calibre1">"Ne geldi Reis?"</p>

  <p class="calibre1">"Sıkı tutun dedim, bacaklarını da. Bırakmayın ha!"</p>

  <p class="calibre1">İhtiyar debeleniyordu ya, mengene gibi kollardan kendini kurtaramıyordu. Sim sıkı sarmış, döşemeye bastırmışlardı. Hemen yanıbaşmda ilk hançerlediği haydut yatıyordu. Karnındaki koca delik pıhtı tutmuştu.</p>

  <p class="calibre1">"Kıpırdatmayın bre!"</p>

  <p class="calibre1">"Yalnız başını oynatabiliyor Reis."</p>

  <p class="calibre1">"Hiçbir yerini oynatmasın, benim işim zaten başıyla."</p>

  <p class="calibre1">"Boğazımı yavaş yavaş kesecek herhalde" diye düşündü ihtiyar hancı. "Adaaam sende. Kessin kesecekse, ne olur? Kefeli bir hancı ölürse kıyamet kopmaz ya."</p>

  <p class="calibre1">ŞEHZADE SELİM ? 129</p>

  <p class="calibre1"></p>

  <p class="calibre1">Üstüne eğilen reisin yüzüne bir daha tükürdü.</p>

  <p class="calibre1">"Bitir şu işi namert!"</p>

  <p class="calibre1">Adam yüzüne asılı kalan tükürüğü silmedi bile, bıçağını çı-</p>

  <p class="calibre1">kardı.</p>

  <p class="calibre1">"Açın ağzını."</p>

  <p class="calibre1">Bıçağı gırtlağına mı sokacaktı? Nefes borusunu keserek debelene debelene can vermesini mi seyredecekti? Bu adamlardan her şey beklenirdi. Olsun. Her yolun sonu nasılsa ölüme çıkıyor değil miydi?</p>

  <p class="calibre1">Zorla ağzını açtılar.</p>

  <p class="calibre1">"Dilini dışarı çekin!"</p>

  <p class="calibre1">Yaşlı hancı ancak o zaman anladı adamın niyetini. Rengi uç-</p>

  <p class="calibre1">tu. Dilini keseceklerdi. Fena çok fena idi bu. Ölümün her çeşidi-ne razıydı, ama dilinin kesilmesi beter bir şeydi.</p>

  <p class="calibre1">Var gücüyle kurtulmaya çalıştı. Bütün kuvvetini çenesine ve-rerek ağzını kapamayı denedi. Hiç birini de beceremedi. Bıça-</p>

  <p class="calibre1">ğın soğuk temasını dilinin üstünde duydu. Ve bir acı.. Keskin, bayıltıcı, yürek yakan bir acı.. Kırık kolunun acısıyla birleşti.</p>

  <p class="calibre1">Ağzı sim sıcak kanla doldu, genzine kaçtı bir kısmı. Hayal-meyal kahkahalar geldi kulağına. Adamlar mı gülüyordu, yoksa rüya mı görüyordu, anlayamadı. Gözleri karardı, başı ağırlaştı, kahkahalar giderek silindi, sesler dindi, uğultular kesildi. Kendini kaybetmişti.</p>

  <p class="calibre1">"Gidelim çocuklar," dedi Reis. "Bunun işi bitik. Yaşadığı müddetçe bizi unutamaz artık."</p>

  <p class="calibre1">"Tabii yaşarsa!"</p>

  <p class="calibre1">"Yaşayacak. Belki saraylarda iş bile bulur. Dilsizlere ihtiyaç çoktur bu zamanda."</p>

  <p class="calibre1">Kapıdan çıkarlarken sordu:</p>

  <p class="calibre1">"Şarap satan hana ilerde mi demişti?"</p>

  <p class="calibre1">130 ? ŞEHZADE SELİM</p>

  <p class="calibre1">"Evet."</p>

  <p class="calibre1">"Gidelim, şarabımızı orada yudumlarız, ölen arkadaşlarımı-</p>

  <p class="calibre1">zın da ruhu bunu istiyor şimdi, haydi atlara!"</p>

  <p class="calibre1">Yarım saat önce birlikte geldikleri dört arkadaşı ceset halinde arkada bırakmanın üzüntüsü taş kalblerinin hududuna bile gi-rememişti. Şarkılar söyleyerek atlarını mahmuzladılar.</p>

  <p class="calibre1"></p>

  <p class="calibre3">***</p>

  <p>Hüseyin Ağa, derin düşüncelere dalmış gibiydi. Ne zamandır hiç konuşmadan dört kişilik kafilenin önünde at sürüyordu. Sa-noğlan, Rasim ve Celal biraz ardından geliyor, aralarında geve-zelik ediyorlardı.</p>

  <p class="calibre1">Celal:</p>

  <p class="calibre1">"Derler ki, Şeytankulu nam kefere sarı delikanlıları kazığa oturturmuş. Eline geçmemeye bak Sarıoğlan."</p>

  <p class="calibre1">"Acı patlıcanı kırağı çalmaz Celal Ağabey, beni düşünme sen."</p>

  <p class="calibre1">Rasim lafa karıştı:</p>

  <p class="calibre1">"Yol boyu belki yüz ceset gördük. Kimi ipe çekilmiş, kimi ka-zığa oturtulmuş. Yakılan köyler de cabası. Billahi Şehzade Selim, İstanbul tahtında otursaydı bunların hiç biri olmazdı."</p>

  <p class="calibre1">Celal:</p>

  <p class="calibre1">"Nereden biliyorsun?"</p>

  <p class="calibre1">"İnanolsun Safevî takımı Yavuz'un gölgesinden korkar. Ama Sultan Bayezid Hazretlerini hesaba bile katmazlar. Alt yanı Şah İsmail bir mektup yazıp özür beyan eder, hepsi bu. Dulkadıroğ-</p>

  <p class="calibre1">lu'nu perişan ettiğinde böyle yapmamış mıydı?".</p>

  <p class="calibre1">"Haklısın galiba, neyse bunları düşünmek bize düşmez. Baksana Hüseyin Ağam hepimizin hesabına düşünüyor."</p>

  <p class="calibre1">Sesini yükseltti:</p>

  <p class="calibre1">ŞEHZADE SELİM ? 131</p>

  <p class="calibre1"></p>

  <p class="calibre1">"Hey Ağam! Küffar önünde hezimete duçar olmuş acemi kumandanlar gibi nedir bu halin?"</p>

  <p class="calibre1">Atını mahmuzlamış, Hüseyin Ağaya kavuşmuştu.</p>

  <p class="calibre1">"Bilmem ki Celal. İçim sıkılır. Felaket haberi almadan evvel hep böyle olurum."</p>

  <p class="calibre1">"Felaket mi? Hangi felaketi söylersin Ağam? Hangi birini?</p>

  <p class="calibre1">Şeytankulu ortalığı kasıp kavurur. Her ağaçta bir ceset, her ka-zıkta bir insan. Padişahımız Efendimizin uykusu bol olsun.</p>

  <p class="calibre1">Devlet-i Al-i Osman haniyse peşkeş çekilecek. Kanımız damarlarımızda mı dondu nedir? Nerede o serhad boylarında kanat çırpan akıncılar? Bırak Ağam, yaramız içimizde kalsın; söylemek de kâr etmiyor nasılsa. Lafla peynir gemisi yürümez diyen boşa ağız yormamış. Görüyoruz ki yürümüyor. Etrafa baksana, şehir, şehir olmaktan çıkmış. Bir kıyamet-i suğra da burada kopmuş sanki. Şu güzelim konağın halini görüyor musun? Yangın her yanını karartmış. Eminim Şahkulu rezilinin kalbi daha beter kara."</p>

  <p class="calibre1">"Şu hana inelim mi ne dersin?"</p>

  <p class="calibre1">"Aklımdan geçenleri okudun kurban olduğum, karnım zil çalar Ağam, Sarıoğlan ile Rasim'in hali benimkinden de berbat.</p>

  <p class="calibre1">Açlıktan yığılacak gibiyiz."</p>

  <p class="calibre1">"İyi, atlardan inin öyleyse. Hem dinlenir, hem karın doyuru-ruz. Hava da kararmak üzere zaten. Geceyi burada geçirsek de olur. Sonra geri döneriz. Göreceğimizi gördük nasıl olsa. İş Şehzade Selim'e haber ulaştırmaya kaldı."</p>

  <p class="calibre1">Atlardan indiler. Sarıoğlan etrafa bakındı:</p>

  <p class="calibre1">"Hancı da görünürlerde yok. Heey hancıbaşı! Biz geldik."</p>

  <p class="calibre1">Atlarını bağladılar. Hüseyin Ağa:</p>

  <p class="calibre1">"Sonra hancı gelir atları ahıra çeker" dedi. "Dikkatli olun çocuklar. Bu diyarda herşey olabilir. Belki de Şahkulu'nun adam-132 ? ŞEHZADE SELİM</p>

  <p class="calibre1">larıyla karşılaşırız. Unutmayınız dövüşmeye gelmedik. Haber toplamakla görevliyiz. Rüzgârına göre yelken kullanacağız."</p>

  <p class="calibre1">"Beceremem Ağam" diye sızlandı Rasim. "Benim yelkenlerim yırtık, hiç rüzgâr tutmuyor."</p>

  <p class="calibre1">"Çenenin fazla işlemesinden belli."</p>

  <p class="calibre1">Hanın kapısına ulaşmışlardı.</p>

  <p class="calibre1">"Hancıbaşı" diye bağırdı Celal. "Neredesin bre? Biz. . Vay anam!"</p>

  <p class="calibre1">Yerde beş cesedin yattığını görmüş, lafı ağzında kalmıştı. İşaretle arkadaşlarını yanına çağırdı.</p>

  <p class="calibre1">"Tüh be, vay kefere soylular. Hanı mezbahaya çevirmişler."</p>

  <p class="calibre1">"Bak bakalım, belki de hâlâ yaşayan vardır."</p>

  <p class="calibre1">Celal hana girdi.</p>

  <p class="calibre1">"Sanmam ya" dedi. "Yine de bakmamak olmaz."</p>

  <p class="calibre1">Bir hekim ciddiyeti içinde birincisini muayene etti:</p>

  <p class="calibre1">"Bitik" dedi.</p>

  <p class="calibre1">İkincisine gitti.</p>

  <p class="calibre1">"Bunda da iş yok."</p>

  <p class="calibre1">Üçüncüsüne gelince durakladı.</p>

  <p class="calibre1">"Galiba. ."</p>

  <p class="calibre1">Kulağını kalbine koydu, bir süre dinledi.</p>

  <p class="calibre1">"Yaşıyor Ağam."</p>

  <p class="calibre1">Hüseyin Ağa gitti, Celal'in yanıbaşına çömeldi.</p>

  <p class="calibre1">"Biraz su getirin. Yarası nerede acaba?"</p>

  <p class="calibre1">"Görünürde yok," diye rapor etti Celal. "Bir de arkasına bak-sak."</p>

  <p class="calibre1">Yavaş yavaş çevirdiler. Beyaz cübbesi kan içinde idi, ama hiç-</p>

  <p class="calibre1">bir yerinde yara görülmüyordu.</p>

  <p class="calibre1">"Korkudan mı bayılmış dersiniz?"</p>

  <p class="calibre1">ŞEHZADE SELİM ? 133</p>

  <p class="calibre1"></p>

  <p class="calibre1">Celal'in sorusu cevapsız kaldı. Tekrar sırtüstü yatırdılar.</p>

  <p class="calibre1"></p>

  <p class="calibre1">"Alın, su. ."</p>

  <p class="calibre1">Rasim'in elindeki maşrabayı Hüseyin Ağa aldı. Yaralının ba-</p>

  <p class="calibre1">şına, göğsüne serpti.</p>

  <p class="calibre1">"Ağzını aç, biraz da içirelim."</p>

  <p class="calibre1">Celal adamın ağzını açar açmaz dehşet içinde kaldı.</p>

  <p class="calibre1">"Dili," diye bağırdı. "Dilini kesmişler."</p>

  <p class="calibre1">Ağız boşluğu kan pıhtısıyla doluydu.</p>

  <p class="calibre1">"Vay namertler vay!"</p>

  <p class="calibre1">Rasim başını başka tarafa çevirdi.</p>

  <p class="calibre1">"Yufka yürekliyimdir ben, bakamam."</p>

  <p class="calibre1">Sarıoğlan hiçbir şey söylemedi. Gözlerinde bir bulanıklık vardı. Bakışları sis altındaki ışıklar gibi perdelenmişti.</p>

  <p class="calibre1">"Bileklerini oğuşturun," diye öğüt verdi Rasim. "Ben bakamı-</p>

  <p class="calibre1">yorum. Konuşkan bir adamım. Ölüme evet, ama dil kesmeye gelince. ."</p>

  <p class="calibre1">"Söyleneceğine biraz daha su getir," diye çıkıştı Celal.</p>

  <p class="calibre1">'Y'ufka yürek gösterisine lüzum yok."</p>

  <p class="calibre1">Yaralı birkaç kere inledi, gözlerini hafiften araladı. Sonra alabildiğine açtı. Mecalsiz bir hareketle elini ağzına götürüp yarasını yokladı. Bakışlarını engin bir dehşet bürüdü.</p>

  <p class="calibre1">"Korkma biz dostuz" dedi, Hüseyin Ağa. "Başından geçenleri anlat."</p>

  <p class="calibre1">Birden yaşlarla doldu adamm gözleri. Hüseyin Ağayı anlamıştı, sıkı sıkıya elini kavradı.</p>

  <p class="calibre1">"Öyle ya, dilini kesmişler, konuşamazsın."</p>

  <p class="calibre1">Doğruldu.</p>

  <p class="calibre1">"Şu kerevete taşıyın onu çocuklar, biriniz de yukarı gidip baksın, kuru çamaşırı var mı? Her tarafı kana bulanmış gari-bin."</p>

  <p class="calibre1"></p>

  <p class="calibre1">134 ? ŞEHZADE SELİM</p>

  <p class="calibre1">"Bence kuru çamaşırdan çok bir hekime muhtaç," diye fikir yürüttü Rasim. "Ama nereden bulacağız?"</p>

  <p class="calibre1">Çaresizlik içinde ellerini iki yana açtı:</p>

  <p class="calibre1">"Şehrin yabancısıyız."</p>

  <p class="calibre1">"Sen yabancı olabilirsin, ama ben değilim" dedi Hüseyin Ağa. "Her konuda fikir yürüteceğine söyleneni yapsana. Kuru çamaşır bul dedik."</p>

  <p class="calibre1">"Peki Ağam, kızma, şimdi geliyorum."</p>

  <p class="calibre1">Kendini merdivene attı.</p>

  <p class="calibre1">Sarıoğlan ile Celal hancıyı köşedeki kerevete uzattılar. Hüseyin Ağa kapıya yürüdü.</p>

  <p class="calibre1">"Şehirde dostlarım var. Eğer Şeytankulu denen lanetliden aman bulmuşlarsa yaşıyor olacaklar. Bir hekim bulabilirler belki. Hiç değilse yaradan anlayan biri vardır koca şehirde."</p>

  <p class="calibre1">Aceleyle çıktı. Atına atladığı gibi dörtnala kaldırdı.</p>

  <p class="calibre1">içerde yaşlı hancı bir şeyler anlatmak istiyordu, işaretle. Neden sonra kalem kâğıt istediğini kavrayabildiler. Celal heybe-sinden çıkardığı hokka ile diviti, ihtiyarın eline tutuşturdu.</p>

  <p class="calibre1"></p>

  <p class="calibre1">Hancı yazı yazmakta şaşılacak derecede maharet sahibi görü-</p>

  <p class="calibre1">nüyordu. Kalemi o kadar süratle işletiyordu ki, Rasim okumaya yetişemiyordu.</p>

  <p class="calibre1">"Beni bu hale getiren Şah İsmail'in Şahkulu'na gönderdiği zorba elçilerdir. On kişi idiler, dördünü hallettim. Onları dur-durmalısınız."</p>

  <p class="calibre1">"Vay canına," diye hayret etti Rasim. "Meğer şurada yatan haydudu ihtiyar tepelemiş."</p>

  <p class="calibre1">Hancıya:</p>

  <p class="calibre1">"Ne tarafa gittiler?" diye sordu.</p>

  <p class="calibre1">Hancı yazmaya koyuldu.</p>

  <p class="calibre1">"Önce taş döşeli yolun sonundaki Kızılbaş hanında işret ede-</p>

  <p class="calibre1">ŞEHZADE SELİM ? 135</p>

  <p class="calibre1"></p>

  <p class="calibre1">çeklerini zannediyorum. Şeytankulu'nun Kütahya üstüne gitti-</p>

  <p class="calibre1">ğini söylediler. Ona kavuşmak isterler. Üzerlerinde Şah İsmail'in namesi var."</p>

  <p class="calibre1">Sarıoğlan, tolgasını başından çıkararak parmaklarıyla saçları-</p>

  <p class="calibre1">nı düzeltti.</p>

  <p class="calibre1">"Mektubu ele geçirmeliyiz." dedi.</p>

  <p class="calibre1">Biraz sonra Hüseyin Ağa çıkageldi. Yanında iki kişi daha vardı. Kılıkları dilenci kılığıydı, ama ikisinin de yüzü pırıl pırıldı.</p>

  <p class="calibre1">Hüseyin Ağa:</p>

  <p class="calibre1">"Elbiselerine varıncaya kadar her şeylerini yağmalamışlar,"</p>

  <p class="calibre1">diye izahat verdi. "Şu ak sakallı hekimlikten anlıyor. Sihirli merhemleri olduğunu söylüyor. Şu da benim eski silah arkada-</p>

  <p class="calibre1">şım Mehmed Usta."</p>

  <p class="calibre1">Ellerini göğüslerine koyarak selamlaştılar. Sarıoğlan babasını bir kenara çekti:</p>

  <p class="calibre1">"İhtiyarı bu hale koyanlar Şah İsmail'in elçileri baba. Bir na-me götürüyorlar Şahkulu'na."</p>

  <p class="calibre1">"Nerden bildin?"</p>

  <p class="calibre1">"Hancı söyledi, daha doğrusu şu kâğıda yazdı."</p>

  <p class="calibre1">Elindeki kâğıdı uzattı. Hüseyin Ağa bir nefeste hepsini okudu. c</p>

  <p class="calibre1">"Ne zaman ayrılmışlar handan?"</p>

  <p class="calibre1">"Bak bunu sormadık işte."</p>

  <p class="calibre1">Babasının elindeki kâğıdı kaptığı gibi hancıya sokuldu.</p>

  <p class="calibre1">"Buradan ne zaman ayrıldılar hancıbaşı, onu da yazsana."</p>

  <p class="calibre1">Yaşlı adam isteneni yazdı. Delikanlı kâğıdı okudu:</p>

  <p class="calibre1">"Öğle vaktiymiş, önce bir handa işret etmeyi düşünüyorlar-mış."</p>

  <p class="calibre1">Hüseyin Ağa'nın gözlerinde bir ışık yandı söndü:</p>

  <p class="calibre1">"Hazırlanın, gidiyoruz. Mektubu Dersaadet'e ulaştırmak la-136 ? ŞEHZADE SELİM</p>

  <p class="calibre1">zım. Padişah efendimiz belki o zaman Şah İsmail'e karşı bir tedbir düşünür."</p>

  <p class="calibre1">Hancıyı iki adama bırakarak acele ile çıktılar, atlara bindiler.</p>

  <p class="calibre1">"Sürün," diye bağırdı Hüseyin Ağa. "Belki handa bastırırız onları."</p>

  <p class="calibre1">"Etraf kararmaya başladı," diye sızlandı Celal. "Karanlıkta at sürmek de bir dert."</p>

  <p class="calibre1">Aslında karnını doyuramadığına öfkeleniyordu. Ne zamandır midesi boş kalmıştı. İçinde bir heybe gibi sallandığını hissediyordu.</p>

  <p class="calibre1">Taş döşeli yolun sonundaki han gelince atlardan inip içeri daldılar. Bir fasulye sırığı kadar uzun ve zayıf hancıya atlı zor-bayı sordular.</p>

  <p class="calibre1">"Gittiler çoktan," dedi. "Arkadaşlarınız mıydı?"</p>

  <p class="calibre1">Hüseyin Ağa başını salladı:</p>

  <p class="calibre1">"Evet. Ne kadar oldu gideli?"</p>

  <p class="calibre1">"İki saat kadar oldu galiba."</p>

  <p class="calibre1">Fazla sayılmazdı. Adamlar Antalya'ya varmadan enseleyebi-lirlerdi.</p>

  <p class="calibre1">"Yiyecek bir şeylerin var mı hancıbaşı?" diye atıldı. "Şöyle acele tarafından."</p>

  <p class="calibre1">"Tabii var, siz oturun hele."</p>

  <p class="calibre1">Hüseyin Ağa arkadaşına sert sert baktı, ama sesini çıkarmadı.</p>

  <p class="calibre1">Heybelerinde yiyecek namına bir şey kalmamıştı. Daha uzun müddet aç duramazlardı.</p>

  <p class="calibre1">Sedirlere çöktüler. Sofra çabucak kuruldu. Sıcak çorba ve et iştahlarını kamçıladı. Adeta taslara sarıldılar.</p>

  <p class="calibre1">Hancı sırıtarak bir süre seyrettikten sonra:</p>

  <p class="calibre1">"Ağalar, şarap da isterler mi?" diye sordu.</p>

  <p class="calibre1">Sarıoğlan hiddetle kaşığını bıraktı. Çakmak çakmak yanan ŞEHZADE SELİM ? 137</p>

  <p class="calibre1"></p>

  <p class="calibre1">gözlerini hancıya dikti. Neredeyse boğazına atılacaktı. Hüseyin Ağa durumu farketmekte gecikmedi.</p>

  <p class="calibre1">"Sakın aklından geçenleri yapmaya kalkma oğul" dedi. "İşimiz acele."</p>

  <p class="calibre1">Delikanlı kendini tuttu. Hancı ise sert bakışlardan ürkerek mutfağa çekildi. Ve ancak yemeğin bedelini almak için çıktı bir daha.</p>

  <p class="calibre1">Handan ayrıldıklarında karanlık çökmüştü. Atları mahmuzladılar.</p>

  <p class="calibre1">"Bir pmarbaşmda mola verip namazlarımızı kılarız." dedi Hüseyin Ağa. "Mahmuzları daha hızlı vurun, akşam namazı tez geçer."</p>

  <p class="calibre1">Alaca karanlıkta nal sesleri şehri bir anda kuşattı. Şahkulu'nun gaddar çapulcularından başlarını kurtarabilmiş talihli Sünnîler belki Osmanlı ordusu şehre indi ümidiyle pencereye koştular. Bunca gürültüyü çıkaranın dört atlı olduğunu görünce ümit düğüm düğüm genizlerine tıkandı. Galiba daha çok bekle-meleri gerekecekti.</p>

  <p class="calibre1">Gece yarısına kadar çılgınca at sürdüler. Bereket versin mehtap vardı. Etraf gündüz gibi aydınlıkı. Gökte ay, altın bir tepsi gibi duruyor, huzmeler ağaçlara takılarak nazenin sallantılarla toprağa akıyordu.</p>

  <p class="calibre1">Bir kavşağı döner dönmez Sanoğlan:</p>

  <p class="calibre1">"İşte/' diye bağırdı. "Yetiştik nihayet."</p>

  <p class="calibre1">"Daha hızlı" dedi Hüseyin Ağa, "daha hızlı sürün!"</p>

  <p class="calibre1">Adamlar nal seslerini duymuşlardı. Biri:</p>

  <p class="calibre1">"Peşimizde atlılar var Reis, dost mu, düşman mı?"</p>

  <p class="calibre1">"Falcı mıyım be, nereden bileceğim. Mahmuzlayın atları."</p>

  <p class="calibre1">Çılgın takip ancak yarım saat sürdü. Dört arkadaş daha iyi süvari olduklarını ispat ettiler. Bir meydancıkta yetiştiler, etraf-larında dönmeye başladılar.</p>

  <p class="calibre1">138 ? ŞEHZADE SELİM</p>

  <p class="calibre1">Haydutların reisi:</p>

  <p class="calibre1">"Ne istiyorsunuz, kimsiniz?"</p>

  <p class="calibre1">Hüseyin Ağa:</p>

  <p class="calibre1">"Koynunda bir mektup saklanmışsın duyduk, bir de dili çok işleyenin dilini kesermişsin."</p>

  <p class="calibre1">"Seninki de fazla işliyor, kestirmek ister misin?"</p>

  <p class="calibre1">"Yoo, ben değil. Yanımda Rasim diye biri var, haddinden çok öter. Ne dersin dilini kesmeye?"</p>

  <p class="calibre1">Homurdandı adam:</p>

  <p class="calibre1">"Defolun buradan!"</p>

  <p class="calibre1">Birbirlerine sokulmuşlardı.</p>

  <p class="calibre1">"Niyetimiz yok," dedi Hüseyin Ağa. "Lakin mektubu kuzu kuzu teslim edersen düşünürüz."</p>

  <p class="calibre1">Reis hiddetle adamlarına döndü:</p>

  <p class="calibre1">"Gebertin ne duruyorsunuz?"</p>

  <p class="calibre1">Dört arkadaş aynı anda kılıçlarını çektiler. Celal:</p>

  <p class="calibre1">"Emretmesi kolaydır da yapması zordur," diye alay etti. "Ha-di davran!"</p>

  <p class="calibre1">Maharetli bir silahşordu Celal. Dili kadar kılıcı da işlerdi. Dö-</p>

  <p class="calibre1">vüşürken hem alay eder düşmanını kızdırır, hem usta darbeler-le bunaltırdı.</p>

  <p class="calibre1">Şiî kafilesinin reisi çetin cevize çattığını anlamakta gecikmedi.</p>

  <p class="calibre1">Fakat ne yapabilirdi ki? Bir kere eline düşmüş bulunuyordu.</p>

  <p class="calibre1">"Ne o, tereddüt eder gibisin çakır gözlüm. Çekindiğin, korktuğun bir şey mi var?"</p>

  <p class="calibre1">"Geber!"</p>

  <p class="calibre1">"Köpeğin duası kabul olsa gökten somun yağardı."</p>

  <p class="calibre1">"Al sana!"</p>

  <p class="calibre1">ŞEHZADE SELİM ? 139</p>

  <p class="calibre1"></p>

  <p class="calibre1">"Tutruramadm."</p>

  <p class="calibre1">Celal arkadaşlarını da düşünüyordu. Sarıoğlan'la kendisi teke tek vuruşuyorlardı, ama Hüseyin Ağa Rasim'e ikişer kişi düş-</p>

  <p class="calibre1">müştü. Bir an önce şu adamın işini bitirip yardımına gitmeliydi.</p>

  <p class="calibre1">"Nasılsınız arkadaşlar?" diye sordu yüksek sesle.</p>

  <p class="calibre1">"Oynaşına bak" dedi Hüseyin Ağa. "Biz iyiyiz."</p>

  <p class="calibre1">Celal durmadan oyunlar çıkarıyor, hasmını diğerlerinden uzaklaştırmaya çalışıyordu. İsteği olunca sert bir çıkış yaptı.</p>

  <p class="calibre1"></p>

  <p class="calibre1">"Kolla!"</p>

  <p class="calibre1">Adam eğilerek savuşturdu. Lakin atını zaptedemedi. Ayağı sürçmüş, tökezlenmişti. Toparlanamaymca yere yuvarlandı.</p>

  <p class="calibre1">Celal bir sıçrayışta atından fırladı, indi. Kılıcını adamın gırtla-</p>

  <p class="calibre1">ğını dayadı:</p>

  <p class="calibre1">"Rahatına bak, sakın kalkmaya çalışma."</p>

  <p class="calibre1">"Domuz!"</p>

  <p class="calibre1">"Bu isimde hiç insan tanımamıştım, benim adım da Celal."</p>

  <p class="calibre1">Sesini sertleştirdi:</p>

  <p class="calibre1">"Ver şu mektubu!"</p>

  <p class="calibre1">Adam beklenmedik bir şey yaptı. Yana sıçrayarak, iki takla attı ve fırladığı gibi tabana kuvvet kaçmaya başladı.</p>

  <p class="calibre1">"Gerçek bir domuz bu," diye söylendi Celal. Süratle hançerine el attı.</p>

  <p class="calibre1">"Bismillah!"</p>

  <p class="calibre1">Hançer atmakta üstüne yoktu. Şimdiye kadar hedef şaştığı pek görülmemişti. Yine tam isabet kaydetti. Adam önce çivilen-miş gibi durdu, yavaş yavaş dizleri büküldü. Sonra yere kapaklandı.</p>

  <p class="calibre1">Celal yanma vardığı zaman hırlıyor, kıvranıyordu.</p>

  <p class="calibre1">"Kaçmasaydm sağ kalacaktın," dedi. "Korku hayatına mal ol-du."</p>

  <p class="calibre1">140 ? ŞEHZADE SELİM</p>

  <p class="calibre1">Elini kuşağına soktu. Kendi koymuş gibi çıkardı mektup ku-tusunu. Deri muhafazanın kapağı balmumuyla mühürlenmişti.</p>

  <p class="calibre1">Ay ışığında Şah İsmail'in mührünü tanıdı.</p>

  <p class="calibre1">"Hey arkadaşlar, dövüşmenize lüzum yok artık, mektup bizde."</p>

  <p class="calibre1">Dönüp bakınca adamakıllı şaşırdı:</p>

  <p class="calibre1">"Vay canına! Nereye gitti adamlar?"</p>

  <p class="calibre1">Hüseyin Ağa terini kuruladı mendiliyle, yerde yatanları işaret etti:</p>

  <p class="calibre1">"Dinleniyorlar. Nicedir işini bitirmeni bekliyoruz."</p>

  <p class="calibre1">"Ben de acele ettiğimi sanıyordum, tüh eğlenceyi kaçırdık de-senize?"</p>

  <p class="calibre1">Hüseyin Ağa sırtını sıvazladı.</p>

  <p class="calibre1">"Tasa etme, daha gençsin, çok eğlence bulursun. Şu elindeki mektup mu?"</p>

  <p class="calibre1">Celal kutuyu olduğu gibi Hüseyin Ağaya uzattı:</p>

  <p class="calibre1">"Mektup," dedi.</p>

  <p class="calibre1">"Mührünü sökmeden Dersaadet'e götürelim. Böylece inanırlar Şah İsmail ile Şeytankulu arasındaki münasebete."</p>

  <p class="calibre1">"Ya içinde başka şeyler yazılıysa?"</p>

  <p class="calibre1">"Hislerim beni yanıltmaz oğul. Babana güvenmiyor musun?"</p>

  <p class="calibre1">Atma binerken ilave etti:</p>

  <p class="calibre1">"Başka ne olabilir? Şayet mektupta umduklarımız yazılı de-</p>

  <p class="calibre1">ğilse talihimize. Mührü sökersek zaten bize inanmak istemezler. Şah İsmail'e karşı hiçbir şey yapamazlar. Siz olduğu gibi Ferhad Beye verirsiniz. O teslim edeceği yeri bilir."</p>

  <p class="calibre1"></p>

  <p class="calibre1">"Öyle olsun. Ama mektubu kim götürecek?"</p>

  <p class="calibre1">"Sanoğlan hazır zannedersem, öyle değil mi evlat?"</p>

  <p class="calibre1">ŞEHZADE SELİM ? 141</p>

  <p class="calibre1"></p>

  <p class="calibre1">"Tabii baba, Dersaadet'i de görmüş olurum."</p>

  <p class="calibre1">"İyi. Rasim de seninle bile gelir. Ben ve Celal doğruca Kütahya'ya yollanırız. Hayli yolumuz var."</p>

  <p class="calibre1">Gemleri hafiften çekti.</p>

  <p class="calibre1">"Haydi yallah!"</p>

  <p class="calibre1">Mehtap dört atlının tolgalarında oynaşıyordu.</p>

  <p class="calibre1"></p>

  <p class="calibre1">Topkapı sarayının taht odasına giden mermer döşeli koridorda telaşlı ayak sesleri çınladı. Kapı Kethüdası endişeyle bakü.</p>

  <p class="calibre1">Ne vardı, ne oluyordu? Yoksa yeniçeriler kazan mı kaldırmış-</p>

  <p class="calibre1">tı?"</p>

  <p class="calibre1">Koridorun sonundan koşarak üstüne gelen Veziriazam Ha-dım Ali Paşayı görünce telaşı daha da arttı. Koca Paşa kürklü kaftanını savura savura boş yere koşmazdı. Mutlaka kötü bir haber getiriyordu.</p>

  <p class="calibre1">Önüne gelince nefes nefese sordu:</p>

  <p class="calibre1">"Şevketlü içerde mi?"</p>

  <p class="calibre1">"Beli. Lakin efendimiz, bu telaş nedir?"</p>

  <p class="calibre1">Ali Paşa elini göğsüne koyup derin bir nefes aldı:</p>

  <p class="calibre1">"Mühim bir haber, çabuk Şevketlüye haber ver Kethüdabey, huzura girmek isteriz."</p>

  <p class="calibre1">Ali Paşa yerinde duramıyor, elleri önünde, bir ileri bir geri geziniyordu. Kapı Kethüdasının çıktığını görünce fırladı.</p>

  <p class="calibre1">"Kabule mazhar olduk mu?"</p>

  <p class="calibre1">"Evet efendim. Girebilirsiniz."</p>

  <p class="calibre1">Daldı içeri.</p>

  <p class="calibre1">"Telaşlı olduğunu duyduk lala, esbabı öğrenmek isteriz."</p>

  <p class="calibre1">Padişahı etekledikten sonra iki adım çekildi: 142 ? ŞEHZADE SELİM</p>

  <p class="calibre1">"Devletlüm, keşke dilim tutulsaydı da bu haberi vermesey-dim. Bir süre evvel isyan ettiğini ve türlü melanetler işlediğini duyduğumuz mel'un Şeytankulu!"</p>

  <p class="calibre1">Yutkundu. Vereceği haberin dehşeti yüz hatlarına sinmiş, al-nındaki damarlar kabarmıştı. Padişah ise tahtın koltuklarını mıncıklıyordu. Sabırsız bir sesle:</p>

  <p class="calibre1">"Devam et lala."</p>

  <p class="calibre1">"Efendimiz, Ferhad Bey kulunuz bir mektup ele geçirmiş. Bi-zimkiler Şahkulu'nun adamlarından zorla mektubu almışlar.</p>

  <p class="calibre1">Anlıyoruz ki Şahkulu denen hain Şah İsmail'le işbirliği halinde Anadolu Beylerbeyi Çeşmisiyah Paşa (Karagöz Paşa), üstüne gitti. Lakin kötü talih, bütün asker kılıçtan geçti. Paşa şehit edildi."</p>

  <p class="calibre1">"Ne dersin lala? Ağzından çıkanı kulağın duyar mı? Bir çapulcu benim ordularımı bozar; Beylerbeyimi öldürür, mümkün mü? İnanılacak gibi mi?"</p>

  <p class="calibre1">Veziriazam alnındaki teri kuruluyordu.</p>

  <p class="calibre1">"Bu adam Şeytanın ta kendisi Şevketlüm. Asıl adı Karabıyı-</p>

  <p class="calibre1">koğlu Hasan. Kısa zaman içinde etrafına on binden çok silahlı şiî toplamayı başardı. Hem de sapık bir taassubun gayyasında topladı. Adamlar göz kırpmadan ateşe dalıyormuş. Bizim Karagöz Paşanın dört binlik ordusunu yine de zor yendiler.</p>

  <p class="calibre1">"Yendiler ya!"</p>

  <p class="calibre1">Padişah uykuda gibi söylemişti bu sözü. Ali Paşa iliklerine kadar ürperdi. Ağlamaklı bir sesle:</p>

  <p class="calibre1">"Şevketlüm," dedi, "destur veriniz, bu fesatçının üstüne bizzat gideyim. Gerekirse sultanımın yolunda şehadet şerbetini nûş eder, gönül huzuruyla dar-ı bekaya irtihal eylerim."</p>

  <p class="calibre1">Padişah düşüncede idi. İçi dağlanmıştı. Karagöz Paşanın ölü-</p>

  <p class="calibre1">mü evlat acısı gibi yüreğine çökmüştü. Sevdiği, güvendiği bir kumandandı Karagöz Paşa. Ya onlarla birlikte ölen dört bin va-</p>

  <p class="calibre1">ŞEHZADE SELİM ? 143</p>

  <p class="calibre1"></p>

  <p class="calibre1">tan evladı? Arkalarında ağlayacak kimse bulunmayan garipler?</p>

  <p class="calibre1">Teke Müslümanlarının can ve mal güvenliği kalmamıştı. Bir çıl-gın şiînin tehdidinde ömür sürmek kadar korkunç bir şey tasav-vur edilebilir miydi?"</p>

  <p class="calibre1">Ağır ağır başını kaldırdı:</p>

  <p class="calibre1">"Destur verdim lala, yanma istediğin kadar asker al, git Şeytankulu denen habise haddini bildir. Bildir ki dindaşlarımız kendilerini koruyamadık diye rûz-i mahşerde bizden davacı olmasınlar."</p>

  <p class="calibre1">Ali Paşa istediğini almıştı. Padişahın önünde diz çökerek ete-</p>

  <p class="calibre1">ğini öptü.</p>

  <p class="calibre1">"Ferman Şevketlü Sultanımmdır."</p>

  <p class="calibre1">Geri geri kapıdan dışarı çıktı.</p>

  <p class="calibre1">İstediği olmuştu Ali Paşanın. Beklediği Fırsat Şahkulu vasıta-sıyla kendiliğinden zuhur etmişti. Nasıl olsa bertaraf edeceğine inanıyordu. İnandığı bir şey daha vardı. Bu sayede Şehzade Ahmed'i tahta oturtabilirlerdi. Planını Vezirisani Mustafa Paşa'ya şöyle açtı:</p>

  <p class="calibre1">"Herşeyde bir hayır var derler Paşa, şeytankulu hadisesi önce midemizi bulandırdı, fakat düşündükçe anladık ki bu işin bile hayırla ciheti mevcuttur. Bugünden tezi yok Amasya'ya haber salıp Şehzade Ahmed'in Germeyanoğlu arazisine ordusuyla bi-le gelmesini isteyeceğiz. Tahtı arzuluyorsa, söylediklerimize kulak vermesi lâzım geldiğini de ima edeceğiz. Orada buluşaca-</p>

  <p class="calibre1">ğız. Birlikte Şeytankulu'nun üstüne yürüyeceğiz. Ben orada ku-mandayı Şehzadeye terkedeceğim, Şahkulu'nu tepeleyeceğiz."</p>

  <p class="calibre1">Mustafa Paşa kurnazlıkta Veziriazamdan geri kalmadığını göstermek için atıldı:</p>

  <p class="calibre1">"Bu suretle Şehzade Ahmed, yeniçeri ve sipahi kullar nezdinde itibar kazanacak."</p>

  <p class="calibre1"></p>

  <p class="calibre1">Ali Paşa güldü, sakalını sıvazladı:</p>

  <p class="calibre1">144 ? ŞEHZADE SELİM</p>

  <p class="calibre1">"iyi bildin Paşa, itibar kazanacak. Muzaffer olarak ordusunun başında Dersaadet'e dönecek ve tahta oturacak. Hepsi bu kadar."</p>

  <p class="calibre1">"Ya asker istemezse? Bilirsin çoğu Selim taraftarıdır."</p>

  <p class="calibre1">Ali Paşa elini boşlukta salladı:</p>

  <p class="calibre1">Adam sen de! Nicedir zafer haberleri gelmez olmuştur. Kul kısmı fazla muhasebeye lüzum görmez, yanında taze bir zafer kazanmış Şehzade dururken, Kefe'deki Selim'i aklına bile getir-mez. Hiç tasa etme Paşa. Bu kör döğüşünü kazandık say."</p>

  <p class="calibre1">Mustafa Paşa endişesini açtı:</p>

  <p class="calibre1">"Acaba Padişah olduktan sonra Şehzade Ahmed bizi ister mi yanında?"</p>

  <p class="calibre1">Hadım Ali Paşa, çok komik bir söz duymuş gibi kahkahalarla güldü.</p>

  <p class="calibre1">"İster, ister, gönlünü ferah tut. Ömrü boyunca bize minnet duyar hem de. Aman göreyim seni, konuştuklarımız aramızda kalsın. Ben burada yokken yokluğumu hissettirme. Padişahımız Efendimiz oldukça yaşlandılar, onu yormamaya bak Paşa, men-</p>

  <p class="calibre1">şurları bildiğin gibi sen yazdır. Efendimize sadece mühürletir-sin. Bir şey daha var: Devamlı surette Selim'in tahtına göz koyduğunu fısılda. Bu yaşta insan, gördüğünden çok duyduğuna inanıyor."</p>

  <p class="calibre1">"Endişen olmasın devletlü kardeş, elimden geldiği kadar yokluğunu hissettirmemeye çalışacağım. Lakin yerini doldura-bilmeme elbet imkan yoktur."</p>

  <p class="calibre1">Bu iltifat Veziriazamın çok hoşuna gitti. Memnun bir tavırla ayağa kalktı.</p>

  <p class="calibre1">"Sağol" dedi. "Biliyor musun Paşa, ne maksatla olursa olsun tekrar zırh giyeceğime seviniyorum. İlk savaşına hazırlanan bir acemioğlan gibi heyecanlı hissediyorum kendimi. Neyse, Şehzade Ahmed'e hemen bir name yazmalıyım. Sefer hazırlığı için ŞEHZADE SELİM ? 145</p>

  <p class="calibre1"></p>

  <p class="calibre1">de emir vermeli. Gitmeden görüşürüz yine, şimdilik Allahaıs-marladık."</p>

  <p class="calibre1">"Allah selamet versin Şehzademize hürmetlerimizin baki ol-duğunu söylemeyi unutmayınız."</p>

  <p class="calibre1">Bahçeye kadar geçirdi. Geri dönerken mütemadiyen ellerini oğuşturuyor, için için seviniyordu:</p>

  <p class="calibre1">"Bu iş olacak."</p>

  <p class="calibre1"></p>

  <p class="calibre1">"Herkes makamının mes'uliyetini bir tamam müdrik olur, icaplarını yerine getirirse, herkes, işini en iyi şekilde yapmaya çalışır, başkasının işine burnunu sokmazsa, alem, nizam içre seyrine devam eder. Lakin pederimiz makamının yüklediği mesuliyetlerinden kaçınıp dervişliğe özenir, inzivaya hevesle-nir, tasavvufla iştigal eder, ne iştir? Bir yanda Şah İsmail-i Safevî fesadı, bir yanda Şeytankulu habisi, bir yanda Memluk-lar, Devlet-i Al-i Osman'ı kemirirken, Kefe'de yahut Trabzon'da gönül huzuruyla sancak beyliği etmemizin imkanı yoktur. Pederimizle yüz yüze gelip tehlikeyi anlatmak isteriz. Kefe'den Edirne'ye gelerek Çukurçayır mevkiinde ordugah kurmamız fiili, bu düşüncelerimize müstenittir. Binaenaleyh maksat hasıl oldukta pederimizin ihsan eyleyeceği yakın bir sancağa geri dönmemizde de hiçbir mahzur kalmayacaktır. Ömrüne duacı-</p>

  <p class="calibre1">yız."</p>

  <p class="calibre1">Şehzade Selim, yirmi bin kişilik kuvvetle iki gündür Çukur-</p>

  <p class="calibre1">çayır'da bulunuyordu. Bayezid, oğlunun harekete geçtiğini duyar duymaz kırk bin yeniçeri ve sipahi ile derhal karşı çıkmış, ordusunun başında bizzat Çukurçayıra gelmişti.</p>

  <p class="calibre1">Şu anda Şehzade Selim mütevazi çadırında babasının elçile-riyle konuşuyordu. Başlarında ünlü alimlerden Mevlana Nureddin vardı. Padişah, oğlunun ulemaya olan derin hürmetini bildiği için gönderdiği elçilerin başına bu muhterem zatı tayin etmişti.</p>

  <p class="calibre1">146 ? ŞEHZADE SELİM</p>

  <p class="calibre1"></p>

  <p class="calibre1">Şehzade'nin istekleri Mevlana Nureddin'e makul görünüyordu. Lakin Padişahın hoş karşılamayacağını da biliyordu.</p>

  <p class="calibre1">"Şevketlü efendimiz derler ki: Şayet sancağma tahsis ettiğimiz bir milyon iki yüz bin akçe kifayet etmiyorsa, artırabiliriz."</p>

  <p class="calibre1">Yavuz Selim'in dudakları gerildi, kolunu havaya kaldırdı:</p>

  <p class="calibre1">"Ben ne derim, pederim ne der Mevlana? Bizi akçe yoluna baş koyan sefillerden mi sanır? Paraya, pula ehemmiyet vermediğimizi pederimiz bilmezse, kim bilecek?"</p>

  <p class="calibre1">Delici bakışlarını elçilerin üzerinde gezdirdi:</p>

  <p class="calibre1">"Hepiniz dininizi ve devletinizi seversiniz. Söyleyin bu devlet tehlikede değil midir? Başı boş gidişin sonu nereye çıkar?"</p>

  <p class="calibre1">Elçiler sıkıntıyla bakıştılar. Mevlana:</p>

  <p class="calibre1">"Başımızda meşru bir hükümdar vardır."</p>

  <p class="calibre1">"Evet, ama hudut boylarında hükmü geçmez, milyonlarca Müslüman bir insafı kıt zorbanın acımasızlığına terkedilmiş kan ağlıyor."</p>

  <p class="calibre1">Bu sözler hepsinin bakışlarını yere indirdi. Şehzade sesini tatlılaştırarak:</p>

  <p class="calibre1">"Bilirim içimde duyduğum acıların aynını sizler de duyarsı-</p>

  <p class="calibre1">nız. Varın Sultan pederime söyleyin beni kabul buyursunlar.</p>

  <p class="calibre1">Dertlerimizi huzurunda dile getirelim. Ondan sonra dilediğini yapsın. Boynumuz kıldan incedir. Veziriazam Hazretlerinin, Şeytankulu üstüne gitmesi, ümitsizliğimizi ümide inkılap edecek şekilde değildir. Paşanın asıl maksadı da malumdur. Dulkadiroğlu toprakları üstünde karındaşımız Ahmed'le buluşup tahtı ele geçirme planları hazırlar."</p>

  <p class="calibre1">Hiddetle yerinden fırladı:</p>

  <p class="calibre1">"Gösteriş için yapılacak seferin hüsranla noktalanacağını biliriz. Bu yüzden endişemiz daha da artar. Pederimiz dört oğlu içinden Ahmed'i tahta varis tayin etmeseydi ihtimal bütün bunlar olmayacaktı. Yine de emretsin, kuvvetlerimle gidip Şeytankulu'nu da, İsmail Safevî'yi de otağına getireyim."</p>

  <p class="calibre1">ŞEHZADE SELİM ? 147</p>

  <p class="calibre1">Gözlerindeki acaip pırıltılar, elçileri ürküttü. Ağır ağır doğ-</p>

  <p class="calibre1">ruldular. Mevlana:</p>

  <p class="calibre1">"Pederinize aynen ulaştıracağız Şehzadem." diye konuştu.</p>

  <p class="calibre1">"inşallah Vezirisani Mustafa Paşa yerine bizi dinlemek lütfunda bulunur. Şurada iki ordu yüz yüze. Birbirleriyle kucaklaşması gereken insanları, kılıç kılıca getirmek pederinize de, size de büyük vebal yükler."</p>

  <p class="calibre1">"Biz bu vebalin idraki içindeyiz Mevlana, maksudumuz cenk etmek değildir. Haklı isteklerimiz kulak ardı edilmezse elbet buna hiç lüzum kalmayacaktır. Lakin devletin bekası, milletin bütünlüğü kan istiyorsa, vücudumuzda bulunan son damla ka-nı akıtmaktan da billah havf etmeyiz. Böylece bilinsin."</p>

  <p class="calibre1">Kararlı hali, vakur duruşu hepsine hürmet telkin ediyordu.</p>

  <p class="calibre1">Şehzadenin şahsiyeti, elçileri büyülemişti. Padişahın otağına döndüklerinde dillerinin döndüğü kadar herşeyi anlattılar.</p>

  <p class="calibre1">Bayezid hasta ve halsizdi. Yatağında yarı uzanmış olduğu halde sonuna kadar sabırla dinledi. Kah sevindi, kah öfkelendi, ama duygularını belli edecek bir taşkınlık yapmadı. Sonunda:</p>

  <p class="calibre1">"Varın istirahat edin," dedi. "Divan-ı Hümayunu toplayıp is-tişare edeceğiz. Oğlumuzun bazı dilekleri makul gibi gelir. Şehzade Ahmed'i diğerlerine tercihle, galiba hata ettik."</p>

  <p class="calibre1">O gün hemen bir içtima akdetti. Vezirlerini, alimlerini otağın-da topladı.</p>

  <p class="calibre1">"Bakın a paşalar, beyler, din uluları," diye söze başladı.</p>

  <p class="calibre1">"Bunca vatan evladını birbirine kırdırmak için ne sebep var? Fikirlerinizi açık şekilde beyan ediniz. Sakınacak, çekinecek bir şey olmadığını bilesiniz."</p>

  <p class="calibre1">Vezirisani Mustâfa Paşa, Ali Paşaya verdiği sözü hatırladı.</p>

  <p class="calibre1">Seferde iken yokluğunu hissettirmeyecekti.</p>

  <p class="calibre1">"Destur var mı Şevketlüm?"</p>

  <p class="calibre1">"Elbette Paşa, konuş."</p>

  <p class="calibre1">148 ? ŞEHZADE SELİM</p>

  <p class="calibre1">"Devletlü Sultanım, Şehzade Selim Hazretleri dış tehlikeler-den bahseder, fakat gelir kendisi bizzat iç tehlike olur. Şayet istekleri nazara alınırsa korkarım bunun sonu gelmez. Çekindiğimizi sanıp dileklerini arttırır."</p>

  <p class="calibre1">"Yani cenk edelim dersin?"</p>

  <p class="calibre1">Otağın perdesini aralayarak oğlunun ordugahına baktı. Fısıltı halinde:</p>

  <p class="calibre1">"Baba evladını kırsın, kardeş kardeşi doğrasın, ne olursa olsun da tek Sultan Bayezid'in tahtı beka bulsun, öyle mi?"</p>

  <p class="calibre1">Tekrar Mustafa Paşaya döndü:</p>

  <p class="calibre1">"Her kemalin bir zevali olduğu hakikatini bilmem ki sana na-sıl anlatmalı Paşa? Mühim olan Devlet-i Al-i Osman'ın tacı, tahtıdır. Bu taç ve taht benim elimde olmasa da yaşar. Mühim olan Bayezid midir, yoksa devlet mi?"</p>

  <p class="calibre1">Mustafa Paşa:</p>

  <p class="calibre1">"Devlet sizinle beka bulur Şevketlüm."</p>

  <p class="calibre1">Sert bir bakışla Mustafa Paşayı susturduktan sonra sözü Rumeli Beylerbeyi Hasan Paşa'ya verdi:</p>

  <p class="calibre1">"Serdarımız ne düşünür?"</p>

  <p class="calibre1">Hasan Paşa çok değerli bir kumandandı. Kardeş kavgalarından nefret eder, devleti içten kemiren bu gibi hareketlere daima karşı çıkardı.</p>

  <p class="calibre1">"Padişahım," dedi. "Hangi sebepten olursa olsun iç savaş halinde Rumeli Beylerbeyliği vazifesinden kulunuzu affetmenizi niyaz ediyorum."</p>

  <p class="calibre1">"Neden?"</p>

  <p class="calibre1">"Şevketlüm, Şehzade Hazretlerinin ordusunda birlikte kılıç tokuşturmayı öğrendiğimiz can yoldaşlarım var. Kılıç kullan-mayı vaktiyle küffarı tepelemek için öğrenmiştik. Şimdi tutup birbirimize karşı nasıl kullanırız?"</p>

  <p class="calibre1">Hersek Ahmed Paşanın hafifçe tebesümü Padişahın dikkatin-den kaçmadı.</p>

  <p class="calibre1">ŞEHZADE SELİM ? 149</p>

  <p class="calibre1"></p>

  <p class="calibre1">"Görürüm ki, Hersekzade de senin gibi düşünür."</p>

  <p class="calibre1">Ahmed Paşa tasdik etti:</p>

  <p class="calibre1">"Beli Sultanım, Paşa ile aynı fikirdeyim."</p>

  <p class="calibre1">Mustafa Paşa, izin istemeyi bile unutarak söze karıştı:</p>

  <p class="calibre1">"Devletlüm, Paşa kardeşlerim hoş söyler, iyi söyler, ama akıllarından çok hislerini konuştururlar. Burada alınacak karar, devletin geleceğine tesir edecektir. Demek istiyorum ki... ben.. "</p>

  <p class="calibre1">Padişahın giderek sertleşen bakışları Mustafa Paşaya sözlerini şaşırttı. Kekelemeye başladı</p>

  <p class="calibre1">"Herkese istediği verilse. . Öbür şehzadeler de ister. . Yarın daha beter şeyler olur. . Ordu buraya gelmişken.. "</p>

  <p class="calibre1">Padişah sabredemedi, görülmemiş bir hiddetle sözünü kesti:</p>

  <p class="calibre1">"Ordu buraya kadar gelmişken ille de Selim oğlumuzun başı-</p>

  <p class="calibre1">nı alıp dönmeli, öyle mi Paşa?"</p>

  <p class="calibre1">Öfke birden yerini yes'e bıraktı, gözleri yaşla perdelendi; elini kalbine bastırdı.</p>

  <p class="calibre1">"Karındaşımız Cem'in feci akibeti ömrümüz müddetince şuramızı sızlattı durdu. Hayır Paşa! Evlat katili olarak ahirete gitmek istemiyoruz."</p>

  <p class="calibre1">Ellerini iki yana açtı.</p>

  <p class="calibre1">"İçtima bitmiştir. Halvet isterim."</p>

  <p class="calibre1">Mustafa Paşa başı önde, adımlarını sürüye sürüye Otağ-ı Hü-</p>

  <p class="calibre1">mayunu terketti. Serdar Hasan Paşa ile Hersek Ahmed Paşanın yüzleri gülüyordu. Padişahın savaş kararı almayacağından emindiler artık, rahatlamışlardı.</p>

  <p class="calibre1">Sultan Bayezid yarım saat kadar tek başına düşündü. Dünyadan gittikçe koptuğunu, her gün biraz daha ahirete yaklaştığını hissediyordu. Ölüm, korkulu rüya değildi onun için. Gençliğin-de irtikap ettiği bazı hataların affı için yıllardır seccadeler ıslat-mıştı. Allah affı severdi. Tek istediği ak alnıyla ahirete gitmekti.</p>

  <p class="calibre1">Dünyada nimetlerinin en nadidelerini tatmıştı şimdiye kadar.</p>

  <p class="calibre1">150 ? ŞEHZADE SELİM</p>

  <p class="calibre1">En büyük imparatorluğun yegane hakimi olarak ömür sürmüş-</p>

  <p class="calibre1">tü. Tacını tahtını ahiretede götüremezdi ya! Bırakmak zorunda kalacaktı sonunda. Bu mecburi ayrılık zuhur etmeden fazilet gösterip iktidarsızlığını kabullense ve sağlığında tahttan feragat etse ne lazım gelirdi? Fakat yerine kimi getirmeliydi?"</p>

  <p class="calibre1">Düşüncelerinin burasında ilk aklına gelen yine Şehzade Ahmed oldu. Vezirlerin yıllardır yaptığı telkinler Padişahı hep bu neticeye getiriyordu.</p>

  <p class="calibre1">"Ahmed'e tac ü tahtı bırakalım, güzel, buna mukabil Selim'e niçin istediği sancağı vermeyelim? Niçin evladımıza saldırıp küffarı sevindirelim?"</p>

  <p class="calibre1">Bu kararı verdikten sonra Reisülküttab'ı istedi. Şehzade Selim'e, Alacahisar ve Vidin sancaklarının ilhakıyla genişletilerek Semendire'nin verildiğini bildirir menşuru yazdırdı. Altını mü-</p>

  <p class="calibre1">hürledi.</p>

  <p class="calibre1">Reisülküttab çıktıktan sonra yine yalnız kaldı. Bazı düşünceler tenha bekliyormuş gibi kafasma üşüştü.</p>

  <p class="calibre1">İlle de bir veliaht bırakmak gerek miydi acaba? Nasılsa Allah'ın takdiri tecelli edecek değil miydi? Ve Selim, Ahmed'den daha güçlü, daha kuvvetli idiyse onu tahttan mahrum etmek suretiyle büyük bir hata işlemiş olmaz mıydı? Yarın mahşerde hesap soruldukta ne cevap verirdi?</p>

  <p class="calibre1">Bir ses duyar gibi oldu:</p>

  <p class="calibre1">"Kader-i İlahi'ye müdahale etme, buna hiç hakkın yok. Padi-</p>

  <p class="calibre1">şah iradesinin de geçmediği yerler vardır. Boşa kendini sıkma, çırpınma. Kaderi değiştiremezsin. Kader bir çağlayan. Sen o çağlayanda sürüklenen bir fındık kabuğu. Akışı durdurabilir misin? Kaderi kılıcımla lehime çeviririm diyen niceler, kader ır-mağında boğuldu."</p>

  <p class="calibre1">"Kim var orada?"</p>

  <p class="calibre1">Bakındı, bakındı. Fakat kimsecikler yoktu. Peki duyduğu ses kimin sesiydi? Hayal mi? Bunamış mıydı yoksa?</p>

  <p class="calibre1">ŞEHZADE SELİM ? 151</p>

  <p class="calibre1">Otağın işlemeli perdesi aralandı. Padişahın sesini duyan nö-</p>

  <p class="calibre1">betçilerden birinin başı gözüktü:</p>

  <p class="calibre1">"Şevketlü Sultanım."</p>

  <p class="calibre1">Yoo, hayır! Deminki ses nöbetçinin sesi olamazdı. Hiç benze-miyordu. Hem Padişaha öyle laflar edecek cesaret kul taifesin-de ne gezer? Kimdi öyleyse?"</p>

  <p class="calibre1">Tereddüdünü yendi:</p>

  <p class="calibre1">"Mevlana Nureddin'i çağır bana."</p>

  <p class="calibre1">"Ferman Sultanımızın."</p>

  <p class="calibre1">Birazdan Mevlana Nureddin huzura girdi. Padişah çok heyecanlı görünüyordu.</p>

  <p class="calibre1">"Mevlana, sen mana adamısın, ilmin hudutsuzdur. 'Kader-i Ilahi'ye müdahale etme, buna hakkın yoktur' diye bir ses duyduk. Ne ola? Bunadık mı yoksa?"</p>

  <p class="calibre1">Mevlana'nın çehresi mütebessimdi. Sakalını sıvazladı:</p>

  <p class="calibre1">"Sultanım, o sıralarda ne düşünüyordunuz?"</p>

  <p class="calibre1">"Saltanattan feragat edip, yerimize oğlumuz Ahmed'i getirmeyi düşünüyorduk."</p>

  <p class="calibre1">"İkaz aldınız."</p>

  <p class="calibre1">"Yani duyduğumuz ses gerçek miydi?"</p>

  <p class="calibre1">Mevlana'nın gözleri daldı:</p>

  <p class="calibre1">"Dünya yalnız gözün gördüğü, elin tuttuğu şeylerden ibaret değildir Sultanım, alem içinde alemler saklıdır."</p>

  <p class="calibre1">Bayezid bir süre sessiz durduktan sonra:</p>

  <p class="calibre1">"Bir menşur yazdırdık," dedi. "Alacahisar ve Vidin'i Semendire'ye ilhak edip Selim'e verdik. Şimdi bir ahidname yazdırmak dileğindeyiz. Hayatımızda oğullarımızdan hiçbirini veliaht nasb etmeyeceğimize dair. Bunu sen yaz Mevlana. Yaz ve oğlumuz Selim'e götür. Artık ordusunu karşımızda görmek istemediğimizi de bildirirsin. Ahir ömrümüzde bizi seccademiz ve kitaplarımızla başbaşa bıraksınlar. Başkaca isteğimiz yok."</p>

  <p class="calibre1">152 ? ŞEHZADE SELİM</p>

  <p class="calibre1">"Emriniz başım üzre Devletlüm."</p>

  <p class="calibre1">Şehzade Selim, babasından gelen menşurları sevinçle karşıla-dı.</p>

  <p class="calibre1">"Sultanımıza sadakatimiz ebedidir," diye söze başladı. "İhsan buyurduğu Semendire'ye müteveccihen hemen yola çıkmak isteriz. O serhad kalesinden içeri hiçbir düşman süvarisinin gire-meyeceğini Allah'ın izniyle taahhüt ederiz."</p>

  <p class="calibre1">Ordugahın kaldırılmasını emretti. Aynı anda Padişah da ça-dırları söktürmüş, Dersaadet'e doğru yola çıkmıştı.</p>

  <p class="calibre1">ŞEHZADE SELİM ? 153</p>

  <p class="calibre1"></p>

  <p class="calibre1">yedinci bolum</p>

  <p class="calibre1"></p>

  <p class="calibre1">Sadrazam Hadım Ali Paşa Çukurçayır'da olup bitenlerden haberdar olmuş, canı adamakıllı sıkılmıştı. Elini çabuk tutmaz-sa Şehzade Selim belki de tahtı ele geçirecekti. Bir an önce Şahkulu fesadını bertaraf etmek, Şehzade Ahmed'i ordunun başına geçirip Dersaadet'e yürümek lazımdı.</p>

  <p class="calibre1">At üstünde bunları düşünürken Şehzade Ahmed'in kendisini Germeyan topraklarının içinde bulunan Karataş köyünde beklediğini bildirdiler. Çok sevindi. Ne kadar süratli hareket eder-lerse o kadar iyi olacaktı. Cebri yürüyüş emrini verdi. Akşama doğru Karataş köyüne ulaşıp şehzadenin çadırı yanına çadırını kurdurdu.</p>

  <p class="calibre1">Ali Paşanın karayağız Anadolu askeriyle, Şehzadenin askerleri kaynaşmaya gayret ederken, iki ordunun kumandanı Veziriazamın çadırında bir araya geldiler.</p>

  <p class="calibre1"></p>

  <p class="calibre1">Çadırın etrafında sıkı tedbirler alınmıştı. Şehzadeden başkası-</p>

  <p class="calibre1">nın çadıra alınmamasını Veziriazam emrettiği için Şehzadenin yakını Yularkastı Sinan Bey dışarda beklemek zorunda kaldı.</p>

  <p class="calibre1">Ahmed buna pek mana veremedi. Karşılıklı hoş-beşten sonra:</p>

  <p class="calibre1">"Bu ne iştir Paşa?" dedi. "Bize, bizden daha yakın olan ben-demiz Yularkastı Sinan Beyin önü niçin kesilir?"</p>

  <p class="calibre1">154 ? ŞEHZADE SELİM</p>

  <p class="calibre1">Ali Paşa bu soruyu bekliyor gibiydi. Tereddütsüz cevap verdi:</p>

  <p class="calibre1">"Mazur görülsün Şehzadem. Bir acaip devirdeyiz ki, kimseye itimat caiz değildir. Tecrübelerim bana çok şey öğretti. Mabey-nimizde kalması lazım gelen ehemmiyetli mevzular konuşaca-</p>

  <p class="calibre1">ğız, yerin kulağı var derler. Hele Şehzade Selim'in her yerde adamı var."</p>

  <p class="calibre1">Şehzade Ahmed'in yüzünde hissedilir bir kasılma oldu, gayri ihtiyari etrafına bakındı.</p>

  <p class="calibre1">"Ne! Adamlarımın içinde Selim taraftarları da mı var?"</p>

  <p class="calibre1">Ali Paşa gülümsedi:</p>

  <p class="calibre1">"Korkarım adamlarınızın içinde de vardır Sultanım."</p>

  <p class="calibre1">Hiddetle bağırdı:</p>

  <p class="calibre1">"Olamaz!"</p>

  <p class="calibre1">"Olur Sultanım, olur. Safevî Sultanının Şahkulu'na gönderdi-</p>

  <p class="calibre1">ği mektubu kim ele geçirip bize gönderdi dersin?"</p>

  <p class="calibre1">"Kim?"</p>

  <p class="calibre1">"Ferhad Bey, nice vakit onun Selim'den yana olduğunu bil-mezdim."</p>

  <p class="calibre1">"Nasıl ele geçirdi acaba?"</p>

  <p class="calibre1">"Bilir miyim? Zaten bu yüzden çadırın etrafında sıkı tedbir ittihaz ederim. İçiniz ferah olsun, burada rahatça konuşabiliriz."</p>

  <p class="calibre1">Şehzade adamakıllı kuşkulanmıştı:</p>

  <p class="calibre1">"Emin misin Paşa?"</p>

  <p class="calibre1">"Emin olmasaydım söylemezdim. Gelelim meseleye: Karın-daşınızın Selim'in Çukurçayır'da Sultan pederinizden kopardıklarını biliyorsunuz umarım."</p>

  <p class="calibre1">Şehzadenin yüzü allak-bullak oldu.</p>

  <p class="calibre1">"Çok fena," dedi. "Pederimizin hastalığından istifade edip, evlat muhabbetini kötüye kullanır."</p>

  <p class="calibre1">ŞEHZADE SELİM ? 155</p>

  <p class="calibre1">"Aksine, çok akıllıca hareket ettiğini kabul etmek lazım."</p>

  <p class="calibre1">Şehzade Ahmed elini hızla dizine indirdi:</p>

  <p class="calibre1">"Kimden yanaşın Paşa?" diye gürledi.</p>

  <p class="calibre1">Ali Paşa hiç istifini bozmadı.</p>

  <p class="calibre1">"Elbette sizden yanayım Şehzadem. Lakin Sezar'ın hakkını Sezar'a vermek gerek. Karşımızdakileri küçümsersek, büyük bir hataya düşeriz. Şimdi ordu bizim emrimizde. Gerçi çoğu Selim karındışınıza muhabbet besler, ama biraz ihsanda bulunulursa muhabbetlerinin sizden yana mecra değiştireceğinden şüphe yok."</p>

  <p class="calibre1"></p>

  <p class="calibre1">Şehzade Ahmed'in ihsandan yana endişesi yoktu. Hazinesi ağzına kadar dolu idi.</p>

  <p class="calibre1">"İstedikleri kadar," diye konuştu. "Yeter ki desteklerini kazanalım. Allah'ın izniyle Şahkulu'nun işini bitirir, Dersaadet'e dö-</p>

  <p class="calibre1">neriz. Fakat acele etmeli Paşa, acele etmeli ki, Selim bizden evvel davranıp işi berbat etmesin."</p>

  <p class="calibre1">"Şehzade Korkud'u hesaba katmazsınız, niçin?"</p>

  <p class="calibre1">"Vakıa o da var ya, fakat en kuvvetli olan Selim. Yalnız ondan çekinirim."</p>

  <p class="calibre1">"Korkud'u da yabana atmamak lazım," dedi. "Oldukça kuv-vetlendiğini haber alırız. Manisa'yı cebren ele geçirdiğini de unutmayınız. Ulema sınıfından da hayli tutanı vardır."</p>

  <p class="calibre1">"Ulemadan taraftar bulmak şüphesiz çok iyi lala, ne var ki ulema tahtı temin etmeye muktedir değil. Asıl iş asker kullarda, şimdilik askere hakim durumda olan ise karındaşım Selim."</p>

  <p class="calibre1">"Öyle."</p>

  <p class="calibre1">"Lakin askerleri ihsana boğup insiyatifi elime geçireceğim.</p>

  <p class="calibre1">Bir de Şahkulu'nu yendik mi, geriye ne kalır?"</p>

  <p class="calibre1">"Muzaffer ordunun başında Dersaadet'e girmek."</p>

  <p class="calibre1">"Sultan pederimiz lehimize tahttan feragat eder mi ki? Sağlı-</p>

  <p class="calibre1">156 ? ŞEHZADE SELİM</p>

  <p class="calibre1">ğında oğullarından hiç birini tercih etmeyeceğine dair bir ahid-nameyi Selim karındaşımıza verdiğine göre."</p>

  <p class="calibre1">Veziriazam belli ki buna ehemmiyet vermiyordu.</p>

  <p class="calibre1">"Tasalanmayınız," diye teminat verdi. "Şevketlü ile hele bir yüzyüze gelelim, isteklerimizi kabul edeceğine inanırım."</p>

  <p class="calibre1">Gözleri parladı:</p>

  <p class="calibre1">"Lehinize tahttan feragat edeceğinden hiç şüpheniz olmasın."</p>

  <p class="calibre1">Şehzade Ahmed yerinden fırlayarak Sadrazamın ellerine sa-rıldı:</p>

  <p class="calibre1">"Sahi mi söylüyorsun lala, kabul eder, öyle mi?"</p>

  <p class="calibre1">"Elbette."</p>

  <p class="calibre1">"Oh, ya Rabbi! O günler bir gelse. ."</p>

  <p class="calibre1">Şehzadenin birden çocuklaşarak taşkın davranışlara girmesi Ali Paşayı tedirgin etti. Hata edip etmediğini kendi kendine bir süre düşündü. Selim'le Ahmed'i zihninde mukayese etti. Fakat aralarında o kadar derin farklar buldu ki, biraz daha düşünür-se, mantığına uyup Şehzade Selim'i tercih edeceğinden korktu.</p>

  <p class="calibre1">Ellerini çekti, doğruldu:</p>

  <p class="calibre1">"Sabah erkenden askere ihsanlarını dağıtırsınız Şehzadem, şimdi dilerseniz istirahat buyurunuz, uzun yoldan geldiniz, yorulmuşsunuzdur."</p>

  <p class="calibre1">Bir oyuncak vadedilen çocuğun coşkun neşesi içinde Şehzade Ahmed çadırı terketti. Can sıkıntısından çadırın etrafında adımlarını vura vura dolaşan Yularkastı Sinan Beye müjdeyi verdi:</p>

  <p class="calibre1">"Yakında Padişah oluyoruz Sinan, müjdemi isterim."</p>

  <p class="calibre1">Sinan Beyin abus yüzü gevşedi birden:</p>

  <p class="calibre1">"Ben kulunuzun canından öte naşı var Sultanım? İhsan padi-</p>

  <p class="calibre1">şahlara yakışır."</p>

  <p class="calibre1"></p>

  <p class="calibre1">"Sahi ya, çok doğru söylersin, ihsan padişahlara yaraşır. Öy-</p>

  <p class="calibre1">ŞEHZADE SELİM ? 157</p>

  <p class="calibre1"></p>

  <p class="calibre1">leyse ben de sana veziriazamlığı ihsan eyledim gitti. Mübarek ola."</p>

  <p class="calibre1">Muhayyel Osmanlı padişahmdan veziriazamlığı koparan Sinan Bey coştu. Ellerine yapıştı:</p>

  <p class="calibre1">"Devletiniz daim olsun Sultanım. Başım yolunuza fedadır."</p>

  <p class="calibre1">Kendi kendilerine gelin-güvey oluyorlardı, fakat bunu düşü-</p>

  <p class="calibre1">nebilecek durumda değillerdi. Oysa karşılarında boş hayallerle avunmaktansa, katı gerçeklerle boğuşmayı tercih eden bir Şehzade Selim bulunuyordu.</p>

  <p class="calibre1"></p>

  <p class="calibre3">***</p>

  <p>İnsanın gözleri az gördüğü, kulakları az duyduğu ölçüde hayal gücü artarmış. Şehzade Ahmed aynen böyleydi.</p>

  <p class="calibre1">Öğleye kadar kese kese altın dağıtmış, askerin mütebessim çehresine bakıp maksadın hasıl olduğunu sanmıştı. Tebessümlerin içten mi, yoksa zoraki mi olduğunu aramadı bile. İstihza ile, memnuniyetsizlikle büzülen dudakları göremedi. Hele ihsandan sonra öbek öbek toplanan askerin kendisini methettiğini sanmakla büyük hata işledi.</p>

  <p class="calibre1">Oysa asker kolay yön değiştirecek kararsız takımından değil-di. Üstelik ne yapmak istediğini de biliyorlardı.</p>

  <p class="calibre1">"Şehzade Ahmed bizi iğfal için akçe dağıtır. Bayram değil seyran değil, ulufe (maaş) vakti hiç değil. Akçelerin ne maksada müsteniden ihsan edildiği açıktır" diyenler hiç de azınlıkta de-</p>

  <p class="calibre1">ğildi. Daha ileri giderek haddi aşanlar bile vardı:</p>

  <p class="calibre1">"Yeniçeri ocağı Peygamber ocağıdır. Akçe ile satın alınamaz.</p>

  <p class="calibre1">Bizi kandırıp Padişahımız efendimize karşı kullanabileceklerini sananlar, haza gaflet içreler."</p>

  <p class="calibre1">"Şehzade Selim gibi bir bahadıra kıymak istenir. Şeytankulu belası burnumuzun dibinde meydan okur. Lakin bu kargaşalık içinde bile Şehzade Ahmed'le Veziriazam Ali Paşa tahtı ele ge-</p>

  <p class="calibre1">çirmek için halvet olurlar. Billah bu fesada hiçbirimizin rızası yoktur."</p>

  <p class="calibre1">158 ? ŞEHZADE SELİM</p>

  <p class="calibre1">Bunları söyleyen genç bahadırın etrafında koca bir insan halkası birikmişti. Sözlerini bitirince:</p>

  <p class="calibre1">"İyi söyledin," diye tasdik ettiler.</p>

  <p class="calibre1">Bir başka genç, kalabalığın ortasından seslendi:</p>

  <p class="calibre1">"Yeter Halit, fazla uzatma artık, gel."</p>

  <p class="calibre1">Birlikte çadırların arasına daldılar.</p>

  <p class="calibre1">"Amma da iyi konuşuyorsun be, seni müderris yapmalı."</p>

  <p class="calibre1">Halit pırıl pırıl yanan gözlerini arkadaşına çevirdi:</p>

  <p class="calibre1">"İçimden geldiği gibi söyledim Orhan Bey, darılmadm ya?"</p>

  <p class="calibre1">"Ben mi? Amma yaptın! Memnuniyetimden neredeyse takla atacaktım."</p>

  <p class="calibre1">"Sağol, şimdi gidip durumu Şehzade Selim'e bildirmek la-zım, değil mi?"</p>

  <p class="calibre1"></p>

  <p class="calibre1">"Daha değil. Hele Şahkulu ile bir karşılaşalım. Görelim savaş</p>

  <p class="calibre1">nice tezahür edecek?"</p>

  <p class="calibre1">"Trabzon'a da amma uzak düştük. ."</p>

  <p class="calibre1">Delikanlı atıldı:</p>

  <p class="calibre1">"Şehzademiz Trabzon'da değil ki artık, Semendire'ye doğru yola çıktığını unuttun mu?"</p>

  <p class="calibre1">"Unutur muyum hiç? Ama Trabzon'da bir başka can var?"</p>

  <p class="calibre1">Halit, Orhan Beyin ne demek istediğini anladı.</p>

  <p class="calibre1">"Şu mesele sahi. Yengemiz hatunu söylersin."</p>

  <p class="calibre1">"Ya, onu söylerim tabii. Zavallıcık, parmağında Şehzademizin hatıra yüzüğünü nikah halkasına tebdil edemeyecek bu gi-dişle, hep nişanlı kalacağız."</p>

  <p class="calibre1">"Yahu evlenmemiş miydiniz onunla?"</p>

  <p class="calibre1">Orhan Bey elini boşlukta salladı:</p>

  <p class="calibre1">"Vakit mi kaldı? Şuradan şuraya sürüklenip dururuz. Bu gi-</p>

  <p class="calibre1">ŞEHZADE SELİM ? 159</p>

  <p class="calibre1"></p>

  <p class="calibre1">dişle evlenmemiz Şehzade Selim'in tahta geçmesine kaldı. Nasip işte."</p>

  <p class="calibre1">Halit arkadaşının sırtını sıvazladı:</p>

  <p class="calibre1">"Yakındır korkma, yüzdün yüzdün kuyruğuna geldin."</p>

  <p class="calibre1">Orhan başıyla arkasını işaret etti:</p>

  <p class="calibre1">"Yakın olacak. Şayet Şehzade Ahmed'i atlatabilirsek. İnan olsun Şehzade Ahmed'i yakından görünce padişah olamayacağı-</p>

  <p class="calibre1">na büs bütün karar verdim. Nerede bizimki, nerede bu. Aralarında dağlar kadar fark var."</p>

  <p class="calibre1">Halit dalgın dalgın söylendi:</p>

  <p class="calibre1">"Dağlar kadar evet. Şehzade Selim ulu bir dağ. Ahmed ise ol-sa olsa küçük bir tümsek."</p>

  <p class="calibre1">Orhan Bey kahkahayı bastı:</p>

  <p class="calibre1">"Az daha gayret dostum," dedi. "Şair olmak üzeresin."</p>

  <p class="calibre1"></p>

  <p class="calibre1">Karabıyıkoğlu Hasan, Teke Şiilerinin 9 Nisan 1511 Çarşamba günü akdettikleri bir içtimada, "Şahkulu" unvanı verilerek reis seçilmişti. Osmanlılar bu adama "Şeytankulu" diyorlardı. Gitti-</p>

  <p class="calibre1">ği her yere kan, ateş, zulüm götürmüştü. Arkasında kesik baş-</p>

  <p class="calibre1">lar, cesetler ve gözyaşı bırakmıştı.</p>

  <p class="calibre1">Zulmetmeyi eğlence saymakta Şah İsmail'den pek geri kaldı-</p>

  <p class="calibre1">ğı yoktu. Sanki Cengiz Han yeniden dirilmiş, yeniden Müslü-</p>

  <p class="calibre1">manları imha için teşkilatlanmıştı.</p>

  <p class="calibre1">Yüzünü görenler, Osmanlıların bu adama Şeytankulu demek-te ne kadar haklı olduklarını düşünürlerdi. Sivri burnu hemen hemen alt dudağına kadar sarkıyordu. Aynı sivrilikte çenesi ve bir bıçak ağzı kadar ince dudaklarıyla gerçek bir şeytana benzi-yordu. Şah İsmail'e uyup sakal bırakmamıştı. Ağzı ile burnu arasında fazla bir açıklık bulunmadığından ince bir bıyığı vardı sadece.</p>

  <p class="calibre1">160 ? ŞEHZADE SELİM</p>

  <p class="calibre1">Debdebe ve gösterişten yana da Şah ismail'i izliyordu. Henüz onunki gibi bir taht ele geçirememişti, ama şimdiki de pek fena sayılmazdı. Sultan Korkud'un yazlık köşkünden aşırmıştı. Osmanlı tahtını ele geçirinceye kadar bununla idare etmek niyetinde idi.</p>

  <p class="calibre1">Okumaktan nefret ediyordu. Tek okuduğu Şah İsmail'in Hataî mahlasıyla yazdığı şiirleriydi. Hemen hepsini ezberine al-mıştı. Karşılaşırlarsa bunları okuyup muhabbetini çekmek istiyordu.</p>

  <p class="calibre1">Veziriazam Hadım Ali Paşa ile Amasya Valisi Şehzade Ahmed'in üzerine geldiklerini öğrenince hiç telaş göstermedi. Sağ</p>

  <p class="calibre1">elini yumruk yaparak sol avucunda patlattı:</p>

  <p class="calibre1">"Gelsinler," dedi. "Onları da Karagöz Paşa gibi kazığa vura-cağım."</p>

  <p class="calibre1">Ordusunu alarak Kızükaya'ya doğru çekildi. Dağlık arazide kalmak daha işine geliyordu. Askerleri buna göre eğitilmişlerdi.</p>

  <p class="calibre1">Oysa yeniçeriler meydan savaşı vermeye alışıktılar.</p>

  <p class="calibre1">Önüne çıkan köyleri, kasabaları yakıp yıkarak geriledi. Fakat Osmanlılar çok süratli hareket etmiş, Kızılkaya Boğazında onu muhasaraya almışlardı. Kapana kısmanın verdiği şaşkınlığı üs-tünden çabucak attı. Kurmaymı etrafına topladı:</p>

  <p class="calibre1">"Ne olursa olsun bu çemberi yaracağız. Üç koldan hareket edilecek. Osmanlılar hangi kola saldıracaklarını şaşıracaklar. Bu gece harekete geçiyoruz, orduyu hazır tutun"</p>

  <p class="calibre1">Hüseyin Mirza isimli çolak bir serdar Şahkulu'nun düşün-düklerini yerinde bulmamıştı. Ikına sıkına söz istedi.</p>

  <p class="calibre1">"Söyle bakalım Hüseyin Mirza, ne söyleyeceksin?"</p>

  <p class="calibre1">"Osmanoğullarını küçümsemeyelim. Kuvvetleri belki bize ancak denktir lakin, senelerin askeridirler."</p>

  <p class="calibre1">"Korkuyorsun," dedi.</p>

  <p class="calibre1">ŞEHZADE SELİM ? 161</p>

  <p class="calibre1">"Hayır, korkmuyorum. Sadece bir ateşe atılmadan önce ate-</p>

  <p class="calibre1">şin yakıcı olduğunu hatırlatmak istiyorum."</p>

  <p class="calibre1">Muvazenesiz ruhun tepkisi ani ve sert oldu. Şahkulu birden fırladı ve arkasında tek sıra halinde dizilmiş bekleşen cellatları-</p>

  <p class="calibre1">na el işareti yaptı.</p>

  <p class="calibre1">Altı kement aynı anda havada uçtu, bunlardan ikisi Hüseyin Mirza'nm boğazına geçti. Süratle çekip yere yuvarladılar. Sonuna kadar açılan gözlerinde fayda etmeyen son pişmanlığın pırıl-tıları oynaştı, şaşkınlık benek benek bakışlarını bulandırdı. Gırt-lağından hırıltılar çıktı. İlmiği tek eliyle sıkı sıkıya yakalamıştı, fakat gevşetemiyordu. Gittikçe fakattan düşüyor, boğazından yayılan acı, bütün vücudunu uyuşturuyordu. Kendini yerden yere attı, çadırın ta öbür ucuna kadar gitti, geldi. Nihayet hareketleri yavaşladı, sonra duruldu. Yüzü morarmış, dili dışarı sarkmıştı.</p>

  <p class="calibre1">Çadırdakiler donup kalmışlardı. İki cümle söyledi diye adam boğdurmak olacak iş değildi. Düşündüler, fakat düşüncelerini açıklayamadılar. Açıklayanın feci akıbetini gördükten sonra na-sıl cesaret edebilirlerdi? Yaşamak isteyen, Şahkulu'na baş salla-yacaktı. Hepsi de yaşamak istiyordu. Şahkulu'nun kanlı gözlerini üzerlerine çevirip:</p>

  <p class="calibre1">"Hüseyin Mirza gibi fikir beyan etmek isteyen var mı aranız-da?" diyen sesini duyunca hürmetle el bağladılar ve tek keli-meyle cevap verdiler:</p>

  <p class="calibre1">"Hayır!"</p>

  <p class="calibre1">Sırıttı:</p>

  <p class="calibre1">"Güzel, emirlerim yerine getirilsin öyleyse, bu çemberi yaracağız, hepinizden sadakat.beklerim. Gidip adamlarınızı hazırlayın, karanlıkla birlikte hareket ediyoruz."</p>

  <p class="calibre1">Yüzleri asıktı hepsinin. Şahkulu'nun her gün zulmünü arttır-dığını görmekle ürküyorlardı. Bir gün sıranın kendilerine gelmeyeceğini kim temin edebilirdi?</p>

  <p class="calibre1">162 ? ŞEHZADE SELİM</p>

  <p class="calibre1">Karanlıkla birlikte Şahkulu'nun ordusu üç koldan çemberi yarmaya geçti. Dağ adamları maharetle tırmanarak kayaları aş-</p>

  <p class="calibre1">tılar. Yeniçeriler gece savaşlarına alışık değillerdi. Birkaç patırdı oldu, hepsi o kadar. Şahkulu çemberi yarmayı başardı. Hemen hiç zayiat vermeden Sivas'a doğru ordusunu yürüttü. Niyeti yakabildiği kadar köy yakmak, yıkabildiği kadar kale yıkmaktı.</p>

  <p class="calibre1">Sonra İran'a geçecek, etraf duruluncaya kadar Şah İsmail'e misafir olacaktı.</p>

  <p class="calibre1">Veziriazam Hadım Ali Paşa avı kaçırdığını anlayınca küplere bindi. Bir süre bağırıp çağırdıktan sonra toparlandı. Hislerini bir yana iterek aklını kullandı. Ve Şahkulu'nu amansızca takip etmeye karar verdi.</p>

  <p class="calibre1">Kararını bildirip, görüşlerini almak için Şehzade Ahmed'in çadırına gitti:</p>

  <p class="calibre1">"Bunca yılın askeriyim böyle gaflet ettiğimi hiç bilmem. Adamı üstüme çekip bir meydan savaşma mecbur edeceğime, üstü-</p>

  <p class="calibre1">ne gittim. Olan oldu artık, takipten başka çare yok."</p>

  <p class="calibre1">Şehzade bu fikirde değildi.</p>

  <p class="calibre1">"Paşa," dedi. "Görürsün Şahkulu ardına bakmaz kaçar, kaçan düşmanı kovalamaktansa, Dersaadet'e avdet etmek daha evladır. Taht işini fazla boşlamaya gelmez. Selim önce davranırsa hal nice olur?"</p>

  <p class="calibre1">Ali Paşa gerçi Selim'e karşı idi, fakat bu durumda Şehzade Ahmed gibi düşünmek elinden gelmiyordu. Her şeyden evvel Osmanlı Devletinin Sadrazamı olduğunu düşünüyor, Ahmed'e taht temin etmekten başka görevleri de bulunduğunu hatırlatı-</p>

  <p class="calibre1">yordu.</p>

  <p class="calibre1">"Şehzadem" dedi, "Taht iç meselemizdir, Şahkulu ise hem di-nimizin, hem devletimizin başına bela. Önce bu belayı def etmek lazımdır. Badehu tahta da sıra gelecektir."</p>

  <p class="calibre1">"Ya, böyle düşüneceğin aklımdan bile geçmezdi. Benden ya-na olduğunu sanırdım, görürüm ki aldanmışım. Bildiğin gibi yap Paşa, benim yapacak işlerim var."</p>

  <p class="calibre1">ŞEHZADE SELİM ? 163</p>

  <p class="calibre1"></p>

  <p class="calibre1"></p>

  <p class="calibre1">Ali Paşa hayretle sakalını sıvazladı:</p>

  <p class="calibre1">"Yani Şeytankulu nam haini takip etmemi istemez misiniz?"</p>

  <p class="calibre1">"İstemiyorum. Yeterince cesaret gösterisi yaptık, bu kadarı kafidir, şimdi orduyu alıp taht şehrine avdet etmek gerekir.</p>

  <p class="calibre1">Bunca akçeyi boşa mı dağıttım sanırsın?"</p>

  <p class="calibre1">Sadrazam başını iki yana salladı:</p>

  <p class="calibre1">"Bu durumda Padişahımın huzuruna çıkmaya haya ederim, bana güvenip ordusunu emanet eden Sultanın huzuruna çıkıp</p>

  <p class="calibre1">'Düşmanı kaçırdım' diyebilmeme imkan yoktur. Varın istediğiniz gibi yapın, ben takibe çıkıyorum."</p>

  <p class="calibre1">Başka tek kelime etmeden sert adımlarla çadırı terketti. Şehzadenin davranışı karşısında apışıp kalmıştı. Taht bir insanın gözünü böyle bürürse makul davranması elbet mümkün olmazdı. Şu anda Şehzade Ahmet için dünya yüzünde en değerli şey Osmanlı tahtı idi. Bu yolda ihtimal ülkenin yarısını vermeye bile hazır bulunuyordu. Böyle bir adamı padişah yapmak isabetli bir hareket mi olacaktı? Bu soruya şimdiye kadar olduğu gibi gönül huzuruyla "Evet" diyemiyordu. Serdarlık düşüncelerini de mi değiştirmişti? Yoksa gelişmeler yüzünden mi başka türlü düşünüyordu? Belki Ahmed'i bu sefer münasebetiyle da-ha yakından tanıdıktan sonra elinde olmadan bazı düşünceleri inkılâba uğramıştı. Burnunun dibinde düşmanların en hunhar, en tehlikelisi dururken, tahta kavuşmaya can atan bu adamı bundan sonra destekleyip desteklemeyeceğini şimdi bilmiyordu. Verilmiş bütün kararlar sabun köpüğü gibi erimişti. Şehzade Ahmed'i sanki yeniden keşfediyor, ideal padişah gözüyle bakmaya alıştığı zatta, padişahlıkla değil, alelade askerlikle bağdaşmayacak sakat haller görüyordu.</p>

  <p class="calibre1">Düşüne düşüne çadırına kadar geldi. Nöbetçinin araladığı perdeden içeri süzüldü. Kendini minderlerin üstüne attı.</p>

  <p class="calibre1">"Hele bir zafer müyesser olsun, selametle payitahta varalım, 164'? ŞEHZADE SELİM</p>

  <p class="calibre1">saltanat meselesini ondan sonra düşünürüz," diye söylendi.</p>

  <p class="calibre1">"Serhade çıktık, serdar olduk, gayrı şu anda saray adamı değiliz, tahtı düşünmek bize yaraşmaz. Şahkulu mudur, Şeytankulu mudur nedir? Onu nasıl yakalayacağımızı düşünmek daha evladır elbette."</p>

  <p class="calibre1">Kumandanları çadırına topladı. Hareket tarzını kararlaştırmak için müzakere açtı.</p>

  <p class="calibre1">Hemen herkes takip taraftarı idi. Sadrazamın fikrine katılı-</p>

  <p class="calibre1">yorlardı. Şehzade Ahmed'in kumandanlarından hiçbiri bu toplantıya gelmemişti. Murad Bey isimli genç bir bölükbaşı, Sadrazama bunun sebebini sordu:</p>

  <p class="calibre1">"Şehzademizi aramızda görmekten memnunluk duyacaktık Devletlüm, üzerlerine afiyet, yoksa rahatsız mıdırlar?"</p>

  <p class="calibre1">Veziriazam sıkıntılı bir tavırla kımıldadı:</p>

  <p class="calibre1"></p>

  <p class="calibre1">"Herhalde" dedi.</p>

  <p class="calibre1">"Serdarları da davete icabet etmemiş, arada bir ihtilaf olmadığını ümit ederiz."</p>

  <p class="calibre1">"Yo," dedi Ali Paşa. "Niçin ihtilaf olsun? Şehzade kendi as-kerlerinden mesuldür, biz işimize bakalım."</p>

  <p class="calibre1">Cevap kimseyi tatmin etmedi ya, sormayı lüzumsuz buldu-lar. İşin içinde işler olduğunu anlamışlardı. Fakat Veziriazama uzun sorular tevcih etmek saygısızlık ve itimatsızlık olacaktı.</p>

  <p class="calibre1">Mevzuya bir daha dönmediler.</p>

  <p class="calibre1">Şehzadenin toplantıya iştirak etmediğini farkeden biri daha vardı. Asker içinde geziniyor, bakışlarıyla etrafı tarıyordu. Bir kayanın tümseğinde tek başına oturan arkadaşını görünce yüzü aydınlandı. Koşar adım yanına gitti.</p>

  <p class="calibre1">"Orhan Bey, ne zamandır seni arıyorum, sıkı dur, mühim haberim var."</p>

  <p class="calibre1">Orhan gülümseyerek Halife baktı:</p>

  <p class="calibre1">ŞEHZADE SELİM ? 165</p>

  <p class="calibre1">"Amma da heyecanlısın/' dedi. "Anlat bakalım."</p>

  <p class="calibre1">"Şehzade ile Ali Paşa arasına bir karakedi girdi."</p>

  <p class="calibre1">"Karakedi mi dedin?"</p>

  <p class="calibre1">Yanıbaşına çömeldi:</p>

  <p class="calibre1">"Evet, öyle dedim. Araları açıldı senin anlayacağın."</p>

  <p class="calibre1">"Nereden biliyorsun?"</p>

  <p class="calibre1">Çenesiyle Sadrazamın çadırını işaret etti:</p>

  <p class="calibre1">"Oradaki toplantıya Şehzadenin kumandanlarından kime ka-tılmadı. Gözetlemem için beni göndermiştin ya, içtima dağılana kadar bekledim. Dolaşmaktan ayağıma kara sular indi. Tam iki saat."</p>

  <p class="calibre1">"Bu müddet içinde Şehzadenin adamlarından hiçbiri çadıra girmedi öyle mi?"</p>

  <p class="calibre1">"Tas tamam öyle, nereden bildin?"</p>

  <p class="calibre1">"Dalga geçme, acaba araları niçin açıldı dersin?"</p>

  <p class="calibre1">"Bir bilsem bunu."</p>

  <p class="calibre1">"Öğreniriz elbet, belki de Sadrazam, Şahkulu'nun kaçmasından Şehzadeyi mesul tutmuştur."</p>

  <p class="calibre1">"Neden?"</p>

  <p class="calibre1">"Neden olacak? Çoğu Şehzadenin ordusunun içinden ellerini kollarını sallayarak geçti. Ali Paşa kör değildir. Sarayda bir po-litikacıdır belki, ama seferde iyi bir serdardır. Askerliğin hakkı-</p>

  <p class="calibre1">nı verir. Cesaretine de, maharetine de, bilgisine de diyecek yoktur. Böyle olmasaydı hadım ve devşirme olduğu halde ikinci defa Sadaret makamına getirilmezdi. İçinde çok cevherler bulunduğu muhakkak."</p>

  <p class="calibre1">"Onu metheder gibisin Ağabey."</p>

  <p class="calibre1">"Niye etmeyecekmişim? Doğruya doğru, eğriye eğri."</p>

  <p class="calibre1">"Peki peki, bir sorduk, bin dinledik. Şimdi ne yapıyoruz?"</p>

  <p class="calibre1">166 ? ŞEHZADE SELİM</p>

  <p class="calibre1">Öğle vakti netice zuhur etti. Sadrazam Paşa çadırları söktü-</p>

  <p class="calibre1"></p>

  <p class="calibre1">rüp yol düzenine soktuğu halde, Şehzade Ahmed hiç kımılda-mamıştı. Çadırlar ve ağırlıklar olduğu gibi duruyordu. Orhan Bey iplerin koptuğunu anlayarak memnun memnun güldü. Halife göz kırptı. "İşler yolunda" manasına gelen bir işaret yaptı.</p>

  <p class="calibre1">Bir yandan da üzülmüyor değildi. Kuvvet bölünmüştü. Şahkulu, Sadrazamın ordusunu da mağlup ederse bes beter azıtacaktı. O şımarıklıkla ne yapacağı belli olmazdı. Belki de Dersaadet üstüne bile yürürdü.</p>

  <p class="calibre1">Düşüncelerine kendi de şaştı:</p>

  <p class="calibre1">"O zaman belasını bulur işte," diye mırıldandı.</p>

  <p class="calibre1">Yularkastı Sinan Bey, Şehzadenin davranışını iyi karşılamamıştı. Ne olursa olsun Sadrazamın peşinden gidilmesi gerekti-</p>

  <p class="calibre1">ğine inanıyordu.</p>

  <p class="calibre1">Kandırmak için bir saattir dil dökmekle meşguldü. Fakat Şehzade Ahmed kararını kesin olarak vermişti:</p>

  <p class="calibre1">"Ben barışçı bir insanım. Buraya niçin geldim sanıyorsun?</p>

  <p class="calibre1">Şahkulu gibi şeytanlarla uğraşmak için mi? Olmaz Sinan Bey olmaz! Sadrazam aptallık eder, ben aptal değilim. Çapulcularla uğraşacak vaktim yok."</p>

  <p class="calibre1">"Şehzadem, iyi söylersiniz, neyleyelim ki asker cesaretten yanadır. Sizi at üstünde şahin gibi düşmana atılırken görmeli.</p>

  <p class="calibre1">Görmeli ki peşinizden gelmeli. Selim karındaşınıza bu yüzden muhabbet eder."</p>

  <p class="calibre1">Ahmed'in sol gözü seğirdi. Sinirlendiği zaman kendiliğinden olurdu bu.</p>

  <p class="calibre1">"Ben Selim değilim," diye gürledi. "Asker düşmana saldırmamı görecek diye tehlikeye ahlamam. Söyler misin, ben ölürsem tekrar diriltebilir, Osmanlı tahtına oturtabilir mi bu asker dediğin toplama çocuklar?"</p>

  <p class="calibre1">Sinan Bey'in aklı isyan etti:</p>

  <p class="calibre1">ŞEHZADE SELİM ? 167</p>

  <p class="calibre1"></p>

  <p class="calibre1">"Nasıl böyle birinin peşindesin?" diye sordu.</p>

  <p class="calibre1">Bunu hissi cevapladı:</p>

  <p class="calibre1">"Çünkü sadrazam olacağım."</p>

  <p class="calibre1">"Sadrazamlık adam olmak için yeterli mi?"</p>

  <p class="calibre1">"Hadi ordan! İnsan sadrazam olmaya görsün bir kere, yavaş</p>

  <p class="calibre1">yavaş adam da olur."</p>

  <p class="calibre1">"Aldanıyorsun. Makam insanı yüceltmez. Korkaklığını, pısı-</p>

  <p class="calibre1">rıklığını, ihtirasım örtmez. İşte Şehzaden, bak ve ibret al."</p>

  <p class="calibre1">"Sussana be, sen ne karışıyorsun? Sadrazam olmak istiyorum, hepsi bu. Benim gibi binlercesi bunu istiyor. Suç mu işliyoruz yani? Hayır, cevap verme. Âkılsan akıllılığını göster.</p>

  <p class="calibre1">Şimdi Şehzadeye nasıl yaranabileceğini söyle, beni isticvap et-me. Nasıl yaltaklanmalı? Sadarete birkaç adım yaklaşmam bu-na bağlı. Ne desem memnun olur acaba? Yüzünü bir de asmış</p>

  <p class="calibre1">ki. Kararının yerden göğe kadar isabetli olduğunu mu söyle-sem? Sadrazamın hain olduğunu mu? Mühim olan devletin selameti değil, tahtın selametidir desem, hoşlanır mı acaba? Fazla ileri gitmek olmaz. Şehzade takımının ne zaman kızıp, ne zaman sevineceğini de bir türlü keşfedebilmiş değilim. Şu kadarı-</p>

  <p class="calibre1">nı bilirimki, o kızınca kızmalı, sevinince sevinmeliyim. Eh, sadrazam olmak için bu da yeter zaten."</p>

  <p class="calibre1">"Şehzadem efendim" diye başladı ürkek bir tavırla. "Sizi teb-rik etmek isterim. Padişahlarda bulunması gereken bir meziyet daha keşfetmekle mutluyum."</p>

  <p class="calibre1">Şehzade homurdandı:</p>

  <p class="calibre1">"Ne keşfettin?"</p>

  <p class="calibre1">"Kararınızda ısrar ediyorsunuz, fevkalade bir şey bu. Padişah dediğin kararında ısrar etmeli ki dalkavuk takımı tesir icra etmesin."</p>

  <p class="calibre1">Şehzade Ahmed birden kahkahalarla gülmeye başladı. Neden sonra:</p>

  <p class="calibre1">168 ? ŞEHZADE SELİM</p>

  <p class="calibre1">"Kendini ne güzel tarif ettin Sinan," dedi. "Yani şimdi sen bir dalkavuksun öyle mi?"</p>

  <p class="calibre1">Tekrar uzun uzun güldü, Sinan Bey:</p>

  <p class="calibre1">"Devletlüm, bunu demek istememiştim, fakat emrederseniz dalkavuk bile olurum. Fakat sadrazam yapacağınıza inandır-mıştınız beni."</p>

  <p class="calibre1">Ahmed'in gülmesi dudaklarında dondu:</p>

  <p class="calibre1">"Yalan mı söyledim demek istersin?"</p>

  <p class="calibre1">"Haşa Devletlüm, o nasıl söz? Belki sadaret makamına kulu-nuzdan layıkını bulmuşsunuz diye düşünürüm."</p>

  <p class="calibre1">Ağzını yokluyordu. Kendisinden başka bir namzet ismi koparırsa sıcağı sıcağına bertaraf edecekti.</p>

  <p class="calibre1">"Şimdilik böyle bir şey yok," dedi. "Gönlünü hoş tut. Sen benim sadrazamım olacaksın."</p>

  <p class="calibre1">Ellerine sarıldı, bıktırıncaya kadar öptü.</p>

  <p class="calibre1">"Devletlü Sultanım, bütün ömrümü yolunuzda hizmetle ge-</p>

  <p class="calibre1">çireceğim."</p>

  <p class="calibre1">"Pekala pekala, inandık, şimdi kumandanları topla ve kararı tebliğ et. Münakaşaya girmek istemiyorum. Yarın sabaha hareket edilecek."</p>

  <p class="calibre1">"Nereye gideceğimizi bilmemizde mahzur var mı?"</p>

  <p class="calibre1">Şehzade Ahmed bir an düşündükten sonra:</p>

  <p class="calibre1">"Yok," dedi. "Amasya'ya dönüyoruz. Kısa bir hazırlıktan sonra Dersaadet'e yürüyeceğiz. Hazır ordunun bir kısmı taşra-da iken işimizi bitirelim."</p>

  <p class="calibre1">"Kulunuzda böyle düşünürdü Sultanım. Padişahlığınız şimdiden mübarek ola."</p>

  <p class="calibre1">Eğile doğrula çadırdan çıktı. Dereyi görmeden paçaları sıva-mıştı. Ümidin büyüklüğü nisbetinde inkisar olduğunu aklına bile getirmiyordu.</p>

  <p class="calibre1">ŞEHZADE SELİM ? 169</p>

  <p class="calibre1">Şehzade Selim, Semendire yolunu yarılamışken ardından do-lu dizgin yetişen bir haberle çakıldı kaldı. Veziriazam Hadım Ali Paşa, Şahkulu'nu Kayseri ile Sivas arasında bulunan Gökçay mevkiinde kıstırmış, zorlu bir cenk vermişti. Şahkulu yaralı ol-duğu halde canını kurtarabilmişti ama, Ali Paşa muharebede şehit düşmüştü.</p>

  <p class="calibre1">Haberci nefes nefese olup bitenleri anlattı. Ferhad Bey tarafından gönderiliyordu. Haberi Dersaadet'e kadar Orhan ve Halit getirmişlerdi. Ölesiye yorgun oldukları için yola devam edememişler, Dersaadet'de emirlerine muntazır olduklarını bildirmişlerdi.</p>

  <p class="calibre1">Anlatacak bir şeyi kalmayıncaya kadar konuştu. Sonunda rahat bir nefes aldı. Alnında biriken ter tanelerini silerken:</p>

  <p class="calibre1">"Bildiklerim bunlardan ibarettir Şehzadem" dedi.</p>

  <p class="calibre1">Şehzade suskundu. Devamlı olarak kapıya bakıyor, parmaklarıyla dizinde tempo tutuyordu. Neden sonra başını etrafındakilere çevirdi. Gözleri hüzün doluydu.</p>

  <p class="calibre1">"Vakıa Sadrazam Paşa aleyhimize çalışırdı, lakin devletimize gönül vermiş bir serdardı. Kahramanca şehit olmasını bildi. Allah gani gani rahmet eylesin. Nicedir uykularımızı kaçıran Şeytankulu fesadını da def eyledi."</p>

  <p class="calibre1">Bakışlarını Malkoçoğlu Ali Beyin üstüne mıhladı:</p>

  <p class="calibre1">"Karındaşımız Ahmed'in bu cenge niye girmeyip Amasya'ya dönmesindeki muradı anlamışsınızdır. Asker seferde iken tahta ulaşmak ister. Bilmez ki cihaddan tevakki eden zatı o tahta oturtmazlar. Söyleyin ağalar, bu durumda Semendire'ye gitmek tedbir midir?"</p>

  <p class="calibre1">Hepsine birden sormuştu, ama bakışları Malkoçoğlu nun üs-tünde idi. İlk cevabı da o verdi:</p>

  <p class="calibre1">"Şehzadem, biz daha Semendire'ye ulaşmadan karındaşınız Ahmed Dersaadet'e ulaşır."</p>

  <p class="calibre1">170 ? ŞEHZADE SELİM</p>

  <p class="calibre1">Sözü Silahdar Hasan Bey aldı:</p>

  <p class="calibre1">"Pederinizin durumu malum, kendini tasavvufa vermiş, cez-benin enginlerinde kanat çırpar. Ahmed'e olan muhabbeti de eskimiş değildir. Rahmetli Ali Paşanın vaktiyle yaptığı telkinle-rin tesiri elbet bir kalemde silinemez. Geri dönelim Şehzadem Edirne'ye varalım."</p>

  <p class="calibre1">Hocası Muhyiddin Efendinin hiç ses çıkarmadan, mütebessim bir çehreyle konuşulanları dinlediğini görünce Şehzade Selim ona döndü:</p>

  <p class="calibre1">"Efendimiz Hazretlerinin ilminden müstefid olmak isteriz,"</p>

  <p class="calibre1">dedi. "Bizi bundan mahrum etmeyiniz Hocam."</p>

  <p class="calibre1">Muhyiddin Efendi mütebessim halini hiç bozmadan doğrudan doğruya Şehzadeye sordu:</p>

  <p class="calibre1">"Cüretkarlık saymayağmı bildiğimden bir sual sormak isterim. Niçin ille de padişah olmak istersin? Devlete, millete, din-i mübine hizmet eden herkes padişah değildir ki."</p>

  <p class="calibre1">Selim, sanki bu soruyu bekliyordu. Tereddütsüz cevap verdi:</p>

  <p class="calibre1">"İyi dediniz Hocam; vatanına, milletine, dinine hizmet eden herkes padişah değildir, lakin onların hiçbiri Selim de değildir.</p>

  <p class="calibre1"></p>

  <p class="calibre1">Düşündüklerimizin bazılarını Selim iken yapabiliriz, fakat bir çoğunu gerçekleştirmek için bize padişahlık lazımdır. Sultan Selim'lik lazımdır."</p>

  <p class="calibre1">Herkes dikkatle hoca ve talebesi arasında geçen muhavereyi dinliyor, hayretten hayrete düşüyordu. Şehzadenin verdiği cevap, Muhyiddin Efendi'nin hoşuna gitmiş olacak ki başını öne doğru sallayarak tasdik etti:</p>

  <p class="calibre1">"Güzel. Allah nasip eder de padişah olursan ilk icraat olarak ne yapmak niyetindesin?"</p>

  <p class="calibre1">"Kalemle kılıcı yastığımızın altına koyacağız. Kılıçla fethede-ceğiz, kalemle adalet dağıtacağız. Şayet kalemimiz adaletten kıl payı ayrılırsa, yastığımızın altındaki o kılıcı boynumuza sen in-direceksin Hocam!"</p>

  <p class="calibre1">ŞEHZADE SELİM ? 171</p>

  <p class="calibre1">"Bu sözünü unutma, şimdi dilediğin karan ver. Dualarım se-ninledir. Allah bahtını açık etsin."</p>

  <p class="calibre1">Selim yerinden fırladı. Hocasmın önünde diz çöktü, ellerine sarıldı:</p>

  <p class="calibre1">"Destur ver öpeyim Hocam!"</p>

  <p class="calibre1">Hoca ellerini çekti:</p>

  <p class="calibre1">"Şehzade olduğunu aklında tut. Aşırı tevazuun da bir nevi gurur olduğunu hatırdan silme. Övülmek isteyenler çok kere alçak gönüllülüğü yem olarak kullanır. Sert ol zalim olma; cezayı da, mükafatı da lüzumu kadar kullan. Her yolun sonunda ölüm gittiğini hep hatırla ve ayağını denk al. Bu dünyada padi-</p>

  <p class="calibre1">şahlardan hesap soran bulunmaz, bu hal öbür dünyadaki hesap defterini kabartır, kendinden hesap sordurmasını bil. Gerekti-</p>

  <p class="calibre1">ğinde can düşmanından bile akıl danış, sana başarısızlığın yolunu en iyi o çizebilir çünkü. Yalnız aksine hareket edersen muvaffak olabileceğini hesaplamak kalır sana. Dostlarını sev, onlara kıymet ver."</p>

  <p class="calibre1">Omuzlarından tutup sarstı:</p>

  <p class="calibre1">"Son derslerim sana, aklında tut."</p>

  <p class="calibre1">Ayağa kalktı. Cübbesini savura savura dışan çıktı.</p>

  <p class="calibre1">Hazirun hayretler içinde ardından baka kaldılar. Şehzade Selim çocukluğunda olduğu gibi diz çökmüş, ellerini dizlerinin üstüne koymuştu. Başı hafiften sağa eğikti. İçindeki çağlayan yüzüne aksetmişti. Hocası her zaman hikmet dolu sözler ederdi, ama, bugün söyledikleri hepsinden başka idi. Belki de talebesi padişah olunca değişir diye korkuyordu. Hakkı var mıydı?</p>

  <p class="calibre1">Bilmiyordu Selim, padişah olunca ihtiyarı dışında belki bazı de-</p>

  <p class="calibre1">ğişmeler geçirecekti. Bu değişmeler ne olursa olsun şeriat çizgi-sinden ayrılmamaya içinden bir kere daha yemin etti; ağır ağır doğruldu. Arkadaşlarına bir bir baktı. Gitti, yerine oturdu. Cüb-besinin eteklerini kucağına doğru çekti.</p>

  <p class="calibre1">172 ? ŞEHZADE SELİM</p>

  <p class="calibre1">"Hocamız hikmet küpüdür," dedi. "Gerektiği gibi istifade edememişsek kabahat onun anlattıklarında değil, bizin anlayışı-</p>

  <p class="calibre1"></p>

  <p class="calibre1">mızda. Eh, herkes kabiliyeti kadar nasibini alır. Söyleyin bakalım, geri dönüyor muyuz?"</p>

  <p class="calibre1">Toparlandılar. Son sahneye geldiklerini biliyorlardı. Buna kolay cevap vermek mümkün müydü? "Dönüyoruz" demek, "Pa-dişaha savaşa gidiyoruz" demekti. Hazır mıydılar?"</p>

  <p class="calibre1">Dönmezlerse ne olacaktı? Belki de Ahmed, belki de Korkud padişah olurdu. "Olsun bize ne" diyemezlerdi. Şehzade Selim'e güveniyordu onlar, bu yüzden yanında idiler.</p>

  <p class="calibre1">"Dönüyoruz!"</p>

  <p class="calibre1">Malkoçoğlu idi konuşan. Arkası çabuk geldi.</p>

  <p class="calibre1">"Dönmek evladır."</p>

  <p class="calibre1">"Edirne'ye yürümek gerek."</p>

  <p class="calibre1">"Önce güzellikle, olmazsa zorla."</p>

  <p class="calibre1">"Padişah ya Safevî üstüne gider, yahut bize asker verir. Hiç-</p>

  <p class="calibre1">birini yapmadığı takdirde saltanattan feragat eder."</p>

  <p class="calibre1">Babası hakkında biraz laubali konuşan Beye Şehzade sert bir bakış fırlattıktan sonra:</p>

  <p class="calibre1">"Sağolun," dedi. "Sultan pederimizin elbette bize büyük him-metleri olmuştur. Ters tavrı vüzeranın tazyikiyledir. Ali Paşadan boşalan Vezaret-u Uzma makamına Hersekzade Ahmed Paşanın getirilmesi iyiye alamet. Bize dosttur. Ola ki bazı kolaylıklar sağlar. Hiç değilse pederimizi davranışında serbest bıra-kır. Şimdi otağı boşaltın. Hemen geri dönmek üzere hazırlıkları ikmal edin."</p>

  <p class="calibre1">Beyler çıktıktan sonra Şehzade Selim başını elleri arasına aldı.</p>

  <p class="calibre1">Ne olurdu sanki bütün bunlara mecbur edilmeseydi? Evet, mecbur edilmişti. Sultan babası eskisi gibi devletin irade gücü ve mantıkla idare etse ve işin içine his karıştırmamış olsa, kendisi bu mücadeleye girmeyecekti. Kaç kere yalvarmıştı mektup-</p>

  <p class="calibre1">ŞEHZADE SELİM ? 173</p>

  <p class="calibre1"></p>

  <p class="calibre1">larla, elçilerle, "Sultan pederim, Safevî rezili azıtır. Bu çığ Anadolu'yu yıkar, vakit geçmeden üstüne gidilsin, tacı yıkılsın, tahtı başına geçirilsin. Sen gitmek istemiyorsan bana asker ver, olmazsa, bırak kendi askerimle üstüne varayım. Allah'ın izniyle perişan eyler, fitneyi kökünden yok ederim." Babası hiçbirine ehemmiyet vermemişti. Göz yaşları içinde donmuştu, ama bir baba olarak padişah bunu farketmiyordu. Oğlunu bir taht sevdasına gider sanıyordu, böyle telkin edilmişti. Bir padişah şunun bunun telkiniyle mi gider? Danışın danışmaya, ama nihai kararı kendisi verir. Böyle yapamıyordu, yapamamıştı, yazık.</p>

  <p class="calibre1">"Dervişlik dervişlere hastır. Sultan olan buna özenirse ülke tekkeye döner. Kim kılıç tutacak, askeri kim sevkedecek, kim kumandanlar yetiştirecek? Nicedir serhadler susmuş. Bülbüller</p>

  <p class="calibre1">'zafer, zafer' diye ötmüyor, ırmaklar 'müjde' taşımıyor, ağaçlar Allah sesleriyle hışırdamıyor. Cenk meydanında Allah diyen yeniçerinin sesi ülke ufkunda yankılanmadıkça millet nasıl emniyette hisseder kendini? Bu emniyetsizlik değil mi ki Şahkulu gibi bir belayı Anadolu'nun başına musallat eylemiştir. Yoksa eski Sultan Bayezid Osmanlı tahtında otursaydı hadlerine mi düşmüş baş kaldırabilsinler? Kurdun kocadığı vakti iyi tespit ettiler doğrusu. Tespit ettiler ve ortaya çıktılar. Meydan tilkilere kaldı."</p>

  <p class="calibre1">Artık işi kökünden halletmenin zamanı idi. Son olarak babasına meseleleri anlatacak, İran'a yürümesini söyleyeceki. "Sultanım, bir kılıç eri gibi şehadete erene kadar ardından gelmezsem namerd olayım" diyecekti. "Yeter ki sen kır atına atla, Ordu-yu Hümayun'u yürüt. Varalım fesat yuvalarını dağıtalım. Fareler dağla oynanmayacağını anlasın. Hudutları tahkim edelim. Tehdit unsurlarını kazıyalım. Bunların yapıldığını görürsem ne saltanat isterim, ne mansıb, ne ihsan. Yapacak mısın? Hayır mı?</p>

  <p class="calibre1">Öyleyse yapacak olanlara yerini terket. Dedem Fatih, babasına yazdığı mektupta nasıl diyordu: Padişah isen gel ordunun başı-</p>

  <p class="calibre1">na geç, padişah ordusunun başında gerekir. Yok sen değil de 174 ? ŞEHZADE SELİM</p>

  <p class="calibre1">Padişah ben isem, gel ordumun başına geç, seni ordularıma serdar tayin ettim. O dedi, ben niçin demeyeyim. Yine tekrarlıyorum baba, padişahsan padişahlığın icaplarmı yerine getir, getir-meyeceksen bırak, biz getirelim."</p>

  <p class="calibre1">Babasının yüz yüze görüşmek istemeyeceği muhakkaktı.</p>

  <p class="calibre1">Şimdiye kadar hiç istememişti çünkü. Yirmi beş yıldan beri evladını bir kerecik olsun görmek istemeyen babasının nasıl bir endişe içinde kıvranması lazım geldiğini düşünüyordu da, anlamakta güçlük çekiyordu. Belki yeni Sadrazam Hersekzade Ahmed Paşa, Padişahı oğluyla görüşmeye razı edebilirdi.</p>

  <p class="calibre1">Selim öylesine derin bir düşünceye dalmıştı ki, ne zamandır kolları göğsünde, çadırın bir köşesinde bekleyen Malkoçoğ-</p>

  <p class="calibre1">lu'nun yeni farkına varıyordu.</p>

  <p class="calibre1">"Burada mısın Malkoçoğlu?"</p>

  <p class="calibre1">"Epeydir Şehzadem, destur diledim, lakin beni duymadınız, düşüncelerinizi bozdumsa bağışlayın."</p>

  <p class="calibre1">"Birşey mi oldu?"</p>

  <p class="calibre1">Malkoçoğlu başını indirdi, bir felaket haberi vermeye hazırlanıyordu. Selim doğruldu.</p>

  <p class="calibre1">"Niçin susarsın? Kulaklarımız felaket haberi duya duya pas-landı. Korkma, kadınlar gibi kendimizi yerden yere atacak de-</p>

  <p class="calibre1">ğiliz. Söyle, devletimizin hangi parçası çiğnendi yine, ne kadar Müslüman katledildi?"</p>

  <p class="calibre1">"Sultanım!"</p>

  <p class="calibre1">"Evet."</p>

  <p class="calibre1">"Az evvel Karaman'dan bir adamımız geldi."</p>

  <p class="calibre1">"Karındaşınız Şehenşah'ın sancağından. İyi çocuktur, ilerde yüksek makamlarda ilminden istifade etmeyi düşünürüz."</p>

  <p class="calibre1">Malkoçoğlu genzine tıkanan hıçkırığı güç hal yuttu.</p>

  <p class="calibre1">"Sizlere ömür Sultanım," deyiverdi bir nefeste.</p>

  <p class="calibre1">Yavuz Selim taşlaşmış gibi olduğu yerde kaldı. Gözlerini ŞEHZADE SELİM ? 175</p>

  <p class="calibre1">Malkoçoğlu'nun nemli gözlerine dikti. Fısıltı halinde:</p>

  <p class="calibre1">"Öldürüldü mü?" diye sordu.</p>

  <p class="calibre1">"Hayır, başı yastıkta öldü. Eceliyle. ."</p>

  <p class="calibre1">Gitti yerine oturdu. Tekrar başını ellerinin arasına aldı. Sıktı sıktı.</p>

  <p class="calibre1">Neden sonra ellerini indirdi.</p>

  <p class="calibre1">"Kendisini çok severdik," dedi. "O da bizi severdi. Şimdiye kadar aramızda hiçbir ihtilaf olmamıştır. Allah'ın takdiri böy-leymiş, neylersin."</p>

  <p class="calibre1">Ellerini açtı ve bir Fatiha okudu.</p>

  <p class="calibre1">"Allah rahmet eylesin."</p>

  <p class="calibre1">Gözlerinden kopan iki damla, tombul yanaklarını aşarak çe-nesinden yere damladı.</p>

  <p class="calibre1">"Kendinizi perdişan etmeyiniz Sultanım."</p>

  <p class="calibre1">Bakışlarını arkadaşına çevirdi:</p>

  <p class="calibre1">"Niçin? Karındaşımıza bu iki damla gözyaşımdan başka ne verebilirim? Bırak aksın Malkoçoğlu. Son defa aksın. Belki artık gözyaşı dökmeyi de unutmak zorunda kalacağız."</p>

  <p class="calibre1">Tekrar başını ellerine hapsetti.</p>

  <p class="calibre1">"Bizim perişanlığımız gönüllerin cemiyeti içindir," diye mı-</p>

  <p class="calibre1">rıldandı.</p>

  <p class="calibre1">Malkoçoğlu geldiği gibi sessizce otağı terketti. Yarın yeni bir gün başlayacaktı. Vakit akşama kavuşuyordu. Dağlar ufukta güneşi kucaklamış, yarısını çoktan yutmuştu.</p>

  <p class="calibre1"></p>

  <p class="calibre3">***</p>

  <p>Çoğu zaman felaketler üst üste gelir diye boş yere söyleme-mişlerdi. Hadım Ali Paşanın şehadeti, Şehzade Şehenşah'm ölü-</p>

  <p class="calibre1">mü ve en mühimi, en beklenmezi Şehzade Selim'in Edirne'ye yürümesi Padişah Bayezid için üçerleme gelen felaketler silsile-siydi.</p>

  <p class="calibre1">176 ? ŞEHZADE SELİM</p>

  <p class="calibre1">"insanoğlu gaybı bilmediğinden felaketin mahiyetini de bilemez. Çok kere altında yatan rahmetlerin farkında olamaz. Kendisini üzmüştür. Üzmüşse felakettir. Sevindirmişse rahmettir.</p>

  <p class="calibre1">Başka türlü görmek, başka türlü düşünmek her insanoğlunun kolay yapabileceği şey değildir. Düşünmez ki her insanın saadet kadar felaketlere de ihtiyacı vardır. Çünkü herşey zıddı ile kaimdir."</p>

  <p class="calibre1">Şeyhülislam Zenbilli Ali Efendi, Padişaha buna benzer çok şey söyledi, üzülmemesi için elinden geleni yaptı. Bayezid, Zenbilli'ye büyük hürmet gösterirdi. Sözünü kesmeden anlatılanları dinledi. Sonunda mezardan geldiği intibaını veren bir sesle:</p>

  <p class="calibre1">"Efendi hazretleri," dedi. "Felaketleri elbet tevekkülle karşılamasını bilenlerdeniz. Biz takva üzre olmayı dileriz. Lakin şu bizim küçük oğlanın yaptıklarına bakınız. Dilediklerini verdik, yine istedi. Verdik, yine istedi. Vaktiyle 'verdikçe ister' diyenler, meğer, ne kadar haklıymışlar.</p>

  <p class="calibre1"></p>

  <p class="calibre1">"Şehzademiz Selim'den mi bahsedersiniz Şevketlüm?"</p>

  <p class="calibre1">"Başka kim olacak? Beni dinlemeyen bir Korkud'la Selim var.</p>

  <p class="calibre1">İkisi aynı anadan gelme kardeş, ne kadar asi oldular böyle. Ba-balarına karşı çıkmakta hiçbir mahzur görmüyorlar. Lakin Ahmed'e ne desem onu yapıyor. Şimdi saltanatı Ahmed oğluma terketmem de ne yaparım ben efendi hazretleri? Haklı değil miyim."</p>

  <p class="calibre1">Şeyhülislam kaftanının önünü topladı:</p>

  <p class="calibre1">"Sultanım, bunları sonra düşünürsünüz. Ruhunuzun sükune-te ihtiyacı vardır."</p>

  <p class="calibre1">"Sizinle bu mevzuu hiç görüşmedikti, değil mi?"</p>

  <p class="calibre1">"Hayır Şevketlüm, görüşmedik."</p>

  <p class="calibre1">"Ne düşünürsün? Hangi şehzadem tahta daha münasiptir?</p>

  <p class="calibre1">Gönlün hangisinden taraf?"</p>

  <p class="calibre1">"Benim gönlümün taraftarlığından ne olacak Padişahım, tahta hangisi daha layıksa, Mevlam ona nasip etsin."</p>

  <p class="calibre1">ŞEHZADE SELİM ? 177</p>

  <p class="calibre1">"Amin," diye mırıldandı Bayezid, daha fazla üstelemedi. Sö-</p>

  <p class="calibre1">zü yine Selim'e getirdi:</p>

  <p class="calibre1">"Ordu-yu Hümayunla üstüne varacağım, destursuz bağa gi-renin ayakları nasıl kırılırmış görsün."</p>

  <p class="calibre1">"Kardeşi kardeşe mi kırdıracaksınız Sultanım?"</p>

  <p class="calibre1">Bayezid ürperdiğini hissetti. Sakalını avuçladı:</p>

  <p class="calibre1">"Kardeşi kardeşe mi, babayı oğula mı? Bilemem. Bildiğim, bu oğlana bir ders vermek zamanının geldiği. Bu dersi geciktirir-sem başıma dert açılır."</p>

  <p class="calibre1">Zenbilli boş yere Padişahı fikrinden caydırmaya çalıştı. Buna imkan olmadığını görünce başını önüne indirdi.</p>

  <p class="calibre1">"Kader," diye mırıldandı.</p>

  <p class="calibre1">Sonra birden kükredi:</p>

  <p class="calibre1">"Akacak İslam kanının birinci derecede mesulü olacağınızı aklınızdan çıkarmayınız Sultanım. Müsaadenizle. ."</p>

  <p class="calibre1">Sert adımlarla arz odasını terketti. Her zaman güleç duran yüzü asılmış, gür kaşları çatılmıştı. Düşünüyordu. Taht mevzubahis olduğu zaman niçin en uysal insanlar bile arslan kesili-yorlardı? Şimdiye kadar Bayezid'i bu kadar kararlı gördüğünü hiç hatırlamıyordu. Yerinden fırlayarak karşısındakinin boğazı-</p>

  <p class="calibre1">na sarılacak intibaını vermişti konuşması müddetince. Som al-tın koltuklu Osmanlı tahtı kardeş kanı dökmeye değer miydi?</p>

  <p class="calibre1">İnsan belli bir yaştan sonra yerini gençlere terk etmeye razı ola-bilse ne iyi olurdu. Bayezid bu fedakarlığı yapamaz mıydı? "İş-</p>

  <p class="calibre1">te evladım tahtımı sana bırakıyorum, bahtını Allah'a ısmarlıyorum; git, dualarım seninle" diyemez miydi? Belki diyecekti. Diyecekti, ama Yavuz Selim'e değil, Ahmed'e. Oysa Ahmed savaş</p>

  <p class="calibre1">meydanını terkederek Amasya'ya çekilmiş böylece kendine ümit bağlayanların da ümitlerini yıkmıştı. Dersaadet'de hemen herkes Şehzade Ahmed'in bir korkak olduğunu söylüyordu.</p>

  <p class="calibre1">178 ? ŞEHZADE SELİM</p>

  <p class="calibre1"></p>

  <p class="calibre1">Konağına girinceye kadar düşündü. Odasına çekildi. Secca-deyi serip üstüne diz çöktü. Ellerini açtı:</p>

  <p class="calibre1">"Allah'ım. Kim dinimize, devletimize hizmet edecekse, saltanatı ona nasip et," diye dua etti.</p>

  <p class="calibre1">Şeyhülislam gittikten sonra Padişah, Divanı topladı. Yeni Sadrazam Hersek Ahmed Paşa, Şehzadeye elçi gönderilmesini teklif etti, ama kimseye kabul ettiremedi. Veziriazamlık beklerken bunun kendisine değil de Hersekzade'ye verilmesini öfkeyle karşılayan Mustafa Paşa yeni Sadrazamı çekemiyordu. İşte onu Padişahın gözünden düşürecek fırsatı yakalamıştı. Hersekzade'yi yere vurmak için heyecanla atıldı:</p>

  <p class="calibre1">"Şevketlüm, Şehzade Selim koca bir orduyla Edirne'nin üstü-</p>

  <p class="calibre1">ne yürür, etrafı yakıp yıkar. Tahtınıza, tacınıza göz diktiği aşikârdır. Hal böyle iken Sadrazam Paşa Hazretleri hâlâ elçi göndermeken dem vurur. Bu ne iştir? Hıyanetten bir farkı var mıdır?"</p>

  <p class="calibre1">Ahmed Paşa, Mustafa Paşa'nın hangi duygular altında böyle asabileştiğini tahminde güçlük çekmedi. Mütebessim bir çehreyle:</p>

  <p class="calibre1">"Padişahım," dedi. "Sizi evlat katili yapacak bir hareketten mene çalışırım. Ferman sizindir."</p>

  <p class="calibre1">Hersekzade'nin fikri çok yumuşak bulundu. Padişah en sonunda kararını bildirdi:</p>

  <p class="calibre1">"Ordu ile Edirne'ye hareket edeceğiz. Lakin birden bire hücu-ma geçmeyeceğiz. Elçi gönderip ne istediğini soracağız. Kabule şayan olmayan şeyler isterse, eh, günah bizden gider."</p>

  <p class="calibre1">Uzun bir zaman sessizlik oldu. Divan odasında derin bir sü-</p>

  <p class="calibre1">kut hüküm sürdü. Vezirler, paşalar, silahdarlar, defterdarlar, hürmetle bekleştiler. Nihayet tekrar konuşmaya başladı.</p>

  <p class="calibre1">"Oğlumuz Ahmed'e haber salınsın. Gayri biz kocadık, devlet idaresini emin ellere teslim edip uzlete çekilmek isteriz."</p>

  <p class="calibre1">ŞEHZADE SELİM ? 179</p>

  <p class="calibre1"></p>

  <p class="calibre1">Gözleri daldı.</p>

  <p class="calibre1">"Doğduğumuz yer olan Dimetoka'ya gidip kendimizi bede-nimiz ve ruhumuzla birlikte ibadete vermek isteriz."</p>

  <p class="calibre1">Veziriazam Hersek Ahmed Paşa'nın içi "cızz" etti, fakat Padi-</p>

  <p class="calibre1">şahın kararlı tavrı karşısında sustu. Şimdilik yapacak birşey yoktu. Gelişmeleri bekleyecek, yeri geldiğinde canı pahasına bi-le olsa müdahale edecekti.</p>

  <p class="calibre1">Evine dönünce bir misafiri olduğu haberini verdiler.</p>

  <p class="calibre1">"Adını söylemedi mi?"</p>

  <p class="calibre1">"Söyledi Efendimiz, Ferhat Bey imiş."</p>

  <p class="calibre1">"Hemen buraya getirin."</p>

  <p class="calibre1">Kapıda karşıladı misafirini, omuzlarından tutup sarstı:</p>

  <p class="calibre1">"Vay koca Ferhad, vay! Kendini özlettin kuzum, nicedir nere-lerdesin?"</p>

  <p class="calibre1">"Kah orada, kah burada," diye müphem bir cevap verdi Ferhad Bey. "Siz nasılsınız? Sadaretiniz mübarek ola."</p>

  <p class="calibre1"></p>

  <p class="calibre1">Sadrazamın çehresi birden değişti, gülüşü silindi:</p>

  <p class="calibre1">"Sağol evlat, Allah'ın izniyle sadarete ulaştık, lakin ellerimiz kollarımız da bağlandı. Nedendir bilmem, mevki yükseldikçe insana bir pısırıklık, nasıl desek, bir korkaklık arız oluyor. Biraz önce Divan'da idim. Dilimin ucuna gelen sözleri yuttum da, yuttum. Ne vardı dos doğru söyleseydim sanki? Eskiden oldu-</p>

  <p class="calibre1">ğu gibi, düşündüklerimi açıklasaydım. Deseydim ki, Sultanım, saltanattan çekiliniz. Ama Şehzade Ahmed lehine değil, Selim lehine çekiliniz. Çünkü o, dedesi Fatih Mehmed Han Hazretlerinin yarım bıraktığı fetihleri tamamlayacak olandır. Ooo, gülü-</p>

  <p class="calibre1">yorsun sen Ferhad Bey, niye? Korkaklığıma mı?"</p>

  <p class="calibre1">Ferhad Bey gerçekten de gülüyordu. Sebebini açıkladı:</p>

  <p class="calibre1">"Haşa Devletlüm, korkaklık sizin gibilerin kapısından bile bakmamıştır. Huzurda söylemek isteyip de söylemedikleriniz tedbire riayettendir, sevincimden gülüyorum, bağışlayınız. Sad-180 ? ŞEHZADE SELİM</p>

  <p class="calibre1">razam olduktan sonra görüşmemiştik. Eski düşüncede olduğunuzu anlayınca rahatladım. Şehzademiz de bunu öğrenmek istemişti. İyi haberlerle döneceğim."</p>

  <p class="calibre1">Sadrazam kızarır gibi oldu:</p>

  <p class="calibre1">"Ne demek? Hersekzade Ahmed çok düşündükten sonra karar verir, bir kere de karar verince alem birleşse caydırmak ihtimali yoktur. Bunu siz bilmez misiniz? Şehzade Hazretleri bilmez mi?"</p>

  <p class="calibre1">"Bazı şeylerin araştırılmasında fayda mülahaza ettik, kusurumuz varsa affoluna."</p>

  <p class="calibre1">Ferhad Beyin candan davranışı Sadrazamı yumuşatmıştı.</p>

  <p class="calibre1">"Hadi canım, birbirimizi şimdi mi tanıyoruz sanki? Yıllarımız aynı çatı altında hizmet üzre geçmedi mi?"</p>

  <p class="calibre1">Ferhad Bey uzun bir süre Paşanın maiyetinde kalmış, hatta ilk savaş derslerini bizzat ondan almıştı. Kendisine derin bir hürmet duyardı.</p>

  <p class="calibre1">"Padişahımız Efendimiz ne düşünür?" diye sordu.</p>

  <p class="calibre1">Sadrazamın yüzü ekşi ayran içmiş gibi buruştu:</p>

  <p class="calibre1">"Hiç sorma, çok kızgın. Ordunun hazırlanmasını ferman et-ti."</p>

  <p class="calibre1">"Demek savaş olacak."</p>

  <p class="calibre1">"Şimdilik belli değil. Bu biraz da Şehzade Hazretlerinin hareket tarzına bağlı."</p>

  <p class="calibre1">"Nasıl?"</p>

  <p class="calibre1">"Üstüne gidilecek, fakat hemen hücuma geçilmeyecek. Elçiler çıkarılıp ne istediği sorulacak. Ancak bu kadannı temine muvaffak olabildim. Divanda Mustafa Paşa ağır bastı. Beterin bete-ri Şehzade Ahmed'e haber salındı. Dersaadet'e çağrılır."</p>

  <p class="calibre1">"Bu çok fena," diye söylendi Ferhad Bey. "Oysa Sultan Hazretleri sağlığında hiçbir oğluna tahtı terketmeyeceğini vaadetmişti."</p>

  <p class="calibre1">ŞEHZADE SELİM ? 181</p>

  <p class="calibre1"></p>

  <p class="calibre1"></p>

  <p class="calibre1">Sadrazam gülerek sözünü kesti:</p>

  <p class="calibre1">"Şehzade Selim de Semendire'ye gitmeyi vaadetmişti. Geri döndüğüne göre, vaadler karşılıklı ihlal edilmiş sayılır."</p>

  <p class="calibre1">"Paşa Hazretleri, Şehzade keyfi olarak dönmedi. Şahkulu İran'a sığmmış, derler ki Şah İsmail başarısızlığı affetmeyerek onu canlı canlı fırına sürdü. İşin o yanı bizi alakadar etmiyor.</p>

  <p class="calibre1">Bildiğimiz tek şey Şii fesadının milletimizi şiddetle tehdit ettiği.</p>

  <p class="calibre1">Buna siz de inanıyorsunuz."</p>

  <p class="calibre1">"Elbette."</p>

  <p class="calibre1">"Lakin mevzii hareketlerle işi geçiştiriyorsunuz, niçin?"</p>

  <p class="calibre1">"Niçin olacak, Padişahımız Efendimiz böyle istiyor. Hasta, nikris illeti koca arslanı vakitsiz kocattı, sefere çıkmaya takat getiremez."</p>

  <p class="calibre1">Ferhad Beyin gözleri parladı:</p>

  <p class="calibre1">"Şehzademiz de bunu söyler durur, ama anlayan, duyan, al-dıran yok. Gönüllüdür bu iş için. Bir miktar askerden başka bir şey istemiyor Padişah babasından. 'Varayım, Safevî fesadının inini dağıtayım destur ver' diyor. 'Hiç değilse yüzünü görmeme müsaade et, meseleleri anlatayım' diyor; Padişah ise hepsini elinin tersiyle geri çeviriyor. Bu durumda Şehzade Hazretleri başka nasıl davransın? Yurt sevgisiyle içi alev alev olan bir insanın hadiseleri köşeden seyretmesi kabil midir?"</p>

  <p class="calibre1">Koca Sadrazamın gözleri dolu dolu olmuştu. Bakışlarını karşı duvardaki çerçeveli yazıya dikti. Sanki onu okuyormuş gibi:</p>

  <p class="calibre1">"Allah büyüktür," dedi. "İçinde böyle bir ateş taşıyan insan gerektiğinde kendi kendisini de, dünyasını da yakar. Gidince hürmetkarı olduğumu söyle. Savaş çıkmaması için elimden geleni yapacağım. Önünü alamaz isem takdir-i Hûda deyip boyun bükerim. İnşallah Padişah Efendimiz oğluyla görüşmeyi kabul eder."</p>

  <p class="calibre1">Ferhad Bey, yürekten bu temenniye katıldı: 182 ? ŞEHZADE SELİM</p>

  <p class="calibre1">"İnşallah! Aksi halde kardeş kanının dökülmesi mukadder-dir. İndallahda hepimiz mesul oluruz. Eminim bir kere Padişah Hazretleri Şehzademizi huzura kabul etse ve onu bir defaya mahsus dinlese, meselelerin çoğu hallolurdu. Şehzade Selim bu görüşmeyi sizin yardımlarınızla gerçekleştirebileceğini umuyor. Bu ümitleri boşa çıkarmak istemezsiniz, değil mi velinimetim?"</p>

  <p class="calibre1">"Elimden gelen herşeyi yapacağım Ferhad, tasalanma. Şehzade Hazretlerine tarafımdan selam götür, başarabilirsem, bu hepimiz için de, devlet için de iyi olacaktır. Gönülden inandığım için onları yüz yüze getirmeye çalışacağım. Ah, o Mustafa Paşa-nın iğvaları olmasa. ."</p>

  <p class="calibre1">Son cümleyi fısıltı halinde söylediği için Ferhad Bey duyamadı. Vazifesini yerine getirmişti. Derhal geri dönmesi lazımdı.</p>

  <p class="calibre1">Durumu bir an önce Şehzadeye bildirmeliydi. Doğruldu:</p>

  <p class="calibre1">"Destur verirseniz gitmek isterim Devletlüm, Şehzade Hazretlerine kucak dolusu ümit götürüyorum."</p>

  <p class="calibre1"></p>

  <p class="calibre1">"Ümit götürüyorsun. Ümit için cesaretin yarısıdır derler. Lakin unutma Ferhad Bey, aşırı ümitlere kendini kaptırmamış insan, azim ümitsizliğe düşmez. Şehzadeye söyleyeceklerini bu sözüme göre ayarla. Herşey olabilir. En iyisi az ummak. Yolun açık olsun."</p>

  <p class="calibre1">Sözlerini beynine nakşetti. Elini öptü. Konağı terketti. Köşede kendini beklemekte olan Malkoçoğlu'na katıldı. Birlikte gelmiş-</p>

  <p class="calibre1">lerdi.</p>

  <p class="calibre1"></p>

  <p class="calibre3">***</p>

  <p>Muharebe öncesi daima neşeli olan Yeniçeri, Sipahi ve Azep askerlerinin ağızlarını bıçak açmıyordu. Küme küme toplanmış, gözlerini iki kilometre kadar ilerdeki Şehzade Selim'in ordugâhına dikmişlerdi. Saldırmaya pek niyetli görünmüyorlardı. Şayet taarruz emrini bizzat Padişah değil de vezirlerden biri verirse, itaat etmemeye kararlı idiler. Devşirmelerden Kör ŞEHZADE SELİM ? 183</p>

  <p class="calibre1">Kasım uluorta bunu söylemekten çekinmedi. Sarığın ucunu öperek:</p>

  <p class="calibre1">"Bunun aşkına!" diye bağırdı. "Billah vüzeradan biri emrederse itaat üzre olmam. Şehzade er kişidir. Babasıyla görüşme isteğini niçin reddederler?"</p>

  <p class="calibre1">Etrafındakiler başlarını sallayarak tasdik ettiler:</p>

  <p class="calibre1">"Hak söylersin, Şevketlü Sultanımız hasta. Derler ki döşeğinden çıkacak mecali yok. Şehenşah'ın vakitsiz ölümü daha beter etti, nikris illeti damarlarında dolanır. Hekimler şifa bulmaya-cağını söylermiş. Elbet ahir ömründe evladıyla görüşmek diler, fakat vüzera mani olur. Makamları sarsılmasın deyü Şehzade Ahmed'i padişahlığa getirmeyi murad ederler. Amasya'dan ça-</p>

  <p class="calibre1">ğırdıkları haberi ocağımıza kadar ulaştı. Çoktan yola çıkmışlar.</p>

  <p class="calibre1">Bilin ha, candaşlar! Bu meydanda Şehzade Selim yenik düşerse işimiz bitik. Cihangir olmaya namzet bir padişah yerine, Şeytankulu ile silah arkadaşlarımızı başbaşa bırakarak Amasya'ya kaçan korkak bir padişah tahta çıkar."</p>

  <p class="calibre1">Arkalarından bir ses, adamın sözünü kesti:</p>

  <p class="calibre1">"Amma da öttün bre, ne akılsız şeysin! Biz kul kısmıyız, giden ağam, gelen paşam. Tahta çıkana itaat gerekir. Ha selim ol-muş, ha Ahmed! Seni, beni padişah yapacak değiller ya! Bana sorarsan Korkud hepsinden de iyi."</p>

  <p class="calibre1">"Sana sormadık molla," diye gürledi ilk konuşan. "Ahmaklı-</p>

  <p class="calibre1">ğın lüzumu yok. Şehzade Korkud hayır alem üzeredir deyü tercih ettiğin malum, Ya Selim'i ne belledin?"</p>

  <p class="calibre1">"Şiir yazmakla vakit öldürür, daha ne olsun?"</p>

  <p class="calibre1">"Hadi oradan! Fatih Sultan Cennet mekan şiir yazmaz mıydı?</p>

  <p class="calibre1">Lakin kâğıdın bir yüzünde şiir, bir yüzünde gemiyi karadan yürütme planları. Kostantiniye surlarını kâğıt kuleler gibi devi-ren büyük topların planlan. Billah Şehzade Selim aynen onun gibidir. Utanmadan iftira atarsın. Söyle bakalım, Şah İsmail Safevî'ye ilk dersi kim verdi?"</p>

  <p class="calibre1">184 ? ŞEHZADE SELİM</p>

  <p class="calibre1">Adam ıkma sıkma mırıldandı:</p>

  <p class="calibre1">"Şehzade Selim."</p>

  <p class="calibre1">"Kefe'de Çerkezlerle kim uğraştı?"</p>

  <p class="calibre1">"Şehzade Selim."</p>

  <p class="calibre1">"Serhadde can emniyeti komayan Şii çeteleriyle kim cedelleş-</p>

  <p class="calibre1">ti?"</p>

  <p class="calibre1">"Canım, Şehzade Selim dedik a, ne üstelersin?"</p>

  <p class="calibre1">Birkaç sert adım atarak yanına gitti, yakasına sarıldı:</p>

  <p class="calibre1">"O bunları yaparken Korkud neredeydi? Ahmed neredeydi?"</p>

  <p class="calibre1">Az daha kanlı bir kavga başlıyordu. Bereket versin bir çorbacı araya girdi:</p>

  <p class="calibre1">"Bırakın artık, tadını kaçırdınız."</p>

  <p class="calibre1">"Baksana ağam, bilir bilmez konuşur."</p>

  <p class="calibre1">Molla boynunu oğuşturuyordu:</p>

  <p class="calibre1">"Bir hatadır ettik" dedi.</p>

  <p class="calibre1">Sinirler yay gibi gergindi. Fitili ateşlenmeye hazır top gibiydiler. Azıcık dokunmak, kinayeli bir söz söylemek, patlamak için yetiyordu.</p>

  <p class="calibre1">Aynı hal Şehzade Selim'in askerlerinde de görülüyordu. Onlar da kümelenmişti yer yer. Alçak sesle konuşuyorlardı.</p>

  <p class="calibre1">"Şuradakiler kardeşlerimiz yahu, kılıç çekmeye elimiz nasıl varır? Sultanımız Bayezid'in ordusu. Yıllarca emri altında dö-</p>

  <p class="calibre1">vüştüğümüz padişaha karşı nasıl çıkarız?"</p>

  <p class="calibre1">"inşallah cenge lüzum kalmadan iş hallolur."</p>

  <p class="calibre1">"Pek ummam ya, inşallah diyeyim yine."</p>

  <p class="calibre1">"Giden elçiler daha dönmediler mi?"</p>

  <p class="calibre1">"Dönseler görürdük, hala vezirlere haf anlatmaya çalışıyor olacaklar."</p>

  <p class="calibre1">Tahminler yanlış gibiydi. Yavuz Selim'in gönderdiği elçilerin başı Malkoçoğlu dertlerini döküyor, Şehzadenin arzusunu anlatıyordu:</p>

  <p class="calibre1">ŞEHZADE SELİM ? 185</p>

  <p class="calibre1">"Devletlü Sultanım; oğlunuzdur, hatası olabilir, lakin siz babasınız, büyüklüğünüze af yaraşır. Sağlığınızda hiçbir evladını-</p>

  <p class="calibre1">za tahtı terk etmeyeceğinize dair verdiğiniz taahhütnameyi ha-tırlatır. Ayrıca, Şehzade Ahmed'i Dersaadet'e davet edip etmediğinizi öğrenmek ister."</p>

  <p class="calibre1">Sultan Bayezid karyolasına uzanmış, Malkoçoğlu Ali Beyin söylediklerini dinliyordu. Yüzü ifadesizdi. Zaman zaman çadı-</p>

  <p class="calibre1">rın perdesini aralayarak oğlunun ordugahına doğru bakıyordu.</p>

  <p class="calibre1">Hastalığı çok ilerlemişti. Canının damarlarından çekilmekte olduğunu hissediyordu. Ahir ömründe sükunet içinde bir hayat özlerken şu kadere bakın ki, karışıklığın ortasına yuvarlanmıştı.</p>

  <p class="calibre1">Zenbilli Ali Efendi bazı felaketlerin aslında rahmet olduğunu, fakat mana gözü kapalı insanların bunu göremediklerini tekrarlayıp dururdu, ama acaba böyle, oğlunun ordusuyla karşı karşı-</p>

  <p class="calibre1">ya gelmiş olsaydı, bu azim felaketin içinde bile bir rahmet oldu-</p>

  <p class="calibre1">ğu fikrinde ısrar edecek miydi? Kimbilir? Belki de gerçekten bir rahmet vardı. Belki de Şehzade Selim'le görüşmesinde bu rahmet gizliydi.</p>

  <p class="calibre1">Kendisi de arzu ediyordu. Yirmi yedi senedir bir defa olsun yüzünü görmediği adam nihayet oğluydu. Öz oğlu. Ne olurdu bir kerecik görüşse? Kılıcını çekip boynunu mu uçururdu? Vezir Mustafa Paşa "Mübarek vücudunuza bir zarar erişebilir"</p>

  <p class="calibre1">derken bunu mu kasdetmişti acaba? İhtimal. Yahut oğlunun yüzünü görünce şefkat damarları kabarır, tacını da, tahtını da ona terkeder diye mi korkuyordu?</p>

  <p class="calibre1">Askerin Selim'i istediği belliydi. Haklıydılar belki. Cevval, gözüpek, cesur ve yiğitti. Şehzade Ahmed'in yerine Veziriazam Hadım Ali Paşa ile o gitmiş olsaydı, mutlaka İran'a yürürdü.</p>

  <p class="calibre1">Halbuki Ahmed, Anadolu ordusunu bırakarak Amasya'ya sı-</p>

  <p class="calibre1">vışmıştı. Evet, düpe düz sıvışmıştı, böyle birine yeniçeri tabii bel bağlamazdı.</p>

  <p class="calibre1">Ne yapsın ki Dersaadet'e gelmesini istemişti. Bu yola bir kere 186 ? ŞEHZADE SELİM</p>

  <p class="calibre1">girmiş bulunuyordu. Artık geri dönemezdi. Aksi halde bu sefer Ahmed gaile çıkarır, emrindeki kuvvetlerle üstüne yürürdü.</p>

  <p class="calibre1">Vezir takımı da onu tutunca mutlaka zorla tahta otururdu.</p>

  <p class="calibre1">Neresinden baktıysa içinden çıkılmaz berbat bir durumda ol-duğunu gördü. Zafiyet gösterirse taht elden gidecekti. Zorla tahtı alınmış bir padişah olarak ölmek istemiyordu. Kendi rıza-sıyla terkedebilirdi ancak. Kendi rızasıyla.</p>

  <p class="calibre1">Elçilere döndü:</p>

  <p class="calibre1">"Selim oğlumuz bizden hesap sormaya mı kalkar? Bu ne edeptir? Bazı taahhütlerimiz olmuştur, lakin Semendire'ye gitmesi şartıyla olmuştur. Geri döndüğüne göre taahhütler hü-</p>

  <p class="calibre1">kümsüzdür."</p>

  <p class="calibre1">Deminden beri korku içinde "Acaba Padişah eski kararından döner mi?" diye bekleyen Mustafa Paşa, hissedilir derecede rahatladı. Göz ucuyla Veziriazam'a baktı. Fakat onun ne düşün-düğünü anlayamadı.</p>

  <p class="calibre1">Birden sesini duyunca kulak kesildi.</p>

  <p class="calibre1">"Padişahım, Şehzademiz görüşmeyi murad eder, bunda bir mahzur yoktur, birlikte baba-oğul yüz yüze daha rahat anlaşa-cağınız muhakkaktır. Elinizi öper, dertlerini açar. Münasip bulduğunuz cevaplar verirsiniz. Hasta halinizde sizi üzmekten tevakki edeceğini umarız."</p>

  <p class="calibre1">Mustafa Paşa hiddetle dişlerini sıktı:</p>

  <p class="calibre1">"Padişahım," dedi. "Şehzadenin el öpmeğe geldiğini söylerler. Şu pencereden bir kere bakınız. Böyle gelen bir evlat, babasının elini mi öpmeye, yoksa tahtından indirip yerine mi geç-</p>

  <p class="calibre1"></p>

  <p class="calibre1">meye gelir? Bu nasıl el öpme isteğidir ki peşinde otuz bin kişilik kuvvetle gelmiştir?"</p>

  <p class="calibre1">Sultan Bayezid'in alnında bir damar kabararak morardı. Mustafa Paşanın delillere istinat ettirdiği sözler beklenen tesiri göstermişti. Kuru bir dal kadar cansız parmağını elçilerin üstüne dikti:</p>

  <p class="calibre1">ŞEHZADE SELİM ? 187</p>

  <p class="calibre1">"Varın Selim'e söyleyin, baba sözü dinlesin. Sancağına çekil-sin. Emrimiz budur. İtaat üzre olmazsa asi sayılacak ve gereken yapılacaktır."</p>

  <p class="calibre1">Bütün kuvvetini bu sözlerle bitirmiş gibi başını yastıklara gömdü.</p>

  <p class="calibre1">"Tiz halvet isteriz," diye söyledi.</p>

  <p class="calibre1">Aslında göz yaşlarını alabildiğine serbest bırakmak için ota-</p>

  <p class="calibre1">ğın boşalmasını istiyordu. Selim'in çocukluğunu hatırlamıştı.</p>

  <p class="calibre1">Tombul, cana yakın, sokulgan bir çocuktu. Etrafında ne bulursa merak ederdi. Bir gün Amasya sarayının ağaçlarla ve çiçeklerle süslü bahçesinde tek başına ok atma talimi yaparken yakalamıştı. Henüz beş yaşında idi. Koca yay, boyunu aşıyordu.</p>

  <p class="calibre1">Önünde bir hedef tahtası vardı. Attığı okları isabet ettirdiğini görünce dayanamamış, "Allah gücüne güç katsın," diye dualar mırıldanarak kucağına almıştı. Aralarında geçen konuşmayı bu günmüş gibi hatırlıyordu:</p>

  <p class="calibre1">"Niçin yalnızsın?"</p>

  <p class="calibre1">Selim iri gözlerini hayretle açmış:</p>

  <p class="calibre1">"Allah her yerdedir pederim," demişti. "Yalnızlık ne demek."</p>

  <p class="calibre1">"Ok talimi mi yapıyorsun? Bunun için daha küçük sayılır-sın."</p>

  <p class="calibre1">"İnsan ömrü herşeyi öğrenmek için yeterli olmayabilir, herkesten fazla öğrenmek isteyenler bu işe küçükken başlamalı.</p>

  <p class="calibre1">Hele Şehzadeler, herkesten fazla bilgiye sahip bulunmazsa nasıl serdar olabilir?"</p>

  <p class="calibre1">Adamakıllı şaşırmıştı:</p>

  <p class="calibre1">"Bunları sana kim öğretti?"</p>

  <p class="calibre1">"Hocam Muhyiddin ve annem Gülbahar Hatun."</p>

  <p class="calibre1">Hey gidi koca dünya. . Bu konuşmanın üstünden otuz altı yıl geçmişti ha! İnanacağı gelmiyordu insanın.</p>

  <p class="calibre1">Tekrar perdeyi aralayıp baktı. Yaş damlaları gözbebeklerini 188 ? ŞEHZADE SELİM</p>

  <p class="calibre1">yakarak ak sakalını ıslattı. Birkaç damla elinin üstüne düştü.</p>

  <p class="calibre1">"Ve şimdi, sevgili oğlum bana karşı savaşmak için karşımda ordugah kurmuş. Ya ben? Ben de onunla savaşmaya gelmedim mi? Baba kalbimi dağlama pahasına görüşme isteğine kalbi taş-</p>

  <p class="calibre1">laşmış insanlara mahsus bir duygusuzlukla menfi cevap verme-dim mi? Ya Rabbi artık neyin doğru, neyin eğri olduğunu ayıramayacak kadar hastayım. Kerem et, doğru yolu göster. Sen ki padişahlar padişahısın, kulun padişaha sabır ver. Herkes beni dünyanın en kudretli hükümdarı zannederken aczimi Sana itiraf ediyorum. Halim ayandır."</p>

  <p class="calibre1">Yatağa kapandı. Doyasıya ağladı, ağladı.</p>

  <p class="calibre1">Aynı anda iki kilometre kadar ilerde alelade bir asker çadırından farksız çadırının içinde gözyaşı döküp Allah'a el açan biri daha vardı. Şehzade Selim.</p>

  <p class="calibre1">"İlahi, sade söylediklerimiz değil, aklımızdan geçirdiklerimi-zi de bilensin. Din kardeşleri birbirini kırmak için hazırlık eyler.</p>

  <p class="calibre1">İçimin yangınını söndürecek kudrette bir çağlayan bulamadım.</p>

  <p class="calibre1">O ateşi de halkeden sensin. İltica ediyorum! Sonsuz kudretinle hayırlı işlerimi asan kıl. Hareketim, din-i mübine zarar eriştire-cekse, bu gece canımı al ki, o azim mesuliyet üstüme binmesin."</p>

  <p class="calibre1">Dışardan artık ilahi sesleri gelmiyordu. Asker akşam namazı-</p>

  <p class="calibre1">na hazırlanıyor olacaktı. Zaman akıyordu. Kaderin çarkları dö-</p>

  <p class="calibre1">nüyor, hayat hamuru ona sahip olanların iradeleri dışında yoğ-</p>

  <p class="calibre1">ruluyordu.</p>

  <p class="calibre1">Gece bakalım ne doğuracaktı?</p>

  <p class="calibre1">ŞEHZADE SELİM ? 189</p>

  <p class="calibre1">sekizinci bolum</p>

  <p class="calibre1">1511 yılının 3 Ağustos Pazar sabahı...</p>

  <p class="calibre1">Güneş bulutlan yaldızlayarak tepelerin arkasından nazlı nazlı başını uzatıyor.</p>

  <p class="calibre1">İki ordunun karşı karşıya olduğu Uğraş Deresi meydanı sessiz ve sakin. Fırtınadan önceki mutlak sessizlik. Kuşlar bile öt-müyor. Sanki az sonra cereyan edecek yürek paralayıcı baba-oğul savaşının korkunç neticesinde şahit olmamak için başka yerlere doğru uçmuşlar.</p>

  <p class="calibre1">Şehzade Selim, Karabulut isimli cins atının üstünde bir heykel kadar dik ve sessizdi. Gözleri ilerde, babasının ordugahı içinde dolaşıyor, son ana kadar taarruz etmemeyi düşünüyordu. Herşeye rağmen babasına el kaldırmak gibi geliyordu ona, saygısızlık şeklinde görüyordu. Fakat hücuma uğrarsa hazırdı.</p>

  <p class="calibre1">Askerlerini dizmiş, kumandanları tayin etmiş, tek bir emirle çağlayacak hale sokmuştu. Babasına gönderdiği elçiler müsbet bir netice alamamışlardı. Mustafa Paşanın yersiz gayretiyle ba-ba-oğul görüşmesi engellenmişti.</p>

  <p class="calibre1">Savaştan başka çare kalmamış gibiydi. Fakat ümit. . Belki son anda bir değişiklik olur, belki babasına bir insaf gelir, belki sa-vaşın gereksizliği anlatılır, vaz geçmesi sağlanırdı. Belki de ye-190 ? ŞEHZADE SELİM</p>

  <p class="calibre1">niçeriler silah arkadaşlarına karşı dövüşmemekte direnirlerdi, belki...</p>

  <p class="calibre1">Fakat ümit dağların ardında kalmıştı. Mustafa Paşa oradan oraya koşuyor, kır atını şahlandırarak askeri coşturmaya çalışı-</p>

  <p class="calibre1">yordu.</p>

  <p class="calibre1">"Gösterin kendinizi silahendazlarım, şu asilere bir ders verelim."</p>

  <p class="calibre1">Mustafa Paşanın duyması için fikrini yüksek sesle açıklayan cesur, yahut patavatsız yeniçeriler de vardı:</p>

  <p class="calibre1"></p>

  <p class="calibre1">"Bre ne iştir! Kendi karındaşlarımıza mı silah üşüreceğiz? Bunun hangi kitapta yeri vardır.? Billah katil oluruz."</p>

  <p class="calibre1">"Şeyhülislam Efendinin fetvası lazımdır."</p>

  <p class="calibre1">"Veziriazam nerede, niçin gözükmez? İnsan içine çıkmaya haya mı eder? Ya Faziletlü Sultanımız kandedir?"</p>

  <p class="calibre1">"Hastadır. Otağ-ı Hümayunda istirahat eyler."</p>

  <p class="calibre1">"İlle muharebe emrini Padişahımız Efendimiz vermezse, Şey-hülislam Efendi versin. Yoksa şuradan şuraya adımımızı atmayız. Biline."</p>

  <p class="calibre1">Mustafa Paşada telaşın bini bir para. Askerle tartışmaya gir-mektense durumu Padişaha haber vermeyi daha uygun buldu.</p>

  <p class="calibre1">Atından fırladı. Koşar adım Otağ-ı Hümayun'a yürüdü. Az sonra huzurda idi.</p>

  <p class="calibre1">Sultan Bayezid verdiği kararın dehşetinden büs bütün çök-müştü. Perişan, muzdarip bir halde yatağında yatıyordu. Mustafa Paşayı karşısında görünce:</p>

  <p class="calibre1">"Ne haldür Paşa?" diye sordu.</p>

  <p class="calibre1">Mustafa Paşa etek öptükten sonra üç adım çekildi, divan durdu:</p>

  <p class="calibre1">"Saadetlü Padişahım, yeniçeri ve sipahi kullar mızmızlanır.</p>

  <p class="calibre1">Azepler dahi onlara ittiba eder."</p>

  <p class="calibre1">ŞEHZADE SELİM ? 191</p>

  <p class="calibre1">"Ne isterler?"</p>

  <p class="calibre1">Sorduğu sualin cevabını kendisi de pekala biliyordu.</p>

  <p class="calibre1">"Sultanımız efendimiz emir vermeden adımımızı bile atmayız derler. Şevketlüm, kerem ediniz, kolunuza girelim, ordumu-za taarruz emrini bizzat verin."</p>

  <p class="calibre1">"İlle de savaşılmak, öyle mi?"</p>

  <p class="calibre1">Padişahın son tereddütlerini de izale etmek için Mustafa Paşa hararetle atıldı:</p>

  <p class="calibre1">"Yoksa korktuğumuza hamlederler Sultanım, asker kullar arasına fesat yayılır."</p>

  <p class="calibre1">Bayezid uykuda imiş gibi konuştu:</p>

  <p class="calibre1">"Öyle ya, bir kere yola çıktık, fasit bir dairenin içindeyiz ar-tık, geri dönmek olmaz."</p>

  <p class="calibre1">"Dönmek olmaz Şevketlüm!"</p>

  <p class="calibre1">"Allah günahlarımızı affetsin."</p>

  <p class="calibre1">Mustafa Paşaya bakmadan:</p>

  <p class="calibre1">"Koluma gir Paşa!"</p>

  <p class="calibre1">Yüzü bir ölünün hayat çekilmiş yüzünden farksızdı. Feri sön-müş gözlerinde yaş damlaları oynaşıyordu.</p>

  <p class="calibre1">Vezirin kolunda otağın kapısına kadar çıktı. Askerler padişa-hı görünce tezahürata başladılar:</p>

  <p class="calibre1">"Padişahım çok yaşa! Padişahım çok yaşa!"</p>

  <p class="calibre1">Bayezid mecalsiz bir tavırla elini kaldırarak susmalarını işaret etti. Fakat askerler sanki felaketi geciktirmek için inadına tezahürata devam ediyorlardı.</p>

  <p class="calibre1">Mustafa Paşa hiddetle bağırdı:</p>

  <p class="calibre1"></p>

  <p class="calibre1">"Susun! Efendimiz konuşacak, edepsizlik etmeyin. Kul kısmı-</p>

  <p class="calibre1">na Sultan önünde susmak yaraşır."</p>

  <p class="calibre1">192 ? ŞEHZADE SELİM</p>

  <p class="calibre1">Sesler yavaş yavaş kesildi. Gürültünün yerini derin bir sükut aldı. Padişahın titreyen sesi biraz sonra bu sessizliği bozdu:</p>

  <p class="calibre1">"Beni sevüp yolumda sadık olan cenk etsün!"</p>

  <p class="calibre1">Bu kadar. Başka tek kelam etmedi. Bakışları ordusunun üs-tünden aşarak oğlunun kuvvetlerine doğru uzandı. Fakat hiçbir şey göremedi. Gözlerine hücum eden yaşlar önünü perdelemiş-</p>

  <p class="calibre1">ti.</p>

  <p class="calibre1">Padişahı otağına bıraktıktan sonra Mustafa Paşa dışarı koştu.</p>

  <p class="calibre1">Tekrar atma atladı.</p>

  <p class="calibre1">"Padişahı duydunuz. Şimdi yallah ileriii!"</p>

  <p class="calibre1">İlk atılan gülleler herşeyden önce Şehzade Selim'in ümitlerini yıktı. Bütün kapıların insafsızca yüzüne kapandığını kesin olarak anladı. Dudaklarında zehir gibi akıcı bir gülüş peydahladı.</p>

  <p class="calibre1">Kılıcını çekti. Arslanlar gibi kükredi:</p>

  <p class="calibre1">"Sağ ve sol cenah, ilerm!"</p>

  <p class="calibre1">Sağ ve sol cenahta Kırım'dan getirdiği askerler yer almışlardı.</p>

  <p class="calibre1">İyi eğitim görmemiş olduklarından daha ilk anda bocaladılar.</p>

  <p class="calibre1">Bunu gören Şehzade dişlerini sıktı:</p>

  <p class="calibre1">"Başaramayacağız galiba," diye söylendi.</p>

  <p class="calibre1">Kendisi Anadolu askeri ve yakın arkadaşlarıyla birlikte mer-kezde yer almıştı. Yanında Malkoçoğlu, Orhan, Ferhad, Halit, Hasan gibi çok güvendiği beyler bulunuyordu. Padişah ordu-sundan atılan gülleler yakınlara düşüyordu. İnsan üstünlüğü yanında bu topların da bulunması Selim için bir felaketti. Yine de son nefes kalıncaya kadar savaşmaya kararlıydı. Belki sava-</p>

  <p class="calibre1">şın muzaffer kumandanı olamayacaktı ama, karşısındakilere bir kahramanlık dersi verecekti.</p>

  <p class="calibre1">"Ne dururuz Malkoçoğlu? Cenahlarımız kar topu gibi eridi, can verme vaktidir, bizi seven ardımızdan gelsin."</p>

  <p class="calibre1">Karabulut'u şiddetle mahmuzladı. Merkezde yer alan üç bin süvariyle birlikte dolu dizgin harp sahasına daldı.</p>

  <p class="calibre1">ŞEHZADE SELİM ? 193</p>

  <p class="calibre1">Her iki taraf da "Allah, Allah!" diye haykırıyordu, iki tarafın-da inandığı dava aynıydı. Lakin küçük aynlıklar körüklenerek şişirilmiş, masum istekler bir felaket gibi takdim edilmiş, yüz-yüze gelip meseleleri görüşmek gibi tutarlı bir yol dururken bundan imtina edilmiş ve nihayet bu savaş kaçınılmaz hale ge-tirilmişti. Kim mesuldü? Bunu hesap edecek vakit değildi. Akıllarından bile geçirmiyorlardı. Savaş başlamıştı ve mutlaka kazanılması gerekiyordu.</p>

  <p class="calibre1">Şehzade Selim bendi yıkılmış sel gibi çağlıyor, önüne geleni yıkarak ilerliyordu. Orhan Bey:</p>

  <p class="calibre1">"Tehlikeye atılma Şehzadem!" diyene kadar bağırdıysa da sesini işittiremedi. Yeniçerilerin ortasına dalmış, enli kılıcını ha-van bıçağı gibi işletmeye koyulmuştu. Hazreti Muaviye ile Hazret-i Ali'nin kalbleri imanla çarpan mü'minlerden meydana gelmiş orduları sanki ikinci defa, ama bu sefer Arabistan'ın çöllerinde değil, Uğraş Deresi denen yerin yeşil çimleri üstünde dö-</p>

  <p class="calibre1">vüşüyorlardı.</p>

  <p class="calibre1">Mustafa Paşa, Şehzadeyi gözüne kestirmişti. Ardına taktığı yeniçerilerle fedai kalesini aşarak ona ulaşmaya çalışıyordu. Bir yandan da adamlarına sürekli tembihlerde bulunuyordu:</p>

  <p class="calibre1">"Mutlaka Selim'i isterim, başını getireni ihya edeceğim."</p>

  <p class="calibre1">Malkoçoğlu, Orhan, Ferhad ve Hasan nihayet Şehzadeye ye-tişebilmiş, etrafına dizilerek etten kemikten bir kale, ama, aşılması taş kalelerden daha zor bir kale meydana getirmişlerdi.</p>

  <p class="calibre1">Yaklaşan herkes yere yuvarlanıyordu.</p>

  <p class="calibre1">Saatler ilerledikçe netice yavaş yavaş kendini belli etmeye başlamıştı. Şehzade Selim'in kuvvetleri eriyordu. Kırım askerlerinin çoğu tabana kuvvet kaçmaya başlamışlardı. Ortada kınla kınla bir avuç Anadolu askeri kalmıştı. Onlar da her geçen dakika azalıyorlardı.</p>

  <p class="calibre1">Selim canını dişine takmış vuruyor, vuruyordu. Durumun ümitsizliğini anlayınca arkadaşlarına:</p>

  <p class="calibre1"></p>

  <p class="calibre1">194 ? ŞEHZADE SELİM</p>

  <p class="calibre1">"Canınızı kurtarın," dedi. "Siz daha çok lazımsınız."</p>

  <p class="calibre1">Buna Malkoçoğlu cevap verdi:</p>

  <p class="calibre1">"Bizim canımız kurtulmasa da olur Şehzadem, sizinkine ise devletimizin ihtiyacı var. Ormana doğru çekilelim. Talihimiz yar olmadı. Bir başka zaman inşallah!"</p>

  <p class="calibre1">Şehzade gök gürlemesini andıran bir sesle:</p>

  <p class="calibre1">"Ne dersin bre!" diye haykırdı. "Selim cenkten kaçtı mı de-dirtelim?"</p>

  <p class="calibre1">Malkoçoğlu, hem kılıcını hem de çenesini işletiyordu:</p>

  <p class="calibre1">"Allah şahittir ki kılıcımızın hakkını verdik Sultanım. Yeniçe-ri kullar da gördü, parmak ısırdı. Şehadetin kime ne kazandırır?</p>

  <p class="calibre1">Hayatına devletin ihtiyacı var. Vatanını seviyorsan gelmelisin."</p>

  <p class="calibre1">Haklıydı. İdeallerinin gerçekleşmesi için yaşaması lazımdı.</p>

  <p class="calibre1">Ölüp giderse türbedarına bile söz geçiremezdi.</p>

  <p class="calibre1">"Geriye!"</p>

  <p class="calibre1">Bu karar hepsinin yüzünü aydınlattı. Şimdi iş sert hamlelerle çemberi yarmaya kalıyordu. Başaracaklarından emindiler.</p>

  <p class="calibre1">"Vur Şahbazım!"</p>

  <p class="calibre1">"Vur Sultanım!"</p>

  <p class="calibre1">"Vur Osmanım, vur Orhanım!"</p>

  <p class="calibre1">Naralar birbiri ardına yankılanıyordu:</p>

  <p class="calibre1">"Koman bre!"</p>

  <p class="calibre1">"Savulun!"</p>

  <p class="calibre1">"Allaaah!"</p>

  <p class="calibre1">Çember kırıldı. Yıldırım gibi fırladılar. Fakat Halit belki bir saniye gecikmişti. Sırtına yediği kılıç darbesiyle sendeledi. Ba-</p>

  <p class="calibre1">ğırmamak için dudaklarını ısırdı. Atının üstünde bir sağa, bir sola yalpalarken, Şehzadenin maiyetiyle birlikte tozu dumana katarak uzaklaşmakta olduğunu gördü. Solgun dudaklarında bir tebessüm goncalandı:</p>

  <p class="calibre1">ŞEHZADE SELİM ? 195</p>

  <p class="calibre1"></p>

  <p class="calibre1">"Kurtuldular ya/' diye mırıldandı. "Allah'ım, kurtuldular ya!"</p>

  <p class="calibre1">Mustafa Paşanın:</p>

  <p class="calibre1">"Takip edin," sesini hayal meyal duydu.</p>

  <p class="calibre1">"Zor yakalarsınız," dedi kendi kendine.</p>

  <p class="calibre1">Yere yuvarlandı. Üstünden tam yüz atlı aştı. Mustafa Paşa, Selim'in başını getirene binlerce altın vaadetmişti. Getirmeye gi-diyorlardı.</p>

  <p class="calibre1">Ferhad Bey arkasında nal sesleri duyunca Şehzadeye:</p>

  <p class="calibre1">"Siz devam ediniz," dedi. "Ahyolu limanında bıraktığınız ge-milere ulaşınız. Biz ardımızdakileri evvel Allah halleder limanda size kavuşuruz. Olmazsa Kefe'de buluşuruz. Yolunuz açık olsun Hadi arkadaşlar."</p>

  <p class="calibre1">On arkadaşıyla birlikte geçidi tuttu. Birazdan yüz atlı görün-müştü!.</p>

  <p class="calibre1">"Heeey!" diye bağırdı sesi yetesiye. "Ardına düştüğünüz adam bir Şehzadedir. Allah'tan korkmaz, kuldan utanmaz mahluklar sizi. Böyle bir kahramanı öldürüp tahta kimi geçireceksi-niz?"</p>

  <p class="calibre1">Yüz kişi çakılmış gibi aynı anda atlarını durdurdular. Bir tereddüt rüzgarı göğüslerinde içeri aktı, kalplerini tuttu, sıktı.</p>

  <p class="calibre1">Aralarından biri öne çıktı:</p>

  <p class="calibre1">"Biz şey yapmak isteriz. Şehzademiz bizim efendimiz. . Lakin emir. Mustafa Paşa emri..."</p>

  <p class="calibre1">Abuk sabuk konuşuyordu. Ne dediğinin, ne anlattığının kendisi de farkında değildi. Sonunda:</p>

  <p class="calibre1">"Ben caydım arkadaşlar," dedi. "Vezirin emriyle bir Şehzade öldürmek olacak şey değil. Nasıl kandırdı anlamam."</p>

  <p class="calibre1">Süvarilerin içinde Şehzade Ahmed yanlısı olanlar da vardı.</p>

  <p class="calibre1">Tabii Mustafa Paşanın vadettiği altınlara kapılanlar da. Bunlardan biri:</p>

  <p class="calibre1">196 ? ŞEHZADE SELİM</p>

  <p class="calibre1">"Yok," dedi. "Emir aldık, yerine getirmek namusdur."</p>

  <p class="calibre1">Öbürü hiddetle:</p>

  <p class="calibre1">"Şehzadeyi öldürmek namus değil, namussuzluktur."</p>

  <p class="calibre1">"Çekil yolumuzdan!"</p>

  <p class="calibre1">"Bak hele, bana kafa tutacak kadar büyüdün demek."</p>

  <p class="calibre1">"Çekil dedim, pişman ederim."</p>

  <p class="calibre1">"Vay vay, niçin denemiyorsun?"</p>

  <p class="calibre1">Şehzade Selim unutulmuş, yeniçerilerin ezeli kabadayılıkları tutmuştu! uir süre daha ağız dalaşı ettikten sonra iş kılıçlara geldi. İkiye ayrıldılar, az evvel yanyana at sürenler sanki bunlar değildi. Ferhad Bey gülerek arkadaşlarına baktı:</p>

  <p class="calibre1">"Bize yapacak iş kalmamış gibi," dedi. "Efendimize yetişsek iyi olur."</p>

  <p class="calibre1"></p>

  <p class="calibre1">"Haydi yallah!"</p>

  <p class="calibre1">Atlarını çevirerek ormana daldılar. Yeniçeriler sonunda uyanıp birleşseler bile kazandıkları zaman yeter de artardı bile. Selameti almış gibiydiler.</p>

  <p class="calibre1">Şehzade Selim'in bir tepeceğin üstüne çıkıp uzun ufka baktı-</p>

  <p class="calibre1">ğını hiçbiri görmedi.</p>

  <p class="calibre1">"Bir azabın kılıcından kurtulduk, bakalım bundan sonra bizim kılıcımızın gazabından kim kurtulabilir?" dediğini de duyamadılar.</p>

  <p class="calibre1"></p>

  <p class="calibre3">***</p>

  <p class="calibre1">Uğraş Deresi savaşında Şehzade Selim gerçi yenik düşmüştü, ama bu yenilgi zaferden çok daha büyük bir itibar sağlamıştı ona. Arslanlar gibi dövüşmesi, pervasız ataklarla bazan bir sü-</p>

  <p class="calibre1">varinin imdadına koşması, bazan Karabulut'u ustaca döndürerek ardmdakini kılıçlaması ballandıra ballandıra anlatılıyordu.</p>

  <p class="calibre1">Son günlerde yeniçerilerin ağzından düşmeyen bir cümle vardı:</p>

  <p class="calibre1">"Bize Selim gibi bir padişah gerektir," diyorlardı.</p>

  <p class="calibre1">ŞEHZADE SELİM ? 197</p>

  <p class="calibre1"></p>

  <p class="calibre1">Yeniçeri ortalarında, sipahi bölüklerinde ne zamandır konu-</p>

  <p class="calibre1">şulanlar hep Şehzade Selim'in üstüne oluyordu.</p>

  <p class="calibre1">20 Ağustos Perşembe günüydü. Yeniçeriler Orta Camide yat-sı namazını kılmış, yatakhanelere çekilmişlerdi. Adet olduğu üzere biraz sohbetten sonra uyuyacaklardı. Tahta ranzaların üzerlerine serili yataklara ikişer, üçer kişi bağdaş kurup oturdular. Yatsı namazı sonrası ekseriya Beşinci Ortanın Çorbacısı (Bö-</p>

  <p class="calibre1">lük Komutanı) Cafer Ağa, eski cenk hatıralarını nakleder, uyku öncesi bir serhad ziyafeti çektikten sonra bütün bölüğe iyi geceler dileyerek yatağına girerdi. Herkeste bu, alışkanlık haline gelmişti. Ama Cafer Ağa, Uğraş Deresi savaşından sonra eski hatıraları nakletmeyi boşlamış, devamlı Şehzade Selim'i anlatmaya başlamıştı. Buna dikkat edenler:</p>

  <p class="calibre1">"Ne o Çorbacı Ağa, Selim'ci mi oldun?" diye takılırlardı.</p>

  <p class="calibre1">Cafer Ağa yine yatağının üstünde idi. Kehribar doksan do-kuzluk teşbihini şakırdata şakırdata Selim'i anlatıyordu:</p>

  <p class="calibre1">"Bir koç yiğit, bir pervasız kahraman ki, analar böylesini do-</p>

  <p class="calibre1">ğurmamış. Mustafa Paşa efendimiz bas bas bağırıyor, ardına geçip kılıçlayalım diye. Lakin ardında gözleri mi vardır ne, anında farkediyor, bir dönüş dönüyor, bir dönüş dönüyor ki silahdaşlarım. Allah sizi inandırsın altındaki at mı, yel mi belli değil."</p>

  <p class="calibre1">Sözünün burasında hayretini göstermek için baş parmağını ağzına götürüp dişledi Cafer Ağa:</p>

  <p class="calibre1">"Allah şahidimdir ki hilafım yok."</p>

  <p class="calibre1">"Estağfurullah Ağam, o nasıl söz?"</p>

  <p class="calibre1">Cafer Ağa devam etti:</p>

  <p class="calibre1">"Bize böyle biri Sultan olmalı silahdaşlar, böyle biri. On kişiy-le iki kat çemberi kırıp canını nasıl kurtardığını siz de gördü-</p>

  <p class="calibre1"></p>

  <p class="calibre1">nüz. Görmediniz mi?"</p>

  <p class="calibre1">Gençlerden biri araya girdi:</p>

  <p class="calibre1">198 ? ŞEHZADE SELİM</p>

  <p class="calibre1">"Kaçtı ama," dedi. "Muharebe meydanından kaçtı."</p>

  <p class="calibre1">Kızgın bakışların üstüne çevrildiğini görünce başını indirdi.</p>

  <p class="calibre1">"Bağışlayınız ağalar," diye mırıldandı. "Aptallığımdan işte."</p>

  <p class="calibre1">"Yooo," dedi Cafer Ağa, "oğlana ilişmeyin. Kanaatini söylü-</p>

  <p class="calibre1">yor."</p>

  <p class="calibre1">Yataktan aşağı sarkıttı bacaklarını, genç yeniçeriye doğru döndü:</p>

  <p class="calibre1">"Beni dinle genç horozum, daha öğrenecek çok şeyin var. Bir kere Şehzadenin durumunda kaçabilmek yiğitliğin ta kendisidir. Ölse şehit olur belki kendini kurtarırdı, ama yaşarsa devletini kurtaracak. Bunu düşünmese Şehzade olmaz, senin benim gibi yeniçeri olurdu."</p>

  <p class="calibre1">Sesini daha da yükseltti:</p>

  <p class="calibre1">"Kaçmak Şehzade Ahmed'in yaptığına denir. Peşinde sürü ile asker varken Ali Paşa efendimizi yalnız koyup taht peşinde ko-</p>

  <p class="calibre1">şacağım diye Amasya'ya sıvıştı. Erliğe yakışmayan hareket budur. Selim efendimiz öyle mi ya? Kırım'dan getirttiği askerler meydanı terk etti, ama kendisi etrafında on kişi kalıncaya kadar vuruştu. O yorgunluk ve ümitsizlik deminde iki kat çemberi yardı. Değme babayiğitliktir bu, anladın mı tosunum?"</p>

  <p class="calibre1">"Değme babayiğitlik," diye tekrarladı genç yeniçeri. "Anladım Ağam, sağol."</p>

  <p class="calibre1">Elini kulağına götürüp kaşıdıktan sonra:</p>

  <p class="calibre1">"Allah kalbimi bilir ya, gittikçe Selim tarafına gönlüm meyleder. Elimde değil. Arkadaşlar, iş var diyorum Şehzade Selim efendimizde, iş var ki nasü hem de! Ne demiş? Önce Safevî Sultanına haddini bildireceğim, ardından Mısır'ı dize getireceğim.</p>

  <p class="calibre1">Ben sultan olursam, devrimde kimse rahat yüzü aramasın. De-miş değil mi?"</p>

  <p class="calibre1">"Demiş, demiş. . Demez olur mu?"</p>

  <p class="calibre1">ŞEHZADE SELİM ? 199</p>

  <p class="calibre1"></p>

  <p class="calibre1">Ellerini oğuşturdu:</p>

  <p class="calibre1">"Paslandık kaldık yahu, serhadlere kanat açmak fena mı olur?"</p>

  <p class="calibre1">"Olmaz elbet!"</p>

  <p class="calibre1">"Böylece saraylılarla konaklılar da biraz kımıldar, paslarını dökerler. Otura otura yağ bağladılar be."</p>

  <p class="calibre1">Fırtına gibi bir yeniçerinin yatakhaneye daldığını görünce merakla baktılar. Adam nefes nefese idi. Yatırtması sağ omuzuna doğru eğilmiş, paçaları çamur deryasına batmıştı. "Yüzünden düşen bin parça oluyor" diye tarif ettikleri gibiydi yüzü.</p>

  <p class="calibre1">Sert adımlarla iki katlı ranzaların arasından geçti, doğruca Çorbacı Cafer Ağanın önüne geldi.</p>

  <p class="calibre1">"Ağam, kıyamet kopar!"</p>

  <p class="calibre1">Kıyamet sözü geçince hepsinin aklı iki yıl öncesinin 14 Eylü-</p>

  <p class="calibre1"></p>

  <p class="calibre1">lüne gitti. Halkın "Kıyamet-i suğra" (Küçük kıyamet) diye ad-landırdığı, Dersaadet'i ve civarını bir harabeye çeviren büyük zelzele o tarihte olmuştu.</p>

  <p class="calibre1">"Allah saklasın," diye mınldananlar oldu. "Yine zelzele mi olur? Fakat biz bir şey duymadık."</p>

  <p class="calibre1">Cafer Çorbacı ise bu kıyametin başka türlü bir kıyamet oldu-</p>

  <p class="calibre1">ğunu tahmin ediyordu. Yanında yer açtı:</p>

  <p class="calibre1">"Otur bakalım Laz Hüsnü, şöyle bordama gel. Anlat kıyamet dediğin nedir?"</p>

  <p class="calibre1">Laz Hüsnü, Cafer Ağa'nın yanma ilişti. Bakışlarında müthiş</p>

  <p class="calibre1">bir endişe okunuyordu.</p>

  <p class="calibre1">"Anlatsana," diye teşvik etti Cafer Ağa. "Ne bakmıp duruyorsun? Aramızda yabancı yok."</p>

  <p class="calibre1">"Anlatacağım anlatmasına da, nereden başlayayım diye dü-</p>

  <p class="calibre1">şünüyorum? Kısacası şu ağalar: Şehzade Ahmed Maltepe'ye gelip çadır kurdu."</p>

  <p class="calibre1">Ağızlardan aynı sayha söküldü:</p>

  <p class="calibre1">200 ? ŞEHZADE SELİM</p>

  <p class="calibre1">"Yaaa!"</p>

  <p class="calibre1">Dersaadet'e gelmesi için daha önce Şehzade Ahmed'e bir davet yapıldığını biliyorlardı. Fakat bu kadar çabuk geleceğini hiçbiri ummamıştı.</p>

  <p class="calibre1">Şaşkınlık biraz sonra dağıldı, onun yerine endişeli bir hava geldi. Rahatsızlık hepsini sardı, ileri geri kımıldadılar.</p>

  <p class="calibre1">"Maiyetinde kaç adam var?" diye sordu Çorbacı.</p>

  <p class="calibre1">"İyi bilmiyorum ama, galiba üç bin civarında."</p>

  <p class="calibre1">"Senin kulağın deliktir Laz Hüsnü. Vüzera ile Sultanımız efendimizin fikrini bilir misin? Ne düşünürler?"</p>

  <p class="calibre1">Yeni gelen ellerini iki yana açtı:</p>

  <p class="calibre1">"Siz biliyorsanız, ben de biliyorum Ağam, İzmit'ten geliyor-dum, aralarına düştüm. Askerlerinin söylediğine bakılırsa bu iş</p>

  <p class="calibre1">ciddi. Ahmed'in tahta çıkması gün meselesi imiş. Herbiri yüksek mevkiler bekliyor. Ahmed bol keseden vaadetmiş anlaşılan.</p>

  <p class="calibre1">Lakin Ağam, inanır mısın midem kabardı. Şu ikbal hırsıyla dolu olanların yanında duramıyorum zorla değil."</p>

  <p class="calibre1">Cafer Ağa, Laz Hüsnü'nün sırtını okşadı:</p>

  <p class="calibre1">"Kalbinin temizliğindendir o, başka ne konuşuyorlar?"</p>

  <p class="calibre1">"İkinci vezir Mustafa Paşa onlardan yana imiş. Müeyyedzade ile Tacizade Cafer Çelebi de öyle."</p>

  <p class="calibre1">"Ya Sadrazam Ahmed Paşa?"</p>

  <p class="calibre1">"Karışıklık çıkmasını istemeyeceği için Ahmed'i destekleye-cekmiş."</p>

  <p class="calibre1">Cafer Ağa burnundan soluyordu:</p>

  <p class="calibre1">"Desteklemezse karışıklık mı çıkar?"</p>

  <p class="calibre1">"Şehre yürür, cebri de olsa Şehzademizi tahta oturturuz diyorlar."</p>

  <p class="calibre1">Daha fazla dayanamayan Cafer Ağa hiddetle yerinden fırladı: ŞEHZADE SELİM ? 201</p>

  <p class="calibre1"></p>

  <p class="calibre1"></p>

  <p class="calibre1">"Bre! Nadanların cüretine bakın siz, cebren de olsa Şehzade-lerini tahta oturturlarmış, öyle mi? Bizim ellerimiz armut mu toplar? Bu kılıçları belimize süs olsun diye mi taktılar? Lüzumu halinde Padişahımız Efendimizin tahtını korumayacaksak, ne demeye kulluk taslarız?"</p>

  <p class="calibre1">Avazı çıktığı kadar bağırmaya başladı:</p>

  <p class="calibre1">"Dostlar, canlar! Hepinize söylüyorum. Uyumak yok, birer birer bölükleri ziyaret edelim, tahtı korumaya and içelim. Ne demektir cebren tahtı almak? Biz neciyiz? Padişah Efendimiz is-tirahate niyetlenirse Şehzade Selim ne güne durur? Billah bize ondan gayrı Sultan gerekmez. Biz Selim'i isteniz!"</p>

  <p class="calibre1">Herkes fırladı, yatakhane uğultuyla sarsıldı:</p>

  <p class="calibre1">"Selim'i isterüüüz!"</p>

  <p class="calibre1">Cafer Ağa ellerini kaldırarak sükutu sağladıktan sonra:</p>

  <p class="calibre1">"Sabah At Meydanında toplanıp birlikte saraya yürüyeceğiz.</p>

  <p class="calibre1">Sesimizi Sultanımıza duyuramadıktan sonra bağırmışız neye yarar. Bakalım Ahmed'in gelmesine rızası var mıdır? Yoksa vü-</p>

  <p class="calibre1">zeranın başının içinde bir fesat mı yatmaktadır? Dediğim gibi Birinci Ortadan başlayıp, bütün ortalara durumu bildirin. Ben Sinan Paşaya gidiyorum. Saraybosna Sancağından Dersaadet'e yeni teşrif etti. Şehzade Selim'i sever. Bir de ondan soralım, belki durumdan haberdardır."</p>

  <p class="calibre1">Uğultu yine yükseldi:</p>

  <p class="calibre1">"Dediğin gibi olsun."</p>

  <p class="calibre1">Cafer, Laz Hüsnü'ye döndü:</p>

  <p class="calibre1">"Gidelim Hüsnü."</p>

  <p class="calibre1">Sinan Paşa, Bosna'dan iki gün önce gelmişti. Padişah fermanı vardı. Dersaadet'te bir başka vazifeye tayin edileceği bildiril-mişti. Belki de vezirlik verilecekti. İkindiden sonra Veziriazam Hersek Ahmed Paşayı ziyaret etmişti.</p>

  <p class="calibre1">Ahmed Paşa Şehzade Ahmed'in Dersaadet'e yaklaşmakta ol-202 ? ŞEHZADE SELİM</p>

  <p class="calibre1">duğunu çoktan beri biliyordu. Ne yapması gerektiğini düşün-mekten bir hal olmuştu. Durumu Kefe'ye, Şehzade Selim'e bildirmiş, ama içi rahat değildi. Selim haberi alır almaz yola çıksa bile gelinceye kadar iş işten geçmiş olabilirdi. Tekrar kardeş</p>

  <p class="calibre1">kavgası mı başlayacaktı? Bu defa nerede duracağı bilinmezdi.</p>

  <p class="calibre1">Sadrazamdı, büyük mesuliyetler taşıyordu. Karışıklıkta yine kendi başı bile tehlikeye girebilirdi. Yine de işin en berbadı, kardeşler arasında muharebe ihtimalinin baş göstermesi idi. Asker kısmı Şehzade Selim'i tutuyordu. Ahmed'in Dersaadet'e gelmesi halinde Yeniçeri ayaklanabilirdi. Kazan kalkarsa (Yeniçeri isyan ederse), iş nereye kadar uzardı Allah bilir.</p>

  <p class="calibre1">Endişelerini Sinan Paşaya açmıştı:</p>

  <p class="calibre1">"Gerçi Vezaret-i Uzma makamını işgal ederiz velakin, Sultanımız Efendimiz nezdinde makbul şahsiyet Mustafa Paşadır.</p>

  <p class="calibre1">Allah bilir, hased kalbime girmiş değildir. Yalnız yanlış bilgiler-le Sultana tesir edebilirler, endişem bu yüzden. Şehzade Ahmed bugün, yarın Dersaadet hudutlarına ulaşır. Haber saldım gelmesin diye, dinlemedi, zira Mustafa Paşa her gün acele etmesi için adam çıkarır. Yeniçeri kullar bıkmadan, usanmadan Selim'i konuşur. Uğraş Deresi vakasından sonra gözlerinde daha da büyüdü. Kazan kaldırmalarından korkarım. Senin yeniçeri için-de bildiğin, tanıdığın çokluktur. Himmet et, var onlarla konuş, bir çılgınlık yapmalarını önle. Devlet zaten zafiyette, bir isyan çıkar, iç anlaşmazlıklar büyürse, dış düşmanlar tepemize çörek-lenir."</p>

  <p class="calibre1">Veziriazamın aksine Sinan Paşa oldukça sakin görünüyordu.</p>

  <p class="calibre1">Anlatılanları dinledikten sonra:</p>

  <p class="calibre1">"Uzun zamandan beri taşrada bulunurum" dedi. "Vakıa ye-niçeri ileri gelenlerinden tanıdıklarım çokluktur, lakin vaziyet bu raddede iken beni dinleyeceklerini ummam. Siz onların serdarısınız, Devlet-i Al-i Osman'ın Padişahlıktan sonra mühim mevkiinde bulunuyorsunuz. Sizi dinlemeyen, beni hiç dinle-mez. Bağışlayınız, bir sual sorma cüretinde bulunacağım."</p>

  <p class="calibre1">ŞEHZADE SELİM ? 203</p>

  <p class="calibre1">"Buyur, sor elbette."</p>

  <p class="calibre1">Sinan Paşa hiç mugalataya kaçmadan dos doğru sualini tevcih etti. Dikkatle Sadrazama bakarak:</p>

  <p class="calibre1">"Kimin tarafını tutuyorsunuz?"</p>

  <p class="calibre1">Veziriazam belli ki bu şekilde bir soru beklemiyordu. Tereddüt gözlerine sinmişti. Bir süre düşündükten sonra:</p>

  <p class="calibre1">"Selim'e muhabbetim ve hürmetim tamdır," diye konuştu.</p>

  <p class="calibre1">"Lakin Ahmed erken davranır, Padişah ve vüzera onu ister. Bu durumda ne yapsam bilmem ki?"</p>

  <p class="calibre1">"Bilmek zorundasınız Devletlüm, bir karar vermenin tam vaktidir, hatta geçmiştir bile. Tereddüt, tehlikeyi davet eder.</p>

  <p class="calibre1">Tembellik bütün ahlaksızlıkların başıdır. Ortada iki müddei varken, tarafsız kalamazsınız. Bilfiil birinden birini tercih etmeniz lazım."</p>

  <p class="calibre1">Ahmet Paşa'nın eli sakalında idi:</p>

  <p class="calibre1">"Etmiştim ama. ." diye söylendi.</p>

  <p class="calibre1">"Etmişseniz açıktan açığa fikrinizi orta yere koyun. Birine karşı cephe alın. Yoksa arada ezilir gidersiniz Devletlüm. Size azim muhabbetim olduğundan böyle pervasızca laf ederim. Cü-</p>

  <p class="calibre1">retimi bağışlayınız."</p>

  <p class="calibre1">"Ne yapabilirim? Şayet Mühr-ü Hümayun geri istenirse tereddüt dahi etmem. Bu devletin nimetiyle nimetlendim. En yü-</p>

  <p class="calibre1">ce makama kadar çıktım. Hersekli bir İslav olmama rağmen, üçüncü defa Vezaret-i Uzma makamına getirildim. Nimetlerin en büyüğüne mazhar oldum. Devletin, milletin iyiliğini isterim.</p>

  <p class="calibre1">Sadaretten çekilmemiz bir hal şekli olacaksa zerre miktar tereddüdümüz yoktur."</p>

  <p class="calibre1">Bu sözlerle Sinan Paşanın ağzını yokluyordu. Acaba Sinan Paşa makamına göz dikmiş miydi?"</p>

  <p class="calibre1">"Bunu Padişahımız takdir eder," diye konuştu Sinan Paşa.</p>

  <p class="calibre1">"Sadaretten çekilmenizin birşeyi halledeceğini zannetmiyorum.</p>

  <p class="calibre1"></p>

  <p class="calibre1">204 ? ŞEHZADE SELİM</p>

  <p class="calibre1">Henüz böyle bir durum yok, olacağını da sanmam."</p>

  <p class="calibre1">Ayağa kalktı:</p>

  <p class="calibre1">"Destur varsa çekilmek isteriz, ziyaret edecek başkaca yerle-rimiz vardır."</p>

  <p class="calibre1">Ahmed Paşa, misafirini kapıya kadar geçirdi. Çıkarken:</p>

  <p class="calibre1">"Yeniçeri kullara söyle Selim taraftarıyım," diye fısıldadı ku-lağına. "Ama bunu şimdilik ulu orta faş etmesinler."</p>

  <p class="calibre1">Sinan Paşa cevap vermedi. Elini göğsüne koyarak Sadrazamı selamladı. Koridoru hızla geçip bahçede bekleyen çift atm çekti-</p>

  <p class="calibre1">ği arabasına bindi.</p>

  <p class="calibre1">"Çek," dedi arabacıya. "Beylerbeyi Hasan Paşanın konağına."</p>

  <p class="calibre1"></p>

  <p class="calibre3">***</p>

  <p>Sinan Paşa gerekli yerlere ziyaretlerini yaptıktan sonra gece geç vakit konağına dönmüş, bir süre Kur'an okuduktan sonra yatmaya hazırlanmıştı. İki yeniçerinin kendisini görmek istediklerini bildirdikleri zaman bu vakitsiz gelen misafirlerin kimler olabileceğini düşündü. Bulup çıkaramadı. Gece yansı gel-diklerine bakılırsa mühim bir şey olacaktı. Huzura getirilmele-rini emrederek ayakta bekledi.</p>

  <p class="calibre1">Az sonra karşısında idiler. Çorbacı Cafer Ağayı eskiden tanı-</p>

  <p class="calibre1">yordu, ama yanındakini ilk defa görüyordu.</p>

  <p class="calibre1">"Bu civanı çıkaramadım Cafer Ağa" dedi.</p>

  <p class="calibre1">Çorbacı yanmdakine bir göz attıktan sonra:</p>

  <p class="calibre1">"Namınızı duymuşlardan biri. Adına Laz Hüsnü derler. Ya-nıma yol arkadaşı aldım. Elinizi öpüp, bugün gördüklerini nak-letmek diler."</p>

  <p class="calibre1">"Buyursunlar bakalım."</p>

  <p class="calibre1">Paşanın elini öptükten sonra gösterilen yere oturdular. Sinan Paşa, Cafer Ağaya:</p>

  <p class="calibre1">"Hayırdır inşallah Çorbacı, gece vakti pek dolaşmazdm, görmeyeli adetlerini değiştirmişe benzersin?"</p>

  <p class="calibre1">ŞEHZADE SELİM ? 205</p>

  <p class="calibre1">"Değiştirmek değil Devletlüm, korkulu rüya görmektense uyanık bulunmayı evla saydığımdam. Bu arkadaş sözüne güvenilir bir yiğittir. İddia eder ki Şehzade Ahmed Maltepe'ye kadar gelmiş. Yarın öbür gün tahta geçmek için şehre girecekmiş."</p>

  <p class="calibre1">Sinan Paşanın bakışları bulandı.</p>

  <p class="calibre1">"Essah mı?" diye bağırdı.</p>

  <p class="calibre1">Laz Hüsnü başıyla tasdik etti:</p>

  <p class="calibre1">"Essah ya Devletlüm. Gözlerimle gördüm. İzmir yolunda ka-vuştum onlara."</p>

  <p class="calibre1">"Anlat hele, şöyle bir bir anlat!"</p>

  <p class="calibre1">Laz Hüsnü yeniçeri yatakhanesinde anlattıklarını yeniden hikaye etti. Sonunda:</p>

  <p class="calibre1">"Böyle işte," diye bağladı sözünü. "Gerisine aklım ermez gayri. Biz kul kısmıyız."</p>

  <p class="calibre1">"Yeniçeri kullar coşkun," diye sözü kaptı Cafer Ağa. "Sabaha kadar bütün ortalara haberi duyuracaklar. Yarın sabah namazı-</p>

  <p class="calibre1">nı eda ettikten sonra At Meydanında cem olmaya karar verdik.</p>

  <p class="calibre1">Şehzade Ahmed'in fiilinden Sultan Efendimizin haberi var mı, yok mu? Bunu bilmiyoruz. Bildiğimiz bazı devlet ulularının Ahmed'le işbirliği halinde olduğu."</p>

  <p class="calibre1">"Mesela kimler?" diye sordu Sinan Paşa.</p>

  <p class="calibre1">"Mesela Vezirisani Mustafa Paşa, Beylerbeyi Hasan Paşa, Kazasker Müeyyedzade Abdurrahman Efendi, Nişancı Tacizade Cafer Çelebi ve nihayet Sadrazam Hazretleri."</p>

  <p class="calibre1">"Yoo," diye itiraz etti Sinan Paşa. "Sonuncu isimde yanlışınız var. Veziriazam Şehzade Selim'den taraf olduğunu söylüyor.</p>

  <p class="calibre1">Bugün kendisini ziyaret ettim. Hatta Selim Hazretlerine adam gönderip durumu çoktan bildirmiş bulunuyor."</p>

  <p class="calibre1">Cafer Ağa başını önüne indirdi:</p>

  <p class="calibre1">"Bilmiyorduk," dedi. "Söylediklerim benim fikrim değil. Veziriazamın Selim'den yana olmadığı anlatılır."</p>

  <p class="calibre1">206 ? ŞEHZADE SELİM</p>

  <p class="calibre1">"Öyle görünür."</p>

  <p class="calibre1">Bu sefer başım dikti:</p>

  <p class="calibre1">"Görünmek ne demektir, Devletlüm? İnsan ya taraf olur, yahut karşı, ikisinin ortası var mıdır? Şehzade Selim Hazretlerinin tuttuğunu askere ispat etmezse, yarın da yanar."</p>

  <p class="calibre1">"Ne yapmak istersiniz? Devleti birbirine mi düşüreceksiniz?"</p>

  <p class="calibre1">"İçinizden söylemediğiniz belli Devletlüm. Devleti biz mi birbirine düşürüyoruz? Vüzera yanlış bir karar almış, tashihi bize düşmez, amma, siz kımıldamayınca. . Cüretim affola efendimiz.</p>

  <p class="calibre1">Eski dostluğumuza verile."</p>

  <p class="calibre1">Sinan Paşanın kızmasını bekliyordu, amma beklediği olmadı.</p>

  <p class="calibre1">Aksine gülmeye başladığını gördü.</p>

  <p class="calibre1">"Her zamanki gibi tok sözlüsün Cafer Ağa, en ziyade bu ci-hetini severim senin, iyi söyledin, Paşa takımı devleti ayağa dü-</p>

  <p class="calibre1">şürürse, böyle olur işte."</p>

  <p class="calibre1">Sedire iyice yerleşti. Başındaki gecelik takkeyi ensenine doğ-</p>

  <p class="calibre1">ru itip alnını kaşıdı:</p>

  <p class="calibre1">"Peki benden bir dileğiniz var mı" diye sordu. "Yoksa kim-den yana olduğumu da bilmiyor musunuz?"</p>

  <p class="calibre1">"Biliyoruz elbet, daima ispatlamışsınız bunu, dileğimize gelince: Bu mücadelede yanımızda bulunun. Derdimizi efendimize ancak siz ulaştırabilirsiniz. Kul kısmı padişahın huzuruna kolay çıkamaz. Çıksa, dili dolaşır, dert anlatamaz. Padişahımız kimsenin tesirinde kalmadan yalnız kendi iradesiyle hükmünü versin. Şunun, bunun arzusuna ram olmasın. Şehzadenin Maltepe'ye geldiğini de belki bilmiyordur."</p>

  <p class="calibre1">Sinan Paşa muhatabının sözünü kesti:</p>

  <p class="calibre1">"Olur mu canım, Padişah bu, hiç bilmez olur mu?"</p>

  <p class="calibre1">Cafer Ağa başını iki yana salladı, dudaklarında acı bir tebessüm belirmişti.</p>

  <p class="calibre1">"Biz cahil kullarız Devletlüm, ancak gözümüzün önünde ce-</p>

  <p class="calibre1">ŞEHZADE SELİM ? 207</p>

  <p class="calibre1"></p>

  <p class="calibre1"></p>

  <p class="calibre1">reyan eden hadiselere de bigane değiliz. Padişahımız Efendimizin etrafmda vezirler öyle bir cesim kale meydana getirmişlerdir ki, nicedir onların anlattıkları kadarını duyar, gösterdikleri kadarını görür. Bereket versin Mevlana Ali Cemali (Zenbilli Ali Efendi) gibi bir şeyhülislam var. Bazı şeyleri vüzera kalesinin üstünden aşırıp Padişaha anlatabiliyor. O da olmasaydı, oho-oo!</p>

  <p class="calibre1">Eliyle bir "yıkım" işareti yaptı. "Devlet çöker" demek istiyordu. Sinan Paşa:</p>

  <p class="calibre1">"Pekala/' dedi. "Bu toplantıyı birkaç gün geciktirseniz de Sultanımızla konuşma imkanı bulabilsem."</p>

  <p class="calibre1">"Artık karar verilmiştir, geciktirme mümkün değil Devletlüm. Peki yarın öğle namazı vaktine kadar geciktirebiliriz belki.</p>

  <p class="calibre1">Bu süre içinde huzura girmeye muvaffak olursunuz inşallah.</p>

  <p class="calibre1">Yeni geldiğiniz için efendimiz sizi kabul edecektir. Tabii vezirler engellemezse."</p>

  <p class="calibre1">Sinan Paşa elinde olmadan güldü. Cafer Ağanın oldukça mü-</p>

  <p class="calibre1">balağa ettiğini sanıyordu. Ama iki gündür saraya gidip geldiği-ni, her seferinde "Padişah hastadır" diyerek Mustafa Paşanın nazikçe kendisini atlattığını hatırlayınca gülümsemesi dudakla rmda dondu.</p>

  <p class="calibre1">"Belki de haklısın," diye mırıldandı. "Yarın bir daha deneme-li."</p>

  <p class="calibre1">"Neyi deneyeceksiniz?"</p>

  <p class="calibre1">"Efendimizle görüşmeyi... Hay Allah! Gerçekten atlatıldım mı acaba? Yoksa Padişah beni kabul edemeyecek kadar hasta mır</p>

  <p class="calibre1">"Hasta oldukları doğrudur," dedi Cafer Ağa. "Lakin bir iki kelam edemeyecek durumda değil ya. Bilmiyordum. Görüşmek isteyip de görüşemediğinizi bilmiyordum. Fakat bilmeden söylemiştim yine de. Vezir kalesini aşamadınız."</p>

  <p class="calibre1">208 ? ŞEHZADE SELİM</p>

  <p class="calibre1">Toparlandı. İleri gittiğinin yeni yeni farkına varmıştı. Sanki birisi dürtmüş, paşa rütbesi taşıyan adamla konuştuğunu hatırlatmıştı.</p>

  <p class="calibre1">"Cüretimi mazur görünüz Devletlüm," dedi. "Endişemiz bizi edep çizgisinin dışına çıkardı galiba. Hürmetim sonsuzdur.</p>

  <p class="calibre1">Müsamahanıza iltica ediyorum."</p>

  <p class="calibre1">Sinan Paşa doğruldu. İki arkadaş da yerlerinden hemen fırladılar. Önünde el bağladılar. Sinan Paşa kelimelerin üstüne basa basa:</p>

  <p class="calibre1">"Biz fikirlerini açıkça söyleyenlere karşı kılıç elde dolaşanlardan değiliz Cafer Ağa," dedi. "Öyle olsaydı bana gelmezdiniz zaten. Endişelerinizi paylaşıyorum. Yarından tezi yok bir çıkış</p>

  <p class="calibre1">yolu arayacağım. İşe Efendimizle görüşerek başlayacağım.</p>

  <p class="calibre1">Müsterih olun. Allah'ın izni ve keremiyle herşey düzelecektir."</p>

  <p class="calibre1">Ellerini göğüslerine koydular. Cafer Ağa:</p>

  <p class="calibre1">"Ocağın size karşı güveni sonsuzdur Devletlüm," dedi.</p>

  <p class="calibre1"></p>

  <p class="calibre1">"Himmet edin, kan akmasına mani olun. Şehzade Ahmed'i kim çağırdıysa yine o gerisin geri göndersin. Sabah erkenden tedbir alacağız. Üsküdarla Galata arasında her türlü muvasalayı keseceğiz. Bütün iskeleleri ve kayıkhaneleri işgal edeceğiz. Ta ki Şehzade Ahmed, şehre girmesin. Geriye dönmedikçe de ortalık yatışmaz. Karışıklık çıkmasını istemeyenler bu işe bir çare dü-</p>

  <p class="calibre1">şünür artık."</p>

  <p class="calibre1">"Elimden geleni yapacağım Cafer Ağa."</p>

  <p class="calibre1">"Devletlüm, gece vakti rahatsız ettik, bağışlayınız. Dualarını-</p>

  <p class="calibre1">zı eksik etmeyiniz. Destur verirseniz gidelim gayri."</p>

  <p class="calibre1">"Peki, Allah muininiz olsun. Dilerseniz fakirhanemizde size de birer yatak bulunur."</p>

  <p class="calibre1">"Sağolun, bu gece bölüklerden ayrılmak olmaz. Allah rahatlık versin."</p>

  <p class="calibre1">Geri geri giderek kapıdan çıktılar.</p>

  <p class="calibre1">ŞEHZADE SELİM ? 209</p>

  <p class="calibre1"></p>

  <p class="calibre1">Elinde şamdan, bir hizmetkar oğlan önlerine düştü. Bahçe ka-pısına kadar götürdü.</p>

  <p class="calibre1">İki yeniçeri sert adımlarla karanlığın içine daldılar.</p>

  <p class="calibre1"></p>

  <p class="calibre3">***</p>

  <p class="calibre1">Daha güneş çıkmamıştı, ama Orta Caminin avlusunda bunaltıcı bir sıcaklık vardı. Ağaçların yapraklarını kımıldatacak kadar bir rüzgar bile esmiyordu. Yeniçeriler sabah namazını kılar kılmaz avluda birikmeye başlamış, kısa süre içinde koca bir ce-maat meydana gelmişti.</p>

  <p class="calibre1">Karışıklıktan bir yağma payı çıkarabileceklerini uman çapulcu takımı da aralanna sızmak için yol arıyor, taş duvarlarm içinde birikmiş yeniçerilerin sokağa çıkmasını bekliyorlardı.</p>

  <p class="calibre1">Vezirisani Mustafa Paşa nereden haber almışsa almış, taraftarlarını yeniçerilerin arasına sokmayı başarmıştı. Bunlar oradan oraya seğirtiyor, Mustafa Paşanın Selim'i tuttuğunu, asıl suçlunun Veziriazam Hersek Ahmed Paşa olduğunu etrafa ya-yıyorlardı.</p>

  <p class="calibre1">Yeniçeriler söylenti ile gerçeği ayırdedecek durumda değillerdi. Kazan bir kere kalktıktan sonra kontrol, ayaklanmayı baş-</p>

  <p class="calibre1">latanların bile elinden çıkar, kahredici bir başı boşluk gelirdi.</p>

  <p class="calibre1">Yine öyle oldu. Yeniçeriler sokağa çıkınca her kafadan bir ses yükselmeye başladı:</p>

  <p class="calibre1">"Önce Sadrazamın konağını talan etsek gerektir, bütün bunlara sebep olan odur."</p>

  <p class="calibre1">"Cezasını çekmelidir!"</p>

  <p class="calibre1">"Sadrazamın konağına yallah!"</p>

  <p class="calibre1">Çorbacı Cafer Ağa ile arkadaşları, çağlayanın önünü kesmek için boşyere çırpındılar. Sonunda başaramayacaklarını anlayın-ca, Veziriazama bir haber uçurdular.</p>

  <p class="calibre1">"Sizin Şehzade Selim'i tuttuğunuzu biliyoruz, lakin kula laf 210 ? ŞEHZADE SELİM</p>

  <p class="calibre1"></p>

  <p class="calibre1">dinletmeye imkan yok. Mustafa Paşa, aleyhinize söylentiler çı-</p>

  <p class="calibre1">kardı. Konağı talana geliyorlar, canınızı kurtarınız."</p>

  <p class="calibre1">Sadrazam büyük bir telaşa düştü. Dört cins atın çektiği kupasına atladığı gibi doğruca saraya gitti. Mühr-ü Hümayunu koy-nundan çıkarıp öptü, başına koydu:</p>

  <p class="calibre1">"Devletlü Sultanımız, kul kısmı bizi istemez, bu yüzden karı-</p>

  <p class="calibre1">şıklık çıkarır, emaneti sahibine teslime geldim. Buyurunuz."</p>

  <p class="calibre1">Padişah uzatılan mühre bir süre baktı, alıp almamakta tereddüt eder gibiydi. Nihayet elini uzattı:</p>

  <p class="calibre1">"Hizmet ederdin lala," dedi. "Senden memnunduk, mademki bir karışıklık çıkmış ve bu karışıklık mührü teslim etmenle önle-necektir, aldım, kabul ettim. Durumu kul kısmına tellal et."</p>

  <p class="calibre1">Ahmed Paşanın içi burkuldu. Gerçi azledilmiyor, istifa ediyordu, ama sanki Padişaha geri verdiği altından bir mühür de-</p>

  <p class="calibre1">ğil, kalbinin bir parçası idi. Alışmıştı ne de olsa.</p>

  <p class="calibre1">Konağına çok düşünceli döndü. Yeniçeriler oradaki işi çoktan bitirmişlerdi. Konağın camları kırıktı. Eşyalar bahçeye saçılmış-</p>

  <p class="calibre1">tı. Haremde kadınlar ağlaşıp duruyorlardı.</p>

  <p class="calibre1">Çılgın gibi içeri koştu:</p>

  <p class="calibre1">"Ölen var mı?" diye sordu.</p>

  <p class="calibre1">Ne ölen vardı, ne yaralanan. Elli kadar yeniçeri, kadınların hareme çekilmesini istedikten sonra konağa girmiş, ortalığı talan etmişlerdi. Ama hiç kimsenin kılına dokunmamışlardı. Üstelik hareme hücum eden birkaç sokak çapulcusunu da bir iyice dövmüşlerdi.</p>

  <p class="calibre1">"Bunlar namuslu talana," diye mırıldandı Ahmed Paşa. "Belli bir hedefleri var, hedefe varmak için karışıklık çıkarırlar. Mal, mansıpta gözleri yok."</p>

  <p class="calibre1">Hareketlerini benimsemiyordu, fakat içinden takdir ediyordu.</p>

  <p class="calibre1">Bir davul gümbürtüsü duydu. Ardından nezle görmemiş gür bir tellal sesi geldi:</p>

  <p class="calibre1">ŞEHZADE SELİM ? 211</p>

  <p class="calibre1">"Duyduk duymadık demeyin. Devletlü Sultanımız Efendimiz, Mühr-ü Hümayunu Hersekzade Ahmed Paşadan alarak Mustafa Paşaya vermiştir. Bundan itibaren Veziriazam Mustafa Paşadır! Duyduk duymadık demeyin!"</p>

  <p class="calibre1">Hersek Ahmed Paşanın yüzünde gölgeler nokta nokta oldu.</p>

  <p class="calibre1">Mustafa Paşayı kasdederek:</p>

  <p class="calibre1">"Nihayet umduğuna nail oldu," diye söylendi.</p>

  <p class="calibre1">Bütün iskeleler yeniçeriler tarafından işgal edilmiş, kayıklara el konulmuştu. Şehzade Ahmed artık Dersaadet'e zor girerdi.</p>

  <p class="calibre1">Ama aynı anda Şehzade Korkud'un tebdil-i kıyafet ederek sur-lardan içeri girdiğinden kimsenin haberi yoktu.</p>

  <p class="calibre1">Karışıklık akşama kadar sürdü. Hatta gece yarısına kadar yer yer devam etti. Ahmed Paşanın konağından başka Beylerbeyi Hasan Paşanın, Kazasker Müeyyedzade Abdurrahman Efendinin ve Nişancı Tacizade Cafer Çelebinin konakları da yağma-lanmıştı.</p>

  <p class="calibre1">Padişah, durumdan adamakıllı ürkmüş, yeniçerilerin beş</p>

  <p class="calibre1">temsilcisini kabul ederek ne istediklerini sormuştu. Beş kişinin arasında Çorbacı Cafer Ağa da bulunuyordu. Şöyle konuştu:</p>

  <p class="calibre1">"Kullarınız, Şehzade Ahmed'in bir emrivaki ile tahta oturma sına rıza göstermezler Devletlü Sultanım. Aynı zamanda Devletlümüzün rızası hilafında bazı işler çevrildiğini bildiklerini, bunlara bir son verilmesi gerektiğini söylerler."</p>

  <p class="calibre1">"Ne gibi işler?"</p>

  <p class="calibre1">"Vüzera buna vakıftır derler, başkaca bir dilekleri yok, sağlı-</p>

  <p class="calibre1">ğınıza duacıdırlar."</p>

  <p class="calibre1">Hasta olan Padişah karışıklık istemiyordu. İşlerin bir an evvel düzene girmesinden başka dileği yoktu.</p>

  <p class="calibre1">"Tiz Şehzade Ahmed oğlumuza bir name yazılsın, sancağına geri gitmesini irade ederim. İradem üzre olmaz ise asi sayılacaktır."</p>

  <p class="calibre1">212 ? ŞEHZADE SELİM</p>

  <p class="calibre1">Ferman Şehzade Ahmed'e yeniçeri başçavuşu ile gönderildi.</p>

  <p class="calibre1">Okuyunca çılgına döndü.</p>

  <p class="calibre1">"Bre ne iştir?" diye gürledi. "Biz parmak kadar sabimiyiz ki oynatırlar. Çağırdılar geldik, şimdi görürüz ki istenmeyiz. Biz de elbet yapacağımızı biliriz."</p>

  <p class="calibre1">Hırsını babasına göstermek ve artık itaat etmeyeceğinin bir delili olmak üzere yeniçeri başçavuşunun her iki kulağını kesti-rip, kan revan içinde şehre geri gönderdi. Yeniçeriler durumu öğrenince yeniden galeyana geldiler.</p>

  <p class="calibre1">"Şimdi biz Şehzadenin üstüne varıp, onu harap etsek gerektir," diye bağırmaya başladılar.</p>

  <p class="calibre1">Seslere Mustafa Paşa çıktı.</p>

  <p class="calibre1">"Ona en büyük cezayı Şehzade Selim'i tahta oturtmakla vereceğiz. Elbette Selim Han, Ahmed'in hakkından gelecektir," şeklinde sözlerle yeniçeriyi yatıştırdı, dağılmaya razı etti.</p>

  <p class="calibre1">Orta Camiye dönerken kendilerini bir sürprizin beklediğini bilmiyorlardı. Mihrabın yanında derviş kılıklı bir adam oturmuş, Kur'an okuyordu. Yanında camiin imamı vardı. Başta Çorbacı Cafer Ağa olmak üzere bir kısım elebaşların camiye girdik-lerini görünce imam yerinden kalktı. Adımlarını halıların üs-tünde sürüye sürüye Cafer Ağaya yanaştı. Kulağına eğildi:</p>

  <p class="calibre1">"Efendimiz," dedi.</p>

  <p class="calibre1">Cafer Ağa birden hocanm ne istediğini anlayamamıştı:</p>

  <p class="calibre1">"Kim?" diye sordu.</p>

  <p class="calibre1">"Efendimiz Şehzade Korkud," diye tekrarladı kısık bir sesle,</p>

  <p class="calibre1">"ikindi vakti teşrif ettiler."</p>

  <p class="calibre1">Cafer Ağa'nın ağzından gayr-i ihtiyari bir hayret nidası çıktı:</p>

  <p class="calibre1">"Hay!"</p>

  <p class="calibre1">Bu sese Şehzade Korkud döndü, gelenlere doğru gülümsedi.</p>

  <p class="calibre1">Sonra ayağa kalktı:</p>

  <p class="calibre1">ŞEHZADE SELİM «213</p>

  <p class="calibre1"></p>

  <p class="calibre1"></p>

  <p class="calibre1">"Buyurunuz ağalar," diye konuştu. "Ocağınıza sığındık."</p>

  <p class="calibre1">Sesinde keder dalgalar halinde idi. Gülümsemesi zoraki, ba-kışları endişeliydi.</p>

  <p class="calibre1">Cafer Ağa ileri fırlayarak ellerine sarıldı:</p>

  <p class="calibre1">"Efendimiz, ocağımıza sığınanlar her türlü tehlikeden ma-sundurlar, bu gelenek yüzyıllarla geldi, yüzyıllarla gidecek. Rahatınıza bakınız, kullarınızdan size bir zarar erişmez."</p>

  <p class="calibre1">Geliş sebebini ölesiye merak ediyordu, ama saygısızlık olaca-</p>

  <p class="calibre1">ğını düşünüp soramıyordu. Herhalde yeniçeri kısmını özlediği için ta Saruhan'dan kopup gelmiş olamazdı. Karışıklıkta devlet kuşunun bir yanlışlık yapıp başına konmasını ummuş olmalıy-dı. Babasının hayır duasını almak için de gelmiş olamazdı. Zira önce babasının rızasını almak gerekirdi. Gizlice şehre girdiğine bakılırsa, birtakım gizli emellerin ardında yürüyordu. Ağzından baklayı çıkaracağı zamanı beklemek en iyisiydi.</p>

  <p class="calibre1">"Burada emniyettesiniz" diye tekrar teminat verdi Cafer Ağa, sonra biraz da korkutmak, ürkütmek gerektiğini hesaplayarak ilave etti:</p>

  <p class="calibre1">"Vakıa Mısır seyahatiniz ve Saruhan'ı işgaliniz Sultan pederinizi kızdırmıştı, lakin baba-oğul dargınlığı olağandır. Affettir-meye çalışacağız."</p>

  <p class="calibre1">Ya affetmeyip cellata verirse, diye düşündü Korkud, herşeyin sonu olurdu bu. Yüzü ekşidi:</p>

  <p class="calibre1">"Pederimizin bize kin tutmadığını sanırdık," diye mırıldandı.</p>

  <p class="calibre1">Din adamları Şehzade Korkud'un yalnız bir cephesini, din-darlığını ve fıkıh bilgisini göz önüne alarak derin bir muhabbet, engin bir saygı gösterirlerdi. Onlara göre Korkud Sultan olursa Allah inayet edecek ve Osmanlı Devleti en şanlı devresine gire-cekti.</p>

  <p class="calibre1">Değerlendirmeyi bu şekilde yapanlar daha çok cemiyet hayatı ile meşgul olmayan, devletin içinde bulunduğu karışık du-214 ? ŞEHZADE SELİM</p>

  <p class="calibre1">rumdan bihaber, münzevi dervişlerdi. Ertesi sabah bölük bölük Orta Camiye gelerek Şehzadeye adeta biat etmeye başladılar, saltanatını kutladılar.</p>

  <p class="calibre1">Bütün bunlar Cafer Ağanın canını sıkıyordu. Yüksek ulema sınıfı kılını bile kımıldatmamıştı gerçi, ama ne olur ne olmazdı?</p>

  <p class="calibre1">Durumu Sinan Paşaya bildirmek üzere konağına gitti.</p>

  <p class="calibre1">Bir sürpriz de burada bekliyordu kendisini. Sinan Paşanın odasında bulunan iki kişiyi görünce hayretle bağırdı:</p>

  <p class="calibre1">"Vay bre! Malkoçoğlu, hay Orhan Bey; siz buralarda mıydı-</p>

  <p class="calibre1">nız yahu?"</p>

  <p class="calibre1">Eski dosttu ikisiyle de, samimiyet gösterisine kaçmıyor, içinden koptuğu gibi konuşuyordu:</p>

  <p class="calibre1">"Bizi büs bütün boşladınız diye ödüm çatlardı. Neler oluyor neler. Şimdi durumu Paşa efendimize rapor etmeye geldim.</p>

  <p class="calibre1">Şehzade Selim Hazretlerine haber salıp tahta çağırmak vaktidir," diyecektim.</p>

  <p class="calibre1">Malkoçoğlu dayanamadı, Cafer Ağa'yı kolları arasına aldı:</p>

  <p class="calibre1"></p>

  <p class="calibre1">"Vakti gelmiş midir Ağa, sahiden gelmiş midir?"</p>

  <p class="calibre1">"Geçmek üzeredir bile, hemen haber salınsın."</p>

  <p class="calibre1">Sinan Paşa konuşmalara karışmıyor, sadece gülümseyerek dinliyordu. Neden sonra sordu:</p>

  <p class="calibre1">"Korkud Hazretlerinin rahatı iyidir inşallah."</p>

  <p class="calibre1">"İyi sayılır," dedi Cafer Ağa. "Kafasındakileri öğrenemedik daha, mollalarla fiskoslaşır, durur. Halini iyi bulmam. Alimdir, fazıldır, fakihtir, lakin bu vasıfta iyi bir Şeyhülislam olabilir. Pa-dişah dendi mi celadetinden, cesaretinden alem yılmalı."</p>

  <p class="calibre1">"Neslini devam ettirecek bir erkek evlada bile malik değil,"</p>

  <p class="calibre1">diye fikrini açıkladı Orhan Bey. "Böyleyken saltanat davası gütmesi tuhaf."</p>

  <p class="calibre1">Sinan Paşa:</p>

  <p class="calibre1">ŞEHZADE SELİM «215</p>

  <p class="calibre1">"Şehzade Selim Efendimize hazır olması için bir haber saldık, fakat henüz Dersaadet'e davet etmedik. Bence vakti değildir.</p>

  <p class="calibre1">Cafer Ağa, ortalık biraz daha olgunlaşman."</p>

  <p class="calibre1">"Fırsat kaçarsa."</p>

  <p class="calibre1">Bunu Malkoçoğlu cevaplandırdı:</p>

  <p class="calibre1">"Biz fırsat kovalayıcı değiliz, Şehzade Ahmed ordusunu alarak Anadolu içlerine yürüdü. Ardında adamlarımız var, ne yaptığından günü gününe haberimiz olacak. Hareket tarzımızı sonra tespit edeceğiz."</p>

  <p class="calibre1">"Siz Şehzade ile Kefe'ye gitmemiş miydiniz?"</p>

  <p class="calibre1">"Hayır. Ahyolu limanından Şehzade Hazretlerini uğurladık.</p>

  <p class="calibre1">Ordunun bakiyesini Ferhad Bey toparlayıp karadan Kefe'ye gö-</p>

  <p class="calibre1">türdü. Biz ise Orhan'la payitahta geldik."</p>

  <p class="calibre1">"İyi yapmışsınız, bu ara Dersaadet'te bulunmaklığmız gerek-liydi."</p>

  <p class="calibre1">"Biz de öyle münasip görmüştük. Yeniçeri kulların Şehzade-mizden yana olan tutumları hayli memnuniyet verici. Ama Korkud'un gelişi endişemizi mucip olur."</p>

  <p class="calibre1">"Hiç meraklanma," dedi Cafer Ağa. "Yedirir, içirir, rahat etti-ririz. Sultanımız Efendimizden namına özürler dileyip affettiri-riz, hepsi bu kadar. Saltanatı kapma sevdasına düşerse bütün ocaklı ile karşısındayız. Üç-beş molla bu işi beceremez ya."</p>

  <p class="calibre1">"Şimdi ayranlarımız gelsin," diye lafa karıştı Sinan Paşa.</p>

  <p class="calibre1">"Hem hararetimizi söndürür, hem söyleşiriz. Allah'ın izniyle endişelerimin çoğu zail oldu. Güzel günler yakındır artık."</p>

  <p class="calibre1">"İnşallah dediğin gibi olur Paşa Hazretleri," dedi Orhan Bey.</p>

  <p class="calibre1">"Dileriz iyi günler gelsin."</p>

  <p class="calibre1">Buz gibi ayranı içerken sohbeti de koyulaştırdılar.</p>

  <p class="calibre1">216 ? ŞEHZADE SELİM</p>

  <p class="calibre1">DOKUZUNCU BOLUM</p>

  <p class="calibre1">Şubat ayının dondurucu soğuğuyla birlikte kötü haberler de tümen tümen Payitaht'ı doldurdu. Gökten dökülen her kar ta-nesiyle bir kötü haber geldi sanki. Yığım yığım yığıldı sokakla-ra, bahçelere, ağaçlara, kubbelere. Korkuttu, ürküttü.</p>

  <p class="calibre1"></p>

  <p class="calibre1">Şehzade Ahmed, Maltepe'deki öfkesini aynen sürdürüyor, Anadolu içlerini kasıp kavuruyordu. Bir anda Şehzadelikten çıkmış, alelade bir çapulcu oluvermişti.</p>

  <p class="calibre1">Önce Konya üstüne yürüdü. Bir süre evvel ölen Şehzade Şehenşah'ın oğlu Mehmed'in ikametgahı idi Konya. Genç Şehzade, amcasının üstüne geldiğini öğrenince korktu. Canını bağış-</p>

  <p class="calibre1">laması şartıyla şehri teslim etti. Şehzade Ahmed Konya'ya yerleşti ve civar sancak beylerine nameler yazarak kendisini Sultan tanımalarını istedi. Beyler durumu el altından Padişaha duyur-dular. Bayezid telaşa düştü. Aynı zamanda çok da kızdı. Derhal bir elçi ile fermanını gönderdi. İtaat etmesini oğlundan istedi.</p>

  <p class="calibre1">Fakat Şehzade Ahmed'in itaate niyeti yoktu.</p>

  <p class="calibre1">"Biz kandırıldık, saltanat vaadedilmek suretiyle aldatıldık, hakkımızı zorla aldık, bundan böyle Anadolu topraklarında bizim hükmümüz geçecektir. Dersaadet'teki pederimizi tanımıyoruz," şeklinde saygısızca bir haber gönderdi.</p>

  <p class="calibre1">İş bu kadarla kalmıyordu. Başka karışıklıklar da vardı. Mir Ali namında bir Şii halifesi aynen Şahkulu'nun yaptığı gibi yir-</p>

  <p class="calibre1">ŞEHZADE SELİM ? 217</p>

  <p class="calibre1"></p>

  <p class="calibre1">mi bin Şii'yi etrafına toplayarak Osmanlı şehirlerini talan etmeye başlamıştı.</p>

  <p class="calibre1">Şehzade Ahmed, yeniçerilere bir cesaret gösterisi yapmak he-vesine kapılarak veziri Yularkastı Sinan Beyi Mir Ali'nin üstüne gönderdi. Zafer haberi bekliyordu Konya'da. Fakat haber beklediği gibi gelmedi. Yularkasü'nın kuvvetleri kesin bir mağlubi-yete uğradı. Bu çatışma Mir Ali'nin cesaret ve cüretini de arttır-dı. Amasya, Tokat, Niksar ve Karahisar'ı tahrip ederek, taş üs-tünde taş, omuz üstünde baş bırakmamacasına yağmaladı. Yaktı. Göz yaşları gözlerde buz bağladı, bakışlara bir melüllük geldi, oturdu.</p>

  <p class="calibre1">Taht şehri felaket haberleri ile Marta kadar çalkalandı. 5 Mart günü yeniçeriler, bütün ocak ağalarının katıldığı bir toplantı tertiplediler. Fikirlerini açıkça öne sürdüler. Artık dayanılacak gibi değildi. Dersaadet gününü gün edeken, saraylılar, konaklı-</p>

  <p class="calibre1">lar ocak başlarında keyif çatarken, Anadolu kan ağlıyordu. Bu-na bir son vermenin vakti gelmişti. Havalar gittikçe ısındığına göre, sefer vaktiydi.</p>

  <p class="calibre1">Durumu o gün Padişaha arzettiler. Bir sefer için fermanını is-tediler. Fakat Sultan Bayezid çok hasta idi. Değil sefere çıkmak, tek başına bahçeye bile çıkamıyordu. İki kişi tarafından sürük-lüyorlardı.</p>

  <p class="calibre1">Asker ümitsizliğe düşmüştü. Tek çare olarak Şehzade Selim'in tahta çıkması gerektiği fikri etrafında ittifak ettiler. Padi-</p>

  <p class="calibre1">şah derhal bir ferman yazıp Kefe'de, oğlunun yanında bulunan Şehzade Selim'i çağırmalıydı artık. Vakit geçiyor, fesatçılar işi azıtıyorlardı.</p>

  <p class="calibre1">Bayezid, buna da yanaşmayınca ertesi gün 6 Mart 1512 günü kazan kaldırdılar. Dalga dalga At Meydanlarından kopup sarayın dış avlusuna biriktiler. Bir ağızdan bağırmaya başladılar:</p>

  <p class="calibre1">"Şehzade Selim'i isterüüüz!"</p>

  <p class="calibre1">218 ? ŞEHZADE SELİM</p>

  <p class="calibre1">"Şehzademizi isterüüüüüüz!"</p>

  <p class="calibre1">"Bir kızılbaşm hakkından gelemeyen Ahmed bize lazım de-</p>

  <p class="calibre1">ğildir."</p>

  <p class="calibre1">"Keyif düşkünüdür, işret iptilası vardır."</p>

  <p class="calibre1">"Biz Selim'i isteniz!"</p>

  <p class="calibre1">Padişah, yatağından gürültüleri dinliyordu. Etrafını devlet büyükleri çevirmişti. Mustafa Paşa eteğini öptü:</p>

  <p class="calibre1">"Devletlüm, yol bitmiştir. Ferman ediniz, Şehzade Selim Hazretleri şehre teşrif etsinler."</p>

  <p class="calibre1">Padişah birden canlanır gibi oldu.</p>

  <p class="calibre1">"İlle lazım mı?"</p>

  <p class="calibre1">Şeyhülislam Zenbilli Ali Efendi:</p>

  <p class="calibre1">"Lazım Padişahım," dedi. Mustafa Paşanın cevap vermesine kalmadan. "Yoksa hal başka cihette olur."</p>

  <p class="calibre1">Bu sözlerin altında derin mânalar yatıyordu. Yeniçeri fazla kızarsa Padişahın bile kellesini isteyebilirdi.</p>

  <p class="calibre1">"Allah'a bir can borcumuz var, Efendi Hazretleri," dedi.</p>

  <p class="calibre1">"Onu teslim eylemekte havf etmeyiz."</p>

  <p class="calibre1">"Haşa Sultanım, isterim ki çıkmak üzere olan kardeş kavgası-</p>

  <p class="calibre1">nın önü vakit varken alınsın. Zaten yeterince kargaşanın içindeyiz."</p>

  <p class="calibre1">Bir içoğlanı daldı odaya:</p>

  <p class="calibre1">"Devletlüler, yeniçeri kullar Babüssaadeye dayandı. Orta av-luyu çoktan geçtiler. Durum vahimdir."</p>

  <p class="calibre1">Bu haber Bayezid'in bütün mukavemetini eritti. Bir an bağır-malara kulak verdi. Şimdi daha yakından geliyordu. İç çekti:</p>

  <p class="calibre1">"Pekala" dedi. "Selim oğlumuza bir name yazılıp gönderilsin. Tahttan feragate hazırız." Şehzade Selim babasının davetini alınca yüzünde tuhaf bir tebessüm belirdi. Ferhad Beye: ŞEHZADE SELİM «219</p>

  <p class="calibre1">"Yollar açıldı Ferhad," dedi. "Asker kullar bizi ister."</p>

  <p class="calibre1">Ferhad Beyin gözlerine yaş hücum etmişti. Ellerine sarıldı:</p>

  <p class="calibre1">"Mübarek olsun Devletlüm, hareket ne zaman?"</p>

  <p class="calibre1">"Mümkünse hemen, yarın."</p>

  <p class="calibre1">"Mümkündür."</p>

  <p class="calibre1">Sinan Paşa, Şehzade Selim'in yola çıktığı haberini alınca, bu-nu hemen ocağa yaydı. Askeri karşılama merasimi için iyice ha-zırladı. Kendisi de Malkoçoğlu ve Orhan Beyle birlikte Edirne'ye doğru yola çıktı.</p>

  <p class="calibre1">Nisan ayı olmasına rağmen havalar hayli soğuk gidiyordu.</p>

  <p class="calibre1">Üç süvari gocuklarının yakalarını kaldırmış, delicesine at sürü-</p>

  <p class="calibre1">yorlardı. Edirne yakınlarında bir hana indiler. Atları dinlenme ihtiyacında idi. Karınları da adamakıllı acıkmıştı. Vakit ikindi üzereydi.</p>

  <p class="calibre1">Birden bahçede koşuşmalar olduğunu görünce meraklandı-</p>

  <p class="calibre1"></p>

  <p class="calibre1">lar. Heyecanlı bir ses işitildi:</p>

  <p class="calibre1">"Geldi, Efendimiz geldi."</p>

  <p class="calibre1">Sesin sahibini gördüler. Hancı idi. Durduğu yerde zıplıyor, kılıç yemiş acemi şövalyeler gibi kıvranıyordu. Dışarı çıktılar.</p>

  <p class="calibre1">Karabulut'un üstünde bir heykel gibi dim dik duran Şehzade Selim'i gördüler. Sırtında kenarları beyaz kürkten bir kaftan vardı. İçine zırh giymişti. Zırhın gümüş çivileri solgun güneş</p>

  <p class="calibre1">ışıklarının heyecansız yansımasında parlıyordu.</p>

  <p class="calibre1">"Şehzadem!"</p>

  <p class="calibre1">Sinan Paşanın da, öbürlerinin de ağzından yalnız bu söz çıktı.</p>

  <p class="calibre1">"Şehzadem!"</p>

  <p class="calibre1">Gözleri bulut buluttu Şehzadenin, ama dudaklarında duydu-</p>

  <p class="calibre1">ğu memnuniyetin tezahürü goncalanmıştı.</p>

  <p class="calibre1">"Geldik işte," dedi. "Duyduk ki vatan bizden hizmet bekler."</p>

  <p class="calibre1">220 ? ŞEHZADE SELİM</p>

  <p class="calibre1">Orhan Bey kendini tutamayarak üzengilere sarıldı. Şehzadenin ayaklarını öpmeye çalıştı. Fakat Selim, ani bir atakla eğilerek başlığından geri itti onu.</p>

  <p class="calibre1">"Ayaklarımızı öpeceklere değil, kafamıza beyin olacaklara ihtiyacımız var Orhan, geri dur!"</p>

  <p class="calibre1">Sonra gülümseyerek ilave etti:</p>

  <p class="calibre1">"Biz tahta kavuşuruz, lakin sen dayı kızma kolay kavuşamazsın, ne günah iştir!"</p>

  <p class="calibre1">Orhan Bey mahcup bir tavırla geri çekildi. Aynı anda Ferhad Beyi gördü:</p>

  <p class="calibre1">"Nasılsın koca yiğit?" diye hatır sordu. Ferhad Bey, "Şehzademiz haklı söyler, dayı kızı rüya olmak üzere, lakin endişen olmasın. Emret hazır at üstünde iken Trabzon'a gidip kaçıra-yım, alıp ocağına getireyim, ister misin?"</p>

  <p class="calibre1">Orhan sesini çıkaramadı. Hayatından o kadar memnundi ki, dövseler sesleneceği yoktu.</p>

  <p class="calibre1">Şehzade ile birlikte geriye döndüler.</p>

  <p class="calibre1">"Hayli adam telefatı oldu," diye izahat verdi Selim. "Kı-</p>

  <p class="calibre1">rım'dan ayrıldığımızda her yanı buz kesmişti. Soğuk iliklerimi-zi dondurdu. Ama içimizin ateşiyle buzları erittik, şimdi de bu-radayız. Dersaadet'te hal nasıldır?"</p>

  <p class="calibre1">Sinan Paşa tereddüt etmeden karşılık verdi:</p>

  <p class="calibre1">"Asker kullar gelmeni dört gözle bekler Sultanım, istikbal için sabırsızlanırlar."</p>

  <p class="calibre1">"Ya pederimiz nasıl?"</p>

  <p class="calibre1">Sinan Paşa şimdi susuyordu.</p>

  <p class="calibre1">"Duymaz mısın Sinan? Pederimizi sorduk, dos doğru cevap bekleriz."</p>

  <p class="calibre1">Sinan Paşanın dilini yutmuşçasma susması boşa değildi. Son ŞEHZADE SELİM ? 221</p>

  <p class="calibre1"></p>

  <p class="calibre1">günlerde saraydan iyi haberler çıkmamıştı, iyi bilmiyordu, ama galiba yeni Sadrazam Mustafa Paşa, yine Padişahı koltuklamış, Şehzade Selim'i biraz para ile Semendire vilayetini vaadederse geri dönmeye razı olacağını fısıldamıştı. Bu da olmazsa şayet, veliaht ilan edeceği söyleniyordu. Bunları Şehzadeye nasıl söy-lerdi? Nice ümitlerle dolu olarak, nice maniaları aşıp uzun bir yoldan gelmişti.</p>

  <p class="calibre1">"Ne susarsın Sinan?"</p>

  <p class="calibre1">İrkildi. Cevap vermek zorunda olduğunu anladı:</p>

  <p class="calibre1">"Sultan pederiniz iyidir Şehzadem," dedi. "Yalnız. ."</p>

  <p class="calibre1">Kaşları çatıldı Selim'in.</p>

  <p class="calibre1">"Yalnız, ne?"</p>

  <p class="calibre1">"Bazı söylentiler dolaşır. Kesin malumatım olmadığı için söy-lentilerle efendimizi meşgul etmek istemem."</p>

  <p class="calibre1">"Aynen bilmek isterim."</p>

  <p class="calibre1">"Efendim derler ki, sizi kandırmaya uğraşacaklarmış. Ya Semendire vilayeti veya veliahtlık vaadedip Dersaadet kapılarından uzaklaştırmayı murad eylerlermiş."</p>

  <p class="calibre1">Şehzadenin kaşları daha beter çatılmıştı. Gözlerini semaya kaldırdı. Gittikçe gri bir renk alan bulutları bir süre seyretti.</p>

  <p class="calibre1">"Biz vaad almak için bunca yolu tepmedik," dedi.</p>

  <p class="calibre1">2 Safer Pazartesi günü (19 Nisan 1512) yolun iki yanına dizilmiş insan selini bir kılıç gibi yararak Yenibahçe'ye girdi. Halk, çılgınlar gibi tezahürat yapıyor, yaşlı nineler gözlerini kurula-yarak, "Maşallah, Barekallah" diye mırıldanıyorlardı. Yeniçeriler ise yerlerinde duramaz olmuşlardı. Nicedir genç, dinç ve cesur, bir padişahın ardına düşüp serhadlere uçacakları günün öz-lemini çekmişlerdi. Özledikleri insan şimdi karşılarında idi, zaman zaman kendisini frenleyemeyenler oluyor, bir çığlıktır ko-puyordu:</p>

  <p class="calibre1">"Padişahım çok yaşa!"</p>

  <p class="calibre1">222 ? ŞEHZADE SELİM</p>

  <p class="calibre1">Selim bu sesi çok yakınında duyunca, bağırana doğru. Hid-detli bir sesle:</p>

  <p class="calibre1">"Padişah Dersaadet'te tahtında oturur" diye gürledi. "Ben onun oğluyum."</p>

  <p class="calibre1">Yeniçeri ağzını elleriyle kapadığı gibi gerilere kaçtı.</p>

  <p class="calibre1">Yenibahçe'de kendisi için kurulan otağa iner inmez, kardeşi Korkud'u sordu. O zamana kadar hiç bahsini etmemişti. Malko-</p>

  <p class="calibre1">çoğlu:</p>

  <p class="calibre1">"Karşılayıcılar arasında, ön saflarda kendisini gördüm Şehzadem," dedi. "Size elini salladı, ama farkına varamadınız."</p>

  <p class="calibre1">"Bizim hakkımızda iyi şeyler düşünse gerektir. Ana baba bir karmdaşımızdır, can yoldaşı da olmak isteriz."</p>

  <p class="calibre1">Sinan Paşa fikrini açıkladı:</p>

  <p class="calibre1">"Artık taht için bir arzusu kaldığını sanmıyorum. Padişah olursanız ömrünüze dua edeceğini söyler durur."</p>

  <p class="calibre1">Selim bu fikirde değildi.</p>

  <p class="calibre1">"Sen tahtın ne olduğunu bilmezsin Sinan, insana bir kere bu-laşmaya görsün, temizlemenin mümkünü yoktur."</p>

  <p class="calibre1">Sözleri henüz bitmemişti ki Şehzade Korkud'un geldiğini, gö-</p>

  <p class="calibre1">rüşme dileğinde bulunduğunu bildirdiler. Selim ayağa fırladı:</p>

  <p class="calibre1"></p>

  <p class="calibre1">"Bekletme, tiz içeri alın" diye emretti.</p>

  <p class="calibre1">Az sonra sarmaş dolaştılar. İki kardeş yıllardır birbirlerini görmemenin hasretiyle kucaklaşmışlardı. Orhan bir köşeye çekilmiş, göz yaşlarını tutmaya çalışıyor, bir yandan da bu kolların hiçbir zaman birbirlerini boğmak için uzanmaması için dua ediyordu.</p>

  <p class="calibre1">Hasret dindikten sonra yan yana oturdular.</p>

  <p class="calibre1">"Seni çok iyi buldum," diye söze başladı Selim. "Ne zamandır kardeş hasretiyle, peder hasretiyle içimiz dağlanır, lakin derdimizi dinletebilecek yumuşak yürek bir kula rastlayama-</p>

  <p class="calibre1">ŞEHZADE SELİM ? 223</p>

  <p class="calibre1"></p>

  <p class="calibre1">yız. Demir kaleler gibi önümüze dikilip pederimizle bunca yıl görüşmemizi engellerler. Çok arzulu iken seninle de görüşemedik, bağışla. Umur-u devlet insanda vakit komuyor."</p>

  <p class="calibre1">"Haklısın," dedi Şehzade Korkud. "Bizim de vaktimiz olmadı hiç. Amasya Sarayının bahçesinde kolundan tutup gezdirdiğim günleri bazen hatırlıyorum da içim dilhun oluyor."</p>

  <p class="calibre1">Selim iç çekti:</p>

  <p class="calibre1">"O günler bir daha dönmez Korkud karındaşım," dedi. "Şim-di biz bugünlerden bahsedelim. Sultan pederimizle görüşebilir miyiz?"</p>

  <p class="calibre1">"Elbette, ona ne şüphe?"</p>

  <p class="calibre1">Selim derin derin ağabeysine baktı:</p>

  <p class="calibre1">"Pederimiz tarafından mı geliyorsun?"</p>

  <p class="calibre1">Korkud'un üstünde bu soru soğuk bir duş tesiri yaptı. Çadı-</p>

  <p class="calibre1">rın bir köşesinde ayakta bekleyen Orhan Bey bile Korkud'un titrediğini farketmişti. "İşin içinde iş var" diye düşündü. Ne cevap vereceğini merakla beklemeye başladı. Korkud, ezilmiş</p>

  <p class="calibre1">içinde idi:</p>

  <p class="calibre1">"Pederimizle görüştük," diye başladı. "Dersaadet'e teşrifinize memnun olur. Görüşme arzusunu izhar eder. 'Gelsin elimizi öpsün, hayır duamızı alsın' der."</p>

  <p class="calibre1">"Başka?" diye sordu.</p>

  <p class="calibre1">"Canın isteyince vilayetine gidebileceğini söyledi."</p>

  <p class="calibre1">"Vilayetime. ."</p>

  <p class="calibre1">Bir süre durduktan sonra şöyle bitirdi:</p>

  <p class="calibre1">"Şimdilik dinlenmeyi murad eyleriz, uzak yoldan geldik."</p>

  <p class="calibre1">Göz ucuyla Sinan Paşaya bakarak hafifçe başını salladı. Söy-lediklerine hak verdiğini belirtiyordu.</p>

  <p class="calibre1">Ertesi gün Mevlana Nureddin otağa indi. Padişahı temsilen 224 ? ŞEHZADE SELİM</p>

  <p class="calibre1">geldiğini bildirdi. Şehzade Selim, devrin en büyük alimleri arasında bulunan bu zata büyük hürmet besliyordu. Daha önce de elçi sıfatıyla Kefe'ye birkaç kere gelmiş, Selim'den daima hüsn-ü kabul görmüştü.</p>

  <p class="calibre1">Laf kalabalığına kaçmadan doğrudan doğruya mevzuya girdi:</p>

  <p class="calibre1">"Peder-i Şahanenizi temsilen huzurunuzda bulunuyorum Şehzadem, selamlarını getirdim."</p>

  <p class="calibre1">Şehzade elini göğsüne bastırdı:</p>

  <p class="calibre1">"Başımız üzre Mevlana!"</p>

  <p class="calibre1">"Devletlümüz, Dersaadet'e teşrifinizden ziyadesiyle mem-nunlar. Yarın, öbür gün huzuruna kabul edip ellerini öptürecekler. Bu arada yeniçeri kulları fazla heyecanlı bulurlar. Bir ka-rışıklık çıkıp devletin zafiyete düşmesini istemezler."</p>

  <p class="calibre1">Şehzade Selim hayret etmiş göründü:</p>

  <p class="calibre1">"Taaccüp," dedi. "Bizim burada bulunuşumuz nizam üzre-dir, bir karışıklık çıkmasıyla ne alakamız olabilir?"</p>

  <p class="calibre1">"Şüphesiz olmaz, lakin dedim ya, yeniçeri kullar fazla heyecanlı, gelişinizi bahane ederek maksuda aykırı hallere tevessül edebilirler."</p>

  <p class="calibre1">"Kusura bakmayınız, ama Efendi Hazretleri, sözlerinizden pek bir şey çıkaramıyorum."</p>

  <p class="calibre1">Mevlana Nureddin, rahatsızlığını belli eder tarzda kımıldadı.</p>

  <p class="calibre1">Baklayı da ağzından çıkardı:</p>

  <p class="calibre1">"Devletlü Sultanımız, Semendire'ye ne vakit hareket edeceğinizi bildirmek isterler."</p>

  <p class="calibre1">Şehzade Selim havayı koklar gibi bir harekette bulunduktan sonra:</p>

  <p class="calibre1">"Şüphesiz bilmek haklarıdır," dedi. "Velakin takdir buyurur lar ki henüz geldik, yol yorgunluğu damarlarımıza sinmiş, da-</p>

  <p class="calibre1">ŞEHZADE SELİM ? 225</p>

  <p class="calibre1"></p>

  <p class="calibre1">ha tozu toprağı üstümüzden temizleyebilmiş değiliz. Bu hal üz-re iken avdet kararı vermek şimdilik mümkün değil."</p>

  <p class="calibre1">Mevlana gitti, ama ertesi günü tekrar geldi. Bu seferki teklifi veliaht ilan edileceğine ve babası ölünce calis-i taht olacağına dairdi. Şehzade, bu teklifi sadece sükutla geçiştirdi. Hiçbir cevap vermedi.</p>

  <p class="calibre1">Fazla beklemeye hiç de niyetli değildi. Vezirlerin gelişine bigane kalmaları canını müthiş sıkıyordu. Hele Veziriazam Mustafa Paşadan bir haber gelmemesi onu çileden çıkarmıştı.</p>

  <p class="calibre1">Malkoçoğlu ile Ferhad Beyi Paşanın konağına gönderdi. Şu haberi tebliğ ettiler:</p>

  <p class="calibre1">"Yeniçeri kullar ve halk, bizi istikbal etmekle yarışırken, Sadrazam Hazretleri hasta mıdır ki ziyaret lütfunda bulunmazlar?</p>

  <p class="calibre1">Hastalıktan daha ağır hastalıkların mevcudiyetini idraktan aciz midirler yoksa?"</p>

  <p class="calibre1">Mustafa Paşa, haberi alır almaz etekleri tutuştu. Şehzade Selim açıktan açığa onu tehdit ediyordu. Ardında kalabalık bir ye-niçeri taraftan bulundurduğuna ve oyunlara gelmediğine göre, kesin olarak tarafına geçmekten başka çaresi yoktu. Ya Selim'den yana olacak, mevkiini ve hayatını koruyacak veya kar-</p>

  <p class="calibre1">şısına geçip herşeyini feda edecekti. İkinci şıkkı korkunç buldu.</p>

  <p class="calibre1">Devlete hizmet ancak hayatta iken yapılacak şeydi, rüzgara gö-</p>

  <p class="calibre1">re yelken kullanılmasını bu tarz felsefe ile mazur göstermeye çalışıyordu.</p>

  <p class="calibre1"></p>

  <p class="calibre1">Telaşla Padişahın huzuruna koştu.</p>

  <p class="calibre1">"Padişahım, destur veriniz Şehzade Selim Hazretlerini istik-balle huzurunuza getirelim."</p>

  <p class="calibre1">"İlle de lazım mı lala?"</p>

  <p class="calibre1">Sultan çok bitkin görünüyordu. Yüzü her zamankinden de solgundu. Yatağından ne zamandır dışarı çıkamıyordu. Ama taht, oturamasa bile insana ne kadar candan geliyordu. Bırakmak kolay mıydı?"</p>

  <p class="calibre1">226 ? ŞEHZADE SELİM</p>

  <p class="calibre1">"Lazım Izzetlüm. Yeniçeri homurdanır, gayri bu işin başka türlü çözülmesi mümkün değildir. Gelsin tekliflerinizi bir de kendiniz yapın, kabul ederse ne ala."</p>

  <p class="calibre1">Bitkin, zayıf, titrek bir sesle mırıldandı:</p>

  <p class="calibre1">"Ya etmezse?"</p>

  <p class="calibre1">"Kuvvet ondan yanadır Sultanım, kadere karşı gelinmez."</p>

  <p class="calibre1">Padişahm solgun dudaklarında gergin, sinirli bir gülümseme belirdi.</p>

  <p class="calibre1">"Öyle," dedi. "Kaderimizle arzularımız çok kere bağdaşmaz.</p>

  <p class="calibre1">Git lala, vüzerayı peşine tak ve git, Selim oğlumuzu göresimiz geldi."</p>

  <p class="calibre1">Etek öpüp çıktı. Vüzeraya haber saldı. Topluca Yenibahçe'ye gittiler. Şehzadenin elini öptüler.</p>

  <p class="calibre1">Tehdidinin neticesini görünce Şehzade gülmeye başlamıştı.</p>

  <p class="calibre1">Kuvvet bütün oyunları nasıl da bozuyordu.</p>

  <p class="calibre1">Mustafa Paşa hepsinden daha gayretli idi. Artık Padişah gö-</p>

  <p class="calibre1">züyle baktığı adamın gözüne girmek için elinden geleni yapı-</p>

  <p class="calibre1">yordu.</p>

  <p class="calibre1">"Padişah Efendimizi Şehzademizle görüşmeye razı ettik, teş-</p>

  <p class="calibre1">rifinizi dört gözle beklerler."</p>

  <p class="calibre1">Bu adamın geçmişteki tutumunu çok yi bilen Şehzade, kaşla-rını kaldırdı, alaycı bir tavır takındı:</p>

  <p class="calibre1">"Pekala" dedi. "Yarın gelir ellerini öperiz."</p>

  <p class="calibre1">Vezirleri savdıktan sonra arkadaşlarıyla bir içtima yaptı. Tek tek fikirlerini aldı. Saraya gitmeyi tehlikeli bulanlar vardı. Bu tehlikeyi göze almaktansa, askeri haberdar etmeli, yarın saray önüne gelmeleri sağlanmalıydı.</p>

  <p class="calibre1">"Bu zor iş değil," diyordu Sinan Paşa. "Laz Hüsnü ile Çorbacı Cafer Ağa'yı haberdar etmek kafi."</p>

  <p class="calibre1">ŞEHZADE SELİM ? 227</p>

  <p class="calibre1"></p>

  <p class="calibre1">Bu görüş kabul edildi. Yeniçeriler sarayın dış avlusunda bulunduğu müddetçe Selim için bir tehlike mevzubahis olamazdı.</p>

  <p class="calibre1">"Aman göreyim seni, sadakatini nasıl ispat edersin."</p>

  <p class="calibre1">Cafer Ağa kendinden çok emin görünüyordu:</p>

  <p class="calibre1">"Hiç tasan olmasın Paşa Hazretleri," dedi. "Sabah namazdan sonra kul taifesinin tamamını Saray-ı Hümayunun dış avlusunda hazır ve nazır bulacaksın. Gürültü koparalım mı?"</p>

  <p class="calibre1">"Fazla kargaşalık istemiyoruz, arada bir 'Şehzade Selim'i isteniz' diye nara atarsınız."</p>

  <p class="calibre1"></p>

  <p class="calibre1">Anlaşıp ayrıldılar.</p>

  <p class="calibre1"></p>

  <p class="calibre3">***</p>

  <p>24 Nisan günü hava güzeldi. Güneş gülüyor, gök kubbe gü-</p>

  <p class="calibre1">lüyordu. Ayasofya'nm bahçesinde uçuşan güvercinlerin kanat çırpmalarında bile ap ayrı bir ahenk seziliyordu bugün.</p>

  <p class="calibre1">Şehzade Selim bir saattir babasıyla görüşmekte idi. Yaşlı pa-dişah son hamlesini de yapmış, Selim'i geri gönderebilmek için son çare olarak büyük meblağlar teklif etmişti. Lakin Şehzade bunların hiçbirine dönüp bakmamıştı bile. Bütün teklifleri önce-den olduğu gibi elinin tersiyle itiyor, parada pulda gözü olmadığını, merhamet dilenciliği için gelmediğini tekrarlıyordu. İstediği tek şey vardı artık. Taht! Oysa Sultan pederi türlü şeyler vaadediyor, ama hiçbiri tahta bedel çıkmıyordu. Yeniçerilerin bağırmaları giderek sıklaşmakta idi. Görüşme uzadıkça sabır-sızlanıyorlardı. "Şehzade Selim'i isterüüüz!" naraları sıkı sıkıya kapalı pancurların aralıklarından içeri süzülüp, arz odasındaki-lerin kulaklarına doluyor, kimilerini ürkütüyor, kimilerini se-vindiriyordu.</p>

  <p class="calibre1">Padişah bir aralık Sadrazama döndü:</p>

  <p class="calibre1">"Kul taifesi niye bağırır lala?"</p>

  <p class="calibre1">Mustafa Paşa artık Padişahtan bir tehlike gelmeyeceğini bildiği için yılıştı:</p>

  <p class="calibre1">228 ? ŞEHZADE SELİM</p>

  <p class="calibre1">"Efendimiz, asker kısmı oğlunuz Şehzadeyi calis-i taht görmek için sabırsızlık gösterir. İrade edin tahtı taşraya çıkarsınlar, evladınızı ellerinizle üstüne oturtun ve hayır duanızı eksik etmeyin. Hangi baba oğlunun calis-i taht olmasını istemez."</p>

  <p class="calibre1">Bayezid adamın riyakarlığına şaştı. Daha bebekken sarayına almış, ihtimam göstermiş, iyi yetişmesini temin ettikten sonra vüzaretü'1-uzma makamına kadar yükseltmişti. Şimdi ise oğ-</p>

  <p class="calibre1">lundan yana çıkıyordu. Bu ne azim ihanetti.</p>

  <p class="calibre1">Fakat biraz daha düşününce hak verdi. Kendisinden sonra da ikbalde kalmanın yegane yolu yeni padişaha yaranmaktı. Mustafa Paşanın yaptığı da bu idi. Yapa yalnız kaldığını anladı:</p>

  <p class="calibre1">"Tahtı taşraya kursunlar" diye emretti.</p>

  <p class="calibre1">Taht tekbir sesleri arasında dışarı taşındı. Asker ve halk el ele, omuz omuza bahçeye yığılmıştı. Çılgınca bağırıyor, boş tahtı selamlıyorlardı.</p>

  <p class="calibre1">Az sonra kapıda devlet eşrafı görününce bağırmalar çığlık halini aldı. Çoğunun sesi kısılmış, çatallaşmıştı, fakat hâlâ bağı-</p>

  <p class="calibre1">rıyorlardı.</p>

  <p class="calibre1">Padişahın bir koluna Şehzade Selim, bir koluna da Şehzade Korkud girmiş, adeta sürükleyerek tahta oturtmuşlardı.</p>

  <p class="calibre1">Yaşlı Padişah bir müddet şaşkınlıkla bakındı. Daha yakın bir zamana kadar ardına takıp cihad ettiği askerler bunlar mıydı?</p>

  <p class="calibre1">Şu bağıran, çağıran kendisini hiçe sayıp bir an evvel oğlunun tahta çıkmasını isteyen kalabalık. Sanki niçin çekilmesini, tac ü tahtı bırakmasını istiyorlardı? Onlara iyilikten başka ne yapmış-</p>

  <p class="calibre1">tı? Rahmetli babasının yeniçeriye verdiği ulufeyi iki misline çı-</p>

  <p class="calibre1"></p>

  <p class="calibre1">karmış, ayrıca bazı haklar ve imtiyazlar da tanımıştı. Memnuniyet duymaları gerekirken kendisini hal ediyorlardı.</p>

  <p class="calibre1">Gözlerine yaşlar hücum etti, dişlerini sıktı. Kendini tuttu. Ya-</p>

  <p class="calibre1">şı altmış dört olmuştu. Çok yaşlı sayılmazdı ama yıpranmıştı.</p>

  <p class="calibre1">Bu haliyle daha uzun zaman Osmanlı tahtını işgal etmesi hak-</p>

  <p class="calibre1">ŞEHZADE SELİM ? 229</p>

  <p class="calibre1"></p>

  <p class="calibre1">sizlik olmaz mıydı? Belki yeniçerinin gözü ne malda, ne mansıbda değildi; o serhadlerde kılıç çalmak istiyordu. Bunun için yetiştirilmiş, cihad aşkıyla doldurulmuşlardı. Önlemek haksız-lıktı.</p>

  <p class="calibre1">Ellerini ileriye doğru uzattı:</p>

  <p class="calibre1">"Yaklaş oğul Selim" dedi.</p>

  <p class="calibre1">Selim yaklaştı. Yüzündeki ifade olağan bir şey karşısında her insanın yüz ifadesinden farksızdı. Heyecanlı olup olmadığı an-laşılamıyordu. Babasının önünde diz çöktü, iki elini birden tutup dudaklarına, oradan da anlına götürdü.</p>

  <p class="calibre1">"Emret, Padişahım."</p>

  <p class="calibre1">"Kalk ayağa ve beni dinle. Allah padişahlığını mübarek kıl-sın. Bu taht ateş gibidir, değdiği yeri yakar. Bu taç güneş gibidir, kavurur. İkisi de kılıç hakkı ister, ikisi de feraset ister, liya-kat ister. İhtiyar baban tam otuz yıl on bir ay ve dört gün, evet, bugünü de sayarsak otuz yıl, on bir ay ve dört gün padişahlık etti. Allah şahidimdir ki, adalet üzere olmaya gayret ettik. Fetva hilafına fulde bulunmadık. Bu tahtın, bu tacın hakkını bir tamam vermeye çalıştık. Yarın Rabbülaleminin huzuruna çıkaca-</p>

  <p class="calibre1">ğını unutmayasın. Adaletle hükmedesin. Bir elinde İlahî Kitap, bir elinde kılıç bulunsun. Han oğul, bilginleri koru, sanatkârlara hürmet göster, milletini sev, düşmanlarını korkut! Bu devran, gün olur yıkılır, feleğin çarkını ters çevirmek Osmanlı padişahlarının bile haddi değildir."</p>

  <p class="calibre1">Etrafına baktı:</p>

  <p class="calibre1">"Ayağa kaldırınız."</p>

  <p class="calibre1">Kollarına girip kaldırdılar. Kalabalıkta bakışlarını dolaştırdı.</p>

  <p class="calibre1">Az önce çılgınlar gibi bağıran bu kalabalık mıydı? Şimdi neden susuyorlardı? Bağırsalar, çağırsalar, nara üstüne nara atsalardı ya! Atsalardı, ortalığı velveleye verselerdi ki içinden gelen sesi duymasaydı. Duyuyordu şimdi, çok vazıh hem de. Dinledi: 230 ? ŞEHZADE SELİM</p>

  <p class="calibre1">"Tahttan feragat etmek neyine ihtiyar? Şu kalabalıkta senden yana olanlar da vardır. Uğraş Deresi savaşında Selim'le dövüş-</p>

  <p class="calibre1">mek istemedikleri zaman bir emrinle ateşe atılmışlardı, unuttun mu? Yine bir emir verirsen bu ızdırapları çekmek zorunda kalmayacaksın. Vakıa biraz kan akacak ama, kansız taht mı kazanılır? Haydi bir atak yap, kalktığın gibi tekrar yerine otur. Ve tahttan feragat etmeyeceğini söyle."</p>

  <p class="calibre1">Kuruyan dudaklarım diliyle ıslattı. İçindeki sesi güç de olsa susturdu. Sağ elini Selim'in omuzuna koydu:</p>

  <p class="calibre1">"Oğlum Sultan Selim Hanı yerime nasbeyledim. Allah padi-</p>

  <p class="calibre1"></p>

  <p class="calibre1">şahlığım mübarek eyleye!"</p>

  <p class="calibre1">Kalabalık dalgalandı. Tekbir sesleri etrafı çınlattı. "Padişahım çok yaşa" avazeleri avludan taşıp Ayasofya'nın bahçesinde ekmek kavgası veren güvercinlere kadar gitti. Korkarak kaçıştılar.</p>

  <p class="calibre1">Sultan Selim, babasının elini hürmetle bir kere daha öptü.</p>

  <p class="calibre1">Kardeşi Korkud'u kucakladı.</p>

  <p class="calibre1">"Bismillah, tevekkeltü alellah!" diyerek Osmanlı tahtına oturdu.</p>

  <p class="calibre1">Vezirler sıraya girmiş, ellerini öpüp biat etmeye başlamışlardı.</p>

  <p class="calibre1">Arka sıralarda Ferhad Bey, Orhan Bey, Hasan Bey, Malkoçoğ-</p>

  <p class="calibre1">lu ve diğerleri, Şehzade Selim'in Yavuz Sultan Selim olması için canlarını yoluna koyanlar. . Hüseyin Ağa, Sarıoğlan, Rasim, Celal. . Kolkola girmiş, gırtlaklarını yırtarcasma Tekbir alıyorlardı.</p>

  <p class="calibre1">Muradları olmuştu. Engelleri yıkılmıştı. Yollar açılmıştı.</p>

  <p class="calibre1">Acaba açılmış mıydı? Bütün engeller yıkılmış mıydı? Ya Şehzade Ahmed? Ya Şehzade Korkud? Onlar rahat duracaklar mıy-dı? Yavuz Sultan Selim'in düşünceli hali şimdiden devlet meseleleri içine bütün benliğiyle daldığını anlatmaya yetiyordu.</p>

  <p class="calibre1">Ama eski dostları, can arkadaşları bundan sonraki engelleri de yıkmaya hazırdılar. Malkoçoğlu, Orhan Beyin kolunu sıkarak, kulağına şöyle fısıldadı:</p>

  <p class="calibre1">ŞEHZADE SELİM ? 231</p>

  <p class="calibre1"></p>

  <p class="calibre1">"Şehzademizi Sultan gördük, muradlanmızdan biri tahakkuk etti. Şimdi de seni Fatma bacımızla baş-göz edecek demdir. İşler bir parça yoluna girsin, birlikte deniz yoluyla ver elini Trabzon.</p>

  <p class="calibre1">Ne dersin? Eski hatıraları anmış oluruz hem."</p>

  <p class="calibre1">Orhan Bey, Malkoçoğlu'nu sıkı sıkıya kucakladı.</p>

  <p class="calibre1">"Candaşım" diye mırıldandı.</p>

  <p class="calibre1"></p>

  <p class="calibre1"></p>
</body>
</html>
