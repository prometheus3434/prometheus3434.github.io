<html xmlns="http://www.w3.org/1999/xhtml">
	<head>
		<title>kitap-10</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-7">Farabi ve İslam</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi’nin İslam’da çok özel bir yeri vardır. Ortaçağ İslam felsefesinin kurucusu olduğunu göz önüne alırsak bunun nedenini de anlarız. Aristocu felsefeyi savunan Farabi bilgiyi en ulu erdem olarak bilmiş, bunun yanına da aklı koyarak, onu da insanın en önemli yetisi saymıştır. Farabi’den önce de bazı felsefeciler İslam felsefesi ile ilgilenmiş ancak tam anlamıyla bu felsefeyi kurmayı ve geliştirmeyi Farabi başarmıştır. Allah’ın varlığı hakkında Farabi’den önce tasavvufçular tam olarak dursa da Farabi bununla ilgili daha açıklayıcı ve daha anlaşılır çalışmalar yaparak farklı bir akıl üzerinde durmuştur. Farabi Allah’ın varlığını şöyle açıklar: </span><span class="char-style-override-10" xml:lang="tr-TR">“İlk varlık, tüm varlıkların sebebidir.”</span><span class="char-style-override-2" xml:lang="tr-TR"> Ve şöyle de devam eder: </span><span class="char-style-override-10" xml:lang="tr-TR">“Hiçbir şey tesadüf üzerine değildir. Bu kâinatta her şey birbiri ile ilintili, her şey birbiri ile hemhal üzerinedir. Her şey Allah’ın ilmi üzerinedir. Ve her şey O’ndandır. Sebepler için ilk sebep yüce Allah’tır. İnsan kendi kendine ve sebepsiz bir şekilde var olmamıştır. İnsan tesadüfen oluşan bir varlık değildir. Her şeyi anlamak için Allah’ın varlığını anlayıp kabul etmemiz gerekir.”</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi İslam inanç esasları ile Allah’ın varlığını en net ve tam açıklayan filozoftur. Onun derinlemesine araştırmaları ve yazdığı onlarca kitap, İslam dünyasına günümüzde tam anlamıyla hâkim olabilseydi İslam felsefesi günümüzde ihtişamını kaybetmezdi. Günümüzde ne yazık ki İslam coğrafyalarında felsefi akımlardan bahsedebilmemiz mümkün değil. Farabi öncesi ve sonrasında yüzyıllar boyunca Batı karşısında baskın bir şekilde ilmin merkezi olan Doğu bugün ne yazık ki savaşların, bilgisizliğin ve yıkımın merkezi olmaya yüz tutmuştur. Farabi’nin yazmış olduğu yüzlerce eserin sadece 21 tanesi günümüze gelebilmiş ve diğerleri kaybolmuşsa bu noktada bir ihmalkârlık ve vurdumduymazlık vardır elbette...</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi’nin İslam ile olan ilişkisini anlayabilmemiz de birçok bakımdan önemlidir. Çünkü Farabi akıl üzerine inşa edilen bir İslam inancından bahseder. Daha önce de bahsettiğimiz gibi Kuran-ı Kerim’de fazlaca aklı kullanmak ve düşünmek üzerine ayetler vardır. İnananlar için bu vahyolunan bir gerçektir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“İlmi arayınız, ilmin peşinden sürükleniniz. Sizi en yükseğe taşıyacak olan şey ilimdir.”</p>
		</div>
	</body>
</html>