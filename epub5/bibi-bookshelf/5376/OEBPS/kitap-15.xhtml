<html xmlns="http://www.w3.org/1999/xhtml">
	<head>
		<title>kitap-15</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-10">Anlamak ve aramak</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Bir şeyi bulmak için önce onu anlamak, ardından onu istemek gereklidir. Eğer istediğiniz şeyi anlamıyorsanız, nereye giderseniz gidin aradığınızı asla bulamayacaksınız. İnsan kendi dışında olan dünyaya bakmak ve anlamakla mükellef olduğu kadar, kendi içine de bakmak ve anlamakla mükelleftir. Bu dünyaya öylesine ya da tesadüfen gelen canlılar değiliz. Tabiata baktığımızda her şey muhteşem bir denge içinde ilerler. Biz de o dengenin bir parçasıyız. Ancak meşgul olduğumuz dış etkenler bizi öyle oyalamakta ki nasıl bir dengeye bağlı olduğumuzu göremiyoruz. Çünkü kendi dengesini kaybeden bir insanın, bir şeyleri anlaması ve araması mümkün değildir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Peki anlamak ve aramak nedir? Anlamak içinizdeki gözleri keşfedip onunla görmek, her şeyi onunla tahlil edip kavramak demektir. İnsan gerçeğinin farkında olmalı! Gerçeğin farkında olan bir insanı kim kandırabilir ki? Biz görmekle ve aramakla hemhal olmalıyız. Farabi ömrü boyunca ilmi arayan bir insandı. Bu derin arzu onun iyi bir filozof, matematikçi, botanikçi olmasını sebep olmuştur. İşte aradığını bulmak tam manasıyla budur. İnsanın ilk olarak yapması gereken şey neyi arayacağını bilmesidir. Bu çıkacağı yolun yarısıdır. Eğer aradığınız şey doğru değilse ne yaparsanız yapın eliniz bomboş kalacaktır. Bunun yanı sıra vaktiniz ve emeğiniz de heba olacaktır.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Genellikle insan anlamadığı şeye ilk başta tepki gösterir. Bu yenilikler söz konusu olduğunda da böyledir. Ancak bir süre sonra anlamaya başlayıp kavrayınca yeniliğe de ayak uydurur. İnsan yapısı itibari ile düzeninin bozulmasını istemez. Bu da arayışın önünde ciddi bir engeldir. Şunu hiç unutmayalım ki kendi savaşımızdaki en büyük engel biziz. Ve kendi savaşını insan kendisine rağmen kazanabilmeli...</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“İnsan kendi hakikatinin önünde bir engeldir.”</p>
		</div>
	</body>
</html>