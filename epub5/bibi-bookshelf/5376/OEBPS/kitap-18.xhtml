<html xmlns="http://www.w3.org/1999/xhtml">
	<head>
		<title>kitap-18</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-19" id="toc_marker-12">Dünyayı güzelleştirmek</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsanın dünyayı güzelleştirmek gibi bir gayesi vardır. Bunun yolu da ilk olarak insanın kendisini kurtarmasından geçer. Kendini anlamayan bir insanın, diğer insanlar ve yaşadığı hayatı anlayamayacağı gibi, kendisini güzelleştirmeyen bir insanın da çevresini ve yaşadığı dünyayı güzelleştirmesi mümkün değildir. Peki nedir bu insanın güzelliği? Yüz güzelliği değil tabii ki, insan ilim yoluna vakit ayırıp, ahlakını da sağlamlaştırdığı zaman güzel insan olur. İlim ve ahlak bu ikisi birlikte olmadığı zaman o insanın kendisini ve çevresini geliştirmesi mümkün değildir. İnsanın bildiklerini paylaşması, anlatması ve öğretmesi ilmin zekâtıdır. Dünya ilimle, ahlakla ve sevgiyle güzelleştirilebilir. Ancak bu mesele, dünyevi hırsları ve dünya sevgisini ön plana koyanların yapabileceği bir şey değildir. Farabi ilim yolunda kendini uykudan ve yemekten men ederek yıllar boyu çalışmış, düşünmüş ve bulmuştur. Bu büyük Türk bilgininin hayatı bizler için muazzam bir örnektir. Farabi’ye göre insan önce Allah’ı bilmeli ardından da Allah’ın insanlara bahşettiği muhteşem ilimleri.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Dünyayla etkileşimi üst düzey olan insanlar (bunlar bilgin olsa dahi) dünyayla fazla meşgul olarak dünyayı güzelleştireceklerini zannederler. Ancak bu ciddi derecede büyük bir yanılsamadır. Dikkat ederseniz bazı insanların tek icraatları konuşmak üzerinedir. Büyük bir olay olur onlar konuşurlar. Ortada bir mesele vardır onlar konuşurlar. Ancak ortaya hiçbir zaman bir çözüm koyamazlar. Büyük bir laf kalabalığından öteye geçemezler. Bu yüzdendir belki de Farabi </span><span class="char-style-override-10" xml:lang="tr-TR">“Uzun konuşanı, kısa dinleyin”</span><span class="char-style-override-2" xml:lang="tr-TR"> der. Dünyayı güzelleştirebilmek için ne olmamız gerekiyorsa mutlaka ve mutlaka o olmamız gerekiyor. Ancak biz dünyadan yola çıkarak insanı tanımlamaya çalıştığımız sürece başarılı olamayacağız. Dünya insanı tanımlamaz, insan dünyayı tanımlar. Allah’ın bizi yarattığı hali anlamamız gerekli. Farabi gibi bilginlerin en büyük özelliği de işte buydu. Kendi öz hallerini anlayarak, ilimlere ve buluşlara imza attılar. Kendi varlığımızı inkâr ettiğimiz ve kabullenemediğimiz sürece dünya çirkin bir yer olmaya devam edecektir. Çünkü yaşadığımız bu gezegeni düzeltmek yine biz insanların elinde...</span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“Bazıları uyanıkken de hiçbir şey görmez.”</p>
		</div>
	</body>
</html>