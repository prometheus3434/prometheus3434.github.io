<html xmlns="http://www.w3.org/1999/xhtml">
	<head>
		<title>kitap-32</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-26">Felsefe ve aşk</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İslam felsefesinde kısaca aşk, her şeyin Allah’tan başlayıp yine O’na dönmesidir. İslam felsefesinde bu mesele ilk kez Farabi ile gündeme gelmiştir. Aşk teriminin Arapça aslı “ışk” kelimesidir. Işk, aşırı sevgi anlamına gelmektedir. Edebiyatımıza ve tasavvufa fazlaca konu olan aşk, ilahi ve dünyevi olmak üzere iki alana ayrılır. Felsefede ise kozmolojik, epistemolojik, teolojik, etik ve estetik meseleler çevresinde ele alınıp incelenmiştir. Böylece Allah-âlem-insan ilişkisi incelenerek mutlak mutluluğa ulaşma ulaşmak amaçlanmıştır.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Empodekles tarafından ilk kez felsefede üzerinde çalışmalar yapılan “Aşk” genel anlamıyla bir başka duygu ile ele alınmıştır: “Aşk ve Nefret.” Bu iki zıt duyguyu ele alan Empodekles Aşk ve Nefret’i “hareket” olarak açıklamıştır. Yani her iki duygu da güçlü ve sürekli değişmektedir. Sokrates ise ölümün olduğu bu dünyada ölmeyecek tek şeyin aşk olduğunu söyleyerek farklı bir bakış açısı geliştirmiştir. Sokrates’e göre asıl olan yaratıcı ve aşktır.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Tam anlamıyla “Aşk” kavramının gelişmesi ise Platon ile olmuştur. Platon’un aşk ile ilgili ortaya koyduğu fikirler İslam tasavvufu ve felsefecilerini de etkilemiştir. Ancak şu unutulmamalı ki Farabi aşk meselesine orijinal ve derin tespitler de getirerek bambaşka bir “Aşk” tanımı oluşturmuştu. Ancak ilk olarak biz Platon’un aşk kavramına yaklaşımını inceleyelim.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Platon felsefesinde gerçek aşk Tanrı bilgisine ulaşmak demektir. Son derece ruhani bir meseledir. Platon’a göre gerçek aşka ulaşmak insanı gerçek mutluluğa götürecektir. Ve gerçek mutluluk gerçek aşka ulaştığımız için Tanrı’nın bir hediyesidir. Aynı zamanda Platon aşk kavramını derinlemesine ele alırken güzellik kavramı ile de bunu açıklayarak, “Aşk güzelin sevgisi değildir” der. “Tam tersine aşk güzelliği var etmektir” diyerek ekler.</span></p>
			<p class="Basic-Paragraph para-style-override-26" xml:lang="en-GB"><span class="char-style-override-2" xml:lang="tr-TR">İnsanın nihai amacı gerçek ve güzel bilgiye ulaşabilmektir. Bu da güzelliğin asıl özünü kavramak ve anlamaktan başka bir şey değildir. Gerçek güzellik her şeyden arınmıştır. Katkısızdır, karşılıksızdır, hiçbir çıkar yoktur onun içinde. İşte bu bahsedilen güzellik insanın beden güzelliği değildir. Herhangi bir nesnenin güzelliği değildir. Tam tersine bu güzellik en yüce ve en büyük güzel olan Allah güzelliğidir. Bütün güzellikler O’ndan başlar, O’nun güzelliği ölçülemez ve değişmez. Ve bu güzelliğe ulaşmak son derece zordur. Buna ancak erdemli insanlar ulaşabilir. Bu noktaya ulaşmak ise insanın kendisinden geçmesiyle olur tıpkı daha önce</span><span class="char-style-override-12" xml:lang="tr-TR"><a class="footnote-link" href="#footnote-231-1" id="footnote-231-1-backlink">1</a></span><span class="char-style-override-2" xml:lang="tr-TR"> Hallac-ı Mansur’da anlattığımız gibi Hallac’ın kendisinden kopup yaratıcıyla bütünleşmesi ile olur. İşte bu noktada gerçek bilgi, gerçek sevgi açığa çıkar. İnsanın gerçek aşka ulaşması kendi ruhunu, anlamını bilmesiyle olur. Bunun dışında olabilecek her şey suni bir yanılsamadan öteye geçemez. Teslimiyet, bilgi, düşünce, hareket bir araya gelerek ruhun gerçek aşk isteğini böylelikle açığa çıkarır.</span></p>
			<p class="Basic-Paragraph para-style-override-26" xml:lang="en-GB"><span class="char-style-override-2" xml:lang="tr-TR">İslam felsefesinde ise aşkı ilk açıklayan El Kindi olmuştur. Ancak bunu derinlemesine ele alan ve sistematik bir şekilde açıklayan Farabi olmuştur. Farabi’ye göre her insanın içinde kendine ait bir dünyası, cevheri olsa da insanları birbirine bağlayan bu cevherden kaynaklanan sevgi ve muhabbettir. Bu sevgi ise Allah’tan gelmektedir. Bu yüzden Allah’ın bize bahşettiği bir hediye olan bu sevgiyi insanlar iyi değerlendirmelidir. Farabi’nin bahsettiği gerçek aşk ise geçici bir eylem olan başkasını sevmek değildir. İnsanın ruhunun doğrudan Allah’a tabi olup ona bağlanmasıdır. İnsan ancak bu şekilde yaparsa yani Allah’a duyduğu sınırsız sevgi, karşılık beklememe, teslimiyetle gerçek aşka ulaşabilir. İnsanın yaşama nedeni sadece var olmak değildir. Hele ki var olup dünyevi hırslara gömülmek hiç değildir. Nitekim Peygamber efendimiz Hz. Muhammed “Her an ölecekmiş gibi ahirete, hiç ölmeyecekmiş gibi dünyaya çalış” derken insanın nasıl bir denge üzerinde durması gerektiğini söylemektedir. İnsanın yaşama amacı gerçeği bulmak, anlamak, yorumlamak ve açıklamaktır. Bu düşünce ve inanç dengesinde insana yol gösteren ise aklıdır. Farabi aşkı tam bu manada bizlere anlatmaktadır. İnsanın duygularını yanıltan ve onu gerçeklerden uzaklaştıran hislerden koruyan gerçek aşktır. Aklın bile yanıldığı yerlerde direkt devreye aşk girer. Aşkın ve aklın sürekli birbirleri ile olan ilişkisi ise felsefedir. Felsefe insanı aydınlatan, düşündüren ve soruları çözen coşkulu bir düşünce hareketidir. İnsan gerçek varlığını ancak ve ancak felsefe ile kavrar. Felsefe ile varlığını kavrayan insan ise gerçeği bulan olur. Bilinenden başlayıp bilinmeyene ve merak edilene ulaşma sanatıdır felsefe. İnsan ancak aşk ve aklın beraberliğiyle kendine yol bulabilir. Farabi’ye göre insan bunu hak etmektedir. Çünkü insan bu evrenin bir özetidir...</span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“Sevmek, değer vermektir.”</p>
			<div class="footnotes">
				<div class="footnote">
					<p class="Basic-Paragraph" xml:lang="en-GB"><a class="footnote-anchor" href="#footnote-231-1-backlink" id="footnote-231-1">1</a><span class="char-style-override-2"/><span class="char-style-override-2"> Hallac-ı Mansur, </span><span class="char-style-override-10">Cehennem Acı Çektiğimiz Yer Değil Acı Çektiğimizi Kimsenin Bilmediği Yerdir</span><span class="char-style-override-2">, Yayıma Hazırlayan: Mesud Topal, Destek Yayınları-2020</span></p>
				</div>
			</div>
		</div>
	</body>
</html>