<html xmlns="http://www.w3.org/1999/xhtml">
	<head>
		<title>kitap-6</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-4">Aristoteles ve Farabi</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Eski Yunan felsefesinde mutluluk hayatın temel amacıdır. İnsan mutluluk için çabalar, mutluluğu kazanmak için her şeyden soyutlanıp kendisiyle bütünleşir. Aristoteles’e göre mutluluk bir haz hali değildir. Sadece zevk üzerine kurulan bir mutluluk anlayışının içerisinde olan insanların hayvanlardan aşağı kalır bir yanının olmadıklarını söyler. Aristoteles mutluluğun kazanımının ilk olarak insanın ne yapmak istediği ile ilintili olduğunu söyleyerek, şu soruyu kendimize sormamızı ister: “Nasıl yaşamalıyız?” Bu sorunun cevabı ile yola çıkan insan, ne yapacağını bilen bir insandır. Ve ne yapacağını bilen bir insan da mutlu bir insandır.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Eski Yunan felsefesinde mutluluğu madde ile ilişkilendiren filozofların sayısı da bir hayli fazlaydı. O dönemlerde mutluluk eğlence ve etkinlik üzerine kurulan bir tanımken zaman geçtikçe mutluluğun arayış yöntemleri de değişti. Aristoteles’in en önemli öğrencilerinden biri olan Eudemos mutluluğu farklı bir açıdan ele alarak, “Tanrı ve mutluluk” fikrini ortaya atarak “Tanrı en mutlu varlıktır, öyleyse ona tabi olan da en mutlu insandır” dedi. Eudemos’un bu çıkışından sonra mutluluk diğer filozoflar tarafından da farklı şekillerde ele alınmaya başlandı. Özellikle Eudemos’un Aristoteles’in çalışmalarını en anlaşılabilir biçime getirmek için çalışması ve diğer filozoflarla bunu paylaşması Eudemos’u o dönemin en önemli filozoflarından biri haline getirmişti. Özellikle Aristoteles’in mutluluk tanımını en anlaşılabilir hale getirmek için çalışan da Eudemos’tu. Ancak Aristoteles’i en anlaşılabilir hale getirecek olan ve Aristoteles’i öğreten olarak tanınacak olan isim de Farabi olacaktı...</span></p>
		</div>
	</body>
</html>