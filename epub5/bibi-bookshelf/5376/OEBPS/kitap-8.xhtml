<html xmlns="http://www.w3.org/1999/xhtml">
	<head>
		<title>kitap-8</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-5">Hakikat</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">“Hakikat” doğru soruları sormak ile ilgilidir. Doğru soruyu sorduktan sonra doğru cevabı nasıl bulacağız peki? İşte burada felsefe çok önemlidir. Farabi için felsefe hayatın olmazsa olmazıdır. Sadece fiziki dünyayı değil, manevi dünyayı da ancak felsefeyle anlamlandırabiliriz. İslam felsefesine genel olarak baktığımızda Aristo felsefesinden çok faydalandığını görürüz. Aristo kendisinden önce gelen bütün filozofların Tanrı anlayışını derinlemesine inceleyip üzerine kendi felsefesini inşa etmiştir. Hatta inşa etmekle kalmayıp felsefede yeni ve hiç girilmeyen alanlar açıp felsefenin en önemli ismi haline gelmiştir. Bu açıdan baktığımızda Aristo için modern düşünce sisteminin kurucusu da diyebiliriz.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Aristo’nun Tanrı anlayışına baktığımızda her şeyin üzerinde duran mükemmel bir varlık görürüz. Aristo’ya göre Tanrı hem düşünen, hem düşünülen, hem de düşüncenin kendisidir. Bu düşünce sisteminin İslam felsefecilerini cezp ettiğini söylememiz yanlış olmaz. Farabi, İbn Rüşd, İbn-i Haldun gibi İslam felsefecileri için Aristo’nun neden önemli olduğunu bu bakış açısından bakarak kısaca anlayabiliriz. Bunların içerisinde hiç kuşkusuz Farabi en önemli isimdir. Farabi için Allah, en mükemmel her şeyin üzerindeki varlıktır. Allah doğru düşünmenin, erdemli davranışların ölçüsüdür. Bütün ilimlerin, sanatların, buluşların nihai amacı onu anlamaktır. Farabi felsefesine bu açılardan yaklaştığımıza insan da tanrısal bir ivme kazanıyor. İnsan bir bakıma Allah’ın gözetimi altında kendi altyapısını oluşturarak kendi kendisini gerçekleştirerek zirveye doğru ilerliyor. Farabi insanın toplumsal bir varlık olduğunu söyleyerek insanın ancak sosyal-politik oluşumların içinde ilimlere yönelerek mutlu olabileceğini söyler. Kısacası şöyle de diyebiliriz “Bilmek ve öğrenmek insanın mutlu olmasını sağlar.” İnsan ve Tanrı ilişkisinde Farabi’nin bu denli önemli olmasının sebebi de hiç kuşkusuz, Farabi’nin İslam dini ve inanç ile ilgili yetkin bir isim olması ve aynı zamanda da önemli bir felsefeci olmasıdır. Farabi’nin felsefesinin temelinde Allah inancı vardır. Farabi bu anlayışı ince ince araştırarak İslam felsefesini oluşturmuştur.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“İnsanın kaderi bildikleriyle doğrudan doğruya ilintilidir. Bilmek, insanın tercihlerini daha iyi yapabilmesini sağlar...”</p>
		</div>
	</body>
</html>