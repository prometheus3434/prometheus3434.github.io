<html xmlns="http://www.w3.org/1999/xhtml">
	<head>
		<title>kitap-34</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-28">Farabi ve görmek</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsan gördüğü şeylere inanan bir varlıktır. Arkasında duran anlamı aramayı pek sevmez. Bu tekdüze ve sıradan insanın varlığına yaptığı bir ihanettir aslında. Şunu hiç unutmayın ki düşünmeyi bilen insanın, görmek için bakmaya ihtiyacı yoktur. Bakmadan önce düşünmek daha önemlidir. Farabi’nin “Bazıları uyanıkken de göremezler” dediği tam da budur. Duymak istemeyenden daha sağır insan, görmek istemeyenden de daha kör insan yoktur. “Görmek ve anlamak” başlığında buna değindik zaten. Ancak burada değineceğimiz şey görmeyi istemek olacak.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Bir yere baktığımızda orada ne varsa onları görürüz. Bir sandalye görüyorsak eğer orada bir sandalye vardır. Sandalyenin bilgisi ise, eğer nasıl yapıldığını görmüş isek veya biliyorsak o da veri olarak bizdedir. Fizyolojik olarak insanın bakmadan durması mümkün değildir. Bir nesneye bakmak o nesneyi görmek, o nesne ile ilişki kurmak demektir. Aynı zamanda bir nesneye sürekli bakmanın da tehlikeli bir tarafı vardır. Uzun süre bir nesneye baktığınızda beyin gerçeklik algısını sadece o nesneye indirir ve o nesnenin çevresi flulaşmaya başlar. Artık göz ve beyin sadece o nesneye odaklanmıştır. Bu durumda da çevrede olan biten gerçeklikten insanı uzaklaştırır. Yani gördüğümüz gibi kendi beynimiz ve gözlerimiz de bizi bir an gerçeklikten koparır. İşte bakan ancak nasıl baktığını bilmeyen ve gerçeği görmeye çalışmayan insan da bu şekilde gerçeklikten uzaklaşır.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Gerçeklikten uzaklaşan insana ne derseniz deyin o kendi odaklandığı gerçekliğin dışına çıkmaz istemeyecektir. Çünkü kendi odaklandığı gerçekliğin dışında onu ilgilendiren hiçbir şey yoktur. Bu şekilde bir şeye odaklanan insan bir süre sonra o gördüğü şeyi bütün ayrıntılarıyla bildiğini zannedecektir. Genellikle insanlar bu şekilde aldatılırlar, aldatıcılar insanlara kendi fikirlerini önce ikna edici şekilde anlatırlar. Bunu anlatırken insanlarla dost gibidirler ya da bir baba gibi, veyahut da bir kurtarıcı gibi. Bunun çok farklı rolleri vardır. İnsanlar kendi kendilerini de ikna ettikleri zaman, baktıkları yerde neyi görmek istiyorlarsa onu görürler. Genellikle politikacılar ve toplum arasında ilişki buna benzer bir ilişkidir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Görme gözde değil beyinde oluşan bir görüntüdür. Bu yüzden görmek ve anlamak göz ve beyin ilişkisi içinde olduğu kadar kalbin de içinde yer aldığı bir ekiptir aslında. Sonuçta anlamanın biraz da duygularla algılama tarafı da vardır.</span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-27" xml:lang="en-GB">“Aklını kullanamayan insan karanlığın içinde kalacak ve hiçbir şey görmeyecektir.”</p>
			<p class="Basic-Paragraph para-style-override-27" xml:lang="en-GB"> </p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“Kötü ya da iyi hissetmenizin nedeni düşündüğünüz şeylerdir. Çünkü hissetmek düşünmekle başlar.”</p>
		</div>
	</body>
</html>