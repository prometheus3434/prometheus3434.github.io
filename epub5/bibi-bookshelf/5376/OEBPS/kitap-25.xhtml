<html xmlns="http://www.w3.org/1999/xhtml">
	<head>
		<title>kitap-25</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-19">Farabi ve mutluluk</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi için mutluluk mutlak, kayıtsız, şartsız, karşılıksız iyiliktir. Ona göre insanın en büyük kazanımı mutluluktur. Mutluluğu kendisine amaç edinen insan her daim doğru yol üzerinde olacaktır. Ve Farabi şu çok önemli noktayı açıklığa kavuşturur: Mutluluk maddeye ihtiyaç duymayan, herhangi bir maddenin varlığı ya da yokluğu ile alakası olmayan yüce bir kazanımdır der. Ve şunu da ekler: </span><span class="char-style-override-10" xml:lang="tr-TR">“Mutluluk insanın aklının ulaşabileceği en zirve kazanımdır.”</span><span class="char-style-override-2" xml:lang="tr-TR"/></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi insanın çok farklı özelliklerle doğduğunu, bu özelliklerini akıl ile geliştirirse mutluluğa ulaşabileceğini söyler. Ahlaklı ve mutlu olabilmek için aklı da şart koşar. Farabi için mutluluk herhangi bir hazza dayalı değildir. Yani herhangi bir nesnenin kazanımı mutluluğun kazanımı değildir. Bu hususun çok önemli olduğunu düşünüyorum. Günümüz modern insanı mutluluğun bir insanın varlığı veya herhangi bir nesnenin kazanımı olduğunu zanneder. Bir nesneyi aldığınızda yaşanılan o hissiyat mutluluk değildir. Ya da bir insanın sizinle beraber olması ve sizde uyandırdığı hisler de mutluluk değildir. Bu yanılsamalardan kurtulanlar ancak gerçek mutluluğun ne olduğunu kavrayabilir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Farabi için mutluluk hazzın ötesinde bir anlam içerir. İnsanın buna ulaşabilmesi için de hayatın içinde ölçülü olması gerekir. Ona göre mutluluğun sağlanması için insandaki duyguların akıl denetiminde olması gerekir. Görüldüğü üzere Farabi’nin mutluluk anlayışı olağanüstü diyebileceğimiz derecede müthiştir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
			<p class="Basic-Paragraph para-style-override-24" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“Sende olanı paylaşmayı bilirsen mutlu da olursun.”</p>
		</div>
	</body>
</html>