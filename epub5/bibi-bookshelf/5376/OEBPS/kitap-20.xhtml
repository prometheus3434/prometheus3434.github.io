<html xmlns="http://www.w3.org/1999/xhtml">
	<head>
		<title>kitap-20</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-14">Farabi ve bilgi</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsanlık tarihi sorularla ve sorulara cevap arayan filozoflarla doludur. Tüm filozofların istisnasız sorduğu soru da “Bilgi nedir?” olmuştur. “Bilgi nasıl oluşur, bilginin sırrı nedir, bilginin doğası nedir?” gibi sorular felsefecileri yüzyıllardır düşünmeye sevk etmiştir. İslam terminolojisinde bilginin ne olduğu şöyle açıklanır: “Doğruluğu delillerle temellendirilmiş doğru içerik.” Bilgi olanı anlamak, olanı açıklamak demektir. İşte burada bilginin tanımından sonra da ortaya şöyle bir soru çıkmıştır: “İnsan var olanı bilebilir mi?” Kısacası: Var olan nasıl bilinir? İnsanın var olanı bilmek için gereli kabiliyeti, düşünme yetisi var mıdır? Var ise de insan nasıl bir yol izleyerek var olanı anlayabilir? Felsefe soru sormaktır. Ve sorulan sorudan sonra ortaya çıkan yeni sorulara cevap aramaktır. İnsan sorarak ve sorduğunu arayarak kemale erişebilir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsan var olduğundan beri bilgi hep insanın hayatında olmuştur. Ancak bilginin incelenmesi, tam anlamıyla ortaya çıkması, tanımlandırılması felsefenin doğuşu ile olmuştur. İlkçağda başlayan bilgi tanımı, günümüze kadar incelene incelene gelmiştir. Aristoteles bilgiyi inceleyerek şu sonuca varmıştır: “Bilgiyi insan üretir.” Ve buradan yola çıkarak da insanın doğru bilgiye ulaşmasının gayet mümkün olduğunu söyler. Farabi’ye baktığımızda ise, Farabi bu konuyu derinlemesine ele alarak, bilgiyi anlamak için idrak, hakikat meseleleri üzerine yoğunlaşmıştır. Temelde Aristoteles ile aynı bilgi tanımlamasını yaparken Aristoteles’ten farklı olarak da bilgiyi sınıflara bölmüştür: ilim, idrak, hikmet, hakikat.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İlim: Kavramak.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İdrak: Anlamak.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Hikmet: İlmi en doğru şekilde bilmek.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Hakikat: Doğruyu yanlışı ayırt etmek. Gerçek ve doğru bilgiye ulaşmak.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Buradan yola çıkarak şunu söyleyebiliriz. “Kesintisiz, doğru ve bütün bilgiye ulaşma.” Bu da ancak Farabi’nin sınıflandırması ile olabilir. Farabi bilgi teorisini üzerinde çalışmalar yaparken, bunun ilk sırasına mantığı koymuştur. En önemli mesele de bence budur. Mantık insanı doğru bilgiye yönlendirmekle kalmayıp o bilginin derinlemesine kavranmasına yaramaktadır. Farabi’nin felsefe sistemi öylesine düzenli ve sistematiktir ki onun anlayış sistemini araştırmak son derece zevkli ve öğreticidir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
			<p class="Basic-Paragraph para-style-override-13" xml:lang="en-GB">***</p>
			<p class="Basic-Paragraph para-style-override-18" xml:lang="en-GB">“Bilmek için ilme önem veriniz.”</p>
		</div>
	</body>
</html>