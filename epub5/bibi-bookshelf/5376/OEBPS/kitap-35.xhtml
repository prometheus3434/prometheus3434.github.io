<html xmlns="http://www.w3.org/1999/xhtml">
	<head>
		<title>kitap-35</title>
		<link href="css/Book.css" rel="stylesheet" type="text/css"/>
<meta content="urn:uuid:2845fc80-f65d-4f44-8de6-c9b0e9daa14b" name="Adept.expected.resource"/>
	</head>
	<body id="kitap" xml:lang="tr-TR">
		<div>
			<p class="split"> </p>
			<p class="anabaslik para-style-override-9" id="toc_marker-29">Hissetmek</p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsan düşünen bir varlıktır. Bunun yanı sıra hisseden ve arzulayan da bir varlıktır. Düşünerek dünyayı anlamaya çalışır insan ve bunun sonucunda da bilmeye ve hissetmeye ulaşır. Beğendiğimiz, sevindiğimiz, üzüldüğümüz şeyleri kavrayarak bir veri deposu oluştururuz. Bunları bir araya getiren insanın nihai amacı haz ve mutluluktur. Mutluluk konusundan diğer başlıklarda çok bahsettik o yüzden mutluluk konusuna bir kez daha girmeyeceğiz.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">İnsan önce düşünür, ardından hisseder, sonra da arzular. Bu üçünü birbirinden ayırmak imkânsızdır. Çünkü insan bu üç eylemi aynı anda yaşar. Bu üç şeyin kendi içinde farklı kategorileri, farklı tanımları olsa da insan bu üç şeyi aynı anda yaşayabilen bir varlıktır. İnsan kendini iyi hissettiğinde arzuladığı şeyin ona olağanüstü bir haz vereceğini düşünür, bu haz alma düşüncesi onu yüksek derecede motive edebilir. Çünkü bu hazzın sonunda insanın varacağı yer kendisine göre çok mutlu bir yerdir. Mutlu olma düşüncesi insanın birçok şeyi arzulamasının da nedenidir. Peki ya bu hissetmek nedir? İnsan gerçekten hissedebilir mi? Ya da hissetmek bir yanılgı mıdır?</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR">Temelde hissetmeyi şöyle açıklayabiliriz: Hissetmek; algılamak ve uyarılmaktır. Duygular da hafıza, hormonlar veya mekanik görme, temas gibi uyarıcı etkiler sayesinde aktifleşir. Hissetmek gerçektir, ama her hissedilen şey gerçek olmayabilir. Mesela kafadan vahşi bir yaratık uydurursak, iyi bir eş uydurursak ya da gerçekten karşılaştığımız biri hakkında bir şeyler düşünürsek onlardan korkabilir, sevebilir, çekinebiliriz. Çünkü beynimizde bilgiyi işleyen bir bölüm vardır ve bu bölüm makine gibi çalıştığı için her bilgiye aynı derecede yaklaşır. Diderot insan tanımına direkt olarak hissetmekle başlar ve “İnsan hisseden, düşünen, icat eden bir varlıktır” der. Hissetmek hayatımızın her alanında kullandığımız bir silah aslında. Bu silahı yararlı ve zararlı kullanmak da bizim elimizde. Hislerimizi aklımız ile yan yana koyabilirsek kendimize faydalı olan bir hayat inşa edebileceğimiz kesindir.</span></p>
			<p class="Basic-Paragraph para-style-override-10" xml:lang="en-GB"><span class="char-style-override-2" xml:lang="tr-TR"> </span></p>
		</div>
	</body>
</html>