<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><a id="bookmark0"></a>42</p>
<p class="calibre3">Lyudmila Nikolayevna, kocasına apartman yöneticisiyle karşılaştığını ve yöneticinin Ştrum'un apartman yönetimine uğramasını rica ettiğini söyledi.</p>
<p class="calibre3">Neyle ilgili olduğunu tahmin etmeye çalışıyorlardı. Konut alanının fazla olması mı? Pasaport yenilenmesi mi? Savaş Komiserliği'nin yoklaması mı? Yoksa biri, Jenya'nın izinsiz olarak Ştrumlarda kaldığına ilişkin bir</p>
<p class="calibre3">dilekçe mi vermişti?</p>
<p class="calibre3">"Sormak gerek/' dedi Ştrum. "Sorarsak kafa patlatmayız."</p>
<p class="calibre3">"Tabii, sormak gerek," diye onayladı Lyudmila Nikolayevna, “ama ben şaşıp kaldım, yönetici, kocanız sabah uğrasın, nasıl olsa artık işe gitmiyor/' dedi.</p>
<p class="calibre3">"Aman Tanrım, her şeyi biliyorlar artık."</p>
<p class="calibre3">"Evet, kapıcılar, asansörcüler, komşuların gündelikçileri, yani herkes izliyor zaten. Şaşılacak ne var?"</p>
<p class="calibre3">“Evet evet. Anımsıyor musun, savaştan önce elinde kırmızı parti delege cüzdanıyla genç bir adam ortaya çıkmıştı da komşulara kimin gelip gittiğini kendisine haber vermeni önermişti sana?”</p>
<p class="calibre3">“Anımsamaz olur muyum/’ dedi Lyudmila Nikolayevna, "kapıda, ‘Sizin bilinçli biri olduğunuzu sanıyordum/ der demez nasıl bağırmıştım."</p>
<p class="calibre3">Lyudmila Nikolayevna, Ştrum’a bu hikâyeyi defalarca anlatmıştı ve Ştrum, karısını dinlerken hikâyeyi kısa kestirmek için genellikle araya laf sokardı, ama şimdi karısına bütün ayrıntıları soruyor, onu sıkboğaz etmiyordu.</p>
<p class="calibre3">“Bunun pazarda iki masa örtüsü satmamla bir ilgisi olmasın sakın?" dedi Lyudmila Nikolayevna.</p>
<p class="calibre3">“Sanmıyorum, o zaman neden beni çağırsınlar, seni çağırırlardı."</p>
<p class="calibre3">“Yoksa senden imza falan mı almak istiyorlar?" dedi Lyudmila Nikolayevna kararsız bir şekilde.</p>
<p class="calibre3">Ştrum'un düşünceleri aşın derecede karamsardı. Sürekli olarak Şişakov’la ve Kovçenko’yla yaptığı konuşmalar aklına geliyordu, demediğini bırakmamıştı. Üniversite öğrencisiyken yaptığı tartışmalar aklına geliyordu, etmediği gevezelik kalmamıştı. Dmitriy'le tartışırdı, Kn-mov’la tartışırdı, doğrusu Krımov la bazen anlaştıkları da olurdu. Ama hayatında hiçbir zaman, bir an bile partinin ve Sovyet iktidarının düşmanı olmamıştı. Birden bir zamanlar, bir yerde söylediği sert bir söz aklına geliyor ve bütün vücudu buz kesiyordu. Knmov ise katı bir komünist, bir fanatikti, bundan kuşku yoktu, ama işte tutuklanmıştı. Bir de şu Madyarov ve Karimov'la yaptıkları kahrolası toplantılar vardı.</p>
<p class="calibre3">Ne tuhaftı!</p>
<p class="calibre3">Genellikle akşama doğru, hava kararırken tutuklanacağı düşüncesi canını yakmaya başlıyor, içindeki korku giderek genişliyor, büyüyor, ağırlaşıyordu. Ama ölüm tamamen kaçınılmaz göründüğünde birden neşeleniyor, rahatlıyordu! Aman canı cehenneme!</p>
<p class="calibre3">Araştırması konusunda haksızlık edildiğini düşünürken aklını kaçıracak gibi oluyordu. Ancak yeteneksizin ve aptalın biri olduğu, yaptığı çalışmanın gerçek dünyayla renksiz, kaba saba bir alaydan ibaret olduğu düşüncesi düşünce olmaktan çıkıp bir duygu halini aldığı zaman neşesi yerine geliyordu.</p>
<p class="calibre3">Hatalarını itiraf etmeyi artık düşünmüyordu bile, zavallının, cahilin biriydi, pişmanlığını dile getirmesi hiçbir şeyi değiştirmezdi. Kimseye lazım değildi. Pişmanlığını ifade etse de etmese de öfkelenmiş olan devletin karşısında aynı şekilde bir hiçti.</p>
<p class="calibre3">Bu arada Lyudmila da değişmişti. Artık telefonda apartman yöneticisine, “Bana hemen çilingiri gönderin," demiyor, merdivenlerde, “Çöp bacasının yanına bu kabuklan yine kim atmış?" diye iz sürmüyordu. Tuhaf giyiniyordu. Bir bakıyorsunuz, bitkisel yağ almaya dağıtım noktasına giderken hiç gerek yokken pahalı kürkünü giyiyor, bir bakıyorsunuz eski gri eşarbını bağlıyor ve savaştan önce asansörcü kadına vermek istediği paltosunu giyiyordu.</p>
<p class="calibre3">Ştrum, Lyudmila'ya bakıyor ve on-on beş yıl sonra</p>
<p class="calibre3">nasıl görüneceklerini düşünüyordu.</p>
<p class="calibre3">“Anımsıyor musun, Çehov’un 'Piskopos' öyküsünde anne ineğini otlatır ve kadınlara oğlunun bir zamanlar piskopos olduğunu anlatır, ama ona inanan pek azdır.”</p>
<p class="calibre3">“Okuyalı çok uzun zaman oldu, küçük bir kızken okumuştum, anımsamıyorum," dedi Lyudmila Nikolayevna.</p>
<p class="calibre3">“öyleyse tekrar oku,” dedi Ştrum kızarak.</p>
<p class="calibre3">Çehov’a karşı ilgisizliği yüzünden Lyudmila Nikola-yevna’ya her zaman kızar, onun pek çok Çehov öyküsünü okumadığından kuşkulanırdı.</p>
<p class="calibre3">Ama tuhaftı, çok tuhaf! Giderek daha çaresiz ve zayıf hale gelen, tam anlamıyla bir ruhsal düzensizlik durumuna düşen, apartman yöneticisinin, kart büro-sundan kızların, pasaport memurlarının, personel servi-sindekilerin, laborantların, bilimadamlannın, arkadaşlarının, hatta akrabalannın, hatta belki de Çepıjin'in, hatta ve hatta kansının gözünde giderek önemsizleşen Ştrum, Maşa için giderek daha yakın, daha değerli biri oluyordu. Görüşmüyorlardı, ama o bunu biliyor, hissediyordu. Yediği her yeni darbede, uğradığı her yeni hakarette, "Beni görüyor musun, Maşa?” diye soruyordu içinden.</p>
<p class="calibre3">Karısıyla yan yana oturuyor, konuşuyor, karısından</p>
<p class="calibre3">gizli düşünceler aklından geçiyordu.</p>
<p class="calibre3">Telefon çalmaya başladı. Artık telefon sesi onlarda felaket habercisi olan gece telgraflannın uyandırdığı şaşkınlığı uyandırıyordu.</p>
<p class="calibre3">“Ah, biliyorum, kooperatifteki iş için arayacaklanna söz vermişlerdi," dedi Lyudmila Nikolayevna.</p>
<p class="calibre3">Almacı kaldırdı, kaşları yukan kalktı ve, "Hemen geliyor,” dedi.</p>
<p class="calibre3">“Seni istiyorlar," dedi kocasına.</p>
<p class="calibre3">Ştrum bakışlarıyla "Kim?" diye sordu.</p>
<p class="calibre3">Lyudmila Nikolayevna eliyle almacın mikrofonunu kapatıp, “Tanımadığım bir ses," dedi.</p>
<p class="calibre3">Ştrum almacı aldı.</p>
<p class="calibre3">"Rica ederim, bekliyorum/' dedi ve Lyudmila’nın soru soran gözlerine bakarak sehpanın üzerinde kalem arayıp buldu, bir kâğıt parçasına birkaç eğri harf yazdı.</p>
<p class="calibre3">Lyudmila Nikolayevna ne yaptığının farkında olmaksızın ağır ağır haç çıkardı, sonra Viktor Pavloviç'i de haç işaretiyle kutsadı. Susuyorlardı.</p>
<p class="calibre3">"... Sovyetler Birliği radyo istasyonları bildiriyor."</p>
<p class="calibre3">Ve işte 3 Temmuz 1941’de halka, orduya, tüm dünyaya, “Yoldaşlarım, kardeşlerim, dostlarım..." diye seslenen o sese inanılmaz derecede benzeyen bir ses, telefon almacını elinde tutan bir tek kişiye, “İyi günler Ştrum yoldaş/’ diyordu.</p>
<p class="calibre3">Bu saniyelerde düşüm elerin, düşünce kırıntılarının, duygu kırıntılarının karmaşası içinde zafer, zayıflık, küstah bir aldatmaca karşısında duyulan korku, sayfalar dolusu elyazısı, anket formu, Lubyanka Meydanındaki bina tek bir parça halinde birleşmişti...</p>
<p class="calibre3">Çok açık bir şekilde yazgısının belli olduğu duygusu uyandı ve sevimli, dokunaklı, güzel bir şeyi yitirme üzüntüsü bu duyguyla birbirine karıştı.</p>
<p class="calibre3">"İyi günler İosif Vissarionoviç," dedi Ştrum ve telefonda bu inamimaz sözleri söyleyenin kendisi olduğuna şaşıp kaldı. “İyi günler, İosif Vissarionoviç."</p>
<p class="calibre3">Konuşma iki ya da üç dakika sürdü.</p>
<p class="calibre3">“Bana öyle geliyor ki ilginç bir alanda çalışıyorsunuz/<sup class="calibre7">1</sup> dedi Stalin.</p>
<p class="calibre3">Bu gırtlaktan gelen, daha çok sesli harfleri vurgulayan, yavaş ses, Ştrum'un radyoda dinlediği sese benzeyecek şekilde çıkanlıyormuş gibiydi. Ştrum arada bir evinde alaya alarak bu sesi işte böyle taklit ederdi. Stalin’i kongrelerde dinleyen ya da Stalin’in yanına çağrılan kişiler onu bu şekilde anlatırlardı.</p>
<p class="calibre3">Yoksa biri dalga mı geçiyordu?</p>
<p class="calibre3">“Yaptığım çalışmaya güveniyorum," dedi Ştrum.</p>
<p class="calibre3">Stalin bir an sustu, galiba Ştrum’un sözlerini düşünüyordu.</p>
<p class="calibre3">“Savaş nedeniyle yabancı yayın eksikliği hissediyor musunuz, istediğiniz cihazı bulabiliyor musunuz?" diye sordu Stalin.</p>
<p class="calibre3">Ştrum, kendisini de şaşırtan bir içtenlikle, “Çok teşekkür ederim, İosif Vissarionoviç, çalışma koşullan son derece normal ve eüzel." dedi.</p>
<p class="calibre3">w    *</p>
<p class="calibre3">Lyudmila Nikolayevna, sanki Stalin onu görüyormuş gibi konuşmayı ayakta dinliyordu.</p>
<p class="calibre3">Ştrum ona eliyle "Otursana," diye işaret etti. Stalin ise Ştrum’un sözlerini düşünerek yine susmuştu, sonra, "Hoşça kalın Ştrum yoldaş, çalışmalarınızda başarılar dilerim," dedi.</p>
<p class="calibre3">"Hoşça kalın Stalin yoldaş."</p>
<p class="calibre3">Ştrum, almacı yerine koydu.</p>
<p class="calibre3">Aynen birkaç dakika önce Lyudmila Nikolayevna’ nın Tişinskiy Pazarında sattığı masa örtülerinden söz ettikleri sırada olduğu gibi karşı karşıya oturuyorlardı.</p>
<p class="calibre3">"Çalışmalarınızda başarılar dilerim/’ dedi Ştrum birden güçlü bir Gürcü aksamyla.</p>
<p class="calibre3">Büfenin, piyanonun, sandalyelerin bu sabitliği içinde, masanın üzerinde iki kirli tabağın durmasında, aynı apartman yöneticisi hakkında konuştukları sıradaki gibi insanın aklını başından alan inanılmaz bir şey vardı. Aslında her şey değişmiş, altüst olmuştu, önlerinde bambaşka bir gelecek duruyordu.</p>
<p class="calibre3">"Ne dedi sana?"</p>
<p class="calibre3">"Özel bir şey demedi, yabancı yayınların eksikliği çalışmama engel oluyor mu diye sordu/' dedi Ştrum, sakin ve umursamaz görünmeye çalışarak.</p>
<p class="calibre3">İçini kaplayan mutluluk duygusu yüzünden bir an utandı.</p>
<p class="calibre3">"Lyuda, Lyuda,” dedi, "düşünsene, itiraf etmedim, kimsenin önünde eğilmedim, ona mektup yazmadım. O kendisi aradı!"</p>
<p class="calibre3">İnanılmaz bir şey olmuştu! Olanlar çok önemliydi. Çırpınıp duran, geceleri uyku tutmayan, anket doldururken eli ayağı kesilen, Bilim Kurulu'nda kendi hakkında konuşulduğunu düşünürken başını ellerinin arasına alan, işlediği günahları anımsayan, içinden itirafta bulunan ve af dileyen, tutuklanmayı bekleyen, yoksul düşeceğini düşünen, Pasaport Dairesi Kart Bürosu'ndaki kızlarla konuşacağım düşününce eli ayağı titreyen Viktor Pavloviç değildi sanki!</p>
<p class="calibre3">'Tanrım, aman Tanrım/' dedi Lyudmila Nikolayevna. “Tolya hiçbir zaman öğrenemeyecek."</p>
<p class="calibre3">Tolya’nın odasına gitti ve kapıyı açtı.</p>
<p class="calibre3">Ştrum telefon almacını kaldırdı, tekrar yerine koydu.</p>
<p class="calibre3">“Biri işletiyor olmasın?” dedi Ştrum ve pencereye yaklaştı.</p>
<p class="calibre3">Pencereden boş sokak görünüyordu, kalın ceket giymiş bir kadın geçti.</p>
<p class="calibre3">Tekrar telefonun yanma geldi, parmağını bükerek almaca vurdu.</p>
<p class="calibre3">“Sesim nasıldı?" diye sordu.</p>
<p class="calibre3">"Çok yavaş konuşuyordun. Biliyor musun, neden bir anda ayağa kalktığımı ben de anlamadım/’</p>
<p class="calibre3">“Stalin!”</p>
<p class="calibre3">“Gerçekten biri işletiyor olmasın?"</p>
<p class="calibre3">“Ne diyorsun, kim cesaret edebilir buna? Böyle bir şaka için sağlam on yıl verirler."</p>
<p class="calibre3">Topu topu bir saat önce odada dolaşıyor ve Gole-nişçev-Kutuzov’un romansını söylüyordu:</p>
<p class="calibre3">... oysa o unutulmuş, tek başına yatıyor...</p>
<p class="calibre3">Stalin’in telefonları! Yılda ya da iki yılda bir kez Stalin film yönetmeni Dovçenko’ya telefon etmiş, yazar Ehrenburg’u telefonla aramış diye bir söylenti dolaşırdı ıVloskova’da.</p>
<p class="calibre3">Onun, yani Stalin’in filanca ödülü verin, bilmem kime apartman dairesi verin, filanca adına bilim enstitüsü kurun gibi bir emir vermesine gerek yoktu! Bu konularda konuşmak için büyük biriydi! Bütün bunlan yardımcıları yapıyorlardı, onun ne istediğini gözlerinin ifadesinden,</p>
<p class="calibre3">sesinin tonundan anlıyorlardı. Bir adama iyi dileklerle gülümsemesi, o adamın yazgısının değişmesi, karanlıktan, meçhul olmaktan çıkıp, şan, şeref, güç yağmuruna tutulması için yeterliydi. Onlarca güçlü insan da bu talihlinin önünde başlarını eğerlerdi. İşte Stalin aslında ona gülümsemiş, telefonda konuşurken espri yapmıştı.</p>
<p class="calibre3">İnsanlar bu konuşmaların ayrıntılarını aktanrladı, Stalin’in söylediği her bir söz onlan hayrete düşürürdü. Söylenen söz ne kadar normal, sıradan bir şey olursa o kadar çok şaşkınlık yaratırdı, Stalin sanki herkesin kullandığı sözleri söyleyemezdi.</p>
<p class="calibre3">Ünlü bir yontucuya telefon ettiğini ve, "İyi günler, yaşlı ayyaş/<sup class="calibre7">1</sup> diye takıldığım söylüyorlardı.</p>
<p class="calibre3">Başka ünlü ve çok iyi bir insana tutuklu bir arkadaşını sormuştu ve beriki şaşırıp anlaşılmaz bir yanıt verince, Stalin, "Dostlannızı iyi koruyamıyorsunuz/' demişti.</p>
<p class="calibre3">Onun bir gençlik gazetesinin yazı işleri bürosuna telefon ettiğini ve yazı işleri müdür yardımcısının şöyle yanıt verdiğini anlatıyorlardı:</p>
<p class="calibre3">“Buyurun ben Bubekin.”</p>
<p class="calibre3">Stalin sormuş:</p>
<p class="calibre3">“Kimmiş bu Bubekin?”</p>
<p class="calibre3">“Bilmeniz gerekir/' diye yanıtlamış Bubekin ve telefonu şak diye kapatmış.</p>
<p class="calibre3">Stalin Bubekin<sup class="calibre7">1</sup> i tekrar aramış ve şöyle demiş:</p>
<p class="calibre3">“Yoldaş Bubekin, ben Stalin, lütfen açıklar mısınız, siz kimsiniz?”</p>
<p class="calibre3">Bubekin'in bu olaydan sonra iki hafta hastanede yattığını, sinir tedavisi gördüğünü anlatıyorlardı.</p>
<p class="calibre3">Onun tek bir sözü binlerce, on binlerce insanı yok edebilirdi. Mareşal, halk komiseri, partinin Merkez Komitesi üyesi, bölge komitesi sekreteri, daha dün ordulara, cephelere komuta eden, bölgelere, cumhuriyetlere, çok büyük fabrikalara hükmeden insanlar, bugün Sta-lin’in tek bir sözü üzerine bir hiçe, kampın bir toz tanesine dönüşebilir, kamp mutfağının kapısında taslarını tıngırdatarak bekleşebilirlerdi.</p>
<p class="calibre3">Bir gece Stalin ve Beria'nın yakın zaman önce Lub-yanka'dan salıverilen yaşlı bir Gürcü Bolşevik'in evine gittiklerini ve sabaha dek oturduklarını anlatıyorlardı. Daire sakinleri gece vakti tuvalete gitmeye çekinmişler, sabah da işe gitmemişler. Konuklara kapıyı dairenin en kıdemlisi olan bir ebenin açtığını, kadının kapıya sırtında gecelik ve kucağında yassı burunlu bir köpekle, gece vakti yabancıların kapıyı gereğinden fazla çalmalarına çok sinirlenerek çıktığım anlatıyorlardı. Sonradan kadın şöyle anlatıyormuş: “Kapıyı açtım ve portreyi gördüm, portre üzerime doğru gelmeye başladı." Stalin'in koridora çıktığını, telefonun yanında asılı duran ve daire sakinlerinin, kimin ne kadar para ödeyeceğini bilebilmek için konuşma sayılarını yazdıkları listeyi uzun uzun incelediğini söylüyorlardı.</p>
<p class="calibre3">Bütün bu hikâyeler, sözcüklerin ve durumların sıra* danlığı nedeniyle insanları şaşırtıyor ve güldürüyordu, bunlar aynı zamanda ina.ulmaz şeylerdi, Stalin komünal bir dairenin koridorunda dolaşıyordu!</p>
<p class="calibre3">Onun tek bir sözü üzerine koca koca inşaatlar yapılıyor, ağaç kesiciler kafile kafile taygaya gidiyor, yüz binlerce insan kanal açıyor, kentler kuruyor, kutup gecelerinin hüküm sürdüğü, ebedi olarak donmuş diyarlarda yol açıyorlardı. O, yüce bir devleti kendinde ifade ediyordu! Stalin Anayasası'mn güneşi... Stalin'in partisi... Stalin'in beş yıllık planlan... Stalin yapıları... Stalin stratejisi... Stalin havacılığı... Yüce bir devlet kendini onda, onun karakterinde, onun alışkanlıklannda ifade ediyordu.</p>
<p class="calibre3">Viktor Pavloviç sürekli tekrarlıyordu:</p>
<p class="calibre3">“Çalışmalannızda başanlar diliyorum... çok ilginç bir alanda çalışıyorsunuz..."</p>
<p class="calibre3">Şimdi anlaşılmıştı, Stalin yurtdışında nükleer olaylar üzerinde çalışan fizikçilerin neyle ilgilendiklerini biliyordu.</p>
<p class="calibre3">Ştrum<sub class="calibre10">;</sub> bu sorunların çevresinde tuhaf bir gerginliğin doğduğunu hissediyor, İngiliz ve Amerikalı fizikçilerin makalelerinde, düşüncenin mantıklı gelişmesini bozan üstü kapalı sözlerde bu gerginliği fark ediyordu. Çalışmalarını sık sık yayımlatan araştırmacıların adlarının fizik dergilerinin sayfalarından çıktığını, ağır çekirdeğin parçalanması üzerinde çalışan insanların sanki eriyip yok olduklarını, hiç kimsenin onların çalışmalarına atıfta bulunmadığını görüyordu. Konu uranyum çekirdeğinin parçalanması sorununa yaklaşır yaklaşmaz gerginliğin, suskunluğun arttığını hissediyordu.</p>
<p class="calibre3">Çepıjin, Sokolov, Markov bu konu üzerine kaç kez konuşmuşlardı. Daha geçenlerde Çepıjin, nötronların ağır çekirdek üzerindeki etkisiyle ilgili uygulama perspektiflerini görmeyen yakın görüşlü insanlardan söz ediyordu. Çepıjin kendisi de bu alanda çalışmak istemiyordu...</p>
<p class="calibre3">Asker çizmelerinin sesleriyle, savaş ateşiyle, dumanıyla, tank paletlerinin gıcırtısıyla dolu havada sessiz, yeni bir gerilim ortaya çıkmıştı ve bu dünyadaki en güçlü el, telefon almacını kaldırmış, bir teorik fizikçi onun, “Size çalışmalarınızda başarılar dilerim,” diyen yavaş sesini duymuştu.</p>
<p class="calibre3">Savaşla yanmış toprağa, ak saçlı kafalara ve çocuk kafalarına yeni, belli belirsiz, sessiz, hafif bir gölge düşüyordu. İnsanlar bu gölgeyi hissetmiyorlar, bilmiyorlardı, gelmesi kesin olan bir gücün doğduğunu fark etmiyorlardı.</p>
<p class="calibre3">Yirmi-otuz fizikçinin çalışma masalarından, beta, alfa, ksi, gamma, sigma harfleriyle dolu kâğıtlardan, kitap dolaplarından ve laboratuvar odalarından şeytani bir kozmik güce, yani devlet gücünün gelecekte elinde tutacağı hükümdarlık asasına kadar uzun bir yol uzanıyordu.</p>
<p class="calibre3">Yol açılmıştı ve sağır dilsiz gölge gitgide koyulaşarak Moskova ve New York’u kaplamaya hazır bir karanlığa dönüşüyordu,</p>
<p class="calibre3">Ştrum, sonsuza dek evdeki masasının çekmecesine tıkılmış gibi görünen araştırmasının zaferine sevinemi-yordu o gün. Araştırması hapishaneden çıkıp laboratu-vara gidecek, profesörlerin derslerine ve raporlarına girecekti. Bilimsel gerçeğin mutlu bir zafer kazandığını, kendi zaferini düşünmüyordu, artık bilimi tekrar harekete geçirebilecek, öğrencileri olabilecek, dergilerin ve ders kitaplarının sayfalarında yer alabilecek, kafasındaki düşüncenin hesap makinesinin ve fotoemülsiyonun ortaya 1 yacağı gerçekle buluşup buluşmayacağı konusunda heyecana kapılabilecekti.</p>
<p class="calibre3">Bambaşka bir heyecana daha kapılmıştı, kendisini taciz eden, üzen insanlara karşı bir zafer kazanmış olması. Aslında geçenlerde onlara karşı içinde bir hınç olmadığım düşünmüştü. Bugün de onlardan öç almak, kötülük etmek istemiyordu, ama bu insanların yaptıkları bütün kötü, ahlaksızca, acımasız, korkakça şeyleri anımsadığı zaman hem ruhen, hem zihnen mutlu oluyordu. Onlar kendisine karşı ne kadar kaba, ne kadar alçakça davrandjlarsa şimdi bunları anımsamak o kadar zevkli oluyordu. Nadya okuldan dönmüştü, Lyudmila Nikolayevna, '‘Nadya, Stalin babana telefon etti!” diye seslendi.</p>
<p class="calibre3">Paltosunu sırtından yarı yarıya çıkarmış, atkısını yerde sürür bir halde odaya koşan kızının heyecanını gören Ştrum, bugün ve yarın bu olayı öğrendiklerinde pek çok insanı saracak şaşkınlığı daha da açık bir şekilde hissetti. Sofraya oturdular, Ştrum birden kaşığı bıraktı: “Canım hiç yemek istemiyor,” dedi.</p>
<p class="calibre3">“Senden nefret edenler ve seni üzenler için tam bir yüz karası durum/' dedi Lyudmila Nikolayevna. “Enstitüde de Akademi'de de şimdi neler olacağını gözümde canlandırabiliyorum.”</p>
<p class="calibre3">“Evet evet evet/’ dedi Ştrum.</p>
<p class="calibre3">“Özel mağazadaki hanımefendiler de sana tekrar selam vermeye ve gülümsemeye başlayacaklar anneciğim/’ dedi Nadya.</p>
<p class="calibre3">“Evet evet/’ dedi Lyudmila Nikolayevna ve gülümsedi.</p>
<p class="calibre3">Ştrum dalkavuklardan her zaman nefret ederdi, ama şimdi Aleksey Alekseyeviç Şişakov’un yılışık gülümsemesini düşünmek onu sevindiriyordu.</p>
<p class="calibre3">Ne kadar garip ve anlaşılmaz! Hissettiği sevinç ve zafer duygusuna sürekli olarak yerin derinlerinden gelen bir keder, şu saatlerde kendisinden uzaklaşmış gibi gelen değerli ve kutsal bir şey için acıma duygusu karışıyordu. Sanki birine karşı bir suç işlemişti, ama kime karşı ne suç işlediğini bilemiyordu.</p>
<p class="calibre3">En sevdiği çorbayı, patatesli karabuğday çorbasını içmiyor, bir ilkbahar akşamı Kiev'de dolaştığı ve çiçek açmış kestanelerin arasından yıldızların göründüğü bir anda gözlerinden akan çocuksu yaşlar aklına geliyordu. Dünya o zaman harika, gelecek muazzam, büyülü bir ışıkla ve iyilikle dolu görünmüştü. Yazgısının belli olduğu bugün de sanki büyülü bilime karşı hissettiği saf, çocukça, neredeyse dinsel sevgiye, birkaç hafta önce içindeki o çok büyük korkuyu yenip kendisine yalan söylemediği sırada hissettiği duyguya veda ediyordu.</p>
<p class="calibre3">Bunu söyleyebileceği bir tek kişi vardı, ama o da Viktor Pavloviç'in yanında değildi.</p>
<p class="calibre3">Tuhaftı. İçinde açgözlü, sabırsız bir duygu vardı, enstitüde, üniversite amfilerinde, partinin Merkez Ko-mitesi’nde, Akademide, apartman yönetiminde, yazlığın bulunduğu köyün yönetiminde, kürsülerde, bilim derneklerinde herkesin bir an önce bu olayı öğrenmesini</p>
<p class="calibre3">istiyordu. Bu haberi Sokolov’un öğrenip öğrenmemesi Ştrum'un umurunda değildi. Aklıyla değil, ama kalbinin karanlığı içinde bu haberi Marya İvanovna’nın öğrenmesini de istemiyordu. Acı çektiği ve mutsuz olduğu günlerin aşkları açısından daha iyi olacağını seziyordu. Ona öyle geliyordu.</p>
<p class="calibre3">Karısına ve kızına her ikisinin de daha savaş öncesinden bildikleri bir olayı anlattı. Stalin bir gece metroda görülmüş, hafif çakırkeyfmiş, genç bir kadının yanına oturmuş ve, “Sizin için ne yapabilirim?" diye sormuş. Kadın, “Kremlin’i görmeyi çok isterim,” demiş. Stalin yanıt vermeden önce biraz düşünmüş ve şöyle demiş: "Sizin için herhalde bunu yapabilirim.”</p>
<p class="calibre3">"Görüyor musun baba, bugün o kadar büyüksün ki, annem sözünü kesmeden bu hikâyeyi anlatmana izin verdi, yüz on birinci kez dinle ii," dedi Nadya.</p>
<p class="calibre3">Yüz on birinci kez, kadının saflığına bir kere daha güldüler.</p>
<p class="calibre3">"Vitya, bunu kutlamak için bir içki içmek ister misin?" diye sordu Lyudmila Nikolayevna.</p>
<p class="calibre3">Nadya’nın doğum gününü bekleyen şekerleme kutusunu getirdi.</p>
<p class="calibre3">“Buyurun," dedi Lyudmila Nikolayevna, “yalnız</p>
<p class="calibre3">Nadya şekerlemelere aç kurt gibi saldırma öyle."</p>
<p class="calibre3">“Baba, baksana,” dedi Nadya, “metrodaki bu kadına neden gülüyoruz biz? Stalin'e neden Mitya dayımı ve</p>
<p class="calibre3">Nikolay Grigoryeviç'i sormadın?”</p>
<p class="calibre3">“Ne diyorsun sen, böyle bir şey düşünülebilir mi!”</p>
<p class="calibre3">dedi Ştrum.</p>
<p class="calibre3">"Bence düşünülebilir Büyükannem hemen söylerdi, söyleyeceğinden eminim.”</p>
<p class="calibre3">“Olabilir," dedi Ştrum, "olabilir.”</p>
<p class="calibre3">“Bu kadar saçmalık yeter,” dedi Lyudmila Nikolayevna.</p>
<p class="calibre3">“Bunlar iyi saçmalıklar ama, senin kardeşinin yazgısından söz ediyoruz/'dedi Nadya.</p>
<p class="calibre3">"Vitya,” dedi Lyudmila Nikolayevna, “Şişakov'a telefon etmen gerekir.”</p>
<p class="calibre3">“Bu olayın önemini yeterince anlamadın galiba. Hiç</p>
<p class="calibre3">kimseye telefon etmeme gerek yok.”</p>
<p class="calibre3">“Şişakov'a telefon et/’ dedi Lyudmila Nikolayevna</p>
<p class="calibre3">ısrarla.</p>
<p class="calibre3">“Stalin ‘Başarılar dilerim/ diyecek, sen de tutup Şi-</p>
<p class="calibre3">şakov'a telefon edeceksin demek.”</p>
<p class="calibre3">Bugün Ştrum'da tuhaf, yeni bir duygu ortaya çıkmıştı. Stalin’in tanrılaştınlmasına öfkeleniyordu sürekli olarak. Gazeteler ilk sütundan son sütunlarına dek onun adıyla doluydu. Portreler, büsder, heykeller, oratoryolar, poemalar, marşlar... Ona baba diyorlardı, dâhi diyorlardı...</p>
<p class="calibre3">Stalin adının Lenin'i gölgede bırakması, Lenin’in zekâsının sivil yapısının karşısına Stalin'in askerî dehasının konulması Ştrum’u kızdırıyordu. Aleksey Tolstoy’un oyunlarından birinde Lenin, Stalin’in piposunu yakmak için emre amade bir şekilde kibrit çakıyordu. Bir ressam, Stalin'i Smolnıy’ın merdivenlerini çıkarken, Lenin’i ise onun peşi sıra telaşla, Çin horozu gibi koşarken resmediyordu. Bir tabloda Lenin ve Stalin halkın arasında resmedilmişlerse sadece yaşlılar, kadınlar ve çocuklar Le-nin’e sevgiyle bakıyorlar, Stalin'den yana ise silahlı dev adamlar, işçiler, makineli tüfek şeritleri sarınmış denizciler başlarını uzatıyorlardı. Tarihçiler, Sovyet ülkesinin yaşamındaki acı anlan anlatırken, konuyu, Kronştadt ayaklanması sırasında da, Tsantsin savunmasında da, Polonya saldınsı sırasında da Lenin sanki sürekli olarak Stalin’in tavsiyelerini alıyormuş gibi ortaya koyuyorlardı. Parti tarihçileri, Stalin’in katıldığı Bakü grevine ve bir zamanlar Stalin’in yazı işleri müdürlüğünü yaptığı <span class="calibre6">Brd</span>-<span class="calibre6">zola</span> gazetesine Rusya'daki tüm devrim hareketine verdiklerinden daha fazla yer veriyorlardı.</p>
<p class="calibre3">“<span class="calibre6">Brdzola</span>, <span class="calibre6">Brdzola”</span> diye öfkeyle yineliyordu Viktor Pavloviç. "Jelyabov vardı, Plehanov, Kropotkin vardı, De-kabristler vardı, şimdi ise sadece <span class="calibre6">Brdzola</span>, <span class="calibre6">Brdzola</span>...”</p>
<p class="calibre3">Rusya bin yıldır sınırsız bir mutlakiyet ülkesi, çarların ve gözdelerinin ülkesiydi. Ancak bin yıl boyunca Rusya tarihinde Stalin’inkine benzer bir güç olmamıştı.</p>
<p class="calibre3"><span class="calibre6">m</span></p>
<p class="calibre3">işte bugün artık Ştrum kızmıyor, korkmuyordu. Stalin’in gücü ne kadar büyükse, marşlar ve timballer kulakları ne kadar sağır ederse, canlı bir idolün ayaklarından tüten tütsü bulutu ne kadar kalınlaşırsa Ştrum'un mutlu heyecanı da o kadar artıyordu.</p>
<p class="calibre3">Hava kararmaya başlamıştı ama korkudan eser yoktu.</p>
<p class="calibre3">Stalin onunla konuşmuştu! Stalin ona, “Çalışmalarınızda başarılar dilerim,” demişti.</p>
<p class="calibre3">Hava karardığında sokağa çıktı.</p>
<p class="calibre3">Bu karanlık akşam vakti çaresizlik içinde olduğunu, ölüme mahkûm olduğunu hissetmiyordu. Sakindi. Biliyordu, orada, emirlerin yazıldığı yerde artık her şeyi biliyorlardı. Knmov’u, Dmitriy'i, Abarçuk'u, Madyarov'u, Çetverikov'u düşünmek garipti. Onlann yazgısı Ştrum’ un yazgısı olmamıştı. Onlan üzüntüyle ve bir yabancı gibi düşünüyordu. Ştrum kazandığı zafere seviniyordu, manevi gücü, aklı zafer kazanmıştı. Bugünkü mutluluğunun neden annesini sanki yanında gibi hissettiği o mahkemeyi andıran önyargılı görüşme günü yaşadıklarına benzemediği meselesi onu endişelendirmiyordu. Artık Madyarov tutuklanmış mı, Krımov onunla ilgili itirafta bulunmuş mu umurunda değildi. Yaşamında ilk kez, kışkırtıcı esprilerinden ve dikkatsiz konuşmalarından korkmuyordu.</p>
<p class="calibre3">Akşam geç vakit Lyudmila ve Nadya yattıklarında</p>
<p class="calibre3">telefon çaldı.</p>
<p class="calibre3">“Merhaba," dedi hafif bir ses ve Ştrum’u gündüz</p>
<p class="calibre3">hissettiği heyecandan sanki daha da büyük bir heyecan</p>
<p class="calibre3">kapladı.</p>
<p class="calibre3">"Merhaba/'dedi Ştrum.</p>
<p class="calibre3">“Sesinizi duymadan duramıyorum. Bana bir şeyler söyleyin."</p>
<p class="calibre3">"Maşa, Maşenka,” dedi Ştrum ve sustu.</p>
<p class="calibre3">"Viktor, sevgilim/’ dedi Marya İvanovna, "Pyotr Lavrentyeviç’e yalan söyleyemedim. Sizi sevdiğimi söyledim ona. Sizi bir daha hiç görmeyeceğime dair yemin ettim ona.”</p>
<p class="calibre3">Sabah Lyudmila Nikolayevna kocasının odasına girdi, saçlarını okşadı, alnından öptü.</p>
<p class="calibre3">“Gece uykumun arasında telefonda biriyle konuştuğunu duydum.”</p>
<p class="calibre3">"Hayır, sana öyle gelmiş,” dedi sakin sakin kansının</p>
<p class="calibre3">gözlerinin içine bakarak.</p>
<p class="calibre3">"Unutma, apartman yönetimine uğraman gerekiyor”</p>
<p class="calibre3"><a id="bookmark1"></a>43</p>
<p class="calibre3">Sorgu yargıcının ceketi, askeri gömlekler ve ceketler dünyasına alışkın gözler açısından garip görünüyordu. Sorgu yargıcının yüzü ise sıradan, hani şu pek çok politik görevli arasında görülen cinsten sarımsı beyaz bir yüzdü.</p>
<p class="calibre3">İlk sorulara yanıt vermek kolay, hatta hoştu, geri kalan sorular da sanki aynen soyadı, adı, baba adı gibi açık olacak gibiydi.</p>
<p class="calibre3">Tutuklunun yamtlannda sorgu yargıcına yardım konusunda aceleci bir hazırlık hissediliyordu. Sorgu yargıcı onunla ilgili hiçbir şey bilmiyordu. Aralanndaki masa onlan ayırmıyordu. İkisi de parti üye aidatlarını Ödüyorlar, <span class="calibre6">Çapayev'i</span> seyrediyorlar, MK’de talimatlan dinliyorlar, ikisi de Bir Mayıs günlerinde konuşma yapmaya fabrikalara gönderiliyorlardı.</p>
<p class="calibre3">İlk soruların sayısı çoktu ve tutuklu giderek rahatlıyordu. Çok geçmeden işin özüne geleceklerdi ve o, insanları kuşatmadan nasıl çıkardığını anlatacaktı.</p>
<p class="calibre3">işte masanın önünde oturan, gömleğinin yakası açık, düğmeleri sökük, tıraş olmamış yaratığın, bir adının, baba adının, soyadının olduğu, bir sonbahar günü doğduğu, Rus milliyetinden olduğu, iki dünya savaşma ve bir içsa-vaşa katıldığı, çetelerde yer almadığı, mahkemeye celbe-dilmediği, yirmi beş yıldır Sovyetler Birliği Komünist Partisi (Bolşevikler) içinde olduğu, Komintem delegesi seçildiği, Büyük Okyanus Sendikalar Kongresi delegesi olduğu, herhangi bir nişan ve madalyaya sahip olmadığı sonunda anlaşılmıştı.</p>
<p class="calibre3">Knmov’un içindeki gerginlik, kuşatma konusundaki düşüncelerle, Beyaz Rusya bataklıklannda ve Ukrayna tarlalannda onunla birlikte yürüyen insanlarla ilgiliydi.</p>
<p class="calibre3">İçlerinden hangisi tutuklanmıştı, hangisi sorguda iradesini ve vicdanını yitirmişti? Ve uzak yıllara ait ansızın sorulan bambaşka bir soru Knmov’u hayrete düşürmüştü: “Fritz Hacken’le tanışıklığınızın hangi zamana denk düştüğünü söyler misiniz?”</p>
<p class="calibre3">Uzun uzun düşündü, sonra şöyle dedi:</p>
<p class="calibre3">"Eğer yanılmıyorsam Sovyetler Birliği Sendikalar Birliği Merkez Kurulunda, Tomskiy'in odasında, eğer yanılmıyorsam 1927'nin ilkbahannda.”</p>
<p class="calibre3">Sorgu yargıcı, bu çok uzak olayı biliyormuş gibi başını eğerek onayladı.</p>
<p class="calibre3">Sonra derin bir soluk aldı, üzerinde “Her zaman saklanacak" yazan bir dosyayı açtı, dosyanın beyaz iplerini acele etmeden çözdü, yazılarla dolu sayfalan kanştırma-va başladı. Knmov. farklı renklerde mürekkeple yazılmış yazılan belli belirsiz görüyordu, kâh iki aralıkla, kâh tek aralıkla yazılmış daktilo yazısını, kırmızı, mavi kalemle ve bildiğimiz kurşunkalemle arada bir yayvan yayvan yazılmış notları görüyordu.</p>
<p class="calibre3">Sorgu yargıcı sayfalan, tıpkı dersini baştan sona öğrendiğinden emin olarak ders kitabını karıştıran üstün başarılı bir öğrenci gibi çeviriyordu.</p>
<p class="calibre3">Arada bir Krımov'a bir göz atıyordu. Artık o bir ressamdı, resmin gerçekle benzerliğini, dış çizgileri, karakteri, ruhun aynası olan gözleri kontrol ediyordu...</p>
<p class="calibre3">Bakışı ne kadar fena olmuştu... Knmov'un 1937'den sonra bölge komitelerinde, bölge polisinde, kütüphanelerde ve yayınevlerinde sık sık karşılaştığı yüzlerden olan bu sıradan yüz, bir anda sıradanlığını yitirmişti. Krımov'a tepeden tırnağa ayrı ayn küplerden oluşmuş gibi görünmüştü, ama bu küpler tek bir bütün, bir insan şeklinde birleşmiyordu. Bir kübün üzerinde gözler, İkincisinde ağır ağır hareket eden eller, üçüncüsünde sorular soran bir ağız. Küpler karışmış, orantılarını yitirmiş, ağız aşın derecede büyümüştü, gözler ağzın altındaydı, buruşuk alnın üstüne oturmuşlardı, alın ise çenenin olması gereken yerde bulunuyordu.</p>
<p class="calibre3">"İşte böyle,” dedi sorgu yargıcı ve yüzündeki her şey tekrar insanlaştı. Dosyayı kapadı, dosyanın üstündeki ipleri ise bağlamadan bıraktı.</p>
<p class="calibre3">Pantolonunun ve donunun düğmeleri sökük yaratık, "Bağı çözülmüş bot gibi,” diye düşündü.</p>
<p class="calibre3">Komünist Enternasyonal,” dedi sorgu yargıcı yavaş yavaş ve resmî bir tavırla, ardından da her zamanki sesiyle, "Nikolay Krımov, Komintern elemanı,” diye ekledi, sonra yine yavaş yavaş resmî bir şekilde şöyle dedi: “Üçüncü Komünist Enternasyonal.”</p><div class="calibre1">
<p class="calibre3">M</p></div>
<p class="calibre3">Sonra oldukça uzun bir süre hiçbir şey söylemeden</p>
<p class="calibre3">i *• î ••</p>
<p class="calibre3">duşundu.</p>
<p class="calibre3">“Oo, Muska Grinberg de yaman kadınmış/’ dedi yargıç aniden canlı ve kurnaz bir şekilde. Bunu hemcinsiyle konuşan bir erkek gibi söylemişti. Knmov şaşırdı, utandı, kıpkırmızı oldu.</p>
<p class="calibre3">Evet öyleydi! Ama ne kadar uzun zaman önceydi, utancı ise hâlâ sürüyordu. Galiba o sırada Jenya’ya âşık olmuştu. Galiba işten çıkıp eski arkadaşına uğramış, aldığı borcu geri vermek istemişti, galiba seyahat için para almıştı. Bundan sonrasını ise “galiba"sız, gayet iyi anımsadı. Konstantin evde değildi. Aslında Muska Grinberg hiçbir zaman hoşuna gitmemişti. Sürekli sigara içmekten kalınlaşmış bir sesle ve kendine büyük bir güven duyarak her konuda hüküm verirdi. Felsefe Enstitüsünde Parti Komitesi sekreter yardımcısıydı, doğrusu güzel, nasıl derler boylu boslu bir kadındı. Oh... Kostya’nın karısını kanepenin üstünde pençelerinin arasına almış, daha sonra iki kez daha onunla görüşmüştü...</p>
<p class="calibre3">Bir saat önce sorgu yargıcının onunla ilgili hiçbir şey bilmediğini, köy kökenli bir işçi olduğunu bilmediğini</p>
<p class="calibre3">düşünüyordu.</p>
<p class="calibre3">İşte zaman geçiyordu ve sorgu yargıcı yabancı komünistlerle, Nikolay Grigoryeviç’in arkadaşlarıyla ilgili sorular sorup duruyordu. Onların eş dost arasında kullanılan adlannı ve esprili takma adlarını, karılarının, sevgililerinin adlarını biliyordu yargıç. Bilgilerinin fazlalığında</p>
<p class="calibre3">kötü bir şey vardı.</p>
<p class="calibre3">Nikolay Grigoryeviç, her söylediği söz tarih açısından önem taşıyan çok büyük bir adam bile olsa bu kadar ıvır zıvır, bu kadar önemsiz şeyi bu dosyada toplamaya değmezdi.</p>
<p class="calibre3">Fakat önemsiz bir şey yoktu.</p>
<p class="calibre3">Nerede yürümüşse ayağının izi kalıyor, maiyetindekiler peşini bırakmıyor, yaşamını unutturmuyorlardı.</p>
<p class="calibre3">Bir arkadaşı hakkında alaycı bir düşünce, okunmuş</p>
<p class="calibre3">bir kitapla ilgili bir söz, bir doğum gününde yaptığı esprili bir konuşma, üç dakikalık bir telefon konuşması, toplantı başkanlık heyetine yazdığı öfkeli bir not... Bunların hepsi ipli dosyada toplanmıştı.</p>
<p class="calibre3">Sözleri, davranışları toplanmış, kurutulmuş, geniş bir kuru bitki koleksiyonu oluşturmuştu. Yabani otları, ısırganı, devedikenini, kazayağını kim bilir hangi kötü parmaklar nasıl bir gayretle toplamıştı...</p>
<p class="calibre3">Yüce devlet onun Muska Grinberg'le yaşadığı aşk hikâyesiyle uğraşıyordu. İncir çekirdeğini doldurmayacak sözler, ıvır zıvır şeyler onun inancıyla birbirine geçiyor, Yevgeniya Nikolayevna’ya olan aşkı hiçbir anlam ifade etmiyordu da rastlantısal, boş ilişkiler anlam taşıyordu. Artık önemli olanı önemsizlerden ayırt edemiyordu. Stalin’in felsefe bilgisiyle ilgili olarak söylediği saygısızca bir tümce, uyku uyumadan yaptığı on yıllık parti çalışmasından daha önemli görünüyordu. 1932’de Lozovskiy’in çalışma odasında Almanya'dan gelen bir yoldaşla sohbet ederken Sovyet sendikal hareketinde devlet unsurunun son derece fazla, proleter unsurların son derece az olduğunu gerçekten söylemiş miydi? Yoldaş da ihbar etmişti.</p>
<p class="calibre3">Tanrım, hepsi yalan! Kırılgan ve yapışkan bir örümcek ağı ağzına, burun deliklerine giriyor</p>
<p class="calibre3">“Lütfen anlayın yargıç yoldaş...”</p>
<p class="calibre3">“Yargıç yurttaş.”</p>
<p class="calibre3">“Evet evet, yurttaş. Bu bir tuzak, bir önyargı. Çeyrek yüzyıldır partideyim. 1917'de askerleri isyana teşvik ettim. Dört yıl Çin’de kaldım. Gece gündüz çalıştım. Yüzlerce insan beni tanır... İçsavaş sırasında gönüllü olarak cepheye gittim, en zor anlarda insanlar bana güvendiler, peşimden geldiler. Ben..."</p>
<p class="calibre3">Yargıç, “Ne o, buraya takdirnarr. jlmaya mı geldiniz yoksa? Ödül listesi mi dolduruyorsunuz?” diye sordu.</p>
<p class="calibre3">Gerçekte de takdirname peşinde koşmamıştı.</p>
<p class="calibre3">Sorgu yargıcı başını salladı:</p>
<p class="calibre3">“Bir de yakınıyor, karısı paket getirmiyor diye. Ne koca ama!"</p>
<p class="calibre3">Bu sözleri hücrede Bogoleyev’e söylemişti. Aman Tanrım! Katsenelenbogen şaka yollu şöyle demişti ona: “Yunanlı her şey akar diye kehanette bulunmuş, bizse herkes ihbar eder diyelim."</p>
<p class="calibre3">Tüm yaşamı ipli bir dosyaya girerken enini, boyunu, orantısını yitirmişti... Her şey yapışkan, gri bir tel şehriye halinde birbirine karışmıştı ve neyin daha önemli olduğunu, Şanghay’ın insanda derman bırakmayan boğucu havasında yaptığı olağanüstü yeraltı çalışmasının mı, Sta-lingrad’daki nehir geçişlerinin mi, devrimci inancın mı yoksa pek az tanıdığı bir edebiyat eleştirmenine Sovyet gazetelerinin yavanlığıyla ilgili olarak Çam Sanatoryumunda söylediği birkaç öfkeli sözün mü daha önemli olduğunu kendisi de bilmiyordu artık.</p>
<p class="calibre3">Yargıç, alçak sesle, iyilikle ve tatlılıkla, "Şimdi faşist Hacken’in sizi casusluk ve bozgunculuk çalışmasına nasıl soktuğunu anlatın bana/’ dedi.</p>
<p class="calibre3">“Fakat, ciddi olamazsınız..."</p>
<p class="calibre3">“Knmov, aptallık etmeyin. Siz de görüyorsunuz, yaşamınızın her adımını biliyoruz."</p>
<p class="calibre3">“Tam da bu yüzden zaten../’</p>
<p class="calibre3">“Bırakın bunlan Knmov. Güvenlik organlarını aldatamazsınız."</p>
<p class="calibre3">Evet, ama yalan bu!"</p><div class="calibre1">
<p class="calibre3">ıı</p></div>
<p class="calibre3">Knmov</p>
<p class="calibre3"><span class="calibre6">w</span></p>
<p class="calibre3">suçunu itiraf ederken sizinle arasındaki suç ilişkisini de</p>
<p class="calibre3">anlattı."</p>
<p class="calibre3">“Bana Hacken’in itiraflanndan on tanesini olsun gösterin. Yalan! Saçma! Eğer elinizde Hacken'in böyle bir itirafı varsa neden benim gibi bir bozguncuya, bir casusa askeri komiserlik yapma, savaşta insanlara liderlik yapma görevi verdiler? O zaman neredeydiniz, nereye</p>
<p class="calibre3">bakıyordunuz?"</p>
<p class="calibre3">"Sizi buraya bize akıl öğretin diye mi çağırdılar? Organların çalışmasını yönetin diye mi yoksa?”</p>
<p class="calibre3">"Burada yönetmenin, akıl vermenin işi ne! Mantık denen bir şey var. Ben Hacken ’i tanırım. Beni zan altında bırakacak bir şey söyleyemez. Söyleyemez!"</p>
<p class="calibre3">"Neden söyleyemez?”</p>
<p class="calibre3">“O komünisttir, bir devrim savaşçısıdır.”</p>
<p class="calibre3">Yargıç sordu:</p>
<p class="calibre3">"Bundan her zaman emin miydiniz?”</p>
<p class="calibre3">"Evet,” diye yanıtladı Knmov, "her zaman!”</p>
<p class="calibre3">Yargıç başını eğerek dosyanın sayfalarını karıştırdı, bir yandan da sinirli bir şekilde yineliyordu:</p>
<p class="calibre3">"Her zaman derseniz iş değişir... iş değişir...” Krımov’a bir sayfa uzattı. Sayfanın bir kısmını eliyle kapatarak, "Okusanıza," dedi.</p>
<p class="calibre3">Knmov yazılara bakarken omuzlannı kaldırdı. "İğrenç," dedi sayfadan uzaklaşarak.</p>
<p class="calibre3">"Niçin?”</p>
<p class="calibre3">"Hacken'in namuslu bir komünist olduğunu açıkça söylemeye cesareti yok adamın ve onu suçlayacak kadar alçak da değil, bu yüzden kıvırtıyor.”</p>
<p class="calibre3">Sorgu yargıcı elini çekti ve Krımov’a, Knmov'un imzasını ve Şubat 1938 tarihini gösterdi.</p>
<p class="calibre3">Susmuşlardı. Sonra yargıç sert bir biçimde sordu: "Belki de sizi dövdüler, bu yüzden böyle ifadeler verdiniz, ne dersiniz?”</p>
<p class="calibre3">"Hayır, beni dövmediler."</p>
<p class="calibre3">Yargıcın yüzü yine küplere ayrılmıştı, öfkeli gözleri tiksinerek bakıyor, ağzı şöyle diyordu:</p>
<p class="calibre3">“İşte böyle. Kuşatma sırasında da müfrezenizi iki gün bırakıp gitmişsiniz. Sizi askeri bir uçakla Alman or-</p>
<p class="calibre3">dulan grup karargâhına götürmüşler ve önemli bilgiler vermiş, yeni talimatlar almışsınız/’</p>
<p class="calibre3">“Deli saçması/’ diye mırıldandı gömleğinin yakası açık yaratık.</p>
<p class="calibre3">Yargıç ise işi daha da ileri götürdü. Knmov artık kendini bir ideolojiye bağlı, güçlü, zihni pırıl pırıl, devrim uğruna cellat kütüğüne gitmeye hazır biri olarak hissetmiyordu.</p>
<p class="calibre3">Kendini zayıf, kararsız hissediyordu, gereğinden fazla gevezelik ediyordu, saçma sapan dedikodulan tekrarlıyordu, Sovyet halkının Stalin yoldaşa karşı beslediği duyguyla alay ediyordu. Arkadaş seçme konusunda titiz değüdi, dosdarının arasında cezaya çarptırılmış pek çok kişi vardı. Teorik görüşlerinde bir kanşıklık hüküm sürüyordu. Arkadaşının karısıyla birlikte olmuştu. Hacken hakkında alçakça, ikiyüzlü ifadeler vermişti.</p>
<p class="calibre3">Burada oturan ben miyim acaba, bütün bunlar benim başımdan mı geçiyor? Bu bir düştü, bir yaz gecesi görülen harika bir düş...</p>
<p class="calibre3">“Savaştan önce de uluslararası devrim hareketinin yöneticilerinin durumlan hakkında yurtdışmdaki Troç-kist bir merkez için bilgi veriyordunuz/'</p>
<p class="calibre3">Zavallı, pis bir yaratığın ihanetinden kuşku duymak için ne bir budala ne de bir alçak olmaya gerek vardı. Yargıcın yerinde olsa Knmov da böyle bir yaratığa gü~ venmezdi. 1937'de partiden uzaklaştınlarak ya da baskı yapılarak tasfiye edilenlerin yerine gelen yeni parti üyesi tipini biliyordu. Bunlar ondan farklı bir yapıda insanlardı. Başka kitaplan farklı bir biçimde okuyorlardı. Okumuyorlar, “üzerinde çok çalışıyorlardı.” Yaşamın maddi nimetlerini seviyorlar ve değerini biliyorlardı, devrimci fedakârlık onlara yabancıydı ya da karakterlerinin temelinde devrimci fedakârlık bulunmuyordu. Yabancı dil bilmiyorlardı, kendi Rusluklarını seviyorlardı, ama Rus-çayı yanlış konuşuyorlar, sözcükleri yanlış telaffuz ediyorlardı. Aralarında zeki insanlar vardı, ama sanki asıl çalışma güçlerini düşünceden, akıldan değil, pratik yete-neklerinden ve kurnazlıklarından, görüşlerindeki küçük</p>
<p class="calibre3"><span class="calibre11">m</span></p>
<p class="calibre3">burjuva sağduyusundan alıyorlardı.</p>
<p class="calibre3">Knmov, parti içindeki yeni kadroların da eski kadroların da büyük bir birlik halinde birleştiklerini, davanın fikir ayrılığı içinde değil, birlik ve bütünlük içinde olduğunu anlıyordu. Ama kendisinin yeni insanlara karşı üstünlüğünü, Leninci bir Bolşevik’in üstünlüğünü her zaman hissediyordu.</p>
<p class="calibre3">Yargıçla arasındaki ilişkinin şimdi artık yargıcı kendisine yaklaştırmaya, onu bir parti arkadaşı olarak kabul etmeye hazır bulunması olmadığının farkına varmıyordu. Şimdi yargıçla birlik isteği acınacak bir umuttan ibaretti. Bu umut, yargıcın Nikolay Knmov’u kendisine yaklaştırması, onun sadece kötü, önemsiz, pis biri olmadığını hiç değilse kabul etmesi umuduydu.</p>
<p class="calibre3">Knmov da bunun nasıl olduğunu fark etmemişti ama artık yargıcın kendine güveni tam anlamıyla bir komünistin kendine güveniydi.</p>
<p class="calibre3">Knmov, onu için için yiyip bitiren zayıflığı beyninin zarını soyup atarak birden bağırmaya başladı:</p>
<p class="calibre3">"Ağzımdan tek kelime alamazsınız! Yalan ifadelerin altını imzalamam! Duyuyor musunuz? İşkence altında bile imzalamam!"</p>
<p class="calibre3">"Biraz düşünün/’ dedi yargıç.</p>
<p class="calibre3">bakmıyordu</p>
<p class="calibre3">zaman geçiyordu. Knmov’un dosyasını kenara itti ve masadan birtakım kâğıtlar aldı. Krımov'u unutmuş gibiydi, acele etmeden, gözlerini kısarak, düşüncelerini toplayarak bir şeyler yazıyordu. Sonra yazdıklannı okudu, tekrar düşündü, çekmeceden bir zarf çıkardı ve üzerine adres yazmaya koyuldu. Herhalde resmî bir mektup değildi. Sonra adresi bir daha okudu ve zarfın üzerindeki soyadının altını iki kez çizdi. Sonra dolmakalemine mürekkep doldurdu, kalemin ucundaki mürekkep damlalarını uzun uzun sildi. Sonra küllüğün üstünde kurşunkalemlerini yonttu; kalemlerden birinin ucu her defasında kınlıyordu, ancak yargıç kaleme kızmıyor, sabırla yeniden ucunu sivriltmeye girişiyordu. Sonra kalemin sivriliğini parmağında denedi.</p>
<p class="calibre3">Yaratık ise düşünüyordu. Düşünmesi gereken çok şey vardı.</p>
<p class="calibre3">Bu kadar çok muhbir nereden çıkmıştı? Aklını başına toplaması, kimin ihbar ettiğini bulması gerekiyordu. Bulsa neye yarardı? Muska Grinberg... Yargıç daha Jenya'ya da gelecek... Ashnda tuhaf, onunla ilgili tek soru sormadı, tek söz etmedi... Yoksa Vasya mı verdi benimle ilgili bilgiyi... Ama neyi itiraf edeceğim ben, neyi? İşte ben buradayım ama sır, sır olarak kalıyor, parti, bütün bunlara neden gerek duyuyorsun? İosif, Koba, Soso. O kadar iyi ve güçlü insanı hangi günahlan için öldürdü? Sorgu yargıcının sorulanndan değil sessizliğinden, suskun kaldığı şeylerden korkmak gerek, Katsenelenbogen haklı. Eh elbette Jenya'dan da söz açacak, anlaşılan onu da tutukladılar. Nerden çıktı bütün bunlar, nasıl başladı? Gerçekten burada mıyım? Yaşamımda ne kadar büyük bir keder, ne kadar çok pislik var. Affedin beni Stalin yoldaş! Sizin bir tek sözünüz yeter İosif Vissarionoviç! Suçluyum, ipin ucunu kaçırdım, gevezelik ettim, kuşku duydum, parti her şeyi biliyor, her şeyi görüyor O edebiyatçıyla neden, neden konuştum sanki? Ama yine de fark etmezdi. Bu arada kuşatmanın ne ilgisi vardı burada? Bunların hepsi garip şeyler, iftira, yalan, provokasyon. O zaman Hacken hakkında neden bir şey söylemedim, kardeşim, dostum, senin saflığından kuşkum yok. Hacken de talihsiz gözlerini ondan ayırmıştı...</p>
<p class="calibre3">Yargıç ansızın sordu:</p>
<p class="calibre3">“Ee, nasıl, anımsadınız mı?"</p>
<p class="calibre3">Knmov kollarını iki yana açtı:</p>
<p class="calibre3">"Anımsamam gereken bir şey yok," dedi.</p>
<p class="calibre3">Telefon çaldı.</p>
<p class="calibre3">“Buyurun,” dedi yargıç, Krımov’a şöyle bir göz atıp, “Evet hazırla, zamanı yakında gelecek,” diye devam etti ve Krımov'a konuşma onun hakkındaymış gibi geldi.</p>
<p class="calibre3">Sonra yargıç almacı yerine koydu ve tekrar kaldırdı. Şaşırtıcı bir telefon konuşmasıydı, sanki yanında bir insan değil de dört ayaklı bir hayvan oturuyordu. Yargıç görünüşe bakılırsa kansıyla konuşuyordu.</p>
<p class="calibre3">İlkin evle ilgili sorular geldi:</p>
<p class="calibre3">“Özel mağazada mı? Demek kaz, iyi iyi... Neden birinci kupona vermediler? Sergey’in karısı daireye telefon etti, birinci kuponuyla koyun budu almış, bizi de çağır-</p>
<p class="calibre3">suzme</p>
<p class="calibre3">ekşi değil, sekiz yüz gram... Gaz nasıl yanıyor bugün? Takım elbiseyi unutma."</p>
<p class="calibre3">Sonra şöyle konuşmaya başladı:</p>
<p class="calibre3">“Ee, nasıl, çok özlemiyorsun ya? Rüyanda mı gördün?.. Nasıl gördün? Yine donla mı? Yazık... geldiğimde benden bir şeyler öğrenirsin artık... Temizlik mi dedin, iyi, yalnız bana bak sakın ağır bir şey kaldırmaya kalkma, yasak."</p>
<p class="calibre3">Bu küçük burjuva harcıâlemliğinde inanılmaz bir şey vardı: Konuşma insanca bir konuşmaya daha fazla benzediği ölçüde konuşmayı yapan kişi insana daha az benziyordu. İnsanın hareketlerini kopyalayan maymun görünüşü bir şekilde ürkütücü oluyor... Bu sırada Knmov, açıkçası kendisini de insan gibi hissetmiyordu, zaten bir yabancının yanında bu tür konuşmalar yapılmaz... “Dudaklarından öperim... İstemiyorsun... peki, tamam tamam...”</p>
<p class="calibre3">Tabii Bogoleyev’in teorisine göre eğer Knmov bir kedi, kurbağa, kuş ya da basit bir böcek olsaydı bu konuşmada şaşılacak bir taraf olmazdı.</p>
<p class="calibre3">“Altı mı yanıyor? Hadi koş koş, hoşça kal," dedi yargıç son olarak.</p>
<p class="calibre3">Sonra bir kitap ve bir bloknot çıkardı, okumaya, zaman zaman da küçük bir kurşunkalemle not almaya başladı. Belki bir derneğin çalışmalanna, belki de bir rapor yazmaya hazırlanıyordu...</p>
<p class="calibre3">Korkunç bir öfkeyle, “Jimnastik gösterisinde gibi niye sürekli ayaklannızı yere vuruyorsunuz?" dedi. “Ayaklarım uyuşuyor, yargıç yurttaş.”</p>
<p class="calibre3">Ama yargıç tekrar bilimsel kitabına gömüldü.</p>
<p class="calibre3">On dakika kadar sonra dalgın dalgın sordu:</p>
<p class="calibre3">“Ee, nasıl, anımsadınız mı?”</p>
<p class="calibre3">“Yargıç yurttaş, tuvalete gitmem gerek.”</p>
<p class="calibre3">Yargıç derin bir soluk aldı, kapıya gitti, alçak sesle seslendi. Köpek sahiplerinin köpekleri münasebetsiz bir zamanda gezmek istediklerinde yüzleri böyle olur İçeri arazi üniformalı bir Kızıl Ordu askeri girdi. Knmov şaşmaz bir bakışla askeri inceledi: Her şeyi yerli yerindeydi, bel kayışı düzgün takılmıştı, yakası temizdi, kepi gerektiği gibi giyilmişti. Sadece bu genç askerin yaptığı iş askerlik işi değildi.</p>
<p class="calibre3">Krımov ayağa kalktı, uzun süre sandalyede oturmaktan uyuşan bacaklan ilk adımlannı attığında bükülüyordu. Tuvalette, nöbetçi onu gözetlerken de, dönüş yolunda da hızlı hızlı düşünüyordu. Düşünmesi gereken çok şey vardı.</p>
<p class="calibre3">Knmov tuvaletten döndüğünde yargıç yoktu, kırmızı kordonla zıhlanmış mavi yüzbaşı apoletli üniforma giymiş genç bir adam oturuyordu onun yerinde. Yüzbaşı, tutukluya sanki hayatı boyunca ondan nefret etmiş gibi kaşlarını çatarak baktı.</p>
<p class="calibre3">"Ne dikilip duruyorsun?” dedi yüzbaşı. “Otur! Dik otur moruk, niye kamburunu çıkarıyorsun? Bir tane indiririm, dimdik olursun!"</p>
<p class="calibre3">"Tanışmış olduk/’ diye düşündü Knmov ve öyle korktu ki, savaşta bile hiçbir zaman bu kadar korkma-mıştı.</p>
<p class="calibre3">"Şimdi başlıyor,” diye düşündü.</p>
<p class="calibre3">Yüzbaşı bir bulut halinde tütün dumanı saldı ve sesi bu gri dumanın içinde şöyle devam etti:</p>
<p class="calibre3">"İşte kâğıt, işte kalem. Ne yani senin yerine ben mi</p>
<p class="calibre3">yazacağım?"</p>
<p class="calibre3">Krımov’a hakaret etmek yüzbaşının hoşuna gidiyordu. Yoksa görevi bu muydu? Topçulara bazen düşmana taciz ateşi açmasını emrederler, onlar da gece gündüz ateş ederler.</p>
<p class="calibre3">"Ne biçim oturuyorsun? Buraya uyumaya mı geldin?”</p>
<p class="calibre3">Birkaç dakika sonra tutukluya tekrar seslendi:</p>
<p class="calibre3">“Hey duymuyor musun, sana dedim, seni ilgilendirmiyor mu yoksa?”</p>
<p class="calibre3">Pencereye gitti, karartma perdesini kaldırdı, ışığı söndürdü ve somurtkan yüzüyle sabah Knmov'un gözlerinin içine baktı. Lubyanka'ya geldiğinden beri ilk kez gün ışığını gördü.</p>
<p class="calibre3">“Geceyi burada geçirmişiz,” diye düşündü Nikolay Grigoryeviç.</p>
<p class="calibre3">Yaşamında daha kötü bir sabah var mıydı? Birkaç hafta önce bir bomba çukurunda mutlu ve özgür bir insan olarak ilerisini gerisini düşünmeden yatan, başının üstünde demirlerin uluduğu o değil miydi?</p>
<p class="calibre3">Ama zamanlar birbirine karışmıştı: Bu çalışma odasına gireli sonsuz denecek kadar uzun bir zaman olmuştu, oysa çok yakın bir zaman Önce Stalingrad'daydı.</p>
<p class="calibre3">İç hapishanenin iç avlusuna açılan pencerenin arkasında nasıl gri, taştan bir ışık vardı. Işık değil, bulaşık su-</p>
<p class="calibre3">yuydu. Bu kış gününün sabah ışığında nesneler elektrik ışığındakinden daha bayağı, daha somurtkan, daha düşman görünüyordu.</p>
<p class="calibre3">Hayır, çizmeleri sıkmıyordu, ayaklan şişmişti. Geçmiş yaşamını ve çalışmasını 1941 kuşatmasıyla ne şekilde birleştirmişlerdi burada? Birbiriyle birleşmeyecek şeyleri kimin parmaklan birleştirmişti? Bunu niçin yapmıştı? Bütün bunlar kimin için gerekliydi? Ne için?</p>
<p class="calibre3">Düşünceler o kadar güçlü yanıyordu ki, sırtındaki ve belindeki sızıyı zaman zaman unutuyor, şişmiş bacak-lannın çizmenin konçlarını gerdirdiğini hissetmiyordu.</p>
<p class="calibre3">Hacken, Fritz... 1938 yılında böyle bir odada bu şekilde oturduğumu nasıl oldu da unutabildim, evet ama bu şekilde değildi, cebimde izin belgesi vardı... En rezilce şey aklına geldi şimdi: Herkesin, izin belgesi düzenleyen bürodaki görevlinin, kapıoların, askeri üniformalı asansör-cünün hoşuna gitme isteği. Sorgu yargıcı, “Knmov yoldaş, lütfen bize yardımcı olun,” diyordu. Hayır, en rezil şey hoşa gitme isteği değildi. En rezil şey içtenlik isteğiydi! Şimdi aklına geldi işte! Burada gerekli oıan sadece ve sadece içtenlikti! O da içtendi, Hacken'in Spartakist hareket değerlendirmesindeki hatalanm, Thalman'a duyduğu düşmanlığı, kitap için para alma isteğini, Elsa hamileyken Elsa’dan aynlmasını anımsıyordu... Aslında iyi şeyler de anımsıyordu... Sorgu yargıcı onun şu tümcesini not etmişti: “Yıllar öncesinden gelen tanışıklığımıza dayanarak partiye karşı doğrudan bozguncu harekedere katılmasını çok küçük bir olasılık olarak görürüm, ama iki taraflı çalışma olasılığını tam olarak gözden uzak tutamam...”</p>
<p class="calibre3">Evet, aslında o ihbar etmişti... Bu her zaman saklanacak dosyadaki her şey aynı şekilde samimi olmak isteyen arkadaşları tarafından söylenmişti. Niçin samimi olmak istemişti? Parti görevi mi? Yalan! Yalan! İçtenlik sadece ve sadece deli gibi masaya yumruk atıp “Hacken,</p>
<p class="calibre3">kardeşim, dostum suçsuzdur!” diye bağırdığında söz konusuydu. Belleğini yoklayıp saçma sapan bir şey buluyor, pireleri yakalıyor, imzası olmadan ona bu büyük binadan çıkma izninin verilmeyeceği adama oyunda yardım ediyordu. Sorgu yargıcının, “Bir dakika, sizin izin belgenizi imzalayayım, Krımov yoldaş," dediği zamanki açgözlü mutluluk duygusunu da düşündü. Hacken’in hapse atılmasına yardımcı olmuştu. Cebinde imzalı izin belgesiyle nereye gitmişti doğruları seven adam? Arkadaşının karısı Muska Grinberg’e gitmemiş miydi? Ancak aslında Hacken hakkında söylediği her şey doğruydu. Ama burada onun hakkında söylenen şeyler de aynı şekilde doğruydu. Aslında Fedya Yevseyev'e Stalin’in felsefi bilgisizliğiyle ilgili bir aşağılık kompleksi olduğunu söylemişti. Görüştüğü insanların tüyler ürpertici listesi şöyleydi: Nikolay İvanoviç Buharin, Grigoriy Yevseyeviç Zinov-yev, Lomov, Şatskiy, Pyatnitskiy, Lominadze, Ryutin, kızıl saçlı Şlyapnikov; Akademi’de Lev Borisoviç Debo-rin’in yanma gitmişti; Laşeviç, Yan Gamarnik, Luppol; enstitüde yaşlı Ryazanov'la görüşmüştü; Sibirya'da iki kez eski arkadaşlıklarına dayanarak Eyhe’nin evinde kalmıştı; evet, bir zamanlar Kiev’de Sknpnik, Harkov'da Stanislav Kosior ve Ruth Fisher... Oho... Tann’ya şükür sorgu yargıcı en önemlisini anımsamamıştı, bir zamanlar Lev Davidoviç Troçki ona karşı hiç fena davranmazdı...</p>
<p class="calibre3">Köküne kadar çürümüştü, diyecek ne kalmıştı artık. Neden? Evet, onlar benden daha fazla suçlu değiller! Ama ben imza atmadım. Bekle, Nikolay imzalayacaksın. Hem de nasıl imzalarsın, onlar da imzaladılar! Galiba asıl alçaklığı sona saklamışlar. Üç gün uykusuz bırakacaklar, sonra dayak atmaya başlayacaklar. Evet, bütün bunlar genel olarak düşününce sosyalizm gibi görünmüyor. Partim neden beni yok etmeye gerek duyuyor? Diğer herkesi? Aslında devrimi yapanlar Malenkov, Jdanov,</p>
<p class="calibre3">Şçerbakov değil, bizlerdik. Hepimiz devrim düşmanlarına karşı acımasızdık. Devrim niçin bize karşı acımasız davranıyor? Belki de bu yüzden acımasız... Belki de bu devrim falan değil, bu yüzbaşı nasıl bir devrim olabilir, Kara Yüzler çetesinden biri, bir eşkıya.</p>
<p class="calibre3">Havanda su dövüyordu, zamansa geçip gidiyordu.</p>
<p class="calibre3">Sırtındaki ve bacaklarındaki ağrı ve bitkinlik üzerine çullanmış eziyordu. Tek istediği ranzasına uzanmak, çıplak ayak parmaklarını oynatmak, ayaklarını yukarı kaldırmak, baldırlarını kaşımaktı.</p>
<p class="calibre3">“Uyuma!'<sup class="calibre7">1</sup> diye bağırdı yüzbaşı askeri bir komut verir gibi.</p>
<p class="calibre3">Sanki Knmov bir an gözlerini yumsa Sovyet devleti yıkılacak, cephe delinecekti...</p>
<p class="calibre3">Knmov tüm yaşamı boyunca bu kadar çok küfür işitmemişti.</p>
<p class="calibre3">Dostlan, sevgili yardımcıları, sekreterleri, samimi sohbet arkadaşları, onun sözlerini ve davranışlarını biriktirmişlerdi. Anımsıyor ve dehşete kapılıyordu: “Bunu İvan’a söylemiştim, sadece İvan’a”; "Grişka’yla aramızda böyle bir konuşma olmuştu, aslında Grişka’yla yirmi yılından beri tanışınz”; “Bu konuşma Maşka Meltser’le benim aramda olmuştu, ah Maşka, Maşka.”</p>
<p class="calibre3">Sorgu yargıcının Yevgeniya Nikolayevna'dan paket beklememesi gerektiğine ilişkin sözleri geldi birden aklına... Yakın zaman önce hücrede Bogoleyev le yaptığı bir konuşmaydı bu. İnsanlar Knmov'un kurutulmuş bitki koleksiyonunu son güne dek doldurmuşlardı.</p>
<p class="calibre3">Gündüz bir tas çorba getirdiler, elleri öyle titriyordu ki, başını eğmesi ve çorbayı tasın kenarından yudumlaması gerekti, kaşık tasa çarpıyor, ses çıkanyordu.</p>
<p class="calibre3">“Domuz gibi yiyorsun,” dedi yüzbaşı sıkıntılı bir şekilde.</p>
<p class="calibre3">Sonra bir olay daha oldu: Knmov yine tuvalete gitmek istedi. Koridorda yürürken artık hiçbir şey düşünmüyordu, ama tuvaletin önünde dururken yine de iyi ki düğmeleri sökmüşler diye düşündü, parmaklan titriyordu, düğmeleri ne açabilecek ne de ilikleyebilecekti.</p>
<p class="calibre3">Zaman yine ilerliyor, çalışıyordu. Yüzbaşı apoletlerindeki devlet galip gelmişti. Kafasının içinde koyu, gri bir duman vardı, herhalde bir maymunun beyninde böyle bir duman olurdu. Geçmiş ve gelecek yoktu, kıvnk kıvrık ipli dosya yoktu. Tek bir şey vardı: çizmelerini çıkarmak, kaşınmak, uyumak.</p>
<p class="calibre3">Sorgu yargıcı tekrar geldi.</p>
<p class="calibre3">"Biraz kestirdiniz mi?" diye sordu yüzbaşı.</p>
<p class="calibre3">Sorgu yargıcı çok eski bir asker esprisini yineleyerek ders verir gibi bir edayla, "Komutan uyumaz, dinlenir,” dedi.</p>
<p class="calibre3">“Doğru,” diye onayladı yüzbaşı. “Zaten astlar biraz abartırlar işi.”</p>
<p class="calibre3">İşbaşı yapan bir işçi nasıl tezgâhını gözden geçirir, bir önceki vardiyadan arkadaşıyla iş konusunda karşılıklı söz alışverişinde bulunursa sorgu yargıcı da Krımov'a, yazı masasına baktı:</p>
<p class="calibre3">“Peki tamam, yüzbaşı yoldaş,” dedi.</p>
<p class="calibre3">Saate baktı, masadan dosyayı aldı, iplerini çözdü, sayfaları karıştırdı ve ilgiyle, canlı bir şekilde, “Demek devam ediyoruz Knmov,” dedi.</p>
<p class="calibre3">Ve işe koyuldular.</p>
<p class="calibre3">Bugün sorgu yargıcını ilgilendiren konu savaştı. Yine bilgilerinin çok fazla olduğu anlaşıldı: Knmov’un bulunduğu görevleri biliyordu, alayların, orduların numaralarını biliyordu, Knmov'la birlikte savaşmış insanlann adlarını sayıyordu, Siyasi Şube’de söylediği sözleri, cahil bir generalin yazdığı tezkereyle ilgili düşüncelerini ona anımsatıyordu.</p>
<p class="calibre3">Knmov'un cephedeki bütün çalışması, Alman ateşi</p>
<p class="calibre3">altında yaptığı konuşmalar, ordunun geri çekildiği, soğuğun hüküm sürdüğü o ağır yokluk günlerinde Kızıl Ordu askerleriyle paylaştığı inancı, her şey bir anda varlığına son vermişti.</p>
<p class="calibre3">Zavallı bir geveze, iki tarafa da oynayan bir casus, arkadaşlarım bölmüş, onlara güvensizlik ve umutsuzluk duygusu bulaştırmıştı. Casusluk ve bozgunculuk faaliyetini sürdürmesi için cephe hattını geçmesine Alman istihbaratının yardım etmiş olmasından kuşku duyulabilir miydi?</p>
<p class="calibre3">Dinlenmiş olan sorgu yargıcının canlılığı yeni sorgunun ilk dakikalarında Knmov’a da geçmişti.</p>
<p class="calibre3">“Nasıl isterseniz," dedi Knmov, “ama casus olduğumu asla kabul etmem!”</p>
<p class="calibre3">Yargıç pencereye baktı, hava kararmaya başlıyordu, masanın üstünde duran kâğıtları zor görüyordu.</p>
<p class="calibre3">Masa lambasını yaktı, mavi karartma perdesini indirdi.</p>
<p class="calibre3">Kapının arkasından insanın içini daraltan, vahşi hayvan ulumasına benzer bir ses geldi, sonra birden kesildi,</p>
<p class="calibre3">ortalık sessizleşti.</p>
<p class="calibre3">Yargıç, masanın ardına tekrar geçip otururken, “Demek öyle Knmov,” dedi.</p>
<p class="calibre3">Krımov’a rütbesinin yükselmemesinin nedenini bilip bilmediğini sordu ve açık ve net olmayan bir yanıt aldı.</p>
<p class="calibre3">"Cephede tabur komiseri olarak dolaşıp durmuşsunuz, oysa sizin ordu ya da hatta cephe Askeri Kurul üyesi olmanız gerekirdi.”</p>
<p class="calibre3">Bir an sustu, gözlerini Krımov'a dikerek belki de ilk kez bir sorgu yargıcı gibi baktı ve resmî bir şekilde şöyle dedi:</p>
<p class="calibre3">“Troçki de sizin makaleleriniz hakkında 'Mermer gibi’ diyordu. O alçak herif iktidarı ele geçirmiş olsaydı siz de yüksek bir yerde olurdunuz! ‘Mermer gibi!* ha?”</p>
<p class="calibre3">"İşte elindeki kozlar,” diye içinden geçirdi Krımov. "Ası açtı."</p>
<p class="calibre3">Neyse, tamam tamam, ne zaman, nerede her şeyi söyleyecek, ama aslında aynı sorular Stalin yoldaşa da sorulabilir, Knmov'un Troçkizmle bir ilgisi olmamıştır, her zaman Troçkist kararlann karşısında oy kullanmış, bir kez bile lehte oy vermemiştir.</p>
<p class="calibre3">Ama asıl önemli olan çizmeleri çıkarmak, yatmak, şişmiş ayaklannı yukarı kaldırmak, uyumak ve uykusunda kaşınmak.</p>
<p class="calibre3">Oysa sorgu yargıcı sakin ve sevecen bir şekilde konuşmaya başladı:</p>
<p class="calibre3">"Neden bize yardım etmek istemiyorsunuz?.. Yoksa mesele savaştan önce suç işlememiş olmanızla, kuşatma sırasında yeniden ilişki kurmamış, yeni buluşma yerleri saptamamış olmanızla mı ilgili? Ciddi, derin bir mesele. Mesele partinin yeni rotasında. Yeni mücadele aşamasında partiye yardım edin. Bunun için geçmişteki değerlendirmelerden vazgeçmek gerekiyor. Bu ancak Bolşevikle-rin üstesinden gelebilecekleri bir görev. Bu yüzden sizinle konuşuyorum zaten."</p>
<p class="calibre3">“Peki, tamam, iyi,” diyordu Knmov ağır ve uykulu, “isteğimin dışında partiye düşman görüşlerin sözcüsü olduğumu kabul edebilirim. Varsın benim enternasyonalizmim egemen sosyalist devlet kavramlarıyla çelişkiye düşsün. Tamam, karakterim icabı 1937'den sonra partinin yeni çizgisine, yeni insanlara yabancılaşmaya başladım. Hazınm, itiraf edebilirim. Ama casusluk, bozgunculuk..."</p>
<p class="calibre3">"Bu 'ama’ da ne oluyor? İşte görüyorsunuz, parti davasına düşman olduğunuzu anlama yoluna adım attınız artık. Biçimin bir önemi var mı? En Önemli şeyi kabul ettiğinize göre bu ‘ama' ne oluyor?"</p>
<p class="calibre3">"Yo, casus olduğumu kabul etmem."</p>
<p class="calibre3">"Demek hiçbir şekilde partiye yardım etmek istemiyorsunuz. Konuşma bu noktaya gelince kaçıp saklanıyorsunuz, öyle mi? Boksunuz siz, köpek boku!"</p>
<p class="calibre3">Krımov yerinden fırladı, sorgu yargıcının kravatına yapıştı, sonra masaya bir yumruk attı ve telefonun içinden bir ses geldi, telefon yerinden zıpladı. Uluyan, insanın iliklerine işleyen bir sesle bağırmaya başladı:</p>
<p class="calibre3">"Seni, orospu çocuğu, ben Ukrayna'daki, Bryansk Ormanlarındaki çarpışmalarda insanların başındayken sen neredeydin? Voronej'de kışın ben dövüşürken sen neredeydin? Alçak herif, sen Staiingrad'da miydin? Demek parti için hiçbir şey yapmadım ben? Sen, jandarma suratlı herif, Sovyet vatanını burada, Lubyanka'da mı koruyordun? Ya ben, Staiingrad’da davamızı savunmuyor muydum? Şanghay'da yağlı ilmeğin altındaki sen miydin? Aşağılık herif, Kolçak askeri senin mi yoksa benim mi sol omzuma ateş etti?"</p>
<p class="calibre3">Sonra Krımov'u dövdüler, ama cephedeki Özel Şu-be’de yaptıkları gibi basit bir şekilde yüzüne yumruk atarak değil, ölçüp biçerek, bilimsel bir şekilde, insan fizyolojisini ve anatomisini bilerek. Üniformaları yeni iki genç adam dövüyordu onu ve Knmov onlara şöyle bağırıyordu:</p>
<p class="calibre3">“Aşağılık herifler, sizi ceza bölüğüne, tanksavar birliğine göndermek gerek... asker kaçaklan../'</p>
<p class="calibre3">Kızmadan, hırslanmadan çalışıyorlardı. Kuvvetli vurmuyorlardı, ama yumruklan, sakin sakin söylenen alçakça bir söz kadar korkunçtu.</p>
<p class="calibre3">Dişlerine bir kez bile vurmadıklan halde Knmov'un ağzından kan geliyordu. Bu kan burnundan, çenesinden, Ahtuba’daki gibi dilini ısırdığı için dilinden gelmiyordu... Bu, derinden, ciğerlerinden gelen kandı. Nerede olduğunu artık anımsamıyordu, ne olduğunu anımsamıyordu... Sorgu yargıcının yüzü tepesinde yine belirdi, parmağıyla masanın üstünde asıiı duran Gorki’nin portresini gösteriyor ve soruyordu:</p>
<p class="calibre3">"Büyük proleter yazar Maksim Gorki ne demişti?” Bir öğretmen gibi ikna edici bir sesle şu yanıtı veriyordu:</p>
<p class="calibre3">"Düşman teslim olmuyorsa yok edilir.”</p>
<p class="calibre3">Sonra tavandaki lambayı, dar apoletli adamı gördü. “Ne yapalım, tıp izin veriyor/' dedi sorgu yargıcı, “bu</p>
<p class="calibre3">kadar dinlenmek yeter.”</p>
<p class="calibre3">Kısa süre sonra Knmov tekrar masanın yanına oturmuş, zekice telkinleri dinliyordu:</p>
<p class="calibre3">“Bu şekilde bir hafta, bir ay, bir yıl oturabiliriz... Basit bir şekilde anlatayım meseleyi: Hiçbir suçunuz olmasa da size söyleyeceğim her şeyi imzalayacaksınız. Ondan sonra sizi dövmeyecekler? Anlaşıldı mı? Belki Özel Komisyon sizi mahkûm edecektir, ama dövmeyecekler, bu önemli bir şey! Sizi dövmeleri hoşuma mı gidiyor sanıyorsunuz? Uyumaya göndereceğiz. Anlaşıldı mı?"</p>
<p class="calibre3">Saatler geçiyor, sohbet devam ediyordu. Artık hiçbir şey Krımov'u şaşırtamaz, uyku sersemliğinden çıkaramaz gibiydi.</p>
<p class="calibre3">Ama yine de sorgu yargıcının yeni konuşmasını dinlerken hayretle ağzını aralıyor, başını yukan kaldırıyordu.</p>
<p class="calibre3">“Bu işlerin hepsi eski, bunlar unutulabilir," diyordu sorgu yargıcı ve Knmov’un dosyasını gösteriyordu, “ancak Stalingrad savaşı sırasındaki alçakça ihanetinizi unutturamazsınız. Tanıklar, belgeler konuşuyor! Almanlarca kuşatılmış olan 6/1 Numaralı Ev’de askerlerin politik bilincini bozucu çalışma yapmışsınız. Grekov'u, bir vatanseveri ihanete kışkırtmışsınız, onu düşman tarafına geçmeye ikna etmek için uğraşmışsınız. Askeri komiser olarak sizi bu eve gönderen komutanlığın ve partinin güvenini sarstınız. Siz bu eve gittikten sonra ne yaptınız? Düşman ajanlığı!"</p>
<p class="calibre3">Sabaha karşı Nikolay Grigoryeviç'i yine dövdüler, sıcak siyah bir sütün içine gömülüyormuş gibi hissetti. Dar apoietli adam şırınganın iğnesini silerken yine başını salladı ve sorgu yargıcı şövle dedi:</p>
<p class="calibre3">“Ne yapalım, tıp izin veriyor.”</p>
<p class="calibre3">Karşı karşıya oturuyorlardı. Knmov, karşısındaki adamın yorgun yüzüne bakıyor ve kinsizliğine şaşıyordu, bu adamın kravatına yapışmış, onu boğmak istememiş miydi? Şimdi Nikolay Grigoryeviç<sup class="calibre7">1</sup> te onunla yakınlaşma duygusu tekrar ortaya çıkmıştı. Masa artık onlan ayırmıyordu, iki arkadaş gibi, üzgün iki insan gibi oturuyorlardı.</p>
<p class="calibre3">Bir sonbahar gecesi vurulduğu halde ölmemiş, iç ça-maşırlan kan içinde bozkırdan Cephe Özel Şubesi'ne geri dönen adam geldi birden Knmov’un aklına.</p>
<p class="calibre3">“İşte berim yazgım,” diye düşündü, “yine gidecek bir yerim yok. Artık çok geç.”</p>
<p class="calibre3">Sonra tuvalete gitmek istedi, sonra dünkü yüzbaşı geldi, karartma perdesini kaldırdı, ışığı söndürdü, bir sigara yaktı.</p>
<p class="calibre3">Nikolay Grigoryeviç yine somurtkan gün ışığını gördü, bu ışık sanki güneşten, gökten değil, iç hapishanenin gri tuğlasından geliyordu.</p>
<p class="calibre3"><a id="bookmark2"></a>44</p>
<p class="calibre3">Yataklar boştu, koğuş komşuları ya başka yere götürülmüşlerdi ya da sorguda ter döküyorlardı.</p>
<p class="calibre3">Her yanı dilim dilim kesilmiş gibi, tükürüğe bulanmış yaşamıyla, belindeki korkunç ağnyla kendinden geçmiş yatıyordu, adamlar galiba böbreklerini sakatlamalardı.</p>
<p class="calibre3">Yaşamının yıkıldığı o acı anda bir kadının verebileceği sevginin gücünü anlamıştı. İnsanın karısı! Demir ayaklar altında çiğnenen bir insanın sadece kansının gözünde bir değeri vardır. Her yanı tükürük içindedir, ama karısı ayaklarını yıkar, karmakarışık olmuş saçlarını tarar, acı dolu gözlerinin içine bakan İnsanlar ruhunu daha fazla yaraladıkça, dünya için iğrenç bir insan halini aldıkça karısına daha yakın, daha değerli olur. Kansı kamyonun peşinden koşar, Kuznetskiy Köprüsünde, kamp du-vannın önünde sırada bekler Karısı ona birkaç tane şeker, soğan göndermeyi ne kadar çok ister, ona gazocağı-nın üstünde tatlı pide pişirir, kocasını yarım saat görebilmek için yıllarını verir..</p>
<p class="calibre3">Yattığın her kadın değil, karın.</p>
<p class="calibre3">Bu şiddetli umutsuzluk yüzünden başka bir insanda da umutsuzluk uyandırmak istiyordu.</p>
<p class="calibre3">Birkaç satırlık bir mektup tasarladı: “Olanlan öğrendikten sonra benim baskı görmeme değil, tam zamanında beni bırakıp kaçtığına sevinmişsindir, seni batan gemiyi terk etmeye zorlayan farelere özgü içgüdüne dua ediyorsundur... ben yalnızım...”</p>
<p class="calibre3">Sorgu yargıcının masasındaki telefon bir an görünüp kayboldu... böğrüne, kaburgalarının altına yumruk atan iri öküz... yüzbaşı perdeyi kaldırıyor, ışığı söndürüyor... dosyanın sayfalan hışırdıyor, hışırdıyor, bu hışırtılar altında uykuya dalıyor...</p>
<p class="calibre3">Birden kızgın, eğri bir biz kafatasına giriyor ve sanki beyni yanık kokuyor: Yevgeniya Nikolayevna ihbar etti onu!</p>
<p class="calibre3">Mermer gibi! Mermer gibi! Bir sabah saatinde, Zfta-menka’da, Cumhuriyet Devrimci Savaş Konsey başkanı-nın çalışma odasında kendisine söylenen sözler... Sivri sakallı, yaylı gözlüğünün camları parlayan bir adam, Knmov’un makalesini okumuş, tatlı tatlı, usul usul konuşu-</p>
<p class="calibre3">yor. Krımov anımsıyor, MK'nin onu Komintem'den geri çağırdığını ve Politizdat'da yayımlanacak broşürlerin redaksiyonuyla görevlendirdiğini söylemişti gece Jenya’ya. “Bir zamanlar adam yerine koyulurdum.” Jenya'ya, Troç-ki'nin onun “Devrim ve Reform - Çin ve Hindistan" adlı makalesini okuyup, "Mermer gibi sert,” dediğini anlatmıştı.</p>
<p class="calibre3">Jenya’yla baş başayken söylediği bu sözleri başka hiç kimseye tekrarlamamıştı, bunları sadece Jenya duymuştu, dolayısıyla sorgu yargıcı da ondan, yani Jenya'dan duymuştu. Onu Jenya ihbar etmişti.</p>
<p class="calibre3">Yetmiş saatlik uykusuzluğu hissetmiyordu, uykusunu almıştı artık. Zorlamışlar mıydı? Fark eder miydi? Yoldaşlar, Mihail Sidoroviç, ben öldüm! Beni öldürdüler. Tabanca kurşunuyla değil, yumrukla değil, uykusuzlukla değil. Jenya öldürdü. İfade vereceğim, her şeyi kabul edeceğim. Tek bir koşulla, Jenya’nın ihbar ettiğini doğrulasınlar.</p>
<p class="calibre3">Yataktan indi, kapıyı yumruklamaya ve bağırmaya başladı:</p>
<p class="calibre3">"Beni sorgu yargıcına götür, her şeyi imzalayacağım.”</p>
<p class="calibre3">Nöbetçi yakına geldi:</p>
<p class="calibre3">"Kes gürültüyü, çağırdıkları zaman ifadeni verirsin,”</p>
<p class="calibre3">dedi.</p>
<p class="calibre3">Yalnız başına kalamıyordu. Dövsünler, bilincini kaybetsin daha iyiydi, daha kolaydı. Nasıl olsa tıp izin veriyordu...</p>
<p class="calibre3">Yatağa kadar topallayarak yürüdü ve bu manevi işkenceye katlanamayacağını, beyninin patladığını, binlerce parçasının yüreğine, boğazına, gözlerine saplandığını sandığında anlamıştı, Jenyacığım ihbar edemezdi! Öksürmeye, titremeye başladı:</p>
<p class="calibre3">“Affet beni, affet. Seninle mutlu olmak benim yazgım değilmiş, bunun suçlusu benim, sen değilsin.”</p>
<p class="calibre3">Olağanüstü bir duyguya kapıldı. Belki de Dzerjins-</p>
<p class="calibre3">ki'nin çizmesini bastığı zamandan bu yana ilk kez bu binadaki bir insanı saran bir duyguydu bu.</p>
<p class="calibre3">Uyanmıştı. Karmakarışık beyaz Beethoven saçlarıyla Katsenelenbogen dev gibi karşısında oturuyordu.</p>
<p class="calibre3">Knmov ona gülümsedi, komşusunun etli, dar alnı kırıştı. Knmov, Katsenelenbogen’in bu gülümsemeyi delilik belirtisi olarak karşıladığını anlamıştı.</p>
<p class="calibre3">“Bakıyorum da çok kötü dövmüşler sizi,” dedi Katsenelenbogen, Knmov'un kan bulaşmış gömleğini göstererek.</p>
<p class="calibre3">“Evet, çok dövdüler/’ dedi Knmov dudak bükerek.</p>
<p class="calibre3">“Ya siz nasılsınız?"</p>
<p class="calibre3">“Hastanede dinlendim. Komşular gittiler, Özel Komisyon Dreling'e on yıl daha verdi, yani otuz ediyor toplam, Bogoleyev ise başka bir koğuşa nakledildi.”</p>
<p class="calibre3">“Ben...“dedi Knmov.</p>
<p class="calibre3">“Hadi, anlatın bakalım.”</p>
<p class="calibre3">"Ben komünizmde Devlet Güvenlik Bakanlığı'nın insanlarla ilgili olarak iyi olan her şeyi, her bir iyi sözü gizlice toplayacağını düşünüyorum,” dedi Knmov. "Bağlılıkla, şerefle, iyilikle ilgili her şeyi ajanlar telefondan dinleyecekler, mektuplarda arayıp bulacaklar, samimi sohbetlerden çekip çıkaracaklar ve bunları Lubyanka’ya bildirip bir dosyada toplayacaklar. Sadece iyi olanları! Burada insana olan inanç, şimdi olduğu gibi yıkılmayacak güçlendirilecek. İlk taşı ben koydum... İnanıyorum, ihbarlara, yalanlara rağmen ben kazandım, inanıyorum, inanıyorum..."</p>
<p class="calibre3">Onu dalgın dalgın dinleyen Katsenelenbogen, “Bun-lann hepsi doğru, öyle olacak. Sadece o kadar ışıltılı bir dosyayı topladıktan sonra sizi buraya getireceklerini ve yine pataklayacaklarını eklemek gerekiyor," dedi.</p>
<p class="calibre3">Merakla Krımov’a baktı, Knmov’un gözleri çukura kaçmış, çenesinde kara kara kan izleri kalmış, kül sansı yüzünün neden bu kadar mutlu ve huzurlu gülümsediğine hiçbir anlam veremedi.</p>
<p class="calibre3"><a id="bookmark3"></a>45</p>
<p class="calibre3">Paulus'un yaveri, Albay Adams açık bir bavulun önünde dikiliyordu.</p>
<p class="calibre3">Komutanın emir eri Ritter, çömelmiş, yere serilmiş gazetelerin üzerindeki çamaşırları ayırıyordu.</p>
<p class="calibre3">Gece Adams ve Ritter, feldmareşalin çalışma odasında diğer belgelerle birlikte Adams'ın kutsal savaş yadigârı saydığı komutanın özel haritasını yaktılar.</p>
<p class="calibre3">Paulus bütün gece uyumadı. Sabah kahvesini reddetti ve Adams’ın telaşını ilgisizce izledi. Arada bir ayağa kalktı ve yerde yakılmayı bekleyen kâğıt tomarlarının üstünden atlayarak odada dolaştı. Tuval üzerine yapıştırılmış olan haritalar isteksiz isteksiz yanıyor, fırının ızgaralarını tıkıyordu ve Ritter'in kancayla fırını temizlemesi gerekiyordu.</p>
<p class="calibre3">Ritter'in fınn kapağını her açışında feldmareşal elle-rini ateşe doğru uzatıyordu. Adams, feldmareşalin omuzlarına kaputunu örttü. Ama Paulus sabırsızca omuz silkti ve Adams kaputu tekrar askıya götürüp astı.</p>
<p class="calibre3">Feldmareşal belki de şimdi kendisini Sibirya'da tutsak olarak görüyor, askerlerle birlikte ateşin karşısında dikiliyor ve ellerini ısıtıyor, arkasında ve önünde ise uçsuz bucaksız bomboş topraklar var</p>
<p class="calibre3">“Ritter’e bavulunuza daha kalın çamaşırlar koymasını söyledim/’ dedi Adams feldmareşale. "Çocukluğumuzda tasavvur ettiğimiz kıyamet günü doğru değilmiş, ateşle ve kızgın kömürlerle ilgisi yokmuş."</p>
<p class="calibre3">Gece iki kez General Schmidt uğradı. Telleri kopan telefonlar suskundu.</p>
<p class="calibre3">Kuşatmanın başladığı andan itibaren Paulus, komutanı olduğu orduların Volga’da savaşı sürdüremeyeceklerini açıkça anlamıştı.</p>
<p class="calibre3">Yazm başarı kazanmasını sağlayan taktik, psikolojik, meteorolojik, teknik koşulların hiçbirinin var olmadığını, artıların eksiye dönüştüğünü görüyordu. Hitler'e başvurmuştu: 6. Ordu, Manstein’la işbirliği yaparak kuşatma çemberini güneybatı yönünde delmek, bir koridor oluşturmak ve ağır silahların büyük bir kısmını bırakmak gerektiğini peşinen kabul ederek tümenlerini buradan çıkarmak zorundaydı.</p>
<p class="calibre3">Yeremenko 24 Aralık’ta Manstein’a Mışkova Deresi bölgesinde başarılı bir darbe vurduğunda herhangi bir piyade tabur komutanı bile Stalingrad'da direnmenin olanaksız olduğunu anlardı. Bunu bir tek kişi anlamıyordu. Bu kişi 6. Ordu'yu Beyaz Deniz’denTerek’e uzanan cephenin ileri karakolu olarak adlandırıyordu. 6. Ordu bu kişi tarafından "Stalingrad Kalesi” ilan edilmişti. 6.Ordu karargâhında ise Stalingrad'ın silahlı savaş tutsaklan kampına dönüştüğü söyleniyordu. Paulus kuşatmayı delmek için bazı şanslar olduğunu şifreli mesajla tekrar bildirdi. Korkunç bir öfke patlaması olmasın bekliyordu, hiç kimse Yüksek Başkomutanlığa ikinci kez karşı çıkma cesaretini gösteremezdi. Ona Hitler in Feldmareşal Rundstedt’in göğsünden şövalyelik haçını çekip aldığını ve bu sırada orada bulunan Brauchitsch’in kalp krizi geçirdiğini anlatıyorlardı. Führer’le şaka edilmezdi.</p><div class="calibre1">
<p class="calibre3">ı</p></div>
<p class="calibre3">31 Ocak günü Paulus, şifreli mesajına yanıt aldı, ona feldmareşal rütbesi verilmişti. Haklılığını kanıtlamak için bir deneme daha yaptı ve imparatorluğun en yüksek nişanı olan meşe yapraklı şövalye haçını aldı.</p>
<p class="calibre3">Hitler'in ona bir ölüye davranır gibi davrandığını yavaş yavaş anlıyordu. Feldmareşal rütbesinin ve meşe yapraklı şövalye haçının ölümden sonra verilen rütbe ve nişan olması bunu gösteriyordu. O, şu anda bir tek şey için, kahramanca bir savunmada trajik lider tipini yaratmak için gerekliydi.</p>
<p class="calibre3">Komutası altında bulunan yüz binlerce insan devlet propagandası tarafından aziz ve çilekeş olarak ilan edilmişti. Bu insanlar sağdı, at eti pişiriyorlardı, Staling-rad'daki son köpekleri yakalıyorlardı, bitleri kırıyorlardı, kâğıdın arasına tütün yerine yine kâğıt sararak sigara içiyorlardı, oysa bu sırada devlet radyoları yeraltı kahrama-larınm onuruna matem müziği yayınlıyordu.</p>
<p class="calibre3">Onlar yaşıyordu, soğuktan kızaran parmaklarını ne-<sup class="calibre7">;</sup> ■ beriyle ısıtıyorlardı, burunlarından sümükleri akıyordu, kafalarının içinde yemek yeme, bir şeyler aşırma, hasta numarası yapma, tutsak olarak teslim olma, bir mahzende bir Rus kadınına sanhp ısınma düşünceleri parlıyordu, oysa bu sırada devletin erkek ve kız çocuk korolarının söylediği “Almanya yaşasın diye onlar öldüler” şarkıları yayılıyordu radyo dalgalarıyla. Onlar günahkâr ve büyüleyici bir yaşam için ancak ve ancak devlet öldüğünde dirilebilirlerdi.</p>
<p class="calibre3">Her şey Paulus’un tahmin ettiği gibi oluyordu.</p>
<p class="calibre3">Ordusunun istisnasız tamamen yok olmasıyla kanıtlanan haklılığını hissetme zorluğuyla yaşıyordu. Ordusunun yok olmasında, istemediği halde can sıkıcı ve tuhaf bir memnuniyet, kendi değerini takdir etmek için gerekli temeli buluyordu.</p>
<p class="calibre3">Büyük başarı kazandıkları günlerde bastırılmış, silinmiş olan düşünceler aklına geliyordu tekrar.</p>
<p class="calibre3">Keitel ve Jodl, Hitler’i Tanrı Führer diye adlandırıyorlardı. Goebbels, Hitler'in trajedisinin savaşta kendisine denk bir komutan dehasıyla karşılaşamaması olduğunu ilan ediyordu. Zeitzler ise estetik duygusunu bozduğu için Hitler'in ondan cephe hattını düzeltmesini istediğini anlatıyordu. Ya Moskova’ya saldırmaktan deli gibi, nevrastenik bir şekilde vazgeçmesine ne demeli? Ya ani bir iradesizlik göstermesine ve Leningrad<sup class="calibre7">1</sup> a yapılan saldırının durdurulması emrini vermesi? Katı bir savunma yapılmasıyla ilgili fanatik stratejisinin temelinde itibar</p>
<p class="calibre3">yitirme korkusu yatıyor.</p>
<p class="calibre3">Artık her şey kesin açıklık kazandı.</p>
<p class="calibre3">Ama işte asıl korkunç olan da bu kesin açıklık. Emre uymayabilirdi! Kuşkusuz Führer onu idam ettirirdi. Ama insanları kurtarmış olurdu. Pek çok insanın gözlerinde sitem görüyordu.</p>
<p class="calibre3">Kurtarabilirdi, orduyu kurtarabilirdi!</p>
<p class="calibre3">Hitler den korktu, canından korktu!</p>
<p class="calibre3">Ordu karargâhındaki Emniyet Müdürlüğü temsilcisi Chalb, geçenlerde Berlin’e giderken ona üstü kapalı ifadelerle Führer’in Alman halkı gibi bir halk için bile son derece büyük bir insan olduğunu söylemişti. Evet evet, elbette.</p>
<p class="calibre3">Hep tumturaklı konuşmalar, hep demagoji.</p>
<p class="calibre3">Adarns radyoyu açtı. Parazitlerin içinden bir müzik çıktı, Almanya Stalingrad ölülerine ağıtlar yakıyordu. Müzikte gizlenen büyük bir güç vardı... Führer tarafından halk için, gelecekteki muharebeler için yaratılan efsanenin anlamı belki de donmuş ve bitlenmiş distrofık insanları kurtarmaktan daha fazlaydı. Belki de nizamnameleri okurken, muharebe cetvellerini hazırlarken, operasyon haritalarını incelerken Führer’in mantığını anla-yamıyorsun.</p>
<p class="calibre3">Ya da belki Paulus'un ve askerlerinin yeni varlığı, onların Almanya’nın geleceğine yeni katılımları, Hitlerin 6. Ordu yu mahkûm ettiği cefakarlık halesi içinde biçimleniyordu.</p>
<p class="calibre3">Burada kurşunkalemin, logaritma cetvelinin ve hesap makinelerinin bir yaran yoktu. Burada hesaplan farklı, mantığı farklı garip bir karargâh levazım subayı general etkili oluyordu.</p>
<p class="calibre3">Adams, sevgili, sadık Adams, ne de olsa kuşku, her zaman ve değişmez bir şekilde yüksek ruhsal soydan gelen insanlara özgü bir özelliktir Dünya üzerinde sadece ve sadece dar kafalı, kendi haklılığını sarsılmaz bir duygu haline getirmiş olan insanlar hüküm sürerler. Yüksek soydan insanlar devletleri yönetmezler, &lt; ok büyük kararlar almazlar.</p>
<p class="calibre3">“Geliyorlar!” diye bağırdı Adams. Ritter'e, ‘Toparlan!" diye emir verdi. Ritter de ağzı açık duran bavulu kenara çekti, üniformasını aşağı doğru çekerek düzeltti.</p>
<p class="calibre3">Feldmareşalin aceleyle bavula konmuş çoraplarının topuklan delikti ve Ritter, akılsr, ve âciz Paulus’un delik çorap giymesi yüzünden değil, çoraplardaki bu delikleri kötü Rus gözlerinin görecek olmas; yüzünden üzülüyor, h eyecan 1 an ıyordu.</p>
<p class="calibre3">Adams, ellerini sandalyenin arkalığına koymuş, birazdan açılacak olan kapıya arkasını dönmüş Paulus’a sakin, özenli ve sevgiyle bakarak dikiliyordu, feldmareşalin vaveri olarak bu şekilde davranmak zorunda olduğunu düşünüyordu.</p>
<p class="calibre3">Paulus masadan biraz geri çekildi, dudaklarını sıktı. Bu dakikalarda Führer ondan rol yapmasını isterdi, o da</p>
<p class="calibre3">rol yapmaya hazırlandı.</p>
<p class="calibre3">İşte kapı açılıyor, toprağın üstünde yaşayan insanlar, karanlık yer altındaki odayı görecekler. Acı ve üzüntü geçti, aynı şekilde törensel bir oyun oynamaya hazırlanmış Sovyet komutanlık temsilcilerinin değil, gözünü budaktan esirgemeyen, otomatik silahının tetiğine kolayca basmaya alışkın Sovyet askerlerinin kapıyı açacağı korkusu kaldı. Bilinmeyen bir şey karşısında duyulan endişe</p>
<p class="calibre3">azap vericiydi, bu sahne nasıl bitecekti ve yaşam nasıl, nerede, Sibirya’da mı, bir Moskova hapishanesinde mi, bir kamp barakasında mı başlayacaktı?</p>
<p class="calibre3"><a id="bookmark4"></a>46</p>
<p class="calibre3">Gece Volga’nın sol kıyısındaki insanlar Stalingrad’ın üzerinde göğün renk renk ışıklarla aydınlandığını gördüler. Alman Ordusu teslim oluyordu.</p>
<p class="calibre3">Aynı gece Volga'nm sol kıyısından insanlar Stalingrad a gittiler. Stalingrad’da kalan halkın son zamanlarda şiddetli açlıkla karşı karşıya kaldıkları söylentisi yayılmıştı ve askerler, subaylar, Volga askerî filosundan denizciler yanlarında ekmek ve konserve çıkınlan getirmişlerdi. Bazıları yanına votka ve armonika da almıştı.</p>
<p class="calibre3">Ama tuhaftır, o gece Stalingrad’da silahsız olarak ilk gelen askerler kenti savunanlara ekmek verirken, onlara sarılır, öperken sanki hüzünlüydüler, neşelenmiyor, şarkı söylemiyorlardı.</p>
<p class="calibre3">2 Şubat 1943 sabahı sisliydi. Volga'da buzların arasında kalan yerlerin üstünde buhar tütüyordu. Güneş sıcak ağustos günlerindeki ve alçak kış rüzgârlarının estiği zamanlardaki sertliğiyle bozkırın üstünden doğuyordu. Kuru bir kar dümdüz toprakların üstünde uçuşuyor, sütunlar oluşturarak dönüyor ve bir anda hevesini yitiriyor, yerine o t uru veriyordu. Doğu rüzgârının ayakları izler bırakıyordu ardında: vınlayan diken saplannın çevresinde oluşmuş kardan yakalar, hendeklerin yamaçlannda donup kalmış bir dalga, dazlak kafaları andıran killi topraklar ve çıkık alınlara benzeyen tümsekler...</p>
<p class="calibre3">Stalingrad tarafından bakınca Volga’dan gelen insanlar sanki bozkır sisinin içinden çıkıyormuş, sanki soğuk ve rüzgâr tarafından birer heykel şeklinde yontulmuş gibiydiler.</p>
<p class="calibre3">Bu insanların Stalingrad'da işleri yoktu, onları buraya komutanları yollamamıştı, burada savaş bitmişti. Kendileri geliyorlardı, Kızıl Ordu askerleri, yol işçileri, fırıncılar, karargâhta çalışanlar, arabacılar, topçular, cephe terzihanesinden terziler, tamir atölyelerinden elektrikçiler ve makinistler. Şallara sarınmış yaşlı adamlar, asker pantolonu giymiş kadınlar, erkek ve kız çocukları da onlarla birlikte Volga'yı geçiyorlar, tepeye tırmanıyorlar, arkalarından bohçalarla, yastıklarla dolu kızaklar çekiyorlardı.</p>
<p class="calibre3">Kente tuhaf bir şey oluyordu. Otomobil kornaları duyuluyordu, traktör motorları gürültü ediyordu; bağı-np çağıran insanlar ellerinde armonikalarıyla yürüyorlar, dans edenler keçe çizmeleriyle karları eziyorlar, Kızıl Ordu askerleri bağrışıyorlardı. Ama kent bunlarla can-lanmamıştı, ölü gibi görünüyordu.</p>
<p class="calibre3">Stalingrad birkaç ay önce alışılmış yaşamına ara vermişti, kentteki okullar, fabrikaların atölyeleri, kadın elbiseleri atölyesi, amatör topluluklar, kent polisi, kreşler,</p>
<p class="calibre3">sinemalar ölmüştü...</p>
<p class="calibre3">Kentin mahallelerini kaplayan ateşin içinde sokaklarının ve meydanlarının kendine özgü planıyla, kendi yer altı mimarisiyle, kendi trafik kurallarıyla, kendi ticaret ağıyla, kendi fabrika atölyelerinin uğultusuyla, kendi zanaatçılarıyla, kendi mezarlıklarıyla, içki âlemleriyle, konserleriyle yeni bir kent, Stalingrad Savaşı boy atmıştı.</p>
<p class="calibre3">Her devrin bir dünya kenti vardır, bu kent o devrin</p>
<p class="calibre3">ruhudur, iradesidir</p>
<p class="calibre3">İkinci Dünya Savaşı insanlığın bir dönemiydi ve Stalingrad bir süreliğine bu dönemin dünya kenti oldu. İnsan soyunun düşüncesi ve tutkusu oldu. Fabrikalar, rotatifler</p>
<p class="calibre3">ve linotipler onun için çalışıyordu, parlamento liderleri onun için kürsüye çıkıp konuşuyorlardı. Ancak bozkırdan Stalingrad’a binlerce insan geldiğinde, boş sokaklar insanlarla dolduğunda, ilk otomobil motorları gürültü etmeye başladığında savaşın başkenti hayata veda etti.</p>
<p class="calibre3">Gazeteler o gün Almanların teslim olmasıyla ilgili ayrıntıları bildirmiş, Avrupa'daki, Amerika'daki, Hindistan’daki insanlar Feldmareşal Paulus’un kaldığı bodrumdan nasıl çıktığını, General Şumilov’un 64. Ordusu’nun karargâhında Alman generallerin ilk sorgudan nasıl geçtiğini ve Paulus’un Kurmay başkanı Schmidt’in nasıl giyindiğini öğrenmişlerdi.</p>
<p class="calibre3">O saatte dünya savaşının başkenti artık yoktu. Hit-ler'in, Roosevelt’in ve Churchill'in gözleri dünyada yeni askerî gerginlik merkezleri arıyordu. Stalin parmağıyla masayı tıkırdatarak Genelkurmay başkanma Stalin-grad’daki orduların bulundukları cephe gerisinden yeni toplanma bölgesine nakledilmeleri için olanakların sağlanıp sağlanmadığını soruyordu. Henüz savaşçı generallerle ve sokak savaşının ustalarıyla, silahlarla, canlı operasyon haritalarıyla, irtibat yollarıyla dolu savaşın başkenti varlığına son vermiş, bugünkü Atina ve Roma’nın sürdürdüğü gibi yeni bir yaşama başlamıştı. Tarihçiler, müze rehberleri, öğretmenler ve her zaman canı sıkılan ilkokul öğrencileri onun görünmeyen sahipleri olmuştu.</p>
<p class="calibre3">Yeni bir kent doğuyordu, fabrikalarıyla, okullarıyla, doğumevleriyle, polisiyle, opera tiyatrosuyla, hapishanesiyle bir emek ve yaşam kenti.</p>
<p class="calibre3">Ateş mevzilerine mermilerin ve ekmeklerin taşındığı, makineli tüfeklerin ve içinde lapa olan kaplann sürüyerek götürüldüğü yollara, keskin nişancıların, gözcülerin, dinleme uzmanlarının taşlardan yapılmış gizli yerlerine ulaştıkları kıvrımlı, kurnazca açılmış patikalara incecik kar yağıyordu.</p>
<p class="calibre3">Muhaberecilerin bölükten tabura koştukları yollara, Batyukun birliğinden Bannıy Deresi’ne, et kombinasına ve su deposuna giden yollara kar yağıyordu.</p>
<p class="calibre3">Büyük bir kentin sakinlerinin borç tütün bulmak, arkadaşının isim gününde iki yüz gram votka içmek, mahzende yıkanmak, domino oynamak, komşunun lahana turşusunun tadına bakmak için yürüdükleri yollara, sevgili Manya'ya ve sevgili Vera'ya götüren yollara, saatçilere, çakmak ustalarına, terzilere, armonikacılara, ambar memurlarına ulaştıran yollara kar yağıyordu.</p>
<p class="calibre3">İnsan kalabalıkları yeni yollar açıyorlar, yıkıntıların yanına yaklaşmadan, sağa sola kıvrılmadan yürüyorlardı.</p>
<p class="calibre3">Savaş patikaları ağı ise ilk karla örtülmüştü, karla örtülen bu milyon kilometrelik patikalarda tek bir taze iz yoktu.</p>
<p class="calibre3">İlk karın üstünü kısa bir süre sonra İkincisi kapladı ve patikalar kann altında bulanıklaştı, dağıldı, görünmez oldu...</p>
<p class="calibre3">Kentin yerlileri sözlerle anlatılamaz bir mutluluk ve boşluk hissediyorlardı. Stalingrad’ı savunan insanların içinde tuhaf bir hüzün doğuyordu.</p>
<p class="calibre3">Kent boşalmıştı, ordu komutanı da, avcı tümenlerinin komutanları da, gönüllü milis eri yaşlı Polyakov da, otomatik tabancalı Er Gluşkov da, yani herkes bu boşluğu hissetmişti. Anlamsız bir duyguydu bu, insan kanlı bir savaşın zaferle sonuçlanmasından ve ölümün olmamasından hüzne kapılabilir mi?</p>
<p class="calibre3">Ama Öyleydi. Komutanın masasının üstünde san</p>
<p class="calibre3">deri mahfazasının içindeki telefon sessizdi; makineli tüfek mahfazasının üstündeki kar kalıntısı büyümüş, makaslı dürbünler ve askeri mazgallar körleşmişti; yıpranmış planlar ve haritalar şeffaf kılıflarından çıkmış subay çantalarına, bazı subay çantalarından da takım, bölük, tabur komutanlannın bavullarına ve eşya torbalarına girmişti... Ölü evlerin arasında ise insanlar kalabalıklar halinde dolaşıyor, kucaklaşıyor, "Hurra’' diye bağırıyorlardı. İnsanlar birbirlerine bakıyorlardı. “Çocukların hepsi ne kadar iyi, ne kadar müthiş, ne kadar basit, ne kadar yiğit insanlar, işte dolaşıyoruz da pamuklu ceketler, kulaklı şapkalar, her şeyiniz aynı bizimki gibi. Oysa düşünmesi bile korkunç bir iş yaptık. Dünyadaki en ağır yükü kaldırdık, doğruyu yalanın üstüne çıkardık, hadi git dene bakalım bu yükü kaldırmayı... Bunlar ancak masallarda olur, ama buradaki masal değildi.”</p>
<p class="calibre3">Bazıları Kuporosnaya Deresi nden, bazıları Bannıy Deresi'nden, bazıları su depolan tarafından, bazıları Krasniy Oktyabr’dan, bazılan Mamayev Kurganı’ndandı, onlara merkezde, Tsaritsa Irmağı’nın kıyısında, iskeleler bölgesinde yaşayanlar da katılıyorlardı... Hepsi hemşe-riydi... Hem ev sahibi hem de konuktular, kendi kendilerini kuduyorlardı ve soğuk rüzgâr eski bir tenekeyi tıkırdatıyordu. Arada bir otomatik tabancayla havaya ateş ediyorlar, arada bir el bombası patlatıyorlardı. Tanışırken birbirlerinin sırtına pat pat vuruyorlardı, arada bir kucaklaşıyorlar, soğuk dudaklanyla öpüşüyorlar, sonra mahcup ve neşeli küfürleşiyorlardı... Yerin altından akın akın çıkıyorlardı, tesviyeciler, tornacılar, çiftçiler, doğramacılar, kazı işçileri, düşmanı geri püskürtmüşler, taşı, demiri ve toprağı yeniden sürmüşlerdi.</p>
<p class="calibre3">Bir dünya kentinin diğer kentlerden tek farkı, insanların onun bütün dünyanın fabrikalarıyla ve tarlalarıyla olan bağını hissetmeleri değildir.</p>
<p class="calibre3">Dünya kentinin farkı, bir ruha sahip olmasıdır.</p>
<p class="calibre3">Savaş dönemi Stalingradı’nın da bir ruhu vardı. Onun ruhu özgürlüktü.</p>
<p class="calibre3">An t i faşist savaşın başkenti savaş Öncesi bir Sovyet sanayi ve liman kentinin keçeleşmiş, soğuk yıkıntıları haline dönüşmüştü.</p>
<p class="calibre3">Burada on yıl sonra binlerce kişilik mahkûm ordusu çok büyük bir baraj seti dikti, dünyanın en büyük hidroelektrik santrallanndan birini inşa etti.</p>
<p class="calibre3">ı</p>
</body>
</html>
