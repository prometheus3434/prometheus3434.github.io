<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre3"><a id="bookmark0"></a>31</p>
<p class="calibre3">Aleksandra Vladimirovna ikisi kızlarından, biri de torunu Vera’dan olmak üzere bir günde üç mektup aldı.</p>
<p class="calibre3">Daha mektupları açmadan kimden geldiğini üzerindeki yazıdan anlayan Aleksandra Vladimirovna, mektupların içinde neşeli haberler olmadığını biliyordu. Uzun yılların kazandırdığı deneyim, annelere sevinçleri paylaşmak için mektup yazılmadığını söylüyordu.</p>
<p class="calibre3">Üçü de yanlarına gelmesini istiyorlardı: Lyudmila Moskova'ya, Jenya Kuybışev’e, Vera Leninsk’e. Bu çağrılar da Aleksandra Vladimirovna'ya kızlarının ve torununun zor günler geçirdiklerini doğruluyordu.</p>
<p class="calibre3">Vera, babasından söz ediyordu, partide ve memuriyette başına gelen tatsızlıklar onu yiyip bitirmişti. Halk Komiserliğinin çağrısı üzerine gittiği Kuybışev’den Le-ninsk’e birkaç gün önce dönmüştü. Vera, bu yolculuğun</p>
<p class="calibre3">babasını çarpışmalar sırasında Stalingrad Elektrik Santralındaki çalışmasından daha çok yorduğunu yazıyordu. Stepan Fyodoroviç'in Kuybışev’deki davası da hallolma-mış, geri dönmesini ve santralın yenilenmesi için çalışmasını emretmişlerdi, ancak Elektrik Santralları Halk Komiserliği sisteminde kalıp kalmayacağının belli olma* dığı konusunda da uyarmışlardı.</p>
<p class="calibre3">Vera babasıyla birlikte Leninsk’ten Stalingrad'a taşınmaya hazırlanıyordu. Almanlar artık ateş etmiyorlardı. Kent merkezi henüz kurtarılmamıştı. Kente giden insanlar Aleksandra Vladimirovna’nm oturduğu evden geriye sadece çatısı çökmüş taş duvarlar kaldığını söylüyorlardı. Spiridonov’un Stalingrad Santralındaki müdür lojmanı ise sağlam kalmış, yalnızca sıvaları dökülmüş ve camları patlamıştı. Stepan Fyodoroviç, Vera ve oğlu bu lojmana yerleşeceklerdi.</p>
<p class="calibre3">Vera oğlunu anlatıyordu mektupta. Küçücük bir kızın, torunu Vera'nın böyle bir yetişkin gibi, koskoca bir kadın gibi bebeğinin midesindeki rahatsızlıklar, isilik olması, uykusuzluğu, metabolizmasının bozulması hakkında yazdıklarını okumak Aleksandra Vladimirovna’mn garibine gidiyordu. Vera’nın bütün bunları kocasına, annesine yazması gerekirdi, oysa o büyükannesine yazıyordu. Ne kocası ne de annesi vardı.</p>
<p class="calibre3">Vera, Andreyev’le, Andreyev'in gelini Nataşa'yla, Stepan Fyodoroviç'in Kuybışev’de görüştüğü Jenya Teyzesiyle ilgili şeyler yazıyordu. Kendisinden söz etmiyordu, sanki onun yaşamı Aleksandra Vladimirovna için ilginç değildi.</p>
<p class="calibre3">Son sayfanın kenarına ise şunları yazmıştı: "Büyükanne, Stalingrad Santralı'ndaki lojman büyük, hepimize yeter. Yalvarırım gel." Vera<sup class="calibre7">1</sup> nın mektupta yazmadıkları işte bu beklenmedik çığlıkta saklıydı.</p>
<p class="calibre3">Lyudmila’nm mektubu kısaydı. Şöyle yazıyordu:</p>
<p class="calibre3">"Yaşamımda bir anlam görmüyorum.Tolya yok, Vitya ve Nadya için gerekli değilim, bensiz de yaşarlar.”</p>
<p class="calibre3">Lyudmila Nikolayevna annesine hiçbir zaman böyle mektuplar yazmazdı. Aleksandra Vladimirovna, kızının kocasıyla ilişkilerinin ciddi şekilde bozulduğunu anladı. Annesini Moskova’ya çağıran Lyudmila şunları yazıyordu: "Vitya’nın başında hep birtakım dertler vardır, ama yaşadıklarım benden daha çok seninle konuşmayı sever.'<sup class="calibre7">1</sup></p>
<p class="calibre3">Daha sonra şöyle bir tümce vardı: "Nadya içine kapandı, benimle yaşadıklarını paylaşmıyor. Ailemizde böyle bir tarz oluştu..."</p>
<p class="calibre3">Jenya'mn mektubundan hiçbir şey anlaşılamıyordu, birtakım büyük karışıklıklar ve felaketler üzerine imalardan oluşan bir mektuptu. Annesinden Kuybışev’e gelmesini rica ediyor ve bir yandan da acilen Moskova’ya gitmek zorunda olduğunu yazıyordu. Jenya, annesine Lımonov’dan, onun Aleksandra Viladimirovna için övücü konuşmalar yaptığından söz ediyordu. Aleksandra Vladimirovna’nın Limonov’la görüşmesinin hoş bir şey olacağını, onun zeki, ilginç bir adam olduğunu yazıyordu, fakat aynı mektupta Limonov’un Semerkand’a gittiği belirtiliyordu. Aleksandra Vladimirovna’nın Kuybı-şeve gittikten sonra Limonov’la nasıl görüşebileceği hiç</p>
<p class="calibre3">anlaşılamıyordu.</p>
<p class="calibre3">Anlaşılan tek bir şey vardı, Aleksandra Vladimirovna mektubu okurken bir anne olarak, "Benim zavallı küçük kızım,” diye düşündü.</p>
<p class="calibre3">Mektuplar Aleksandra Vladimirovna’yı heyecanlandırmıştı. Üçü de sağlığını, odasının sıcak olup olmadığını soruyorlardı.</p>
<p class="calibre3">Aleksandra Vladimirovna, gençlerin, anneleri için gerekli olup olmadıklarını akıllarına bile getirmediklerini anlıyordu, ama bu şekilde endişe duymaları onu duygulandırıyordu.</p>
<p class="calibre3">Onlar için gerekliydi.</p>
<p class="calibre3">Ama farklı da olabilirdi. Neden kendisi kızlarının yardımını istemiyordu da onlar annelerinden yardım istiyorlardı?</p>
<p class="calibre3">Zaten yapayalnız, yaşlı, evsiz barksız bir kadındı, oğlunu, kızını kaybetmişti, Seryoja’yla ilgili Hiç haber alamıyordu.</p>
<p class="calibre3">Çalışmak ona giderek daha zor geliyor, sürekli olarak kalbi rahatsızlanıyor, başı dönüyordu.</p>
<p class="calibre3">Hatta fabrikanın teknik müdüründen kendisini atölyeden alıp laboratuvara vermesini rica etmişti, bütün gün bir cihazdan öbürüne dolaşıp durmak, kontrol için</p>
<p class="calibre3">örnekler almak çok zordu.</p>
<p class="calibre3">İşten sonra yiyecek kuyruklarında bekliyor, eve gidip fırını yakıyor, yemek pişiriyordu.</p>
<p class="calibre3">Ne kadar sert, ne kadar kısır bir yaşamdı! Kuyrukta beklemek artık o kadar zor gelmiyordu. Boş tezgâhın önünde kuyruk olmaması daha kötüydü. Eve gidince yemek pişirmeyip, fırını yakmayıp rutubetli, soğuk yatağa aç biilaç yatması daha kötüydü.</p>
<p class="calibre3">Çevresindeki herkesin yaşamı çok zordu. Leningrad’dan buraya göç etmiş bir kadın doktor, ona geçen kışı iki çocuğuyla birlikte Ufa’dan yüz kilometre uzaktaki bir köyde nasıl geçirdiğini anlatıyordu. Eskiden bir Kulak’a ait olan camlan kırık, çatısı parçalanmış boş bir köy evinde oturuyormuş. İşe gitmek için ormandan geçerek altı kilometre yol yürüyormuş ve bazen şafak sökerken ağaçların arasında yeşil kurt gözleri görüyormuş. Köyde yoksulluk varmış, kolhoz köylüleri isteksiz çalışıyorlarmış, ne kadar çalışırlarsa çalışsınlar bir şey fark etmediğini, buğdaylannın ellerinden alındığını, kolhozda buğday teslimat bakiyelerini gösteren bir listenin asılı olduğunu söylüyorlarmış. Komşu kadının kocası savaşa gitmiş, kadın altı aç çocukla kalmış ve altı çocuğun sadece bir çift yırtık keçe çizmesi varmış. Doktor Hanım, Aleksandra Vladimirovna’ya bir dişi keçi satın aldığını ve gece karlara bata çıka uzak bir tarlaya darı aşırmaya gittiğini, kann altından toplanmamış kuru ot çıkardığını anlatmıştı. Doktor Hanım, köyde çocuklannm kaba, kötü konuşmalan duyup küfür öğrendiklerini ve Kazan'da-ki okulda kadın öğretmenin ona, "Birinci sınıf Öğrencilerinin, üstelik de Leningradlı olup sarhoşlar gibi küfrettiklerini ilk kez görüyorum,<sup class="calibre7">1</sup>" dediğini anlatıyordu.</p>
<p class="calibre3">Aleksandra Vladimirovna, daha önce Viktor Pav-loviç'in kaldığı küçük odada yaşıyordu artık. Büyük odada ve bitişiğindeki öbür odada, ev sahipleri, yani Ştrum' lann gidişinden önce müştemilatta kalan evin asıl resmî kiracılan oturuyorlardı. Ev sahipleri huzursuz insanlardı, önemsiz aile sorunlan yüzünden sık sık kavga ediyorlardı.</p>
<p class="calibre3">Aleksandra Vladimirovna onlara gürültü yaptıkları, kavga ettikleri için değil, evi yanmış biri olarak kendisinden küçücük bir oda karşılığında çok fazla para, ayda 200 ruble, yani maaşının üçte birinden fazlasını aldıkları için kızıyordu. Ona, bu insanlann yürekleri kontrplaktan ve tenekeden yapılmış gibi geliyordu. Tek düşündükleri yiyecek ve eşyalardı. Sabahtan akşama dek bitkisel yağdan, tuzlu etten, patatesten, satın aldıkları ve bitpa-zarında sattıkları pılı pırtıdan söz ediyorlardı. Geceleri fısıltıyla konuşuyorlardı. Ev sahibesi Nina Matveyevna, kocasına, bir fabrikada usta olan komşunun köyden bir çuval ayçiçeği çekirdeği ve yanm çuval kabuğu soyulmuş mısır getirdiğini, bugün pazarda ucuz bal olduğunu anlatıyordu.</p>
<p class="calibre3">Ev sahibesi Nina Matveyevna uzun boylu, endamı yerinde, gri gözlü güzel bir kadındı. Evlenmeden önce fabrikada çalışıyor, amatör faaliyetlere katılıyor, koroda şarkı söylüyor, amatör bir tiyatro topluluğunda oynuyordu. Semyon İvanoviç, askeri fabrikada çalışıyordu, demirciydi. Gençlik yıllarında bir destroyerde askerlik yapmış, yarı ağır sıklette Büyük Okyanus Filosu boks şampiyonu olmuştu. Şimdi ise resmî kiracıların bu uzak geçmişi inanılmaz görünüyordu: Semyon İvanoviç, sabahları işe gitmeden önce ördekleri besliyor, domuz yavrusu için çorba yapıyor, işten sonra mutfakta uğraşıp duruyor, darı ayıklıyor, ayakkabı tamir ediyor, bıçakları biliyor, şişeleri yıkıyor, uzak kolhozlardan un, yumurta, keçi eti getiren fabrika şoförlerini anlatıyordu. Nina Matveyevna ise kocasının sözünü keserek sayısız hastalıklarından, ünlü doktorlara sık sık yaptığı ziyaretlerden söz ediyor, fasulyeyle değiş tokuş ettiği havluyu, buraya göç etmiş bir kadından tay derisi ceket ve beş servis tabağı satın alan komşu kadını anlatıyordu.</p>
<p class="calibre3">Kötü insanlar değillerdi, ama Aleksandra Vladimirov-na’yla bir kez olsun savaş konusunda, Stalingrad konusunda, Sovînformbüro’nun bültenleri konusunda konuşmamalardı.</p>
<p class="calibre3">Akademi tayını alan kızının gitmesinden sonra yan aç yarı tok yaşadığı için Aleksandra Vladimirovna'ya acıyorlar ve onu küçümsüyorlardı. Şekeri, yağı olmuyordu; çay yerine boş, kaynamış suyla yetiniyor, halk yemekhanesinde çorba içiyordu; bu çorbayı domuz yavrusu bile bir keresinde beğenmeyip yememişti. Odun alamıyordu. Satacak eşyası yoktu. Aleksandra Vladimirovna'nın yoksulluğu ev sahiplerini rahatsız ediyordu. Bir akşam Nina Matveyevna’nın Semyon İvanoviç'e, "Dün yaşlı kadına bisküvi vermek zorunda kaldım, yanında yerken hoş olmuyor, aç aç oturuyor ve bakıyor," dediğini duymuştu.</p>
<p class="calibre3">Gece Aleksandra Vladimirovna iyi uyuyamadı. Neden Seryoja'dan haber yoktu? Daha önce Lyudmila'nın yattığı demir karyolada yatıyordu ve gece kızının aklına gelen düşünceler ve sezgiler ona da geliyordu sanki.</p>
<p class="calibre3">Ölüm insanları ne kadar kolay yok ediyordu. Sağ kalanların işi ne kadar zordu. Vera yı düşünüyordu. Bebeğinin babası ya ölmüştü ya da onu unutmuştu. Stepan Fyodoroviç’in canı sıkılıyor, üzüntülerin altında eziliyor... Kayıplar, acılar Lyudmila’yla Viktor u birleştirmedi, yakınlaştırmadı.</p>
<p class="calibre3">Akşam Aleksandra Vladimirovna Jenya’ya mektup yazdı: “Benim güzel kızım...” Gece ise zavallı kızcağız, nasıl bir yaşam kargaşasında yaşıyor, ilerde onu neler bekliyor diye Jenya için üzüntüye kapıldı.</p>
<p class="calibre3">Anya Ştrum, Sonya Levinton, Seryoja... Çehov’daki gibi: “Misyus sen neredesin?”</p>
<p class="calibre3">Yanı başında ise ev sahipleri alçak sesle konuşuyorlardı.</p>
<p class="calibre3">“Ekim kutlamasına ördeği kesmek gerekecek,<sup class="calibre7">1</sup>' dedi Semyon İvanoviç.</p>
<p class="calibre3">“Ördeği kesmek için mi patatesle besledim ben?" dedi Nina Matveyevna. “Biliyorsun, yaşlı kadın gittiğinde döşemeleri boyamak istiyorum, yoksa tahtalar çürümeye başlayacak."</p>
<p class="calibre3">Her zaman eşyalardan ve yiyeceklerden söz ediyorlardı, yaşadıkları dünya eşyalarla doluydu. Bu dünyada insan duygulan yoktu, sadece ve sadece masa, boya, bulgur, otuz rublelik banknot vardı. Çalışkan, namuslu in-sanlardı, bütün komşular Nina’nın ve Semyon Ivanoviç’in başkasının bir kapiğine asla el uzatmayacaklarını söylüyorlardı. Ama 1921 yılında Volga boyunda hüküm süren açlık, hastanelerdeki yaralılar, gözlerini kaybetmiş maluller, sokaklardaki evsiz çocuklar onlan ilgilendirmiyordu.</p>
<p class="calibre3">Aleksandra Vladimirovna’nın şaşılacak derecede zıddıydılar. İnsanlara, ortak davaya, yabancı birinin acı-lanna karşı ilgisizlikleri son derece doğal bir davranıştı onlar için. Oysa Aleksandra Vladimirovna, başka insanları düşünebiliyor, onlar için kaygılanabiliyor, sevinebiliyor, onun yaşamını da, yakınlarının yaşamlarını da ilgilendirmeyen konularda deliye dönebiliyordu... genel kolektifleştirme dönemi, 1937 yılı, kocalarının peşinden kamplara düşen kadınların yazgısı, dağılan ailelerden öksüzler yurduna ve çocuk yuvalarına düşen çocukların yazgısı... Almanların tutsakları öldürmeleri, askeri felaketler ve başarısızlıklar... bütün bunlar onu üzüyor, kendi ailesinde olmuş felaketler kadar huzursuz ediyordu.</p>
<p class="calibre3">Bunu ona ne okuduğu güzel kitaplar, ne büyüdüğü ailenin devrimci gelenekleri, ne yaşam, ne dostlan, ne de kocası öğretmişti. Sadece o böyleydi ve başka türlü olamazdı. Parası yoktu, maaşını almasına altı gün kalmıştı. Açtı, bütün malını bir mendile bohçalayabilirdi. Ama Stalingrad'daki evinde yanan eşyalan, mobilyalan, piyanoyu, çay takımını, kayıplara karışan kaşıklan ve çatalla-rı Kazan’da yaşarken bir kez bile düşünmemişti. Yanan kitaplarına bile acımamıştı. Şu anda, ona gereksinim duyan yakınlanndan uzakta, kontrplak yaşamları kendisi için son derece yabancı olan insanlarla aynı çatı altında yaşıyor olmasında garip bir şey vardı.</p>
<p class="calibre3">Akrabalarından mektup aldıktan üç gün sonra Karimov, Aleksandra Vladimirovna'yı ziyarete geldi.</p>
<p class="calibre3">Karimov’un gelişine sevindi, birlikte içine yabangü-lü atılmış sıcak su içmeyi teklif etti.</p>
<p class="calibre3">“Moskova’dan mektup alalı çok oldu mu?" diye sordu Karimov.</p>
<p class="calibre3">"Üç gün oldu.”</p>
<p class="calibre3">“Sahi mi,” dedi Karimov ve gülümsedi. "Mektupların Moskova’dan bu kadar uzun zamanda gelmesi ilginç değil mi?”</p>
<p class="calibre3">"Zarfın üzerindeki damgaya bakın,” dedi Aleksandra Vladimirovna.</p>
<p class="calibre3">Karimov zarfı incelemeye koyuldu.</p>
<p class="calibre3">“Dokuz günde gelmiş/' dedi kaygılı bir şekilde.</p>
<p class="calibre3">Sanki mektupların yavaş gelmesi onun açısından özel bir öneme sahipmiş gibi düşünceye daldı.</p>
<p class="calibre3">“Dediklerine göre sansür yüzünden böyle oluyormuş/’ dedi Aleksandra Vladimirovna. “Sansür mektup akmıyla baş edemiyormuş.”</p>
<p class="calibre3">Karimov, koyu renk güzel gözleriyle ona baktı.</p>
<p class="calibre3">“Demek hepsinin keyfi yerinde, herhangi bir tatsızlık yok?”</p>
<p class="calibre3">“Siz kötü görünüyorsunuz/’ dedi Aleksandra Vladimirovna, “sağlıksız bir görünüşünüz var.<sup class="calibre7">M</sup></p>
<p class="calibre3">Karimov sanki bir suçlamayı reddedercesine acele acele şöyle dedi:</p>
<p class="calibre3">“Yok canım! Tam tersine!”</p>
<p class="calibre3">Cephedeki olaylardan söz ettiler.</p>
<p class="calibre3">“Savaşta artık bir dönüm noktası olduğunu çocuklar bile biliyorlar,” dedi Karimov.</p>
<p class="calibre3">“Evet evet/’ diyerek güldü Aleksandra Vladimirovna, "şimdi çocuklar bile biliyor, ama geçen yaz bütün akıllı adamlar Almanların kazanacağından emindiler”</p>
<p class="calibre3">“Tek başınıza zor oluyordur herhalde?” diye sordu Karimov birden. “Görüyorum ki, sobayı kendiniz yakıyorsunuz.”</p>
<p class="calibre3">Aleksandra Vladimirovna, sanki Karimov'un sorusu çok zor bir soruymuş ve hemen yanıt verilemezmiş gibi alnını kırıştırıp düşünmeye başladı.</p>
<p class="calibre3">“Ahmet Usmanoviç, soba yakmak benim için zor mu oluyor diye sormaya mı geldiniz?”</p>
<p class="calibre3">Karimov birkaç kez başını salladı, sonra masanın üstünde duran ellerine dikkatle bakarak uzun bir süre konuşmadı.</p>
<p class="calibre3">“Geçtiğimiz günlerde beni malum yere çağırdılar, şu bizim buluşmalarımızla ve sohbederimizle ilgili sorular sordular.”</p>
<p class="calibre3">"Neden susuyorsunuz? Neden sobadan söz ediyorsunuz?"</p>
<p class="calibre3">Karimov, Aleksandra Vladimirovna'nın bakışlarını</p>
<p class="calibre3">yakaladı ve şöyle dedi:</p>
<p class="calibre3">"Kuşkusuz, savaştan, politikadan konuştuğumuzu inkâr edemedim. Dört yetişkin adamın sırf sinemadan söz ettiklerini söylemek gülünç olurdu. Elbette ne konuşursak konuşalım Sovyet yurtseverleri olarak konuştuğumuzu söyledim. Hepimiz de halkın, partinin ve Stalin yoldaşın yönetimi altında zaferi kazanacağı görüşündeydik, dedim. Soruların düşmanca sorular olmadığını söylemeliyim size. Ancak birkaç gün geçtikten sonra kaygılanmaya başladım, gözüme uyku girmiyordu. Bana sanki Viktor Pavloviç'e bir şey olmuş gibi gelmeye başlamıştı. Burada ise Madyarov'un başına gelenler de garipti. Mad-yarov, on günlüğüne Kuybışev'e, Pedagoji Enstitüsü’ne gitmişti- Burada öğrenciler bekliyorlardı, ama o ortalarda yoktu, dekan Kuybışev’e telgraf çekti, yanıt gelmedi. Gece yatağına yatıyorsun, aklına neler neler geliyor."</p>
<p class="calibre3">Aleksandra Vladimirovna susuyordu.</p>
<p class="calibre3">Karimov alçak sesle şöyle dedi:</p>
<p class="calibre3">"Düşünsenize, bir bardak çay içerken insanlarla bir iki laf etmenin bedeli kuşku uyandırmak ve o malum yere çağrılmak oluyor."</p>
<p class="calibre3">Aleksandra Vladimirovna susuyordu, Karimov, konuşmaya davet eder gibi onun yüzüne bakıyordu, kendisi her şeyi söylemişti artık. Ama Aleksandra Vladimirovna susuyordu. Karimov, Aleksandra Vladimirovna’nın suskunluğuyla Karimov’un ona her şeyi söylemediğini anlatmaya çalıştığını hissediyordu.</p>
<p class="calibre3">"İşte böyle bir iş,” dedi Karimov.</p>
<p class="calibre3">Aleksandra Vladimirovna susuyordu.</p>
<p class="calibre3">“Evet, unuttuğum bir şey daha var," dedi Karimov, "bu yoldaş, 'Basın özgürlüğü konusunda da konuşuyor</p>
<p class="calibre3">muydunuz?’ diye sordu. Aslında böyle bir konuşma olmuştu. Evet, sonra birden Lyudmila Nikolayevna’mn kız kardeşini ve eski kocası Krımov'u tanıyıp tanımadığımı sordular. İkisini de hiç görmedim, Viktor Pavloviç de onlarla ilgili olarak benimle bir kez bile konuşmamıştı. Bu şekilde yanıt verdim. Bir soru daha geldi: Viktor Pavloviç, Yahudilerin durumu hakkında benimle özel bir konuşma yapmış mıydı? Ben de neden özellikle benimle, diye sordum. ‘Biliyorsunuz, siz Tatar’sınız, o Yahudi/ diye yanıt verdiler.”</p>
<p class="calibre3">Karimov, paltosunu ve şapkasını giyip vedalaştıktan sonra kapıda durmuş, Lyudmila Nikolayevna’mn bir süre önce oğlunun ölümcül şekilde yaralandığı haberini veren mektubu içinden aldığı posta kutusuna parmağıyla vururken Aleksandra Vladimirovna şöyle dedi:</p>
<p class="calibre3">“Garip bir şey, ama Jenya’nm bununla ne ilgisi var?” Ama tabii ki, ne Karimov ne de Aleksandra Vladimirovna, Kuybışev’deki Jenya’nın ve Jenya’nın cephede bulunan eski kocasının Kazan'daki Çekist’i neden ilgilendirdiği sorusuna yanıt veremediler.</p>
<p class="calibre3">İnsanlar Aleksandra Vladimirovna'ya güvenirlerdi. O da bu türden pek çok hikâye ve itiraf duymuştu, hikâyeyi anlatanın her zaman bir şeyleri eksik söylediği duygusuna da alışmıştı. Ştrum’u uyarmak gibi bir istek yoktu içinde, bunun ona gereksiz heyecandan başka bir şey vermeyeceğini biliyordu. Sohbete katılanlardan hangisinin boşboğazlık ya da muhbirlik ettiği konusunda tahminde bulunmanın da bir anlamı yoktu; bu kişiyi tahmin etmek zordu, sonuçta en az kuşkulanılan kişi suçlu çıkıyordu. Oysa sık sık Devlet Savunma Bakanhğı’nda bir davanın en beklenmedik bir şekilde, bir mektupta geçen herhangi bir imadan, bir espriden, komşu kadının yanında mutfakta dikkatsizce söylenmiş bir sözden ortaya çıktığı durumlar oluyordu. Ama sorgu yargıcı neden</p>
<p class="calibre3">birdenbire Karimov'a Jenya'yı ve Nikolay Grigoryevıç’i sormuştu?</p>
<p class="calibre3">Yine uzun bir zaman uyuyamadı. Bir şeyler yemek istiyordu. Mutfaktan yemek kokusu geliyordu, ev sahipleri bitkisel yağda patates gözlemesi pişiriyorlardı, metal tabakların tıkırtısı, Semyon İvanoviç’in sakin sesi duyuluyordu. Tannm, canı ne kadar çok yemek istiyordu! Bugün yemekhanede öğle yemeğinde nasıl tatsız tuzsuz, bulanık bir çorba vermişlerdi. Aleksandra Vladimirovna çorbanın hepsini yememişti, şimdi buna canı sıkılıyordu. Yemek düşüncesi diğer düşünceleri tuzla buz ediyor, birbirine karıştırıyordu.</p>
<p class="calibre3">Sabah fabrikaya geldi ve bekçi kulübesinde müdürün sekreteri olan yaşlıca, yüzünden kötülük akan, erkek suratlı kadına rastladı.</p>
<p class="calibre3">"Öğlen tatilinde bana uğrayın Şapoşnikova yoldaş/' dedi sekreter kadın.</p>
<p class="calibre3">Aleksandra Vladimirovna şaşırdı, yoksa müdür ricasını hemen yerine mi getirmişti?</p>
<p class="calibre3">Aleksandra Vladimirovna içinin neden hafiflediğini anlayamadı.</p>
<p class="calibre3">Fabrika bahçesinde yürüyordu, bir anda aklına bir şey geldi ve hemen yüksek sesle “Kazan yeter artık, evime, Stalingrad'a gideceğim/' dedi.</p>
<p class="calibre3"><a id="bookmark1"></a>32</p>
<p class="calibre3">Jandarma Şefi Chalb, bölük komutanı Lenard'ı 6. Ordu karargâhına çağırmıştı.</p>
<p class="calibre3">Lenard geç kalmıştı. Paulus’un yeni emri, binek otomobilleri için benzin kullanımını yasaklıyordu. Yakıtın</p>
<p class="calibre3">tamamı Ordu Kurmay başkanı General Schmidt’in emrine verilmişti ve on kez ölünebilir, ama beş litrelik yakıt için olsun, generalin onayı alınamazdı. Benzin şimdi yalnızca asker çakmakları değil, subay otomobilleri için de yeterli değildi.</p>
<p class="calibre3">Lenard'ın askerî postayı kente götüren karargâh otomobilini akşama dek beklemesi gerekti.</p>
<p class="calibre3">Küçük otomobil, buz tutmuş asfaltta hızla ilerliyordu. Rüzgârsız, soğuk bir havada ön cephenin yer altı sığınaklarının ve toprak korunaklarının üstünde yan saydam cılız dumanlar yükseliyordu. Kente doğru giden yolda kafaları atkılarla ve havlularla sanlı yaralılar, komutanlık tarafından kentten fabrikalara gönderilen askerler yürüyorlardı. Bu askerlerin de başlan sanlıydı, ayaklarına ise paçavralar dolamışlardı.</p>
<p class="calibre3">Şoför, arabayı kenarda yatan bir at leşinin yanında durdurmuş, motoru kurcalamaya başlamıştı, Lenard ise donmuş eti kasaturalanyla kesen sakallan uzamış, suratları kaygılı insanlan inceliyordu. Askerlerden biri atın açıktaki kaburgalarının arasına girmişti ve henüz yapımı bitmemiş bir çatının kirişleri arasında çalışan bir marangoz gibi görünüyordu. Hemen oracıkta, bir evin yıkıntıları arasında ateş yanıyordu ve üç ayaklı demir üzerinde kapkara bir kazan asılıydı, miğferli, kepli, battaniyelere, şallara sannmış, otomotik silahlı, kemerlerinde el bombalan asılı askerler ateşin çevresinde dikiliyorlardı. Aşçı sudan dışan çıkan et parçalannı süngüyle geri itiyordu. Sığınağın çatısındaki bir asker, inanılmaz büyüklükteki bir ağız armonikasını andıran at kemiğini acele etmeden keminyordu.</p>
<p class="calibre3">Batan güneş birden yolu, ölü evi aydınlattı. Evlerin dağlanmış gözleri buzlu kanla doldu, savaşın isinden kirlenmiş, havan toplannın tırnaklanyla delik deşik olmuş kar, altın gibi parlamaya, at leşinin içindeki koyu kırmızı</p>
<p class="calibre3">mağara aydınlanmaya ve şosenin üzerinden kalkan kar bronz bir burgaç halinde akmaya başladı.</p>
<p class="calibre3">Akşam ışığı olan bitenin içyüzünü ortaya çıkarma, görsel bir izlenimi bir tabloya, bir öyküye, bir duyguya, bir yazgıya dönüştürme özelliğine sahiptir. Batmakta olan güneşte çamur ve is lekeleri yüzlerce sesle konuşur, insanın yüreği sızlar, uzaklaşan mutluluğu, ölenlerin geri gelmeyeceğini, yapılan hataların acısını, umudun sonsuz</p>
<p class="calibre3">güzelliğini görürsün.</p>
<p class="calibre3">Mağara devrinden bir sahneydi bu. Bir ulusun şanı, şerefi olan seçkin askerler, büyük Almanya’nın kurucuları zafer yolundan bir kenara itilmişlerdi.</p>
<p class="calibre3">Lenard paçavralara sarınmış insanlara bakarken şair sezgisiyle anlamıştı, işte o, güneş sönüyor, hayal kaçıp gidiyordu.</p>
<p class="calibre3">Yaşamın derinlerinde öyle kör, öyle ağır bir güç vardı ki, Hitler’in olağanüstü enerjisiyle birlikte en ileri teoriye sahip tehditkâr bir halkın kudreti, donmuş Volga' nın sessiz kıyısına kadar, bu yıkıntılara ve kirli kara, batan güneşle kan dolmuş gibi görünen pencerelere kadar, at eti pişen kazanın üstündeki dumana bakan yaratıkların sessiz boyun eğişlerine kadar getirmişti işi.</p>
<p class="calibre3"><a id="bookmark2"></a>33</p>
<p class="calibre3">Paulus'un, devlet mağazasının yanan binasının bodrumunda bulunan karargâhında kurulu düzene göre komutanlar çalışma odalarına gidip geliyorlar, nöbetçiler onlara belgelerle, durumda meydana gelen değişikliklerle, düşmanın hareketleriyle ilgili rapor veriyorlardı.</p>
<p class="calibre3">Telefonlar aynı şekilde çalıyor, yazı makineleri tıkır-</p>
<p class="calibre3">diyor ve kontrplak kapının arkasından Karargâh İkinci Bölüm başkanı General Schenk’in kalın sesli kahkahası duyuluyordu. Hızlı adımlarla yürüyen yaverlerin çizmeleri döşeme taşlarının üzerinde hâlâ gıcırdıyor, tanksavar birliklerinin komutanı tek gözlüğünü ışıldatarak çalışma odasına geçtikten sonra Fransız parfümlerinin kokusu, rutubet, tütün ve boya kokusuyla karışarak ve karışmadan koridorda hâlâ duruyordu. Komutan kürk yakalı uzun paltosuyla yer altı bürolarından geçtiği sırada sesler ve yazı makinesi tıkırtıları hâlâ birden kesiliyor, onlarca göz hâlâ komutanın düşünceli, gaga burunlu yüzüne bakıyordu. Paulus’un günlük programı hâlâ aynıydı, öğle yemeğinden sonra puro içmek ve Ordu Kurmay başkanı General Schmidt'le sohbet etmek için hâlâ aynı süreyi harcıyordu. Ve Hitler'in, “Elden, kişiye özer<sup class="calibre7">1</sup> notunu taşıyan telgrafı getiren radyo telgrafçı çavuş, kuralı ve günlük programı bozarak Paulus'a giderken gözlerini yere indirmiş olan Albay Adams'ın yanından hâlâ aynı aşağı tabaka terbiyesizliğiyle geçiyordu.</p>
<p class="calibre3">Ama tabii ki, bütün bunlar sadece dışardan bakıldığında aynı şekilde sürüyordu, kuşatmanın başladığı günden beri çok sayıda değişiklik karargâhtaki insanların yaşamını istila ediyordu.</p>
<p class="calibre3">Değişiklikler, içtikleri kahvenin renginde, batıya, cephenin yeni bölümlerine uzanan haberleşme hatlarında, yeni mühimmat harcama normlarında, her gün hava çemberini yararak geçmeye çalışırken yanan ve parçalanan nakliye Junkers’lerinin korkunç görünüşündeydi. Askerlerin aklında diğer adları unutturan yeni bir ad ortaya çıkmıştı: Manstein.</p>
<p class="calibre3">Bu değişiklikleri tek tek saymanın bir anlamı yok, bu kitabın yardımı olmasa da bu değişiklikler zaten son derece açıktır. Daha önce doyuncaya kadar yemek yiyenlerin sürekli açlık hissettikleri açıktır; karnı aç ve az</p>
<p class="calibre3">yemek yemiş insanların yüzlerinin değiştiği, boz bir renk aldığı açıktır. Kuşkusuz Alman karargâhındaki insanların iç dünyaları da değişmiş, kibirlilerin havası sönmüştü; övüngenler övünmeyi bırakmışlar, iyimserler Führer'e küfretmeye ve izlediği politikanın doğruluğundan kuşkulanmaya başlamışlardı.</p>
<p class="calibre3">Ulus devletin gaddarlığı içine hapsolmuş ve hayal kırıklığına uğramış Almanların kafalarında ve ruhlarında başlamış olan önemli değişiklikler vardı; bu değişiklikler sadece insan yaşamının zeminiyle değil, aynı zamanda zeminin altıyla da ilgiliydi ve tam da bu nedenle insanlar bu değişiklikleri anlamıyorlar ve fark etmiyorlardı.</p>
<p class="calibre3">Zamanın çalışmasını hissetmek ne kadar zorsa bu süreci hissetmek de aynı şekilde zordu. Açlığın verdiği ıstıraplarda, gece korkularında, bir felaketin yaklaştığı duygusunda giderek yavaş yavaş insanın içindeki özgürlük, yani insanların insanlaşması, yaşamın ölüme karşı zaferi ortaya çıkmaya başlıyordu.</p>
<p class="calibre3">Aralık aymın günleri giderek kısalıyor, on yedi saatlik buzlu geceler giderek artıyordu. Kuşatma çemberi giderek daha da daralıyor, Sovyet toplarının ve makineli tüfeklerinin ateşi giderek korkunçlaşıyordu... Soğuğa alışkın, gocuklu, keçe çizmeli Ruslar için bile dayanılmaz olan Rus bozkırının ayazı son derece acımasızdı.</p>
<p class="calibre3">Başlarının üstünde donmuş, korkunç bir boşluk duruyor, bu boşluk önüne geçilmez bir kötülük yayıyordu. Donmuş, kuru yıldızlar, dondurucu gökyüzünde kalay renginde buz taneleri gibi ortaya çıkmıştı.</p>
<p class="calibre3">Ölen ve ölüme mahkûm insanlardan hangisi, topye-kûn bir zalimlikle geçen on yıldan sonra bunun on milyonlarca Alman’ın yaşamında bir insanlaşmanın ilk saatleri olduğunu bilebilirdi ki!</p>
<p class="calibre3">Lenard, 6. Ordu karargâhına doğru yürüdü, akşam griliğindeki duvarın önünde alacakaranlıkta tek başına dikilen gri yüzlü nöbetçiyi gördü ve yüreği hızla çarpmaya başladı. Karargâhın yer altındaki koridorunda yürüdüğü sırada gördüğü her şey içini sevgi ve hüzünle dolduruyordu.</p>
<p class="calibre3">Kapıların üzerlerinde gotik harflerle yazılmış "2. Şube”, "Yaverlik”, "General Loch”, “Binbaşı Traurig” tabelalarını okuyor, yazı makinelerinin tıkırtısını duyuyor, sesler kulaklarına kadar geliyor, silah arkadaşlarının, partiden ve SS'ten mücadele arkadaşlarının alışkın olduğu, kendisine yakın bu dünyayla bağlantılı olma duygusunu bir oğul gibi, bir erkek kardeş gibi hissediyordu. Bunlan batan güneşin ışığında görüyordu, yaşam sönüp gidiyordu.</p>
<p class="calibre3">Chalb’ın odasına yaklaşırken aralarında nasıl bir konuşma geçeceğini, SS Oberstrumbanführer'inin duygularını onunla paylaşmak isteyip istemeyeceğini bilmiyordu.</p>
<p class="calibre3">Barış zamanında parti çalışmalarından birbirini yakından tanıyan insanlar arasında genellikle olduğu gibi onlar da ilişkilerinde arkadaşça bir basitliği koruyarak askerî unvanlarındaki farklılığa önem vermiyorlardı. Karşılaştıklarında genellikle gevezelik ediyorlar, bir yandan da işlerden konuşuyorlardı.</p>
<p class="calibre3">Lenard, karmaşık bir meselenin özünü birkaç sözcükle açıklama yeteneğine sahipti ve Lenard’ın sözleri raporlarda bazen Berlin'in en yüksek çalışma odalarına kadar uzun bir yolculuk yapardı.</p>
<p class="calibre3">Lenard, Chalb'ın odasına girdi ve onu tanıyamadı. Tombul, hiç zayıflamamış bu yüze bakan Lenard, Chalb' ın sadece koyu renk zeki gözlerindeki ifadenin değiştiğini bir anda anlayamadı.</p>
<p class="calibre3">Duvarda Stalingrad bölgesinin haritası asılıydı ve irinli, acımasız kırmızı bir daire 6. Ordu’nun çevresini sarıyordu.</p>
<p class="calibre3">“Biz bir adadayız, Lenard/’ dedi Chalb, “ve adamız suyla değil, haddini bilmez heriflerin nefretiyle çevrili."</p>
<p class="calibre3">Rusya’nın soğuğundan, Rusların keçe çizmelerinden, hayvani yağından, önce insanın içini ısıtıp sonra donduran Rus votkasının hainliğinden söz ettiler.</p>
<p class="calibre3">Chalb, ön cephede subaylarla askerler arasındaki ilişkilerde ne gibi değişiklikler ortaya çıktığını sordu.</p>
<p class="calibre3">“Düşünecek olursak,” dedi Lenard, <sup class="calibre7">n</sup>ben bir albayın düşünceleriyle bir askerin felsefesi arasında bir fark görmüyorum. Genellikle aynı şarkıyı söylüyorlar ve söyledikleri şarkıda iyimserlikten eser yok.”</p>
<p class="calibre3">“Karargâhta da aynı şarkı, taburlarla hep bir ağızdan söylenip duruyor/’ dedi Chalb ve daha etkileyici olması için acele etmeden ekledi: “Koronun solisti ise bir korgeneral."</p>
<p class="calibre3">“Şarkıyı söylüyorlar ama eskisi gibi kaçanlar yok.”</p>
<p class="calibre3">Chalb şöyle dedi:</p>
<p class="calibre3">“Bir sorum var, bu soru çok önemli bir problemle ilgili: Hitler, 6. Ordu'nun savunma yapmasında ısrar ediyor, Paulus, Weichs ve Zeitzler ise askerlerin ve subayların fiziksel varlıklarının kurtarılmasından yana çıkıyorlar, teslim olmayı öneriyorlar. Stalingrad'da kuşatılmış durumdaki orduların bu aşamada boyun eğmekten kurtulma olasılığı olup olmadığını en gizli biçimde araştırmam emredildi. Ruslar buna <span class="calibre6">volinka,</span> yani sürünceme diyorlar/’ dedi ve bu sözcüğü Rusça olarak düzgün ve açık bir şekilde telaffuz etti.</p>
<p class="calibre3">Lenard sorunun ciddiyetini anlamıştı, susuyordu.</p>
<p class="calibre3">“Bir ayrıntıdan başlamak istiyorum,” dedi sonra ve Bach'ı anlatmaya koyuldu. “Bach'ın bölüğünde kararsız bir asker var. Bu asker, gençler için alay konusuydu, ama</p>
<p class="calibre3">şimdi, kuşatmadan bu yana ona yaklaşmaya başladılar, onu yokluyor, inceliyorlar... Bölüğü de, bölüğün komutanını da düşünmeye başladım. Başarı döneminde Bach, partinin politikasını bütün ruhuyla selamlıyordu. Ancak şimdi kafasının içinde başka bir şeyler olduğundan, bir şeyleri incelemeye başladığından kuşku duyuyorum. Bach’m bölüğündeki askerler, daha yakın zaman önce onları güldüren, deliyle soytarı karışımı görünen bir tipe neden yaklaşıyorlar diye kendime de soruyorum. Bu tip, o uğursuz an geldiğinde ne yapacaktır? Askeri nereye çağıracaktır? Bölük komutanının başına ne gelecektir?"</p>
<p class="calibre3">Sonra şöyle devam etti:</p>
<p class="calibre3">“Bütün bu sorulara yanıt vermek zor. Ama bir soruyu yanıtlayabilirim: Askerler ayaklanmayacaklar.”</p>
<p class="calibre3">Chalb şöyle dedi:</p>
<p class="calibre3">“Partinin akıllıca davrandığı şimdi çok açık bir şekilde görülüyor. Sadece mikrop kapmış parçalan değil, zor koşullarda çürüyebilecek sağlam parçalan da hiç duraksamadan halkın vücudundan kesip attık. Kentler, ordu, köyler, kilise, irade sahibi, muhalif insanlardan, düşman ideologlardan temizlendi. Boşboğazlıklar, ileri geri söylenen sözler ve imzasız mektuplar çok işe yarayacak. Ama düşman bizi Volga’da değil, Berlin’de kuşatmaya kalksa bile bir ayaklanma çıkmayacak! Bunun için hepimiz Hitler’e teşekkür edebiliriz. Bize böyle bir dönemde bu insanı gönderen Tann'ya şükretmemiz gerekir.”</p>
<p class="calibre3">Chalb, tepesinde yuvarlanan bir şeyin boğuk, ağır aksak gürültüsüne kulak kabarttı. Bu derin bodrumda Alman toplan mı patlıyor, yoksa Sovyet bombardıman uçaldan mı saldırıyor ayırt etmek olanaksızdı.</p>
<p class="calibre3">Chalb, gürültünün azalmasını bekleyip, ‘Alışılmış subay tayınıyla yaşamanız inanılır bir şey değil,” dedi. “Sizi listeye dahil ettim, bu listede en kıymedi parti arkadaşlarımız ve güvenlik elemanları bulunuyor. Sizin</p>
<p class="calibre3">için tümen karargâhına kuryeyle birlikte düzenli olarak</p>
<p class="calibre3">paket gönderilecek.”</p>
<p class="calibre3">"Teşekkür ederim,” dedi Lenard, "ama böyle bir şey istemiyorum, diğerlerinin yediklerini yiyeceğim ben de.” Chalb kollarını iki yana açtı.</p>
<p class="calibre3">"Manstein nasıl?” diye sordu Lenard. "Ona yeni silahlar verildiği söyleniyor.”</p>
<p class="calibre3">"Ben Manstein’a güvenmiyorum,” dedi Chalb. “Bu konuda komutanın görüşünü paylaşıyorum.”</p>
<p class="calibre3">Ve uzun yıllar boyunca ağzından çıkan her şey çok gizli sınıfına girdiğinden alışkanlıkla sesini alçaltıp şöyle dedi:</p>
<p class="calibre3">"Elimde bir liste var, bir çözülme olayının yaklaşması halinde uçaklara binecek partili arkadaşların ve güvenlik elemanlarının listesi. Bu listede siz de varsınız. Benim yokluğumda talimatları Albay Osten verecek.”</p>
<p class="calibre3">Lenard’ın gözlerindeki soruyu fark etti ve şu açıklamayı yaptı:</p>
<p class="calibre3">"Benim belki Almanya’ya gitmem gerekecek. Ne kâğıt üzerinde ne de radyo şifresine güvenilemeyecek kadar gizli bir iş.”</p>
<p class="calibre3">Chalb göz kırptı:</p>
<p class="calibre3">"Uçuştan önce de birkaç kadeh içki içeceğim, sevinçten değil ama korkudan. Sovyetler çok uçak düşürüyorlar.”</p>
<p class="calibre3">Lenard şöyle dedi:</p>
<p class="calibre3">"Chalb yoldaş, uçakta yer istemiyorum ben. Sonuna kadar savaşmaya ikna ettiğim insanları terk edip gitmekten utanç duyarım.”</p>
<p class="calibre3">Chalb hafifçe doğruldu. "Sizi düşüncenizden vazgeçirme hakkına sahip değilim," dedi.</p>
<p class="calibre3">Lenard, aşırı resmiyet havasını dağıtmak isteğiyle, "Eğer mümkünse benim karargâhtan alaya taşınmama yardımcı olun,” dedi. "Elimde araba yok.”</p>
<p class="calibre3">“Bunu yapamam!” dedi Chalb. “İlk kez bu konuda son derece güçsüzüm! Benzin o Schmidt itinin elinde. Bir gram bile alamıyorum. Anlıyor musunuz? İlk kez!” Chalb'ın yüzünde kendisine ait olmayan, ama belki de tam kendisine ait olan ve görüşmenin ilk dakikalarında Lenard için onu tanınmaz kılan iyi yürekli, saf bir ifade belirdi.</p>
<p class="calibre3"><a id="bookmark3"></a>35</p>
<p class="calibre3">Akşama doğru hava biraz ısınmış, kar yağmış ve savaşın isini ve kirini örtmüştü. Bach karanlıkta ön cephenin tahkimatını dolaşıyordu. Hafif beyazlık, patlamaların ışığında Noel zamanı gibi parlıyor, kar, işaret roketlerinden kâh pembeleşiyor, kâh parlak, tadı bir yeşile bürünüyordu.</p>
<p class="calibre3">Taş dağlarının sırtlan, mağaralar, buz tutmuş tuğla dalgaları ve insanlann yemek yemek, ayakyoluna gitmek, havan mermisi ve mühimmat getirmek, yaralılan cephe gerisine taşımak, ölüleri gömmek zorunda olduk-lan yerlerde yeniden çizilen yüzlerce keçiyolu bu patla-malann ışığında şaşırtıcı ve olağanüstü görünüyordu, öte yandan bunlann hepsi son derece alışılmış, her günkü şeyler gibiydi.</p>
<p class="calibre3">Bach, üç katlı bir evin yıkıntılan içinde oturan Ruslarla silahlı çatışmanın olduğu yere doğru gitti, buradan bir armonika sesi ve düşmanın uzayıp giden şarkısının ezgileri geliyordu.</p>
<p class="calibre3">Duvardaki yarıktan Sovyet ileri cephesinin panaro-ması ortaya çıkıyor, fabrikanın atölyeleri, donmuş Volga görünüyordu.</p>
<p class="calibre3">Bach nöbetçiye seslendi, ama onun sözlerini duyamadı: Birden bir tahrip bombası patladı ve donmuş toprak evin duvarlarında trampet çalmaya başladı; motorunu durdurmuş, alçaktan uçan bir Rusfaner yüzlük bir</p>
<p class="calibre3">bomba bırakmıştı.</p>
<p class="calibre3">“Topal Rus kargası/’ dedi nöbetçi ve karanlık kış göğünü gösterdi.</p>
<p class="calibre3">Bach, önceden bildiği taş çıkıntıya dirseğini dayayarak oturdu ve çevresine bakındı. Yüksek duvarın üzerinde titreyen hafif pembe bir gölge, Rusların sobayı yaktıklarını, soba borusunun kıpkırmızı olduğunu ve donuk bir şekilde ortalığı aydınlattığını gösteriyordu. Rus yer altı sığınağındaki askerler durmadan bir şeyler yiyor, gürültüyle sıcak kahvelerini yudumluyor gibiydiler</p>
<p class="calibre3">Daha sağda, Rus siperlerinin Alman siperlerine yaklaştığı yerden madenî bir şeyin donmuş toprağa vurarak çıkardığı hafif, telaşsız sesler geliyordu.</p>
<p class="calibre3">Ruslar, toprağın içinden çıkmadan ağır ağır, ama hiç ara vermeden siperlerini Almanların tarafına doğru ilerletiyorlardı. Donmuş, taş kesmiş toprağın içindeki bu harekette anlaşılmaz, çok güçlü bir coşku vardı. Sanki toprak kendi kendine ileriye doğru hareket ediyordu.</p>
<p class="calibre3">Çavuş, Rus siperinden el bombası atıldığını rapor etmişti Bach’a gündüz. El bombası bölük fırınının bacasını kırmış ve siperin içine çeşit çeşit çerçöp dökülmüştü.</p>
<p class="calibre3">Kısa beyaz kürklü, yepyeni kalın şapkalı bir Rus, daha akşam olmadan siperden çıkmış ve küfretmeye başlamış, yumruğunu sallayarak tehditler savurmuştu.</p>
<p class="calibre3">Almanlar ateş etmiyorlardı, bu işin bizzat askerler tarafından organize edildiğini içgüdüleriyle anlamışlardı.</p>
<p class="calibre3">Rus şöyle bağırıyordu:</p>
<p class="calibre3">"Hey tavuklar, yumurtalar, Rus gulu gululan?”</p>
<p class="calibre3">O sırada siperden gri mavi bir Alman çıkmış ve subaylara ait yer altı sığınağından duyulmayacak şekilde,</p>
<p class="calibre3">"Hey Rus, kafaya ateş etme. Ananı görülsün yoksa. Şu otomatik silahı al, şapkanı ver/’ diye seslenmişti.</p>
<p class="calibre3">Rus siperinden tek sözcükle yanıt vermişlerdi, üstelik de kısacık bir sözcükle. Sözcük Rusça olsa da Almanlar anlamışlar ve sinirlenmişlerdi.</p>
<p class="calibre3">El bombası havada uçmuş, siperin üstünden aşıp irtibat hendeğinde patlamıştı. Ama bu artık hiç kimseyi ilgilendirmiyordu.</p>
<p class="calibre3">Çavuş Eisenaug Bach'a bunu rapor etmiş, Bach da, “Bırak bağırsınlar. Kimse düşman tarafına geçmemiş ya/' demişti.</p>
<p class="calibre3">Ancak o zaman çavuş, Bach'ın üzerine nemli pancar kokulan yayarak Er Petenkoffer’in düşmanla bir şekilde mal değiş tokuşu organize ettiğini, torbasında kesmeşe-ker ve Rus asker ekmeği bulunduğunu rapor etti. Bir arkadaşından komisyon olarak tıraş bıçağı almış ve onun karşılığında bir parça hayvansal yağ ve iki kutu konserve sözü vermiş, komisyon olarak da kendisine yüz elli gram yağ verilmesi şartını koşmuştu.</p>
<p class="calibre3">"Basit bir şey," dedi Bach, "onu yanıma getirin.”</p>
<p class="calibre3">Ama Petenkoffer'in günün ilk yarısında komutanlığın verdiği bir görevi yerine getirirken kahramanca öldüğü anlaşıldı.</p>
<p class="calibre3">“Öyleyse benden istediğiniz nedir?” dedi Bach. “Alman ve Rus halkları arasında zaten uzun zamandır ticaret vardı.”</p>
<p class="calibre3">Ama Eisenaug şakadan anlayan biri değildi, 1940 Mayısı’nda Fransa’da onulmaz bir yara alarak bundan iki ay önce Polis Taburu'nda görev yaptığı Almanya’nın güneyinden kalkan bir uçakla Stalingrad’a gönderilmişti. Her zaman karnı aç, üşümüş, bitlerin ve korkunun yiyip bitirdiği bu adam gülmece anlayışından yoksundu.</p>
<p class="calibre3">Karanlığın içinde zor ayırt edilen evlerin oluşturduğu belli belirsiz taştan beyaz bir dantelin zar zor göründüğü yerde başlamıştı Bach Stalingrad'daki yaşamma. îri iri yıldızlar içindeki kapkara eylül gökyüzü, Volga'mn bulanık suyu, evlerin yangından sonra kızmış duvarları, daha ötede, Rusya'nın güneydoğusundaki bozkırlar, Asya çölünün sınırı.</p>
<p class="calibre3">Kentin batı varoşlarındaki evler karanlığa gömülmüş durumda, karla kaplı yıkıntılar fark ediliyor...</p>
<p class="calibre3">Hastanedeyken neden annesine o mektubu yazdı? Herhalde annesi mektubu Hubert'e göstermiştir! Neden</p>
<p class="calibre3">Lenard'la konuştu?</p>
<p class="calibre3">Neden insanların bellekleri var, bazen ölmek, artık hiçbir şey anımsamamak istiyor. Kuşatmadan hemen önce yaşamın gerçeği uğruna delicesine sarhoş olması, uzun, zor yıllar boyunca yapmadığı şeyi yapması gerekirdi.</p>
<p class="calibre3">Çocukları ve kadınlan öldürmüyor, hiç kimseyi tutuklamıyordu. Ama çevresinde fokur fokur kaynayan karanlıktan ruhunun saflığını ayıran zayıf engeli yıkıyordu. Kamplann, gettolann kanı üzerine boşanıyor, onu kapıyor, alıp götürüyordu ve artık onunla karanlık arasında bir sınır kalmıyordu, karanlığın bir parçası oluyordu.</p>
<p class="calibre3">Bu olanlar neydi, bir saçmalık mı, bir fırsat mı yoksa ruhunun yasatan mı?</p>
<p class="calibre3"><a id="bookmark4"></a>36</p>
<p class="calibre3">Bölüğün yer altı sığınağı sıcaktı. Bazılan oturuyor, bazıları ayaklarını alçak tavana dayamış yatıyorlardı, ba-zılan da kaputlarını başlanna çekmiş, çıplak, san tabanlarını ortaya çıkarmış uyuyorlardı.</p>
<p class="calibre3">Çok zayıf bir asker, gömleğini göğsünün üstüne çekerek ve dünyadaki bütün askerlerin gömleklerindeki ve</p>
<p class="calibre3">donlarındaki bitlere baktıkları dikkatli ve kötü bakışlar-larla bitleri kontrol ederken, "Eylülde kaldığımız küçük bodrumu anımsıyor musunuz?" dedi.</p>
<p class="calibre3">Sırtüstü yatan ikinci asker, “Ben size burada katıldım/’ dedi.</p>
<p class="calibre3">Birkaç kişi şu yanıtı verdi:</p>
<p class="calibre3">"Emin ol, iyiydi o bodrum... Güzel evlerdeki gibi karyolalar vardı...”</p>
<p class="calibre3">“Moskova civarında da insanlar umutsuzluğa düşü* yorlardı. Ama görüldüğü gibi Volga'ya kadar geldik."</p>
<p class="calibre3">Süngüsüyle tahta kesen bir asker bu sırada birkaç odun atmak için sobanın kapağını açtı. Alevler askerin tıraşsız, büyük yüzünü aydınlattı ve bu tıraşsız yüz taş grisinden bakır kızılına döndü.</p>
<p class="calibre3">“İyi de, Moskova civarındaki çukurdan daha pis bir çukura düştüğümüze seviniyoruz/* dedi.</p>
<p class="calibre3">Sırt çantalannın üst üste yığılı durduğu karanlık köşeden neşeli bir ses duyuldu:</p>
<p class="calibre3">“At eti! Daha iyi bir Noel düşünülemeyeceği anlaşıldı!”</p>
<p class="calibre3">Konuşma yiyeceklere gelince herkes canlandı. Pişmiş at etindeki ter kokusunun en iyi nasıl çıkartılabileceğini tartışmaya başladılar. Bir kısmı kaynayan et suyunun üzerindeki kara köpüğü almak gerektiğini söylüyordu. Diğerleri suyu hızlı kaynatmamayı tavsiye ediyorlar, üçüncü bir kısım ise gövdenin arka kısmından et kesmeyi ve donmuş eti soğuk suya koymayıp, hemen kaynamış suya atmayı öneriyordu.</p>
<p class="calibre3">“Keşifçiler iyi yaşıyorlar,” dedi genç asker, “Ruslar-dan yiyecek ele geçiriyorlar ve bu yiyeceklerle bodrumlarda Rus kadınlarını besliyorlar, buradaki salağın biri de keşif erlerine neden hep genç ve güzeller geliyor diye hayret ediyordu.”</p>
<p class="calibre3">“Artık ne maneviyat, ne de yiyecek düşünüyorum,”</p>
<p class="calibre3">dedi sobayı yakan asker."Ölmeden önce çocuklarımı görebilseydim. Hiç olmazsa bir saatçik...”</p>
<p class="calibre3">“Subaylar düşünüyorlar ama! İnsanların yaşadığı bir bodrumda bir bölük komutanına rastlamıştım. Oranın insanı, aileden biriydi.”</p>
<p class="calibre3">"Peki sen ne yapıyordun o bodrumda?” “Çamaşırlarımı yıkamaya gitmiştim."</p>
<p class="calibre3">“Bir ara kampta bekçilik yapmıştım. Savaş tutsaklarının patates kabuklarını seçip ayırdıklarını, çürümüş laha~ na yapraklan yüzünden kavga ettiklerini çok görmüşüm-dür. Bunlar gerçekten insan değiller diye düşünürdüm. Ama anlaşılıyor ki biz de aynı şekilde birer domuzuz."</p>
<p class="calibre3">Kapı sert bir şekilde ardına kadar açıldı ve nemli, yuvarlak buhar kümeleriyle birlikte hem gür hem de çın çın öten bir ses duyuldu:</p>
<p class="calibre3">"Ayağa kalk! Hazır ol!”</p>
<p class="calibre3">Bu sözcük eskisi gibi, sakin ve telaşlanmadan işitildi. Bu hazır ol, üzüntülere, ıstıraplara, sıkıntılara, kötü düşüncelere hazır ol'du. Hazır ol...</p>
<p class="calibre3">Dumanın içinde Bach'ın yüzü görünüp kayboldu, başka birine ait çizmelerin alışkın olunmayan gıcırtısı duyuldu ve sığmak sakinleri tümen komutanının açık mavi kaputunu, miyopluğu yüzünden kısılan gözlerini, güderi bir bezle tek gözlüğünü silen altın alyanslı yaşlı, beyaz elini gördüler</p>
<p class="calibre3">Talim alanında hiç zorlanmadan alay komutanlanna da, sol kanattaki erlere de erişmeye alışkın bir ses, "Merhaba. Rahat," dedi.</p>
<p class="calibre3">Askerler düzensiz bir koro halinde karşılık verdiler. General tahta bir sandığın üzerine oturdu. Sobanın sarı ışığı generalin göğsündeki siyah demir haçın üzerinden hızla geçti.</p>
<p class="calibre3">“Yaklaşan Noel’inizi kutlanm,” dedi yaşlı adam.</p>
<p class="calibre3">Ona eşlik eden askerler sobanın yanına bir kutu getirdiler, kutunun içinden selofana sarılmış el büyüklüğünde yılbaşı çamları çıkarmaya başladılar. Çamların her biri altın yaldızlı iplerle, boncuklarla, nohut büyüklüğünde şekerlerle süslenmişti.</p>
<p class="calibre3">General, askerlerin selofan paketçikleri açmalarını gözlüyordu, teğmene işaret ederek yanına çağırdı, anlaşılmayan birkaç söz söyledi ve Bach yüksek sesle, “Tümgeneral, size bu Noel armağanını Almanya’dan getiren pilotun Stalingrad semalarında ölümcül şekilde yaralandığını söylememi emretti. Pilot Pitomnik’e inmeyi başarmış, ama kabinden cesedini çıkarmışlar," dedi.</p>
<p class="calibre3"><a id="bookmark5"></a>37</p>
<p class="calibre3">İnsanlar bu cüce çamları ellerinde tutuyorlardı. Sıcak havada ısınan çamlar ince bir çiyle kaplanmış, ön cephenin kokusu olan ağır morg ve demirci atölyesi kokusunu bastıran çam kokusuyla doldurmuştu bodrumu.</p>
<p class="calibre3">Sanki sobanın yanında oturan yaşlı adamın ak saçlı başından Noel kokusu geliyordu.</p>
<p class="calibre3">Bach’ın hassas yüreği bu dakikanın hüznünü ve güzelliğini hissetti. Rus ağır topçusunun gücünü önemsemeyen, sert, kaba, açlıktan, bitlerden canı yanan, cephane kıtlığı çeken insanlar, hiçbir şey demeden her şeyi bir anda anlamışlardı, onlar için gerekli olan sargı bezi, ekmek, silah değil bu örümcek ağına sarılmış, hiçbir yaran olmayan, öksüzler yurdundan gelme oyuncaklardı.</p>
<p class="calibre3">Askerler, sandığın üstünde oturan yaşlı adamın çevresini sarmışlardı. Yazın Volga'ya ana motorize tümeni getiren adamdı bu. Yaşamı boyunca her yerde tam bir aktördü. Asker saflarının önünde ve komutanla konuşmalarında aktör değildi sadece, evde karısıyla birlikteyken de, parkta gezerken de, geliniyle, torunuyla yan yanayken de aktördü. Gece tek başına yatağa yattığı, general pantolonu yanındaki koltukta durduğu sırada da aktördü. Elbette askerlerin karşısında da aktördü, askerlerin annelerini sorduğunda da, suratını astığında da, askerlerin aşk maceraları üzerine kaba şakalar yaptığında da, asker karavanasının içindeki yemekle ilgilendiğinde ve abartılı bir ciddiyetle çorbanın tadına baktığında da, henüz üstü örtülmemiş asker mezarlarının önünde başını eğdiğinde de, askere yeni alınan gençlerin karşısında abartılı bir şekilde samimi, babaca sözler söylediğinde de aktördü. Bu aktörlük dışardan gelmiş bir şey değildi, içtendi, düşüncelerinde, içinde erimişti. Kendisi aktörlüğünün farkında değildi, tuzlu sudaki tuzu fıltrelemek nasıl olanaksızsa ondan aktörlüğü koparıp almak da o kadar akıl almaz bir şey olurdu. Aktörlük onunla birlikte bölük sığınağına girmişti, aktörlük onun kaputunun düğmelerini açmasında, sobanın önünde bir sandığın üzerine oturmasında, askerlere sakin, hüzünlü bakmasında, onları kutlamasındaydı. Yaşlı adam bir aktör gibi oynadığını hiçbir zaman hissetmemişti, birden oyun oynadığını anladı ve bu aktörce oyun ruhundan uzaklaştı, donmuş suyun içinde kristalleşmiş tuz gibi ayrıştı.</p>
<p class="calibre3">Onun yerine aç ve acı çeken insanlara karşı yaşlılara özgü bir acıma geldi. Âciz, zayıf ve yaşlı bir adam âciz ve talihsiz insanların arasında oturuyordu.</p>
<p class="calibre3">Askerlerden biri hafiften bir şarkı söylemeye başladı:</p>
<p class="calibre3">O, <span class="calibre6">Tannenbaum, o, Tannenbaum, urie griin sind deine Biatten</span>..<sup class="calibre7">!</sup></p>
<p class="calibre3">I. (Afm.) Ey çam ağacı, ey çam ağacı, / yaprakların nasıl da yeşil... (Ç.N.)</p>
<p class="calibre3">İki-üç ses daha katıldı. Çam yapraklarının kokusu insanın aklını başından alıyor ve bir çocuk şarkısının sözleri bakır nefesliler gibi gürlüyordu:</p>
<p class="calibre3">O, <span class="calibre6">Tannenbaum, o, Tannenbaum</span>...</p>
<p class="calibre3">Denizin dibinden, soğuk karanlığın içinden unutulmuş, bir kenara atılmış duygular yüzeye çıkıyor, uzun zamandır akla gelmemiş düşünceler serbest kalıyordu...</p>
<p class="calibre3">Bu duygular ve düşünceler ne bir sevinç ne de hafiflik veriyordu. Ama bunların gücü insanca bir güçtü, yani dünyadaki en büyük güçtü.</p>
<p class="calibre3">Büyük kalibreli Sovyet mermileri birbiri ardına ağır darbeler indiriyordu, İvan'ın canını sıkan bir şey vardı, galiba kuşatma altındaki askerlerin Noel’i kutlamakta olduklarını seziyordu. Tavandan dökülen tozları da, sığınağın içine sobanın bir kıvılcım bulutu üflemesine de kimse aldınş etmiyordu.</p>
<p class="calibre3">Çıkan madenî sesler toprağı dövüyordu ve toprak bağırıyordu, İvan sevgili Katyuşa’lanyla oynamaya başlamıştı. Hemen ardından ağır makineli tüfeklerin cayırtısı duyuldu.</p>
<p class="calibre3">Yaşlı adam, uzun yaşamaktan yorgun düşmüş insanların bildik pozunda başını eğmiş oturuyordu Sahne ışıkları sönmüş ve yüzlerindeki makyaj silinmiş insanlar gri gün ışığına çıkmışlardı. Farklı olanlar şimdi aynıydı, Yıldırım Mekanize Birliklerinin komutanı, efsanevi general de, ufak bir çavuş da, devlet karşıtı kötü düşüncelere sahip olduğundan kuşku duyulan Er Schmidt de... Bach, Lenard’m bu dakikaların büyüsüne kendini kaptırmayacağını düşündü; Lenard’da artık Alman olan, devletle ilgili olan şeyler insanca olana doğru bir değişiklik gösteremezdi.</p>
<p class="calibre3">Başını kapıya doğru çevirdi ve Lenard’ı gördü.</p>
<p class="calibre3">Yeni gelenlerin ürkek bir hayranlıkla baktıkları, bölüğün en iyi askeri Stumpfe değişmişti. Açık renk gözlü büyük yüzü zayıflamıştı. Üniforması ve kaputu Rusya’ nın rüzgârına ve ayazına karşı bedenini örten buruşuk, eski bir giysiye dönüşmüştü. Artık zekice konuşmuyor,</p>
<p class="calibre3">esprileri güldürmüyordu.</p>
<p class="calibre3">Çok uzun boylu, iriyarı biri olduğu ve çok yemeye gerek duyduğu için diğerlerine göre daha fazla açlık çekiyordu.</p>
<p class="calibre3">Sürekli aç kalmak onu sabahtan başlayarak ganimet aramak zorunda bırakıyordu; yıkıntıların arasını karıştırıyor, kazıyor, yiyecek dileniyor, küçücük kırıntıları bile silip süpürüyor, mutfağın çevresinde nöbet tutuyordu. Bach onun yüzünü dikkatli ve gergin görmeye alışmıştı. Stumpfe sürekli olarak yiyecek düşünüyor, sadece boş zamanlarda değil, çarpışmalar sırasında da yiyecek arıyordu.</p>
<p class="calibre3">Bach, bir evin bodrumuna usulca girerken bu aç askerin geniş sırtını ve omuzlarını gördü. Kuşatmadan önce bir zamanlar alayın mutfaklarının ve yiyecek depolarının olduğu boş yeri karıştırıyordu. Yerden lahana yapraklan çekip çıkanyor, zamanında küçük olduğu için karavanaya girmemiş palamut tanesi büyüklüğünde, minnacık, donmuş patatesler bulmaya çalışıyordu.</p>
<p class="calibre3">Taş duvann arkasından beli iple bağlı yırtık pırtık bir erkek paltosu ve çarpık çurpuk erkek ayakkabılan giymiş uzun boylu, yaşlı bir kadın çıktı. Askere doğru yürüyor, gözlerini yere dikmiş, kalın bir telden yaptığı çengelle karlan kanştınyordu.</p>
<p class="calibre3">Başlarını kaldırmadan, kann üzerinde karşılaşan gölgelerinden birbirlerini fark ettiler.</p>
<p class="calibre3">İriyarı Alman gözlerini uzun boylu kadına doğru kaldırdı ve kadının karşısında delik deşik, mika gibi sertleşmiş bir lahana yaprağını safça tutarak ağır ağır, dolayısıyla da resmî bir şekilde, “İyi günler, madam/' dedi.</p>
<p class="calibre3">Yaşlı kadın alnına doğru kayan bez parçasını acele etmeden eliyle geri iterken iyilik ve zekâ dolu koyu renk gözleriyle şöyle bir baktı, kibirli bir tavırla ağır ağır yanıt verdi:</p>
<p class="calibre3">"İyi günler, pan.”</p>
<p class="calibre3">İki yüce halkın temsilcilerinin en yüksek düzeydeki karşılaşmasıydı bu. Bach’tan başka hiç kimse bu karşılaşmayı görmedi, askerle yaşlı kadın ise bu karşılaşmayı ânında unuttular.</p>
<p class="calibre3">Hava biraz ısınmıştı ve kar toprağın, kırmızı tuğla mantılarının, mezar haçlarının omuzlarında, ölü tankların alıniannda, gömülmemiş ölülerin kulaklarının içinde iri parçalar halinde duruyordu.</p>
<p class="calibre3">Ilık karlı sis mavimsi gri görünüyordu. Kar hava boşluğunu doldurmuş, rüzgârı durdurmuş, atış seslerini söndürmüş, yeri ve göğü birleştirmiş, dalgalanan bulanık, yumuşak ve gri bir bütün halinde birbirine karıştırmıştı.</p>
<p class="calibre3">Bach’ın omuzlarında kar vardı ve sanki durgun Vol-ga'nın, ölü kentin, at iskeletlerinin üzerine lapa lapa sessizlik yağıyordu; her yerde, sadece yeryüzünde değil, yıldızlarda da kar yağıyordu, bütün dünya karla doluydu. Her şey kann altında kayboluyordu, ölülerin bedenleri, silahlar, irinli bezler, tuğla kınntılan, bükülmüş demir...</p>
<p class="calibre3">Kar değildi bu, zamanın ta kendisiydi, yumuşacık ve bembeyaz yatıyor, bir kentin kanlı savaş alanının üzerine yığılıyordu, şimdiki zaman geçmiş zaman oluyordu ve ağır ağır yağan kann yumuşak panltısmda gelecek diye bir şey yoktu.</p>
<p class="calibre3">Bach, bir bodrumun dar bir köşesinde basma perdenin arkasındaki yatakta yatıyordu. Omzunun üzerinde uyuyan bir kadının başı vardı. Kadının yüzü zayıflıktan hem bir çocuk yüzü gibi hem de çok solgun görünüyordu. Bach; onun zayıf boynuna ve kirli, gri gömleğinin içinden beyaz beyaz görünen göğsüne bakıyordu. Kadının karışmış saç örgüsünü onu uyandırmamak için sessizce, usulca alıp dudaklarına götürdü. Saçlar kokuyordu, canlı, esnek ve sıcacıktı, sanki içlerinden kan akıyordu.</p>
<p class="calibre3">Kadın gözlerini açtı.</p>
<p class="calibre3">Pratik bir kadındı, bazen tasasız, sevecen, açıkgöz, sabırlı, ihtiyatlı, bazen uysal, bazen öfkeli. Bazen aptal, ezik, hep somurtkan görünüyordu, bazen bir şarkı mırıldanıyordu ve Rusça sözcüklerin arasına C<span class="calibre6">armen</span> ve <span class="calibre6">Fausî </span>motifleri giriyordu.</p>
<p class="calibre3">Bach, kadının savaştan önce kim olduğuyla ilgilenmiyordu. Canı kadının yanına gelmek istediğinde geliyordu, onunla yatmak istemediği zamanlar kadını akima getirmiyor, kamı aç mı, tok mu, bir Rus keskin nişancısı onu öldürdü mü diye merak etmiyordu. Bir gün rastlantıyla eline geçen bir galetayı cebinden çıkarmış ve ona vermişti. Kadın sevinmiş, sonra bu galetayı komşusu yaşlı kadına armağan etmişti. Bu, Bach'ı duygulandırmıştı ama kadının yanma giderken hemen hemen her defasında yanma yiyecek bir şey almayı unutuyordu.</p>
<p class="calibre3">Kadının, Avrupa'daki adlara benzemeyen garip bir adı vardı: Zina.</p>
<p class="calibre3">Zina, kom^u yaşlı kadını görünüşe bakılırsa savaş öncesinden tanımıyordu. Dalkavuk tabiatlı, kötü yürekli, inanılmaz derecede ikiyüzlü, çılgınca bir yiyecek hırsına kapılmış sevimsiz bir büyükanneydi komşu kadm.</p>
<p class="calibre3">İşte bu yaşlı kadın şimdi de tahtadan yapılmış ilkel bir havaneliyle tahta bir havana metodik bir şekilde vuruyor, yanmış, gaza bulanmış kapkara buğday tanelerini dövüyordu.</p>
<p class="calibre3">Kuşatmadan sonra Alman askerler yerel sakinlerin bodrumlarına girmeye başlamışlardı. Eskiden askerler bu insanların farkında değillerdi, şimdi ise işlerin çoğu bodrumlarda görülüyordu: sabun kullanmadan külle çamaşır yıkamak, çöpten yiyecek bir şeyler yaratmak, çamaşır, çorap onanmı. Bodrumlardaki en önemli insanlar yaşlı kadınlardı. Ama askerler sadece yeşlı kadınlara gitmiyorlardı.</p>
<p class="calibre3">Bach, bodruma gidiş gelişlerinden hiç kimsenin haberi olmadığını sanıyordu. Fakat bir keresinde Zina’nın ellerini ellerinin içine almış yatağın üstünde otururken perdenin arkasından tanıdık gele a bir ses kendi öz dilinde, “Bu perdenin arkasına geçme, on&gt;'Ia teğmenin frâulein’ı var," demişti.</p>
<p class="calibre3">Şimdi yan yana yatıyorlar ve konuşmuyorlardı. Tüm yaşamı, arkadaşları, kitapları, Maria'yla yaşadığı romantik aşk, çocukluğu, onu doğduğu kente, okuduğu okula ve üniversiteye bağlayan her şey, Rus savaşının gürültü patırtısı, bunların hepsi önemsizdi... Bunların hepsi yarı yarıya yanmış bir kapıdan yapılmış bu yatağa gelen yoldu... Bu kadını yitirebileceği için korkuya kapılmıştı, onu bulmuştu, ona gelmişti, Almanya’da, Avrupa’da olup biten her şey, onun bu kadınla buluşmasına hizmet ediyordu... Daha önceleri bunu anlamıyordu, kadmı aklına getirmiyordu, kadın ona sırf aralarında ciddi hiçbir bağlantı olmadığı için sevimli görünüyordu. Dünyada bu kadından başka hiçbir şey yoktu, her şey kara gömülmüştü... bu harika yüz, birazcık yukarı kalkık burun delikleri, tuhaf gözler ve insanın aklını başından alan, yorgunlukla birleşmiş bu çocuksu, çaresiz ifade vardı. Kadın ekim ayında onu hastanede bulmuştu, yürüyerek yanma gelmişti ve o, kadını görmek istememiş, yanına çıkmamıştı.</p>
<p class="calibre3">Kadın, onun sarhoş olmadığını görüyordu. Diz çök* müş, kadının ellerini öpüyor, ayaklarını öpmeye başlıyor, sonra başını yukarı kaldırıyor, alnını ve yanağını kadının dizlerine bastırıyor, hızlı hızlı, tutkuyla konuşuyordu, ama kadın onu anlamıyordu, kadının onu anlamadığını biliyordu, aslında ikisi de sadece Stalingrad'da askerlerin konuştukları o korkunç dili biliyorlardı.</p>
<p class="calibre3">Onu bu kadına getiren hareketin şimdi de ondan koparacağını onları sonsuza dek ayıracağını biliyordu. Dizlerinin üstünde durarak kadının bacaklarına sarılıyor, gözlerine bakıyordu. Kadın da onun hızlı hızlı söylediği sözleri dinliyor, anlamak, ne söylediğini, neler hissettiğini tahmin etmek istiyordu.</p>
<p class="calibre3">Kadın, hiçbir zaman böyle bir yüz ifadesine sahip bir Alman görmemişti, böylesine acı çeken, yalvaran, şefkatli, çılgın gözlerin sadece Ruslarda olabileceğini sanıyordu.</p>
<p class="calibre3">Kadına, burada, bu bodrumda ayaklarını öperken aşkı ilk kez başkalarının sözlerinden değil, yüreğinin kanıyla anladığını söylüyordu. Geçmişinden, annesinden, Almanya'dan, Maria'yla gelecekteki yaşamından daha değerliydi onun için... Ona âşık olmuştu. Devletler tarafından dikilen duvarlar, ırkçı öfke, ağır topçunun ateş dalgası hiçbir şey ifade etmiyor, aşkın karşısında güçsüz kalıyordu... Ölmeden önce ona bunu anlama fırsatı verdiği için yazgıya teşekkürlerini sunuyordu.</p>
<p class="calibre3">Kadın onun söylediği sözleri anlamıyordu, sadece <span class="calibre6">halt, komm, bring, schneller,</span> sözcüklerini biliyordu. Sadece "verirsin, <span class="calibre6">kaputt, brot, zucker,</span> defol, yıkıl” sözlerini duyuyordu.</p>
<p class="calibre3">Ancak kadın onun neler hissettiğini seziyor, heyecanını görüyordu. Alman subayının aç, hoppa sevgilisi, onun zayıflığını hoşgörülü bir sevecenlikle görüyordu.</p>
<p class="calibre3">Yazgının onlan ayıracağının farkındaydı ve adamdan daha sakindi. Şimdi onun umutsuzluğunu gördüğünde bu adamla ilişkisinin, güç ve derinliğiyle kendisini hayrete düşüren bir şeye dönüşmekte olduğunu hissediyordu. Bunu adamın sesinde duyuyor, öpücüklerinde, gözlerinde hissediyordu.</p>
<p class="calibre3">Kadın dalgın dalgın Bach’ın saçlarını okşuyordu, ama bu belirsiz güç onu avucunun içine alacak, başını döndürecek, mahvedecek diye küçük, kurnaz kafasında bir korku belirdi. Yüreği ise çarpıyordu, çarpıyor ve onu uyaran, korkutan o kurnaz sese kulak vermek istemiyordu.</p>
<p class="calibre3"><a id="bookmark6"></a>40</p>
<p class="calibre3">Yevgeniya Nikolayevna’nm yeni tanıdıkları olmuştu: hapishane kuyruklarından insanlar. “Sizde ne var ne yok, haberler nasıl?” diye soruyorlardı ona. Artık o da deneyimliydi ve sadece verilen tavsiyeleri dinlemekle kalmıyor kendisi de, “Merak etmeyin. Belki de hastanededir. Hastane daha iyi, herkes hücreden kurtulup hastaneye gitmek istiyor," diyordu.</p>
<p class="calibre3">Knmov’un iç hapishanede olduğunu Öğrenmişti. Getirdiği paketleri kabul etmiyorlardı, ama umudunu yitirmiyordu. Kuznetskiy'de bir kez, iki kez paketlerin kabul edilmediği oluyordu, ama daha sonra bir anda, “Paketinizi verin," diye kendileri teklif ediyorlardı.</p>
<p class="calibre3">Knmov’un evine gitmişti. Komşu kadın ona iki ay kadar önce apartman yöneticisiyle birlikte iki askerin geldiğini, Knmov’un odasını açtıklarını, pek çok belge, kitap aldıklarını ve kapıyı mühürleyip gittiklerini anlatmıştı. Jenya ipleri kuyruk gibi sarkan mühürlere bakıyordu; yanında duran komşu kadın, "‘Yalnız Tanrı aşkına ben size hiçbir şey anlatmadım/’ diyordu ve Jenya’yı kapıya kadar uğurlarken cesaret bulup şöyle fısıldıyordu: “Ne kadar iyi bir insandı, savaşa gönüllü olarak gitmişti.”</p>
<p class="calibre3">Jenya, Novikov'a Moskova’dan mektup yazmadı.</p>
<p class="calibre3">Ruhunda nasıl bir kargaşa vardı! Merhamet, aşk, pişmanlık, cephede kazanılan zaferin verdiği sevinç, Novikov için duyduğu kaygı, ona karşı duyduğu utanç, onu sonsuza dek yitirme korkusu, haksızlık etmiş olmanın</p>
<p class="calibre3"><span class="calibre17">|</span> ♦ w •    ••    ti    -    •    ♦</p>
<p class="calibre3">verdiği uzuntu...</p>
<p class="calibre3">Daha yakın bir zamanda Kuybışev'de yaşıyor, Novikov’un yanına, cepheye gitmeye hazırlanıyordu ve onunla ilişkisi, alın yazısı gibi zorunlu, kaçınılmaz bir şey olarak görünüyordu. Jenya, Novikov’la ebediyen birlikte olmaktan, Krımov’la ebediyen ayrılmış olmaktan korku-ya kapılıyordu. Novikov'daki her şey bir anda ona yabancı gelmişti. Novikov’un heyecanları, umutları, tanıdık çevresi Jenya için son derece yabancıydı. Novikov’un sofrasında bardaklara çay doldurmak, dostlarını ağırlamak, general ve albay eşleriyle sohbet etmek ona saçma geliyordu.</p>
<p class="calibre3">Çehov’un “Piskopos" ve <span class="calibre6">Öyle Bir Hikâye</span> öykülerine Novikov’un gösterdiği ilgisizlik aklına geldi. Bu öyküler, Dreiser ve Feuchtwanger'in romanlarından daha az hoşuna gitmişti Novikov’un. Ama şimdi, Novikov'dan ayrılmaya karar verdiğini, artık ona hiçbir zaman dönmeyeceğini anladığı bir sırada Jenya ona karşı bir şefkat hissediyor, Novikov’un onun söylediği her şeyi kabul ederken gösterdiği uysal aceleciliği sık sık anımsıyordu. Novikov’un elleri bir daha hiçbir zaman onun omuzlarına dokunmayacak, onun yüzünü bir daha hiç görmeyecek diye üzülüyordu Jenya.</p>
<p class="calibre3">Gücün, kaba sadeliğin insanlıkla, çekingenlikle bu derece olağandışı bir şekilde birleştiğini hiç görmemişti</p>
<p class="calibre3">Jenya. Onu Novikov’a böylesine çeken bir şey vardı, sert fanatizm Novikov'a ne kadar yabancıydı, onda son derece özel, mantıklı ve basit bir köylü iyi yürekliliği vardı. Burada Jenya nın yakınlarıyla arasındaki ilişkilere karanlık ve kirli bir şeyin girdiği düşüncesi kaygı uyandırıyordu. Knmov’un ona söylediği sözler nereden biliniyordu?.. Onu Knmovla birleştiren her şey o kadar ciddiydi ki, Knmov'la geçirdiği yaşamın üstüne bir çizgi çekemiyordu.</p>
<p class="calibre3">Knmov'un peşinden o da gidecek. Krımov varsın onu affetmesin, varsın Knmov'un sitemlerini hak etmiş olsun, ama Knmov için gerekli o, şimdi hapishanede hep onu düşünüyordur.</p>
<p class="calibre3">Novikov, ondan ayrılmaya kadanacak gücü kendinde bulur. Ancak Jenya manevi huzuru için kendisine neyin gerekli olduğunu anlayamıyordu. Novikov’un onu sevmekten vazgeçtiğini, yatıştığını ve affettiğini bilmek mi? Yoksa tam tersine hâlâ sevdiğini, teselli bulamadığını ve affetmediğini bilmek mi? Ya kendisi için hangisi daha iyiydi: Sonsuza dek aynldıklannı bilmek mi yoksa yüreğinin derinlerinde yine birlikte olacaklanna inanmak mı?</p>
<p class="calibre3">Yakınlarına ne kadar büyük acılar vermişti. Yoksa bütün bunları başkalarının iyiliği için değil de kendi kaprisleri yüzünden kendisi için mi yapmıştı? Entelektüel</p>
<p class="calibre3">psikopat!</p>
<p class="calibre3">Akşam Ştrum, Lyudmila, Nadya masa başında otururlarken, Jenya birden kız kardeşine bakarak, Biliyor</p>
<p class="calibre3">musun, ben kimim?" diye sordu</p>
<p class="calibre3">“Sen mi?' dedi Lyudmila şaşkınlıkla.</p>
<p class="calibre3">“Evet evet, ben,<sup class="calibre7">M</sup> dedi Jenya ve, “ben küçük bir dişi</p>
<p class="calibre3">köpeğim/’ diye açıkladı.</p>
<p class="calibre3">“Kancık mı yani?” dedi Nadya neşeyle.</p>
<p class="calibre3">“Aynen öyle," diye karşılık verdi Jenya.</p>
<p class="calibre3">Jenya'nın gülecek durumda olmadığını bildikleri halde bir anda hepsi de gülmeye başladılar.</p>
<p class="calibre3">“Biliyor musunuz/’ dedi Jenya, “Kuybışevli hayranım Limonov bana ilk aşk dışındaki aşkların tanımını yapmıştı. Bunun ruhsal vitamin eksikliği olduğunu söylüyordu. Diyelim ki, bir koca uzun zamandır karısıyla birlikte yaşıyor ve onda bir ruhsal açlık gelişiyor, tuz verilmeyen ineklerde ya da yıllarca sebze görmeyen kutup kâşifinde olduğu gibi. Kadın, azimli, hükmünü geçiren, güçlü biri ve koca içinden uysal, yumuşak, ürkek bir kadın özlemi çekmeye başlıyor.”</p>
<p class="calibre3">“Aptalın biriymiş senin şu Limonov/' dedi Lyudmila</p>
<p class="calibre3">Nikolayevna.</p>
<p class="calibre3">"Ya insana A, B, C, K gibi birkaç çeşit vitamin gerekirse?” diye sordu Nadya.</p>
<p class="calibre3">Daha sonra artık yatmaya hazırlandıkları sırada Viktor Pavloviç şöyle dedi:</p>
<p class="calibre3">"Jenevyeva, bizde Hamletvari ikilemleri, kuşkulan, kararsızlıklan yüzünden entelektüellerle alay etmek hoş karşılanır. Ben de gençliğimde bu Özelliklerimden nefret ederdim. Şimdi ise farklı düşünüyorum: insanlar, büyük buluşlan da, büyük kitaplan da kararsız ve kuşkucu kişilere borçludurlar, bu kararsızlann ve kuşkuculann yaptıkları, dümdüz düşünen insanlann yaptıklanndan daha az değildir. Onlar da gerektiğinde en az sağlam iradeli ve kararlı insanlar kadar ateşin üstüne, merminin altına yürürler.” "Teşekkür ederim, Vitenka, bunları şu dişi köpek meselesi için mi söylüyorsun?” dedi Yevgeniya Nikolayevna.</p>
<p class="calibre3">“Aynen öyle,” diye doğruladı Viktor Pavloviç.</p>
<p class="calibre3">Jenya'nın hoşuna gidecek bir şey söylemek istiyordu. “Tablonuza bir kez daha baktım, Jenyacığım,” dedi. “Tabloda duygunun var olması hoşuma gidiyor, zaten siz de bilirsiniz, solcu ressamlarda sadece cesaret ve yenilikçilik vardır, Tanrı yoktur onlarda.”</p>
<p class="calibre3">“Evet ya, duygular/' dedi Lyudmila Nikolayevna, “yeşil erkekler, mavi köy evleri. Gerçeklikten tam bir sap-ma.”</p>
<p class="calibre3">“Biliyorsun Milka,” dedi Yevgeniya Nikolayevna kız kardeşine, “Matisse, ‘Yeşil boyayı sürdüğüm zaman ot resmi yapacağım anlamına gelmez, maviyi elime aldığımda da gökyüzü resmi yapmaya hazırlanıyorum, demek değildir/ demiş. Renk, ressamın içsel durumunu ifade eder.”</p>
<p class="calibre3">Her ne kadar Ştrum, Jenya’nın hoşuna gidecek bir şey söylemek istemişse de kendini tutamadı ve alaycı bir şekilde şöyle dedi:</p>
<p class="calibre3">“Ama Eckerman da şöyle yazmış: ‘Eğer Goethe, Tanrı gibi bir dünya yaratsaydı, çimeni yeşil, göğü mavi yaratırdı.’ Bu sözler bana pek çok şey söylüyor, aslında Tanrı'nın dünyayı yarattığı malzemeyle bir çeşit ilişkim var... Doğrusu, bu yüzden de ne çiçek, ne de boya olmadığını, sadece ve sadece atomlar ve atomların arasında bir boşluk olduğunu biliyorum.”</p>
<p class="calibre3">Fakat bu tür konuşmalar ender oluyordu, daha çok savaştan, savcılıktan konuşuyorlardı...</p>
<p class="calibre3">Zor günlerdi. Jenya Kuybışev'e gitmeye hazırlanıyordu, izin süresi dolmak üzereydi.</p>
<p class="calibre3">Müdürüne nasıl bir açıklama yapacağı konusunda korkulan vardı. Aslında Moskova'ya izin almadan keyfi olarak gelmişti ve günlerdir hapishane eşiklerini aşındırıyor, savcılığa, İçişleri Halk Komiserliğine dilekçeler yazıyordu.</p>
<p class="calibre3">Hayatı boyunca devlet dairelerinden, dilekçe yazmaktan korkmuştu, pasaportunu değiştirmeden önce de uykulan kaçar, heyecanlanırdı. Ama son zamanlarda yazgı, onu sanki yalnızca dilekçe, pasaport, polis, savcılık, ihbarname ve beyanname işleriyle uğraşmak zorunda bırakıyordu.</p>
<p class="calibre3">Kız kardeşinin evinde ölü bir sakinlik vardı.</p>
<p class="calibre3">Viktor Pavloviç işe gitmiyor, saatlerce odasında otu* ruyordu. Lyudmila Nikolayevna özel mağazadan kızgın, altüst olmuş bir halde geliyor, tanıdıklarının eşlerinin onunla selâmlaşmadıklarını anlatıyordu.</p>
<p class="calibre3">Yevgeniya Nikolayevna, Ştrum'un ne kadar sinirlendiğini görüyordu. Ştrum, telefon çaldığında irkiliyor, hızla almacı kapıyordu. Öğle yemeğinde ya da akşam yemeği sırasında sık sık konuşmayı kesiyor, sert bir ifadeyle, "Sessiz olun, bence kapı çalmıyor/'diyordu. Antreye gidiyor, mahcup mahcup gülümseyerek geri geliyordu. Kız kardeşler bu sürekli ve gergin zil beklentisinin nedenini biliyorlardı, Ştrum tutuklanmaktan korkuyordu.</p>
<p class="calibre3">"İşte izlenme kuruntusu böyle böyle gelişiyor,” dedi Lyudmila, "1937’de psikiyatri klinikleri bu tür insanlarla doluydu."</p>
<p class="calibre3">Ştrum’un sürekli endişe içinde olduğunu gören Yevgeniya Nikolayevna’ya en çok dokunan onun kendisine karşı davranışıydı. Ştrum bir keresinde şöyle demişti: "Unutmayın, Jenevyeva, benim evimde kalmanız ve bir tutukluya yardım etmeye çalışmanız konusunda insanların ne düşündükleri hiç umurumda değil. Anlıyor musunuz? Burası sizin eviniz!"</p>
<p class="calibre3">Yevgeniya Nikolayevna akşamlan Nadya’yla konuşmayı seviyordu.</p>
<p class="calibre3">“Ne akıllı bir kız olmuşsun," dedi Yevgeniya Nikolayevna yeğenine, "küçük bir kız değil, eski siyasi mahkûmlar demeğinin üyesi gibisin."</p>
<p class="calibre3">"Eski değil, müstakbel mahkûmlar/’ dedi Ştrum. "Senin teğmenle siyaset konuşuyorsun herhalde.”</p>
<p class="calibre3">"Ee, ne olmuş?” dedi Nadya.</p>
<p class="calibre3">"Öpüşseniz daha iyi yaparsınız/' dedi Yevgeniya Nikolayevna.</p>
<p class="calibre3">■</p>
<p class="calibre3">"işte ben de bunu söylemeye çalışıyorum," dedi Ştrum. "Hiç olmazsa daha tehlikesiz."</p>
<p class="calibre3">Nadya gerçekten de sivri konulardan söz açıyordu, kâh birden Buharin’i, kâh Lenin’in Troçki’ye değer verdiğinin ve yaşamının son aylarında Stalin'i görmek istemediğinin, Stalin’in halktan gizlediği bir vasiyetname yazdığının doğru olup olmadığını soruyordu.</p>
<p class="calibre3">Yevgeniya Nikolayevna, Nadya yla yalnız kaldığında Teğmen Lomov hakkında soru sormuyordu. Ama Yevgeniya Nikolayevna, Nadya’nın politikayla, savaşla, Man-delştam ve Ahmatova’nın şiirleriyle, arkadaşlarıyla buluşmaları ve konuşmalarıyla ilgili söylediklerinden Lomov ve Nadya’mn ilişkileri konusunda Lyudmila’nın bildiklerinden daha fazlasını öğrenmişti.</p>
<p class="calibre3">Lomov, galiba zor karakterli, kabul edilmiş ve kurulmuş olan her şeyle alay eden sivri bir delikanlıydı. Galiba kendisi de şiir yazıyordu ve Nadya, Bedni Demyan’a, Twardowski’ye karşı alaycı ve küçümseyici tavrı, Şolo-hov ve Nikolayeviç Ostrovskiy’e karşı umursamazlığı ondan kapmıştı. Nadya omuzlarını yukarı kaldırarak, “Devrimciler ya aptal ya da namussuz insanlar, gelecekteki uyduruk bir mutluluk için koca bir neslin yaşamını feda etmek olanaksız bir şey..." derken galiba teğmenin</p>
<p class="calibre3">sözlerini tekrarlıyordu.</p>
<p class="calibre3">Bir gün Nadya, Yevgeniya Nikolayevna ya şöyle dedi: “Biliyor musun teyzeciğim, eski kuşağın mutlaka bir şeylere, örneğin Knmov’un Lenin'e ve komünizme, babamın özgürlüğe, büyükannemin halka ve işçilere inanması gerekiyor, biz, yeni kuşaklara ise bunların hepsi saçma geliyor. Genel anlamda inanmak aptalca bir şey. İnanmadan yaşamak gerek.”</p>
<p class="calibre3">“Teğmenin felsefesi mi bu?” diye sordu Yevgeniya Nikolayevna aniden.</p>
<p class="calibre3">Nadya'nın yanıtı onu şaşırttı.</p>
<p class="calibre3">“Üç hafta sonra cepheye gidecek. İşte sana felsefe: Bugün var, yarın yok.”</p>
<p class="calibre3">Yevgeniya Nikolayevna, Nadya’yla konuşurken Sta-lingrad'ı anımsıyordu. İşte Vera da aynı böyle konuşurdu onunla, Vera da aynı böyle âşık olmuştu. Fakat Vera’nın basit ve açık olan duygulan, Nadya'nın kafasındaki karışıklıktan ne kadar farklıydı. Jenya'nın o 2amanki yaşamı, bugünkü yaşamından ne kadar farklıydı. O zaman savaşla ilgili düşünceler bugünkü zafer günlerinden ne kadar farklıydı. Ancak savaş sürüyordu ve Nadya’mn söylediği, "Teğmen bugün var, yarın yok,” sözleri değişmiyordu. Teğmen daha önce gitar çalıp şarkı mı söylemiş, komünizmin gelecekteki hükümdarlığına inanarak büyük inşaatlara gönüllü olarak mı gitmiş, İnnokentiy Annenskiy’in şiirlerini mi okumuş, gelecek kuşaklann uyduruk mutluluğuna mı inanmamış, savaşın umurunda bile değildi.</p>
<p class="calibre3">Bir keresinde Nadya, Yevgeniya Nikolayevna’ya kampta yazılmış bir şarkının elyazısı kopyasını gösterdi.</p>
<p class="calibre3">Şarkıda soğuk hapishane gemilerinden, okyanusun nasıl kükrediğinden, "mahkümlann geminin sallanmasından perişan olarak kan kardeşler gibi birbirlerine sanl-dıklarından” ve Kolıma bölgesinin başkenti Magadan'ın sislerin içinden nasıl ortaya çıktığından söz ediliyordu.</p>
<p class="calibre3">Moskova’ya gelişlerinden sonraki ilk günlerde, Nadya bu tür konulardan söz açtığında Ştrum kızmış ve lafı ağzına tıkamıştı.</p>
<p class="calibre3">Ancak son günlerde Ştrum’da pek çok değişiklik olmuştu. Artık kendini tutamıyor ve Nadya’nm yanında dalkavukça yazılmış “yüce öğretmene, kültürfızikçilerin en iyi dostuna, bilge babaya, büyük dâhiye” diye başlayan mektupları okumaya katlanamadığını söylüyordu; bütün bunlara ek olarak hem alçakgönüllü, hem duyarlı, hem iyi yürekli, hem de merhametli biriydi o. Sanki toprağı süren de, metali döken de, kreşlerdeki çocuklara kaşıkla mama yediren de, makineli tüfekle ateş eden de Stalin’miş, işçilerin, Kızıl Ordu askerlerinin, üniversite</p>
<p class="calibre3">öğrencilerinin ve bilimadamlarının tek yaptıkları ise ona duaa olmakmış ve Stalin olmazsa koskoca bir halk âciz bir hayvan gibi yok olup gidermiş şeklinde bir izlenim yaratılıyordu.</p>
<p class="calibre3">Bir keresinde Ştrum, Stalin adının <span class="calibre6">Pravdada</span> 86 kez geçtiğini görmüş, ertesi gün sadece başmakalede 18 kere Stalin adından söz edildiğini saymıştı.</p>
<p class="calibre3">Ştrum, yasadışı tutuklamalardan, özgürlüğün olmayışından, pek de bilgili olmayan, ama parti üyeliği kartına sahip bir müdürün kendini bilimadamlanna, yazarlara komuta etmekte, onlara not vermekte, akıl öğretmekte haklı görmesinden yakmıyordu.</p>
<p class="calibre3">Yeni bir duygu belirmişti içinde. Devlet öfkesinin yok edici gücü karşısında artan korku, giderek büyüyen yalnızlık, acizlik, zayıflık, ölüme mahkûm olma duygusu... Bütün bunlar onda zaman zaman bir tür umutsuzluk, tehlikeye karşı kaba bir umursamazlık, ihtiyatlı davranıştan küçümseme duygusu yaratıyordu.</p>
<p class="calibre3">Ştrum, sabah Lyudmila’nm odasına koştu. Lyudmila, onun heyecanlı, sevinçli yüzünü görünce şaşırdı, bu ifade kocası için ne kadar alışılmadık bir ifadeydi.</p>
<p class="calibre3">"Lyuda, Jenya! Tekrar Ukrayna topraklarına giriyoruz, biraz önce radyoda söylediler!</p><div class="calibre1">
<p class="calibre3"><span class="calibre6">tf</span></p></div>
<p class="calibre3">Yevgeniya Nikolayevna öğleden sonra Kuznetskiy Köprüsü’nden döndü ve Ştrum, onun yüzüne bakıp, Lyudmila'nın sabah ona sorduğu sorunun aynısını sordu:</p>
<p class="calibre3">“Ne oldu?”</p>
<p class="calibre3">"Paketi kabul ettiler, kabul ettiler!" diye yineliyordu Jenya.</p>
<p class="calibre3">İçinde Jenya’nın notunun da olduğu bu paketin Knmov için ne anlama geldiğini Lyudmila bile anlıyordu.</p>
<p class="calibre3">“Ölülerin dirilişi,” dedi Lyudmila ve ekledi: “Onu hâlâ seviyor olmalısın, gözlerini hiç böyle gördüğümü anımsamıyorum.</p><div class="calibre1">
<p class="calibre3"><span class="calibre6">u</span></p></div>
<p class="calibre3">"Biliyor musun, galiba ben aklımı kaçırdım/' diye fısıldadı Yevgeniya Nikolayevna kız kardeşine, “hem Nikolay paketi alacağı için hem de o alçaklığı Novikov’un yapamayacağını bugün anladığım için mutluyum. Anlıyor musun?"</p>
<p class="calibre3">Lyudmila Nikolayevna kızdı ve şöyle dedi:</p>
<p class="calibre3">“Sen aklını kaçırmadın, kötüsün ”</p>
<p class="calibre3">“Vitenka, canım, bize bir şeyler çalsana,” diye rica</p>
<p class="calibre3">etti Yevgeniya Nikolayevna.</p>
<p class="calibre3">Bu süre içinde Viktor Pavloviç bir kez bile piyanonun başına oturmamıştı. Ama artık bir bahane bulamadı, notaları getirdi, Jenya ya gösterdi, “Bir itirazınız var mı?” diye sordu. Müzikten hoşlanmayan Lyudmila ve Nadya mutfağa gittiler, Ştrum ise çalmaya başladı. Jenya dinliyordu. Ştrum uzun uzun çalıyor, bitirdikten sonra hiçbir şey söylemeden Jenya’ya bakıyor, sonra yeni bir şey çalmaya koyuluyordu. Jenya’ya bazen Viktor Pavloviç hıçkınyormuş gibi geliyordu, Jenya onun yüzünü görmüyordu. Kapı hızla açıldı.</p>
<p class="calibre3">“Radyoyu açın, bir emir var!” diye bağırdı Nadya.</p>
<p class="calibre3">Müzik yerini o anda,"... kenti ve önemli bir demiryolu kavşağını hücum ederek ele geçirdiler..." diyen spiker Levitan’ın gürleyen, madenî sesine bıraktı. Sonra çarpışmalarda üstün başarı gösteren generallerin ve orduların adlan sayıldı. Ad sayma işi, Ordu komutanı Tümgeneral Tolbuhin’den başladı; ve Levitan’ın sevinç dolu sesi, “Ve Albay Novikov’un komutası altındaki Tank Kolordusu,” dedi.</p>
<p class="calibre3">Jenya hafifçe bir ah çekti, sonra spikerin güçlü ve ölçülü sesi, “Vatanımızın özgürlüğü ve bağımsızlığı uğrunda ölen kahramanlara şan olsun/' dediğinde hüngür hüngür ağlamaya başladı.</p>
<p class="calibre3">Jenya gitmiş, Ştrumlann evi son derece hüzünlü bir ev olmuştu.</p>
<p class="calibre3">Viktor Pavloviç saatlerce çalışma masasının başında oturuyor, birkaç gün boyunca evden dışarı çıkmıyordu. Bir korku ortaya çıkmıştı onda, sokakta hiç hoşlanmadığı, kendisine karşı düşmanca davranan insanlara rastlayacakmış, onların sert bakışlarını görecekmiş gibi geliyordu.</p>
<p class="calibre3">Telefon tümden susmuştu, iki-üç günde bir çalarsa Lyudmila Nikolayevna, “Nadya'yadır,” diyordu ve gerçekten de Nadya’yı istiyorlardı telefona. Ştrum, başına gelenlerin ağırlığını yavaş yavaş anlamaya başlıyordu. İlk günler evde, sessiz sakin, sevgili kitaplarının arasında oturmanın, düşman ve asık yüzleri görmemenin verdiği rahatlığı hissediyordu.</p>
<p class="calibre3">Ama kısa bir süre sonra evin sessizliği onu sıkmaya başladı, bu sessizlik sadece sıkıntı değil, kaygı da yaratıyordu. Laboratuvarda neler oluyordu? Çalışma nasıl gidiyordu? Markov ne yapıyordu? Laboratuvarda gerekli olduğu bir sırada evde olma düşüncesi büyük bir huzursuzluk yaratıyordu. Ama tam tersi bir düşünce, laboratu-vardaki çalışmaların onsuz da yürüdüğü düşüncesi de aynı şekilde dayanılmaz bir şeydi.</p>
<p class="calibre3">Lyudmila Nikolayevna, sokakta göç döneminden arkadaşı olan ve Akademi kadrosunda çalışan Stoyniko-va’yla karşılaşmıştı. Stoynikova, başından sonuna dek stenografi ile kayda geçirdiği Bilim Kurulu'nun toplantısını Lyudmila Nikolayevna'ya ayrıntılı olarak anlatmıştı.</p>
<p class="calibre3">En önemlisi, Sokolov konuşmamıştı! Şişakov ona, "Pyotr Lavrentyeviç, sizi dinlemek isteriz. Uzun yıllar Ştrum’la birlikte çalıştınız/'dediği halde Sokolov konuşmamış, gece kalbinde bir sıkıntı olduğunu, konuşmakta</p>
<p class="calibre3"><span class="calibre18">ick</span></p>
<p class="calibre3">zorlanacağını söylemişti. 7iıhaf, ama bu haber Ştmm’u sevindi rmemişti.</p>
<p class="calibre3">Markov laboratuvardan söz etmiş, diğerlerinden daha ölçülü, politik suçlamalar yapmadan, esas itibarıyla Ştrum’un karakterinin kötülüğü üzerinde durmuş, hatta yeteneğinden de söz etmişti.</p>
<p class="calibre3">“Konuşmasa olmazdı, parti üyesi ya, mecbur bırakmışlardır,” dedi Ştrum. "Onu suçlayamam.”</p>
<p class="calibre3">Ancak konuşmaların çoğu korkunçtu. Kovçenko, Ştrum’dan sanki bir dolandırıcı, bir düzenbaz gibi söz etmişti. “Ştrum buraya gelmek lütfunda bulunmadı, iyice gemi azıya aldı, onunla başka bir dille konuşalım, galiba bunu istiyor,” demişti Kovçenko.</p>
<p class="calibre3">Ştrum’un çalışmasını Lebedev'in çalışmasıyla kıyaslayan kır saçlı Prasolov da şöyle demişti: "Belli bazı insanlar Ştrum’un kuşkulu teorilerinin çevresinde pis bir gürültü kopardılar.”</p>
<p class="calibre3">Fizik doktoru Gureviç çok kötü bir konuşma yapmış, Ştrum'un çalışmasına hak ettiğinden fazla değer vererek büyük bir hata yaptığını itiraf etmiş, Viktor Pavloviç’in ulusal hoşgörüsüzlüğünü ima etmiş, politikadan anlamayan birinin bilimden de anlamamasının kaçınılmaz bir şey olduğunu söylemişti.</p>
<p class="calibre3">Sveçin, Ştrum'u "saygıdeğer” diye adlandırmış ve Viktor Pavloviç tarafından söylenmiş olan "Amerikan, Alman, Sovyet fiziği yoktur, fizik tektir,” sözlerini tekrarlamıştı.</p>
<p class="calibre3">"Evet, böyle bir şey söylemiştim,” dedi Ştrum. “Ama özel bir sohbette söylenmiş bir şeyi toplantıda tekrarlamak en temizinden ihbardır.”</p>
<p class="calibre3">Artık enstitüyle bir bağlantısı olmadığı, hem de hiç kimse onu zorlamadığı halde Pimenov'un toplantıda konuşma yapması Ştrum'u şaşırtmıştı. Pimenov, Ştrum'un çalışmasına aşın bir önem verdiği ve kusurlannı görmediği için pişmanlığını ifade etmişti. Bu, son derece şaşırtıcı bir durumdu. Pimenov, Ştrum'un çalışmasının onda bir dua etme duygusu uyandırdığını, gerçekleştirilmesine yardım etmekten mutlu olduğunu kim bilir kaç kez söylemişti.</p>
<p class="calibre3">Şişakov kısa konuşmuştu. Enstitü Parti Komitesi Sekreteri Ramskov, bir karar taslağı önermişti. Sert bir karardı ve yönetimin sağlam bilimadamlan grubundan çürümeye yüz tutmuş parçalan kesmesini istiyordu. Kararda Ştrum’un üstün bilimsel yararlıklanndan tek söz edilmemesi de son derece incitici bir şeydi.</p>
<p class="calibre3">"Yine de Sokolov kesinlikle dürüst davranmış. Marya ivanovna neden ortadan kayboldu, Sokolov bu kadar çok mu korkuyor yoksa?” dedi Lyudmila Nikolayevna.</p>
<p class="calibre3">Ştrum hiçbir şey söylemedi.</p>
<p class="calibre3">Garip! Ama Hıristiyanlıktaki her şeyi bağışlama özelliği hiç de ona özgü bir şey olmadığı halde hiç kimseye kızmıyordu. Şişakov’a da, Pimenov’a da kızmıyordu. Sveçin’e, Gureviç’e, Kovçenko’ya karşı öfke duymuyordu. Bir tek kişi onda büyük bir öfke uyandırmıştı. Bu öyle ağır, öyle boğucu bir öfkeydi ki, bunu düşünür düşünmez Ştrum’u sıcak basıyor, soluğu daralıyordu. Şt-rum’a karşı yapılan her türlü acımasız ve haksız şey So-kolov'dan kaynaklanıyordu sanki. Pyotr Lavrentyeviç, Marya İvanovna’nın Ştrumlara gitmesini nasıl yasaklayabilirdi! Bu ne büyük bir korkaklıktı, ne kadar acımasız,</p>
<p class="calibre3">alçakça bir şey vardı bunda!</p>
<p class="calibre3">Ancak öfkesinin sadece Sokolov’un Ştrum’a karşı suçlu olduğu düşüncesinden değil, aynı zamanda kendisinin Sokolov’a karşı işlediği suçu içten içe hissetmesinden beslendiğini anlayamıyordu.</p>
<p class="calibre3">Lyudmila Nikolayevna artık sık sık maddi işlerden</p>
<p class="calibre3">söz etmeye başlamıştı.</p>
<p class="calibre3">Oturdukları dairenin genişliği, apartman yönetimi</p>
<p class="calibre3">için gerekli olan maaş ilmühaberi, yiyecek karneleri, yeni yiyecek mağazasına yazılma, yeni üç aylık süre için limit defteri, süresi dolmuş pasaport ve pasaport değiştirirken işyerinden alınmış ilmühaber verme gerekliliği. Bunların hepsi gece gündüz Lyudmila Nikolayevna'yı kaygılandırıyordu. Geçinecek parayı nereden bulacaklardı?</p>
<p class="calibre3">Eskiden Ştrum bütün bunları hafife alarak, “Evde teorik sorunlar üzerinde çalışacağım, bir ev laboratuvan</p>
<p class="calibre3">kuracağım," diye espri yapardı.</p>
<p class="calibre3">Ama artık komik gelmiyordu. Bilimler Akademisi</p>
<p class="calibre3">yedek üyesi olarak aldığı para daire masraflarının ödenmesine, yazlığa, belediye giderlerine zar zor yeterdi. Yalnızlık yiyip bitiriyordu onu.</p>
<p class="calibre3">Ama yaşamak zorundaydı!</p>
<p class="calibre3">Bir yüksekokulda öğretmenlik işi şimdiden yasaklanmış gibi görünüyordu. Politik yönden lekeli birinin gençlikle işi olamazdı. •</p>
<p class="calibre3">Nereye gidebilirdi?</p>
<p class="calibre3">Bilim alanındaki önemli konumu, küçük bir işe girmesine engel olurdu. Herhangi bir personel memurunun ağzı açık kalır ve bir bilim doktorunu teknik editörlük ya da teknik okulda fizik öğretmenliği işine almayı reddederdi.</p>
<p class="calibre3">Kaybettiği işle, düşecekleri yoksullukla, bağımlı durumda olmakla, hakarete uğramakla ilgili düşünceler dayanılmaz bir hal alınca, "Hiç olmazsa bir an önce hapse atsalar,” diye düşünüyordu.</p>
<p class="calibre3">Ama o zaman da Lyudmila ve Nadya geride kalacaklardı. Onlar da yaşamak zorundaydılar.</p>
<p class="calibre3">Yazlıktaki çilekleri satarlardı artık! Ama yazlığı da alırlar, mayısta kira süresini uzatma işlemlerini yapmak gerekiyor. Yazlık Akademi'nin değil, bakanlığın malı. Oysa o, özensiz davranıp kira ödemeyi ihmal etmişti, geçmiş borçlarını bir kerede ödemeyi ve ilk altı ay için</p>
<p class="calibre3">avans yatırmayı düşünüyordu. Bir ay önce önemsiz görünen paralar şimdi korkutuyordu.</p>
<p class="calibre3">Parayı nereden bulacaktı? Nadya’nın paltoya gereksinimi vardı. Borç mu alacaktı? Ama geri ödeme umudu yokken borç almak da olanaksızdı.</p>
<p class="calibre3">Eşya satsalar? Ama savaş zamanı porselenleri, piyanoyu kim alır? Hem yazık olur, Lyudmila, porselen koleksiyonunu seviyor, hatta şimdi Tolya’nın ölümünden sonra arada bir koleksiyonunu hayranlıkla seyrediyor.</p>
<p class="calibre3">Sık sık Askerî Komiserliğe gitmek, Akademi zırhından çıkıp, Kızıl Ordu askeri olarak cepheye gitmek için dilekçe vermek geliyordu aklına.</p>
<p class="calibre3">Bunu düşündüğü zaman içi rahatlıyordu.</p>
<p class="calibre3">Ama sonra yine kaygı ve acı veren düşünceler geliyordu aklına. Lyudmila ve Nadya nasıl yaşayacaklardı? Öğretmenlik yaparak mı? Bir odayı kiraya vererek mi? Apartman yönetimi ve polis hemen işe karışırdı. Gece baskınları, cezalar, tutanaklar.</p>
<p class="calibre3">Apartman yöneticileri, bölge polis müfettişleri, Bölge Konut Dairesi müfettişleri, personel şubelerinin sekreterleri insan olarak bir anda ne kadar güçlü ne kadar tehditkâr ne kadar kurnaz olurlar.</p>
<p class="calibre3">Hiçbir dayanağı kalmamış bir adam, yiyecek karnesi veren bürodaki bir kızda çok büyük, yılmaz bir güç görür.</p>
<p class="calibre3">Korku, çaresizlik, güvensizlik duygusu gün boyunca Viktor Pavloviç'in yakasını bırakmıyordu. Ama bu duygu değişmeden hep aynı kalmıyordu. Günün çeşitli zamanlarının kendine özgü korkuları, kendine özgü sıkıntıları vardı. Sabah erken, sıcacık yataktan kalktıktan sonra, dışarda soğuk, donuk bir alacakaranlık varken üzerine çullanan o çok büyük güç karşısında genellikle çocukça bir çaresizlik hissediyor, yorganın altına girmek, büzülmek, gözlerini yummak, öylece kımıldamadan kalmak istiyordu.</p>
<p class="calibre3">Günün ilk yansında işini özlüyordu, şiddetle enstitüye gitmek istiyordu. Bu saatlerde kendisini hiç kimse için gerekli olmayan akılsız, yeteneksiz biri olarak gorü-yordu.</p>
<p class="calibre3">Sanki öfkeye kapılmış olan devlet onun yalnızca özgürlüğünü, huzurunu değil, aklını, yeteneğini, kendine güvenini de elinden alabilir, onu renksiz, kafasız, bezgin</p>
<p class="calibre3">bir insan haline getirebilirdi.</p>
<p class="calibre3">Öğle yemeğinden önce canlanıyor, neşesi yerine geliyordu. Yemekten hemen sonra üzerine anlaşılmaz, bıktırıcı bir sıkıntı çöküyordu.</p>
<p class="calibre3">Alacakaranlıklar koyulaşmaya başlıyordu ve büyük bir korku gelip çatıyordu. Viktor Pavloviç, ormanda karanlığa kalmış bir taş devri insanı gibi karanlıktan korkuyordu artık. Korku artıyor, yoğunlaşıyordu... Ştrum anımsıyor, düşünüyordu. Pencerenin ardındaki karanlığın içinden acımasız, kaçınılmaz ölüm bakıyordu... İşte şimdi sokaktan bir arabanın sesi duyulacak, kapı çalınacak, odada çizmeler gıcırdamaya başlayacaktı. Kaçacak yer yoktu. Ve birden öfke dolu, neşeli bir umursamazlık çıkıyordu ortaya!</p>
<p class="calibre3">Ştrum, Lyudmila ya, “Çar zamanında yönetimi eleştiren soyluların durumu daha iyiydi," dedi. “Gözden düştüklerinde bir faytona bindirip başkentten Penza’daki yurtluğuna gönderiveriyorlardı! Orada av, köyün keyifli yaşamı, komşular, bahçe, anılarını yazmak falan... Size gelince Voltaire'ci beyler, bunu bir deneyin bakalım, iki haftalık tazminat ve mühürlü bir zarfın içinde kapıcı bile olamayacağınız bir referans mektubu alırsınız."</p>
<p class="calibre3">“Vitya,” dedi Lyudmila Nikolayevna, “geçiniriz! Ben dikiş dikerim, evde çalışının, eşarp boyarım. Laborant olarak çalışınm. Sana bakanm."</p>
<p class="calibre3">Ştrum, onun elini öpüyordu ve Lyudmila Nikolayevna, kocasının yüzünde neden suçlu, korkmuş bir ifade olduğunu, gözlerinin yakınır gibi, yalvarır gibi baktığını anlayamıyordu.</p>
<p class="calibre3">Viktor Pavloviç odada dolaşıyor ve alçak sesle eski bir romans söylüyordu:</p>
<p class="calibre3">... oysa o unutulmuş, tek başına yatıyor...</p>
<p class="calibre3">Nadya, Ştrum'un gönüllü olarak cepheye gitmek istediğini öğrenince şöyle dedi:</p>
<p class="calibre3">“Bizde bir kız var, Tanya Kogan, babası gönüllü olarak gitmiş. Eski Yunan uzmanıymış kendisi ve Penza’daki bir alaya düşmüş. Orada ona tuvalet temizletmişler, yerleri süpürtmüşler. Bir keresinde de bölük komutanı uğramış, o da gözleri iyi görmediği için çöpleri, komutanın üzerine doğru süpürmüş, komutan kulağına öyle bir yumruk atmış ki, adamcağızın kulak zarı patlamış."</p>
<p class="calibre3">“Ne olmuş yani," dedi Ştrum, “ben bölük komutanının üstüne çöp süpürmem.”</p>
<p class="calibre3">Ştrum, Nadya’yla artık bir yetişkin gibi konuşuyordu. Sanki daha önce hiçbir zaman kızına şimdiki kadar iyi davranmamıştı. Nadya’nın son zamanlarda okuldan çıkıp hemen eve dönmesi onu duygulandırıyordu, babasını meraklandırmak istemediğini düşünüyordu. Nadya’ nın babasıyla konuşurken alaycı gözlerinde yeni, ciddi ve şefkatli bir ifade vardı.</p>
<p class="calibre3">Bir akşam Viktor Pavloviç üstünü giyindi ve enstitü tarafına doğru yürüdü, laboratuvarının pencerelerine bir göz atmak istiyordu: Laboratuvarda ışık yanıyor muydu, ikinci vardiya çalışıyor muydu, acaba Markov cihazın montajını bitirmiş miydi? Ama enstitüye kadar gidemedi, tanıdığı insanlarla karşılaşmaktan korktu, bir ara sokağa saptı, eve geri döndü. Ara sokak boş ve karanlıktı. Ve birden Ştrum'u bir mutluluk kapladı. Kar, geceleyin gökyüzü, taptaze, buz gibi hava, adımlarının çıkardığı</p>
<p class="calibre3">ses, dallan kararmış ağaçlar, tek katlı ahşap bir evin penceresindeki karartma perdesinin arasından sızan daracık bir ışık şeridi... Bunların hepsi çok güzeldi. Gece havasını içine çekiyor, sessiz ara sokakta yürüyordu ve hiç kimse ona bakmıyordu. Sağdı, özgürdü. Daha başka ne gerekirdi, daha başka neyi hayal edecekti? Viktor Pavloviç, eve yaklaştı, mutluluk duygusu da kaçıp gitti.</p>
<p class="calibre3">Ştrum ilk günler Marya İvanovna’nın ortaya çıkmasını gergin bir şekilde bekliyordu. Günler geçiyordu, ama Marya İvanovna kapıyı çalmıyordu. Her şeyini elinden almışlardı, işini, onurunu, huzurunu, kendine güvenini. Son sığmağı olan aşkını da mı almışlardı yoksa?</p>
<p class="calibre3">Bazen umutsuzluğa düşüyor, başını ellerinin arasına alıyor, Marya İvanovna’yı görmeden yaşayamayacakmış gibi geliyordu. Bazen, "Ee, ne olmuş, ne olmuş yani?” diye mmldanıyordu. Bazen kendi kendine, “Artık kimin için gerekliyim?" diyordu.</p>
<p class="calibre3">Umutsuzluğunun derinlerinde ise bir ışık lekesi vardı: Kendisinin ve Marya İvanovna’nın korudukları ruh temizliği. Onlar acı çekiyorlardı, ama başkalarını üzmüyorlardı. Ancak felsefi olsun, uzlaşmacı ya da kin dolu olsun bütün düşüncelerinin ruhunda olan bitenlere bir yanıt vermediğinin farkındaydı. Marya İvanovna'ya gücenmesi de, kendi kendiyle alay etmesi de, kaçınılmaz duruma kederle boyun eğmesi de, Lyudmila Nikolayev-na’ya karşı bir görevi olduğu ve vicdanını rahatlatma düşünceleri de sadece ve sadece umutsuzluğunu yenme aracıydı. Marya İvanovna'nın gözlerini, sesini anımsadığında dayanılmaz bir üzüntüye kapılıyordu. Yoksa bir daha onu göremeyecek miydi?</p>
<p class="calibre3">Aynlığın kaçınılmaz olduğu düşüncesi ve kaybetme duygusu iyice katlanılmaz hale geldiğinde Viktor Pavloviç, kendi kendinden utanarak Lyudmila Nikolayevna ya şöyle dedi:</p>
<p class="calibre3">"Biliyor musun, Madyarov konusunda üzülüyorum,</p>
<p class="calibre3">işleri yolunda mı, herhangi bir haber var mı acaba? Mar-</p>
<p class="calibre3">%</p>
<p class="calibre3">ya ivanovna ya bir telefon edip sorsan hiç olmazsa, ha?” Belki de en şaşırtıcı şey, çalışmaya devam etmesiydi. Çalışıyordu, ama can sıkıntısı, huzursuzluk, üzüntü de devam ediyordu.</p>
<p class="calibre3">Çalışmak sıkıntıyla ve korkuyla mücadele etmesine yardımcı olmuyor, onun için manevi bir ilaç görevi yapmıyordu. Çalışmayı ağır düşüncelerinden, umutsuzluktan kurtulma çaresi olarak görmüyordu, çalışmak ilaçtan öte bir şeydi.</p>
<p class="calibre3">Çalışıyordu, çünkü çalışmadan duramıyordu.</p>
</body>
</html>
