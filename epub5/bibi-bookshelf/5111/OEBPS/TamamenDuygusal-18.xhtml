<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-18</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-18" lang="tr-TR" xml:lang="tr-TR">
		<div>
			<h1 id="_idParaDest-15"><span><st c="0">12 </st><br /><img src="image/Artwork_2.png" alt="" /><br /><st c="3">KONTROLÜ KAYBEDERİZ</st></span></h1>
			<p><img src="image/195.png" alt="" /></p>
			<p><st c="22">Rob Mansfield balık kavağa çıktığında emekli olabilecek. </st></p>
			<p><st c="80">Eğitimli, başarılı, kendi işinin patronu olan Rob; emeklilik günleri için tasarruf yapmıyor. </st><st c="173">Yirmili yaşlarda ve otuzlu yaşların başlarında büyük bir şirkette çalışıyordu. </st><st c="252">Şirket, kendisinin de destek verdiği bir emeklilik sigortası planı sunmuş, ancak Rob katılmamayı tercih etmişti. </st><st c="365">Yetersiz olarak değerlendirdiği bir maaş alan Rob; geçinmek, hazır gençken ve eğlenebilecek durumdayken biraz eğlenmek için maaşının her kuruşuna ihtiyaç duyduğunu düşünüyordu. </st><st c="542">Maaşının birkaç yüz dolarını emeklilik için bir köşeye koymak ona aptalca bir fikir gibi geliyordu. </st><st c="642">Maaşı biraz arttığında her ay tasarruf yapmanın sorun olmayacağını düşünüyordu. </st><st c="722">Emekli Rob’a Gelecekteki Rob </st><br /><st c="751">bakacaktı. </st></p>
			<p><st c="762">Serbest danışman olarak kendi işinin başına geçen Rob, şu anda iyi para kazanıyor. </st><st c="845">Sabit bir geliri yok ama faturalarını ödemesine, eşiyle birlikte geçinmelerine, arada sırada felekten bir gece çalmalarına yetiyor. </st><st c="977">Her ay vergiler ve sağlık sigortası için kenara para ayırıyor. </st><st c="1040">Ama emeklilik sigortası yaptırmıyor. </st></p>
			<p><st c="1077">Beş yıl önce evlendiğinde, kayınpederi ve kayınvalidesi, anlattıkları erken emeklilik hikâyeleriyle Rob’un konuklarını epey eğlendirmişti. </st><st c="1216">Oldukça tutumlu bir hayat sürmüşlerdi ve henüz 60’lı yaşların başlarında olmalarına rağmen, sade bir hayat sürüyorlar ama çalışmalarına gerek kalmadan yaşıyorlardı. </st><st c="1381">Bol bol gezerek akrabalarını ziyaret ediyor, tenis oynuyor, birlikte kaliteli zaman geçiriyorlardı. </st><st c="1481">Ve açık büfelerde bol bol tıkınıyorlardı. </st></p>
			<p><st c="1523">Bütün bunlar kendi işini kurmanın, bu sayede akşamları dışarıda yemenin, seyahat etmenin, iş için gittiği her yerden yeni oyuncaklar almanın heyecanını yaşayan Rob’a fena halde sıkıcı geliyordu. </st><st c="1718">Klasik motosikletlere düşkünlüğü vardı. </st><st c="1758">Birkaç yılda bir yeni bir motosiklet alıyor, sahip olduğu motosikletleri sürekli elden geçiriyor, yeniliyor, kromlarını cilalıyordu. </st><st c="1891">Hatta kimi zamanlar kullandığı da oluyordu.</st></p>
			<p><st c="1934">Evliliklerinin ikinci yılında, ebeveynlerinin ısrarı üzerine Rob’un eşi, ilk kez emeklilik sigortası yaptırmasını istemişti. </st><st c="2060">Rob işi şakaya vurarak, lotoya yatırım yaptığını, kısa süre önce iki mısır diktiğini ve bir hamak aldığını söylemişti.</st></p>
			<p><st c="2178">Karısı gözlerini kısarak “Gerçekten mi” diye sormuştu.</st></p>
			<p><st c="2233">“Hayır” diye yanıtlamıştı, “Ama kaygılanmana gerek yok.”</st></p>
			<p><st c="2290">“Rob!”</st></p>
			<p><st c="2297">“Sorun yok.”</st></p>
			<p><st c="2310">Karısının odadan hışımla çıkarken verdiği, buraya yazamayacağımız tepki Rob’un aklına güzel bir tasarruf fikri getirmişti: Küfür kavanozu. </st><st c="2450">Böyle bir kavanozu olsa çoktan zengin olmuştu.</st></p>
			<p><st c="2496">Bu sürtüşmeden bu yana Rob her ayın başında bireysel emeklilik hesabı açtırmayı düşünüyor. </st><st c="2588">Ancak her ayın sonunda, ne kadar kazanmış olursa olsun, buna gücünün yetmeyeceğine kanaat getiriyor. </st><st c="2689">Ödemesi gereken faturalar var. </st><st c="2720">Dahası, kendisi ve eşi için yapmayı istediği şeyler de var (romantik yemekler, hafta sonu kaçamakları, yeni motosiklet ekipmanları, daha iyi bir ses sistemi) ve fırsat varken hayattan keyif almaları, tasarruf etmelerinden daha önemli geliyor. </st><st c="2963">Böyle böyle yıllar geçti ve tek kuruş tasarruf etmediler. </st><st c="3021">Şu aralar da işleri biraz kesat gidiyor. </st><st c="3062">Gelecekteki Rob da 25 yaşındaki Rob’dan daha fazla tasarruf edemiyor. </st></p>
			<p><st c="3132">Maalesef, Rob tasarruf etmeyi becerememe (ya da yeterince tasarruf etmeme) konusunda yalnız değil. </st><st c="3231">Amerikalıların yaklaşık üçte biri emeklilik günleri için tasarruf yapmaya başlamamış. </st><st c="3317">Üstelik bunların dörtte birine yakını, kariyerlerinin sonlarına yaklaştığı halde (50-64 yaş) tasarruf etmeye başlamamış.</st><sup><st c="3437">1</st></sup><st c="3439"> Bir başka ifadeyle, ABD’deki çalışanların 40 milyona yakınının emeklilikte harcayabileceği parası yok. </st><st c="3543">Olanların da hesap bakiyeleri, emeklilik günlerinde ihtiyaç duyacakları paranın (en muhafazakâr tahminlerle bile) çok altında.</st><sup><st c="3669">2</st></sup><st c="3671"> Bir diğer araştırma, Amerikalıların yüzde 30’unun tasarruf miktarının çok düşük olduğunu, bu nedenle 80 yaşına dek çalışmaları gerektiğini ortaya çıkardı.</st><sup><st c="3826">3</st></sup><st c="3828"> Ortalama yaşam süresi ise… 78. </st><st c="3860">Yani emekliliğin tadını çıkarmaları için öldükten sonra iki yıl daha çalışmaları gerekiyor. </st><st c="3952">Sadece tasarruf konusunda değil, matematik konusunda da kötüyüz. </st></p>
			<p><st c="4017">Hatta ilgi çekici bir araştırmaya göre, finansal planlamacıların yüzde 46’sı kendi emekliliğini planlamamış.</st><sup><st c="4125">4</st></sup><st c="4127"> Doğru okudunuz: Görevi tasarruf etmemize yardımcı olmak olan insanlar tasarruf etmiyor. </st><st c="4216">İyi şanslar dünya.</st></p>
			<p><span><st c="4234">Burada Neler Oluyor?</st></span></p>
			<p><st c="4255">Rob’un hikâyesi (ve genel anlamda emeklilik hikâyeleri) hazzın ertelenmesi ve kişisel kontrol konusunda yaşadığımız sıkıntıları ortaya koyar. </st><st c="4398">Bizim için yararlı olan şeyleri gayet iyi bildiğimiz halde, bazı şeylerin cazibesine direnemeyiz. </st></p>
			<p><st c="4496">Dün gece kendinize bu sabah erken kalkarak spor yapma sözü verdiyseniz elinizi kaldırın. </st><st c="4585">Bugün yaptığınız tek spor elinizi kaldırmaksa elinizi havada tutmaya devam edin. </st></p>
			<p><st c="4666">Hazzın ertelenmesi ve kontrol, elbette paranın psikolojisine özgü bir durum değildir. </st><st c="4752">Ancak hazzı erteleme ve kendimizi kontrol etme becerimizin parayı yönetme (ya da yönetememe) şeklimiz üzerinde büyük etkisi olduğu ortadadır. </st><st c="4894">Her an, sıradan işlerden (kaytarır, sosyal medyada saatler geçirir, üçüncü porsiyon tatlıyı da mideye indiririz) tehlikeli ve yıkıcı işlere dek (ilaçlarımızı almayız, seks yaparken korunmayız, araç kullanırken mesaj atarız) her alanda kontrol sorunuyla karşı karşıya kalırız. </st></p>
			<p><span><st c="5170">Çikolatalı Gevreğe Deli Olurum</st></span></p>
			<p><st c="5200">Kendimizi kontrol etmekte neden zorlanırız? </st><st c="5245">Bunun nedeni, mevcut şeylere gelecekte elimize geçecek şeylerden daha fazla değer vermemizdir. </st><st c="5340">Bizim açımızdan harika (ama günlerce, haftalarca, aylarca, hatta yıllarca ulaşamayacağımız) bir şey, idare eder bulduğumuz ancak hemen erişebileceğimiz bir şey kadar değerli değildir. </st><st c="5524">Gelecek, şimdiki zaman kadar cazip gelmez. </st></p>
			<p><st c="5567">Walter Mischel, gerçekleştirdiği meşhur marşmelov testinde dört-beş yaşlarındaki çocukları birer marşmelovla baş başa bırakmıştı. </st><st c="5697">Çocuklara bir süre boyunca bu marşmelova dokunmamaları durumunda, birisinin ikinci bir marşmelov daha getireceği söylenmişti; ancak ilk marşmelova dokunmamaları koşuluyla. </st><st c="5869">Çocukların çoğu ilk marşmelovu doğruca lüpletmiş, ikincisine erişememişti. </st></p>
			<p><st c="5944">Ama biz çocuk değiliz, değil mi? </st><st c="5977">İçgüdülerimizle hareket etmez, kendimizi kontrol edebiliriz. </st><st c="6038">O halde, şu soruyu yanıtlayın: Hemen şimdi yarım kutu leziz, ender bulunan tasarımcı çikolatası mı almak istersiniz yoksa bir hafta sonra aynı çikolatadan bir kutu mu? </st><st c="6206">Çikolatanın yanından geçtiğinizi, görebildiğinizi ve kokusunu alabildiğinizi düşünün. </st><st c="6292">Burnunuzun, sular akan ağzınızın dibinde olduğunu… Ne yaparsınız?</st></p>
			<p><st c="6357">Birçok insan (çoğu yetişkin) yarım kutu çikolata için bir hafta beklemeye değmeyeceğini söyleyerek hemen şimdi yarım kutu çikolatayı almayı tercih eder. </st><st c="6511">Yani biz de o marşmelov seven çocuklar gibi miyiz?</st></p>
			<p><st c="6561">Ama durun. </st><st c="6573">Ya bu seçimi geleceğe yönelik olarak yaparsak? </st><st c="6620">Bir yıl sonra yarım kutu çikolatayı mı tercih ederiz yoksa bir yıl bir hafta sonra bir kutu çikolatayı mı? </st><st c="6727">Soru aslında aynı. </st><st c="6746">Yarım kutu çikolata için bir hafta beklemeye değer mi? </st><st c="6801">Görünüşe göre, soru bu şekilde, uzak geleceğe yönelik olarak ifade edildiğinde, birçok insan daha büyük çikolata kutusu için bir hafta beklemeyi tercih edeceğini söyler. </st><st c="6971">Görünüşe göre, bir yıl söz konusu olduğunda, yarım kutu çikolata için fazladan bir hafta beklemek makul geliyor. </st><st c="7084">Yani her şeye rağmen, birer yetişkin sayılabiliriz. </st></p>
			<p><st c="7136">Pek sayılmaz. </st><st c="7150">Şu andaki ve gelecek zamandaki seçimlerimiz arasındaki fark, şu anda yapılan seçimlerde (şimdi biraz çikolata mı, haftaya daha çok çikolata mı?) duyguların da devrede olması, geleceğe dair seçimlerde ise olmamasıdır. </st></p>
			<p><st c="7367">Gelecekteki halimizi düşündüğümüzde (yaşamlarımızı, seçimlerimizi, ortamımızı) her şeyi şimdikinden farklı değerlendiririz. </st><st c="7491">Şu anda durumumuz tüm ayrıntılarıyla, yaşanan duygularla, net bir şekilde tanımlanmış haldedir. </st><st c="7587">Gelecek için ise böyle bir şey söz konusu değildir. </st><st c="7639">Dolayısıyla, gelecekte mükemmel insanlar olma olasılığımız vardır. </st><st c="7706">İleride egzersizimizi yapacağız, diyet yapacağız, ilaçlarımızı aksatmayacağız. </st><st c="7785">Erken kalkacağız, emeklilik günleri için tasarruf yapacağız, araba kullanırken mesaj atmayacağız. </st><st c="7883">“Bugünden itibaren” yazmaya başlayacağımızı söylediğimiz mükemmel romanları yazmaya başlasak dünyamız ne kadar da zenginleşirdi. </st></p>
			<p><st c="8012">Sorun elbette, asla gelecekte yaşamayacak olmamızdır. </st><st c="8066">Hep şimdiki zamanda yaşarız. </st><st c="8095">Ve şimdiki zamanda da duygularımız söz konusudur. </st><st c="8145">Şimdiki zamandaki duygularımız gerçek ve somuttur. </st><st c="8196">Gelecekteki duygularımız ise, en iyi ihtimalle, öngörüden ibarettir. </st><st c="8265">Hayali duygulardır ve hayali geleceğimizde bu duyguları kontrol edebiliriz. </st><st c="8341">Bu yüzden de geleceğe dair kararlarımızı duyguların etkisinde kalmadan verebiliriz. </st></p>
			<p><st c="8425">Ancak gelecek geldiğinde, duygularımız somutlaşacak ve güç kazanacaktır. </st><st c="8498">Tekrar tekrar kendimizi bir şeylerin cazibesine kaptırmamıza, tekrar tekrar hatalar yapmamıza yol açacaktır. </st><st c="8607">Rob, işte bu yüzden her ay (hatta bir zamanlar “gelecek” olan aylarda da ) emeklilik için para ayırmayı başaramamış ve yeni bir hoparlör ya da yeni bir şişe lastik cilası almanın cazibesine kapılmıştı. </st></p>
			<p><st c="8809">Karar sürecine duyguları da kattığımızda olan budur: Şimdiki zaman aklımızı çeler, gelecek zaman ise çelemez. </st><st c="8919">Midemize yönelik örnekler vermeye devam ederek soralım. </st><st c="8975">Gelecek ay hangisini tercih edersiniz: Muz mu çikolatalı pasta mı? </st><st c="9042">Muz daha sağlıklıdır ve bizim için daha iyidir. </st><st c="9090">Çikolatalı pasta ise lezizdir. </st><st c="9121">“Gelecekte muzu tercih edeceğim” deriz. </st><st c="9161">Gelecekte duygular söz konusu değildir. </st><st c="9201">Bu yüzden de yemek seçimimiz sadece besin değeri kıyaslamasını kapsar. </st><st c="9272">Hangisinin bizim açımızdan daha iyi olduğuna bakarız. </st><st c="9326">Oysa şimdiki zamanda bu seçimle karşı karşıya kalsak, muz ile çikolatalı pasta arasında bir seçim yapmak durumunda olsak, “Şu an pastayı gerçekten istiyorum” deriz. </st><st c="9491">Şimdiki zamanda besin değerinin, duyguların, arzuların, isteklerin hepsini dikkate almak zorunda kalırız. </st><st c="9597">Birçok insan açısından, çikolatalı pasta, duygusal anlamda muzdan daha çekici gelir. </st><st c="9682">Çekici gelmeyenlerden ise özür dileriz. </st></p>
			<p><img src="image/Artwork_21.png" alt="" /></p>
			<p><span><st c="9722">DUYGUSAL TANIMLAMA</st></span></p>
			<p><st c="9740">Gelecekteki halimizin duygulardan bağımsız olması, büyük ölçüde gelecekteki halimizi başarıyla tanımlayamamamızdan kaynaklanır. </st><st c="9869">Gelecekteki halimizi genellikle şimdiki halimizden tamamen farklı bir insan olarak hayal ederiz.</st><sup><st c="9965">5</st></sup><st c="9967"> Mevcut istek ve ihtiyaçlarımızı gelecekteki istek ve ihtiyaçlardan çok daha iyi anlar ve hissederiz. </st></p>
			<p><st c="10069">Anında marşmelov, yarım kutu çikolata ya da daha iyi bir ses sistemiyle ödüllendirilmek somut ve belirgindir. </st><st c="10179">Bu yüzden de kararlarımızı daha çok etkilerler. </st><st c="10227">Bilinmeyen bir gelecekte bu ödüllere kavuşmak ise daha soyut, daha az belirgindir. </st><st c="10310">Bize gerçek gibi gelmez. </st><st c="10335">Bu yüzden de kararlarımız üzerinde pek az etkileri vardır. </st><st c="10394">Soyut bir gelecekle duygusal anlamda bağ kurmak, şimdiki somut zamanla bağ kurmaktan güçtür. </st></p>
			<p><img src="image/Artwork_21.png" alt="" /></p>
			<p><st c="10487">Geleceğe yönelik tasarruf etmek (ya da edememek) şimdiki zamanı ve geleceği düşünmek arasındaki duygusal farkın en bariz örneklerinden biridir (emeklilik söz konusuysa çok daha barizdir). </st><st c="10675">Emeklilik günleri için para biriktirirken, gelecekteki halimizin mutluluğu adına şimdiki zamanda somut bir şeyden vazgeçmiş oluruz ve bu fedakârlığı duygusal bir bağ kuramadığımız, genelde düşünmek dahi istemediğimiz gelecekteki halimiz için yapmış oluruz. </st><st c="10932">Şu an genç ve fakir halimiz dururken kim yaşlı ve fakir halini düşünmek ister ki?</st></p>
			<p><st c="11013">Değeri fırsat maliyeti bazında değerlendirmemiz gerektiğine göre (harcamak üzere olduğumuz parayla başka neler alabiliriz) bu denkleme gelecekteki harcamaları da katmak fırsat maliyetini hesaplamayı daha da karmaşık hale getirir. </st><span><st c="11244">Hamilton The Musical</st></span><span> </span><st c="11264">gösterisi için bilet almanın cazibesini, bilete vereceğimiz 200 doları bundan 30 yıl sonra bir ihtiyarın ilaçları için harcama olasılığıyla nasıl karşılaştırabiliriz? </st><st c="11432">Bunu başarmak oldukça güçtür. </st></p>
			<p><st c="11462">Emeklilik günleri için tasarruf etmek, özellikle karmaşık ve belirsizliklerle dolu bir süreçtir. </st><st c="11559">Ne zaman çalışmayı bırakacağımızı, o zamana dek ne kadar para kazanacağımızı, ne kadar yaşayacağımızı, emeklilik sırasındaki giderlerimizin ne kadar olacağını ve elbette yatırımlarımızın getirisinin neler olacağını bilemeyiz. </st><st c="11785">Temel itibariyle, bundan yirmi, otuz, kırk yıl sonra nasıl biri olacağımızı, nelere ihtiyaç duyacağımızı, dünyanın karşımıza neler çıkaracağını ve bunların bedelinin ne olacağını bilemeyiz. </st><st c="11975">Çocuk oyuncağı, değil mi? </st></p>
			<p><st c="12001">Emeklilik planlama araçları da basit değildir. </st><st c="12048">Planlar, alternatif planlar, alternatif planları yönetmeye yönelik planlar ve bu yönetim yüzünden alternatif planlarda gerçekleşen değişimler söz konusudur. </st><st c="12205">Vergi meseleleri, belirli tazminatlar, primler, gelirler idaresi, bireysel emeklilik hesapları, sosyal güvenlik kurumları ve yasaları vardır. </st><st c="12347">Bütün bunları hesaplamaya kalkmak göz korkutucu ve kafa karıştırıcı bir hal alabilir. </st><st c="12433">Böyle bir şey “eşanlamlı” sözünün eşanlamlısını düşünmek ya da dilimlenmiş ekmekten önceki en güzel şeyin ne olduğunu kestirmek gibidir. </st><st c="12570">Yani zordur. </st></p>
			<p><st c="12583">Tasarruf etmek uzak, belirsiz bir geleceğe değer biçmemizi ve bu doğrultuda plan yapmamızı gerektirir. </st><st c="12686">Bu Rob’un beceremediği bir şeydi. </st><st c="12720">Bu çoğumuzun da beceremediği bir şeydir. </st><st c="12761">En iyi tasarruf yöntemini belirlesek bile, bir şeylerin cazibesine kapılma ve kendimizi kontrol edememe sıkıntısıyla yine karşı karşıya kalırız. </st><st c="12906">Şu an kendimizi iyi hissetmemiz kolaydır. </st><st c="12948">İleride iyi hissetmeyebileceğimizi düşünmemiz ise kolay değildir. </st><st c="13014">Başkaları da söylemişti. </st><st c="13039">Biz de daha önce söylemiştik. </st><st c="13069">Şimdi de tekrarlamakta yarar var: Bir şeyi şu anda, şimdiki zamanda tüketmenin faydası, o şeyden vazgeçerek geleceğe yönelik tasarruf etmenin maliyetine ağır basacaktır. </st><st c="13239">Ya da Oscar Wilde’ın konuyu özetleyen sözlerinde olduğu gibi, “Baştan çıkaran şeyler hariç her şeye direnebilirim”.</st><sup><st c="13354">6</st></sup></p>
			<p><span><st c="13356">Şeytana Uymak</st></span></p>
			<p><st c="13369">Çoğumuz, irademizi kullanarak bizi baştan çıkaran şeylere direnmeye çalışırız. </st><st c="13449">Ancak baştan çıkaran şeylerin bolluğu karşısında irademiz genelde yetersiz kalır. </st><st c="13531">Baştan çıkaran şeyler her şeyde karşımıza çıkar ve devir değiştikçe, teknoloji geliştikçe bunların sayısı daha da artar. </st><st c="13652">Şeytana uymamızı engellemek amacıyla konan, görünüşte gereksiz kanunları düşünün; hırsızlığı önlemekten içkiden uzak tutmaya, ağrı kesicilerin cazibesine kapılmamıza engel olmaktan akraba evliliğini yasaklamaya dek. </st><st c="13868">İnsanlar şeytana uymaya eğilimli olmasa, böyle yasalara da gerek kalmazdı. </st></p>
			<p><st c="13943">Bir anlığına araç kullanırken mesaj attığınızı düşünün. </st><st c="13999">Elbette o mesajı hemen okumanın maliyeti ve faydalarıyla kaza yaparak ölme ya da birinin ölümüne neden olma olasılığının maliyeti ve faydalarını tartabilecek kapasiteye sahibiz. </st><st c="14177">Şöyle diyen birine rastlayamazsınız: “Araç kullanırken mesajlara bakmanın maliyeti ve faydalarını düşündüm. </st><st c="14285">Bir insanın canını almanın bedelini de düşündüm. </st><st c="14334">Ne kadar yaşamak istediğimi de düşündüm ve mesajı okumaya değeceğine karar verdim! </st><st c="14417">Hatta bundan sonra direksiyon başında daha fazla mesajlaşacağım.”</st></p>
			<p><st c="14482">Hayır! </st><st c="14490">Herkes araç kullanırken telefonu elimize almamızın dramatik bir şekilde ölme ihtimalimizi yükselttiğini bilir. </st><st c="14601">Herkes, böyle bir şey yaparak kendi hayatını ve başkalarının hayatını riske atmanın aptallık olduğunu da bilir. </st><st c="14713">Kimse bunun akıllıca bir seçim olduğunu düşünmez. </st><st c="14763">Yine de bunu yapmaya devam ederiz. </st></p>
			<p><st c="14798">Neden böyle aptalca davranırız? </st><st c="14830">Duygusal etkenler yüzünden; hazzı ertelemeyi beceremememizden, araç kullanırken mesajlaşma olasılığının belirsizliğinden, ölümden kaçınma konusundaki becerimize aşırı güvenmemizden... </st><st c="15014">Gelecekte “mükemmel insanlar” olmaya devam ederiz ama o mesaj şu anda yazılır. </st><st c="15093">Ve şu anın cazibesine kapılmak kolaydır. </st></p>
			<p><st c="15134">Gereğinden fazla para harcar, gereğinden fazla yer ve dini inançlarımız ölçüsünde, gereğinden fazla günah işleriz. </st><st c="15249">Şeytana uymamız nasıl davranmamız gerektiğine dair fikirlerimizle, duyguların etkisindeki davranışlarımız arasındaki farkı açıklar; konu ister cüzdanımız, ister midemiz, isterse de uçkurumuz olsun.</st></p>
			<p><st c="15446">Konu harcama (ve dolayısıyla tasarruf edememe) olduğunda, şeytana uymamız neredeyse kaçınılmazdır. </st><st c="15546">Tüketim kültürümüzü düzene sokacak bir kutsal kitaba ihtiyacımız olmadığını düşünebilirsiniz. </st><st c="15640">Ama televizyonu açtığınız, internete girdiğiniz, bir dergi karıştırdığınız, bir AVM’de dolaştığınız anda şeytanın varlığını hissedeceksiniz. </st></p>
			<p><st c="15781">Rob şeytana uymuştu. </st><st c="15802">Evini pahalı eğlence ekipmanlarıyla, yolları havalı motosikletlerle doldurmuştu. </st><st c="15883">Sahip olduğu bu şeyler kendisine neye sahip olduğunu, kim olduğunu, ne istediğini hatırlatıyordu. </st><st c="15981">Her ayın başında tasarruf etmesi gerektiğini hatırlıyor, ancak para harcamanın cazibesine direnemiyordu. </st><st c="16086">Tıpkı içimizdeki çocuk gibi (ve çoğumuzun içindeki yetişkin gibi) Rob da kendisini kontrol edemiyordu. </st></p>
			<p><st c="16189">Bunun nedeni, insanın kendisini kontrol edebilmesi için sadece şimdiki zamanın cazibesini bilmesinin ve anlamasının yeterli olmaması, bunlardan kaçınacak iradeye de sahip olması gerekmesidir. </st><st c="16381">İrade de, tanımı gereği, çaba gerektirir; baştan çıkarıcı şeylere direnme, içgüdülerimizi reddetme, bedava marşmelov, havalı motosiklet ekipmanları ve bizi duygusal açıdan çeken her şeye hayır deme çabası. </st></p>
			<p><st c="16587">İradenin ne olduğunu tam olarak bilmesek de, dizginlenmesi kolay olmayan bir güç olduğunu biliyoruz. </st></p>
			<p><st c="16688">Az tasarruf yapmak, iradesizliğin sonuçlarından sadece biridir. </st><st c="16752">Ancak tasarruf edebilmek, iradeden fazlasını gerektirir. </st><st c="16809">Tasarruf edebilmek için öncelikle bir tasarruf stratejisi geliştirmemiz, ardından bizi bu stratejiden uzaklaştıracak duyguları tanımamız, bizi köşede bekleyen şeytana uymaktan alıkoyacak iradeyi sergilememiz gerekiyor. </st></p>
			<p><st c="17028">Görüldüğü gibi, emeklilik için tasarruf etmeye başlamamak çok daha kolaydır; bu yolla herhangi bir davranışımızı değiştirmemize, herhangi bir zevkimizden vazgeçmemize gerek kalmaz. </st><st c="17209">Mikrodalgada yağlı bir atıştırmalık ısıtmak, taze sebze almaktan, temizlemekten ve pişirmekten kolaydır. </st><st c="17314">Göbeğimizi eritmemek kolaydır. </st><st c="17345">Davranışlarımızı mazur gösterecek bahaneler bulmak, değiştirmekten kolaydır. </st><st c="17422">Arada bir çikolatalı pasta yürütmemiz bizim hatamız değildir; suç, bu kadar tatlı olan çikolatalı pastanındır. </st></p>
			<p><span><st c="17533">Uzaktan Kumanda</st></span></p>
			<p><st c="17548">Geleceği hesaba katmamak dışında hangi faktörlerin irademizi zayıflattığını (duygularımızı kullanarak şimdiki zamana gereğinden fazla değer vermemizi sağlayan… bu yüzden kendimizi kontrol edemememize yol açan… şeytana uymama becerimizi etkilediğini) sormakta fayda var.</st></p>
			<p><st c="17818">İnsani bir olgu olan uyarılmanın farkında olmayan yoktur. </st><st c="17877">Kimilerimiz, hesapta “bilim adına”, araştırmalar bile yapmıştır. </st><st c="17942">Hatta Dan 2006’da George Loewenstein ile birlikte bir makale yayınlamış, cinsel açıdan uyarılan erkeklerin başka koşullarda iğrenç ve ahlaksız bulacağı şeyleri yapacağını ortaya çıkarmıştı.</st><sup><st c="18131">7</st></sup><st c="18133"> Konuyla ilgili bir diğer makale de uyarılmış haldeki erkeklerin karar verme becerilerinin düştüğünü ortaya çıkarmıştı. </st><st c="18253">Makale “Bikiniler Boş Zamanların Değerlendirilmesine Yönelik Tercihlere Dair Genel Tahammülsüzlüğü Kışkırtıyor” başlığını taşıyordu, çünkü “Bu Makale Araştırma Fonlarını Kullanmanın ve Boş Zamanlarımı Değerlendirmenin Güzel Bir Yolu Gibi Görünüyor” başlığı fazla uzun kaçardı.</st><sup><st c="18529">8</st></sup> </p>
			<p><st c="18531">Uyarılma haricinde, alkol, bitkinlik ve dikkat dağınıklığı da kontrolümüzü kaybetme eğilimimizi artıran etkenler arasında yer alıyor. </st><st c="18665">Bütün bunların bir araya gelmesi, kumarhane ve geç saatlerde yayınlanan tanıtıcı reklam sektörlerinin temellerini oluşturuyor. </st><st c="18792">Vasat bir müzik, para şıkırtıları, kollu makinelerin çınlamaları, ortalıkta herhangi bir kapı ya da saatin görülmemesi, bedava kokteyller ve pompalanan oksijenle birleşerek, kumarhanelerin dikkat dağıtmak amacıyla kullandığı yöntemlere </st><br /><st c="19028">dönüşür. </st><st c="19037">Hızlandırılmış görüntüler, sakız gibi uzatılan açıklamalar, izleyenlerin sabahın üçündeki akıl sağlığı da geç saatlerde yayınlanan reklamların kullandığı silahlardır. </st><st c="19204">Bu yöntemleri uygulayanlar şeytana direnme konusundaki beceriksizliğimizi kullanarak imparatorluklar kurmuştur. </st></p>
			<p><span><st c="19316">Kendimize Karşı Birleşmiş Haldeyiz</st></span></p>
			<p><st c="19350">Elbette kontrol sorunu, değerlendirmelere dair ele aldığımız diğer problemlerden bağımsız değildir. </st><st c="19451">Hatta bu problemlerin daha da büyümesini sağlayan bir etkendir. </st><st c="19515">Bunca zaman boyunca para hakkında kafa yormanın zor bir iş olduğunu anlatmaya gayret ettik. </st><st c="19607">Fırsat maliyetini ölçmek, göreli değerlendirmelerden kaçınmak, para ödemenin acısını yok saymak, beklentileri bir kenara itmek, dilin dile getirdiğinin ötesini görmek gibi şeyler kolay değildir. </st></p>
			<p><st c="19802">Şimdi de, bütün bu sıkıntıların üzerine, finansal kararların birçoğunun geleceğe yönelik olduğunu söyleyerek durumu daha da güçleştiriyoruz. </st><st c="19943">Mesele ileride ne kadar paraya, hangi istek ve ihtiyaçlara sahip olacağımızı ya da olmayacağımızı bilemememizden ve kendimizi kontrol etme konusunda yaşadığımız sıkıntıdan kaynaklanır. </st><st c="20128">Dolayısıyla, mevcut finansal seçeneklerin gerçek değerini ölçmenin yanında bir de geleceği düşünmek zorunda kalırız ve bu da her şeyi daha da zorlaştırır. </st></p>
			<p><st c="20283">Görecilik kavramını ele alırken anlattığımız Brian Wansink’i (bilinçsizce yemek yeme) ve dipsiz çorba kâsesini hatırlıyor musunuz? </st><st c="20414">İnsanların yemeye devam etmesinin nedeni göreciliğin neden olduğu açlık ipuçları değildi (çorba miktarının kâsenin boyutlarına oranı). </st><st c="20549">Asıl neden genellikle yemek gördüğümüz için yememizdir; aç olduğumuz için değil, yemek olduğu için. </st><st c="20649">İçgüdüsel olarak yeriz, çünkü bu yolla kendimizi iyi hissederiz. </st><st c="20714">Çekicidir, gözümüzün önündedir ve şimdiki zamandadır. </st><st c="20768">Kendimizi kontrol etme becerimiz dışında, dipsiz bir kâsenin dibini görmemizi engelleyebilecek bir şey yoktur. </st></p>
			<p><st c="20879">En azından balık değiliz. </st><st c="20905">Akvaryuma çok fazla yem koyarsak, Japon balığımız (adı Wanda olsun) midesi patlayana dek yiyecektir. </st><st c="21006">Neden mi? </st><st c="21016">Çünkü balıklar kendilerini kontrol edemez. </st><st c="21059">Ve Wanda bu kitabı henüz okumadı. </st><st c="21093">Dolayısıyla, kendinizi kontrol etme beceriniz konusunda kendinizi kötü hissettiğinizde balıkları hatırlayın. </st><st c="21202">Kendinizi Wanda’yla kıyaslayın ve halinize şükredin. </st><st c="21255">Nispeten daha iyi durumdayız. </st></p>
			<p><st c="21285">Para ödemenin acısı da kontrol becerimizi etkiler. </st><st c="21336">Para ödeme acısı seçeneklerin farkına varmamızı sağlar. </st><st c="21392">Seçenekleri somutlaştırır ve kendimizi kontrol etme becerimizi artırır. </st><st c="21464">Kredi kartı yerine nakit kullandığımızda, arkadaşlarımızla yediğimiz 150 dolarlık yemeğin etkisini daha somut bir şekilde hissederiz. </st><st c="21598">Şu anda yaşadığımız bu duygu, ileride pahalı bir yemeğin cazibesine kapılmaya direnmemize yardımcı olur. </st><st c="21703">Benzer şekilde, para ödemenin acısını azaltan mekanizmalar da kontrolümüzün kısa devre yapmasını sağlayarak, şeytana daha kolay ve daha çabuk uymamıza neden olur. </st></p>
			<p><st c="21866">Kontrolümüzü zayıflatmak amacıyla kullandığımız yöntemlerden biri de zihinsel muhasebedir; özellikle de şekillendirilebilir zihinsel muhasebe. </st><st c="22009">“Bu akşam dışarıda yememeliyim, ama iş yemeği olarak düşünürsem? </st><st c="22074">Mmmm!”</st></p>
			<p><st c="22080">Kendimize duyduğumuz aşırı güveni ele alırken, geçmişteki kararlarımıza güvenmemiz meselesine odaklanmıştık; para konusunda bir karar veren ya da mantıksız bir fiyatın, örneğin bir evin fiyatının farkına varan halimize. </st><st c="22301">Rob’un gelecekteki hali de şimdiki halinin emeklilik günleri için tasarruf etmek adına anlık hazlardan vazgeçeceğine güveniyor. </st><st c="22429">Şimdiki hali ise gelecekteki halinin emeklilik günleri için tasarruf etme konusunda daha akıllı, bencillikten uzak kararlar vereceğine… Bu iki halin de güvenilir olmadığı ortada. </st><st c="22608">Bizlerin gelecekteki halimizin şeytana uymayacağına ya da geçmişteki halimizin şeytana uymamasına güvenmesi de aynı şekilde mantıksızdır. </st></p>
			<p><st c="22746">Bu güçler ve ele almış olduğumuz diğer sorunlar değer biçme konusunda hata yapmamıza yol açar. </st><st c="22841">Ancak kontrolsüzlüğümüz (bir şeye doğru değer biçsek de biçmesek de) akıldışı davranmamıza neden olur. </st><st c="22944">Rasyonel bir finansal değerlendirme yapmamıza engel olan tüm psikolojik tuzakları aşmış olduğunuzu düşünebilirsiniz… Buna rağmen kontrolsüzlüğümüz zaman zaman akıldışı şekillerde davranmamıza neden olur. </st><st c="23148">Kontrolümüzü koruma mücadelemiz, yemekte lahana ve kinoa yedikten sonra lüks bir tatlı tepsisiyle karşılaşmaya benzer. </st><st c="23267">Hadi ama… Dünyaya bir kere geliyoruz ve kefenin cebi yok. </st><st c="23325">Değil mi?</st></p>
			<p><img src="image/Artwork_21.png" alt="" /></p>
			<p><span><st c="23334">KOLAY-OLMAYAN-PARA</st></span></p>
			<p><st c="23353">Dan bir seferinde spor dünyasının yıldızlarının yer aldığı bir konferansa katılmıştı. </st><st c="23440">Muhammed Ali de oradaydı ve elbette boks kariyerinin hayatındaki etkisini düşünmemek olanaksızdı. </st><st c="23538">Ali, başarılı bir boks kariyeri adına gaddarca davranışları göze almış ancak bunun bedelini ileride Parkinson hastalığına yakalanarak ödemişti. </st><st c="23682">Kararlarını yargılamak bizim haddimiz değil, seçimlerini etkileyen faktörlerin neler olduğunu, o dönemdeki bilimsel olanakları bilemeyiz. </st><st c="23820">Ancak Ali’nin yaşamına baktığımızda şimdiki arzularımızla gelecekteki esenliğimiz arasındaki kopukluğu kolayca görebiliriz. </st></p>
			<p><st c="23944">Aynı konferansta Dan’e ilk profesyonel sözleşmesini nasıl imzaladığını anlatan bir beyzbol oyuncusu da vardı. </st><st c="24054">Koçu ilk maaş çekini uzattığında, şaşkınlık içinde çekin üzerinde sadece 2000 dolar yazdığını görmüştü. </st><st c="24158">Milyonlarca dolarlık bir sözleşmeye imza atmıştı. </st><st c="24208">Bu yüzden neden bu kadar az para aldığını anlayamamıştı. </st></p>
			<p><st c="24265">Aradığı menajeri, “Merak etme” demişti. </st><st c="24305">“Paran bende. </st><st c="24319">Güvende. </st><st c="24328">Emekli olduğunda kafanın rahat etmesi için senin adına yatırım yapacağım. </st><st c="24402">Bu arada harcaman için de para gönderdim. </st><st c="24444">Geçinebilmek için daha fazlasına ihtiyacın olduğunu düşünüyorsan söyle, konuşalım.” </st></p>
			<p><st c="24528">O oyuncunun takım arkadaşları da benzer düzeylerde paralar kazanıyordu ama böyle bir menajerleri yoktu. </st><st c="24632">Bu yüzden daha fazla para harcıyor, lüks arabalara biniyor, pahalı şeyler alıyorlardı. </st><st c="24719">Ancak tasarruf miktarları o oyuncunun tasarrufunun yanına bile yaklaşamıyordu. </st><st c="24798">Şimdi, geçen bunca yılın ardından, takım arkadaşlarının çoğu çulsuz haldeyken o oyuncu, yaptığı tasarruf sayesinde karısıyla rahat bir hayat sürüyor. </st></p>
			<p><st c="24948">Bu oyuncunun durumu bir dizi şaşırtıcı olguya ışık tutuyor. </st><st c="25008">Birçok profesyonel sporcu kısa sürede bir çuval para kazanır. </st><st c="25070">Yine kısa sürede bir çuval para harcarlar ve kısa sürede iflas bayrağını çekerler. </st><st c="25153">Amerikan Futbol Ligi NFL oyuncularının yüzde 16’sı, kariyerleri boyunca ortalama 3,2 milyon dolar kazanmalarına rağmen, sporu bıraktıktan sonraki 20 yıl içinde iflas başvurusu yapıyor.</st><sup><st c="25337">9</st></sup><st c="25339"> Kimi araştırmalara göre sporu bıraktıktan sonraki birkaç yıl içinde “maddi sıkıntıya giren” NFL oyuncularının sayısı çok daha yüksek: Yüzde 78. </st><st c="25484">Benzer şekilde NBA’de oynayan basketbolcuların yüzde 60 kadarı da sporu bıraktıktan sonraki beş yıl içinde maddi sıkıntı yaşıyor.</st><sup><st c="25613">10</st></sup><st c="25616"> Loto milyonerlerinin kazandıkları tüm parayı kaybettiğine dair de benzer hikâyeler vardır. </st><st c="25708">Kazandıkları büyük ikramiyeye rağmen, loto milyonerlerinin yüzde 70’i üç yıl içinde beş parasız kalır.</st><sup><st c="25810">11</st></sup></p>
			<p><st c="25813">Çok para kazanmak kontrol sorununu yoğunlaştırır. </st><st c="25864">Gelir düzeyindeki ani artışlar özellikle zordur. </st><st c="25913">Garip ama gerçek: Banka hesabımıza yüklü bir paranın yatması, paramızı daha iyi yöneteceğimizin garantisi değildir. </st></p>
			<p><st c="26029">Jeff’in araştırmayı çok istediği bir tezi var: Jeff, birçok insanın aksine, para miktarındaki ani yükselişi yönetebileceğine inanır. </st><st c="26162">Maalesef bu projeyi finanse edecek yedi haneli parayı henüz bulabilmiş değil. </st><st c="26240">Ancak birilerinin yakında bu önemli bilimsel araştırmaya destek olacağı konusundaki umudunu koruyor. </st></p>
			<p><img src="image/Artwork_21.png" alt="" /></p>
			<p><st c="26341">Kültürümüzün hemen hemen tüm unsurları kontrolü kaybetmeyi teşvik eder ve ödüllendirir. </st><st c="26429">Televizyondaki “Reality Show’lar” kimin daha kötü davranacağına, kaybedeceğine, yaramazlık yapacağına, kafayı yiyeceğine dayanır. </st><st c="26559">Televizyonda “Kim Sebzelerini Bir Beşinci Sınıf Öğrencisinden Daha Çabuk Yiyor?” türünden programlar yayınlanmaz. </st><span><st c="26673">Temptation Island</st></span><st c="26690"> adlı dizi, çok sevilen müzik grubu Temptations’ın kuruluş hikâyesini anlatmaz. </st><span><st c="26770">Here Comes Honey Boo-Boo</st></span><st c="26794"> da sorumluluk sahibi bir arıcıyı değil, sakar bir arıcıyı anlatır. </st></p>
			<p><st c="26862">Kontrol problemiyle her yerde karşılaşırız. </st><st c="26906">Âdem ile Havva’nın o olgun, sulu elmayı yediği günden beri (ya da ilk günahın hangisi olduğuna inanıyorsanız) kontrol problemini yaşıyoruz. </st></p>
			<p><st c="27046">Şeytanın her yerde olması yetmezmiş gibi, durum da giderek kötüleşiyor. </st><st c="27118">Şöyle düşünün: Karşılaştığımız reklamlar ne yapmamızı ister? </st><st c="27179">20-30 yıl sonrasında yararımıza olacak şeyleri mi düşünürler? </st><st c="27241">Sağlığımızı, ailemizi, komşularımızı, verimliliğimizi, mutluluğumuzu ya da vücut ölçülerimizi mi dert ederler? </st><st c="27352">Sanmayız. </st></p>
			<p><st c="27362">Ticari çıkarları, onların hayrına olacak şeyleri yapmamızı ve hemen yapmamızı gerektirir. </st><st c="27452">Mağazalar, uygulamalar, web siteleri ve sosyal medya dikkatimizi çekmek, zamanımızı ve paramızı almak için uğraşır. </st><st c="27568">Bunu yaparken kendi kısa vadeli çıkarlarını düşünür, bizim uzun vadeli çıkarlarımızı pek (hatta hiç) düşünmezler. </st><st c="27682">Ve tahmin edin ne olur? </st><st c="27706">Damarımıza nasıl basacaklarını bizden daha iyi bilirler. </st><st c="27763">Üstelik bu konuda kendilerini sürekli geliştirirler. </st></p>
			<p><st c="27816">Baştan çıkarıcı şeylerin giderek artması, maalesef kendimizi kontrol etmekte güçlük çektiğimiz ve bu tür bir yığın şeyle daha karşılaşacağımız anlamına geliyor. </st><st c="27977">Telefonlar, uygulamalar, televizyonlar, web siteleri, mağazalar ve diğer tüm ticari cepheler geliştikçe, bizi baştan çıkarma becerileri de artıyor. </st><st c="28125">İyi haber: Çaresiz değiliz. </st><st c="28153">Davranışlarımızı, karşı karşıya olduğumuz güçlükleri, bulunduğumuz finansal ortamın kötü kararlar vermemizi nasıl teşvik ettiğini daha iyi anlamamız durumunda, bu problemlerin bazılarını aşabiliriz. </st><st c="28352">Bu sorunları aşmak için teknolojiden de yararlanabiliriz; paramızı başkalarının değil, kendimizin uzun vadedeki çıkarları doğrultusunda kullanma yollarını bulma konusunda bir yardımcı olmasını sağlayabiliriz. </st></p>
			<p><st c="28561">Bu konuya birazdan devam edeceğiz. </st><st c="28596">Bekleyebilecek misiniz? </st><st c="28620">Hemen devam ederek çözümlere bir an önce ulaşma isteğine direnecek iradeniz var mı? </st><st c="28704">Bizce var. </st></p>
		</div>
	<div id="charCountTotal" value="28715"></div></body>
</html>
