<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-16</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-16" lang="tr-TR" xml:lang="tr-TR">
		<div>
			<h1 id="_idParaDest-13"><span><st c="0">10 </st><br /><img src="image/Artwork_2.png" alt="" /><br /><st c="3">DİLİN VE RİTÜELLERİN </st><br /><st c="24">SİHRİNE İNANIRIZ</st></span></h1>
			<p><span><img src="image/Tamamen_Duygusal_185.png" alt="" /></span></p>
			<p><st c="40">Cheryl King geç saatlere kadar çalışıyor. </st><st c="83">Şirketinin hangi zımbırtıları üretmesi gerektiğini, bu zımbırtılara müşteri çıkıp çıkmayacağını belirlemek üzere bir uzman ekibi görevlendirme konusunda yürütülen fizibilite çalışmasına liderlik ediyor. </st><st c="286">Henüz bir karara varabilmiş değil. </st><st c="321">Ancak bir teslim tarihi ve heyecanla bekleyen bir CEO’su var. </st><st c="383">Dolayısıyla ne yapıp edip tamamlayacak. </st><st c="423">Arada bir fazla mesaiye kalmaya katlanabilir. </st><st c="469">Katlanamadığı tek şey, fazla mesai günlerinde gelen korkunç suşi. </st></p>
			<p><st c="535">Ekibi, arada bir şehir merkezindeki, eleştirmenlerden olumlu değerlendirmeler alan bir Fransız-Asya restoranı olan Oooh La La Garden’dan suşi sipariş ediyor. </st><st c="693">İlk sipariş verdiklerinde Cheryl menüye bakmamıştı bile; telaş içinde ekibinden kendisi için de bir şeyler seçmelerini istemişti. </st><st c="823">İş arkadaşı Brian onun adına “Kaygan Ejder Sarması” söylemişti. </st><st c="887">Cheryl bir peçeteyle tutmuş, bilgisayarın başına geçmiş, dalgın gözlerle ekrana bakarken ağzına atıvermişti. </st><st c="996">Son lokmayla birlikte “Iyy” diye düşünmüştü. </st><st c="1041">“İğrenç. </st><st c="1050">Hem çıtır çıtır hem de yumuşak. </st><st c="1082">Bu ne böyle?”</st></p>
			<p><st c="1095">Bu arada, yan odada, iş arkadaşları yemeğin tadını çıkarıyordu; ahlar ohlar arasında, bağıra çağıra yiyorlardı. </st><st c="1208">Bayılmışlardı. </st><st c="1223">Cheryl iri kulaklıklarını takarak zımbırtılara odaklanmaya çalıştı. </st></p>
			<p><st c="1291">Bir süre sonra Brian elinde bir şişe şarapla girerek Cheryl’a bir kadeh isteyip istemediğini sordu. </st><st c="1391">Şarabın yıldönümü hediyesi olarak geldiğini ve çok güzel olduğunu söyledi. </st><st c="1466">2010 Chateau Vin de Yum Pinot Noir; mükemmel olduğu söyleniyordu. </st><st c="1532">Brian, Cheryl’ın “Yılın En İyi 500 Annesinden Biri” kupasına (çocukları çok komik olduğunu düşünmüştü) biraz şarap doldurdu. </st><st c="1657">Cheryl bir yudum alarak , “Hımm, teşekkürler” diye mırıldandı. </st><st c="1720">“Ama az içerim, çünkü bir ara eve de gitmem gerek.” Sonraki 30 dakika boyunca Cheryl kupasındaki şarabı yudumlayarak projenin üzerine düşen kısımlarını toparlar. </st><st c="1882">Şarap fena değildir. </st><st c="1903">Ama çok da bir numarası yoktur. </st><st c="1935">Evde kendisini bekleyen şarabın yanına bile yaklaşamaz. </st></p>
			<p><st c="1991">Ofisten çıkarken Brian’ın yanına gelir. </st><st c="2031">Yemek ve içki için 40 dolar uzatır. </st><st c="2067">“Yeter mi?”</st></p>
			<p><st c="2078">“Evet, yeter. </st><st c="2093">Çok iyiydi değil mi? </st><st c="2114">Biliyor musun, şeyden yapmışlar…”</st></p>
			<p><st c="2147">“Evet, fena değildi. </st><st c="2169">Pazartesi görüşürüz.”</st></p>
			<p><st c="2190">O hafta sonu Cheryl ve kocası Rick Laurel Caddesi’ndeki, füzyon mutfağı meraklılarının yeni gözdesi olan, adı Fransız malı bir makineli tüfeği çağrıştıran Le Café Grand Dragon Peu Peu Peu’ya doğru yürüyordur. </st><st c="2400">Peu peu peu. </st><st c="2413">Arkadaşları çoktan gelmiştir. </st><st c="2443">Yanlarına geçerler.</st></p>
			<p><st c="2462">“Şu menüye bak! </st><st c="2479">Çok güzel.”</st></p>
			<p><st c="2490">Arkadaşları Jennifer Watson da hemfikirdir. </st><st c="2535">“Değil mi ama? </st><st c="2550">Burası hakkında hep güzel şeyler duydum.” </st></p>
			<p><st c="2592">Menüye göz atan Cheryl şaşkınlık içinde mırıldanır. </st><st c="2644">“Şuna bak: Geleneksel yöntemlerle yıllandırılmış keçi sütünden elle yapılmış peynir, gezen inek eti karışımı, yanında bahçemizden taze toplanan sebzeler; babadan kalma yöntemlerle şarapla olgunlaştırılmış ‘domat’, özel hasat yeşillikler, binlercesi arasından özenle seçilmiş soğanlar ve küresel kaynaklardan ithal edilen, uzmanlık uzmanları tarafından seçilen, özel rezerv baharat karışımı, gizemli bir meyhane ortamında sunuluyor.”</st></p>
			<p><st c="3076">Rick, “Kulağa ilginç geliyor” der.</st></p>
			<p><st c="3111">Bill Watson “Bana pahalı bir cheeseburger gibi geldi” diye homurdanır. </st></p>
			<p><st c="3183">Çiftler birkaç dakika daha sohbet eder. </st><st c="3223">Derken garson gelerek günün spesiyallerine dair modern Shakespeare oyunlarını andıran monoloğuna başlar. </st><st c="3328">Bill Watson menüyü işaret ederek, spécialité du maison’un ne olduğunu sorar. </st></p>
			<p><st c="3405">“Spesiyalite anlamına geliyor efendim.”</st></p>
			<p><st c="3444">“Evet, onu biliyorum da nedir bu?”</st></p>
			<p><st c="3479">“Şey…” garson boğazını temizler. </st><st c="3513">“Şefimiz hem burada hem de memleketi Fransa’da, mevsime özel benzersiz yemek deneyimleri yaşatmakla meşhurdur.”</st></p>
			<p><st c="3624">“İyi de, ne yani?”</st></p>
			<p><st c="3643">“Şey bu mevsimin spesiyalitesi, havası ve suyu temiz çayırlarda otlayan, doğum anından tabağınıza ulaşana dek özenle yetiştirilen inek etinin tüm tatlarını ortaya çıkarmak amacıyla zahmetli bir süreçle hazırlanan fileto.”</st></p>
			<p><st c="3865">“Hmm. </st><st c="3872">Ben şu peynirli şeyden istiyorum.”</st></p>
			<p><st c="3906">Birazdan sömeliye gelerek Rick’e şarap listesini uzatır. </st><st c="3964">Şık bir yazıyla yazılmış, kallavi bir kitap. </st><st c="4009">Rick şarap konusunda uzman değildir. </st><st c="4046">Bu yüzden sömeliyeye tavsiyesini sorar. </st></p>
			<p><st c="4086">“Şey, 2010 Chateau Vin De Yum Pinot Noir çok özel bir hasattır. </st><st c="4150">O yaz güney Fransa’da yağan yağmurlar yeraltı sularının kabarmasına, böylece birçok bağın çukur kesimlerinin, </st><br /><st c="4260">üzümlere daha dolu, sağlam bir cazibe kazandıran verimli bir tortuyla kaplanmasına yol açtı. </st><st c="4353">Bu bağdan gelen üzümlerin normalden tam 144 saat sonra kalibre edilmesiyle, dağ esintisi ve kaynak sularıyla yaşlandırılmasıyla elde edilen bu şarap, dünyanın dört bir yanında çeşitli ödüller ve övgüler aldı. </st><st c="4562">Damakta kusursuz bir tat bırakmak üzere üretildi.” </st></p>
			<p><st c="4613">Masadan onaylayıcı mırıltılar geldi. </st><st c="4650">“Kulağa güzel geliyor. </st><st c="4673">Bununla başlayalım.”</st></p>
			<p><st c="4693">Sömeliye geri gelir, Rick’in kadehine bir parça doldurur. </st><st c="4752">Rick kadehi kaldırır, ışıkta inceler, çalkalar, minicik bir yudum alır, dudaklarını büzer, şarabı ağzında çalkalar, yanaklarını sallamaya özel bir özen gösterir. </st><st c="4914">Şarabı yutar, bir an duraklar, ardından başıyla tüm kadehlerin doldurulmasını işaret eder. </st><st c="5005">Kadehlerini kaldırırlar, tokuşturmadan önce bir konuşma yapmaya hazırlanan Rick’i susturur ve yemeğe başlarlar.</st></p>
			<p><st c="5116">Günün aperatifini birlikte paylaşırlar. </st><st c="5157">“Meşhur Kaygan Ejder’imiz. </st><st c="5184">Bu dürüm, tamamı doğal ortamda yetiştirilmiş ve tutulmuş somon, kapelin balığı, sarıkuyruk, ton balığı gibi çeşitli balıklar arasından şefin özenle seçtiği, tobiko ve yabani sarımsak serpilmiş balıklarla, soya soslu deniz yosunu, salatalık, avokado ve yemişlerle yapılmış, yeni yıkanmış gümüş kaplı maşalarla elle dürülmüştür.” </st></p>
			<p><st c="5512">“Mmmmm.”</st></p>
			<p><st c="5520">“Aşırı güzel.”</st></p>
			<p><st c="5535">Hesap gelir. </st><st c="5549">Toplamda bir şişe şarap, dürüm, süslü bir cheeseburger, kahkahalar ve abartılı hikâyeler, kişi başı 150 dolara mal olur. </st><st c="5670">Sudan ucuz olduğunu düşünürler.</st></p>
			<p><span><st c="5701">Burada Neler Oluyor?</st></span></p>
			<p><st c="5722">Bu iki sahne dilin değer algısını değiştiren sihrini gösterir. </st><st c="5786">Kullanılan dil, deneyimlerimize dair değerlendirmelerimizi şekillendirir. </st><st c="5860">Dil tükettiğimiz şeye ekstra bir dikkat göstermemizi, dikkatimizi bu deneyimin belirli kısımlarına odaklamamıza yol açar. </st><st c="5982">Deneyimlerimize normalden daha fazla değer vermemize yardımcı olur. </st><st c="6050">Bir şeyden daha fazla haz duyduğumuzda (ister tüketmenin verdiği fiziksel haz olsun, isterse de tanımlamakta kullandığımız dilden kaynaklı haz) daha fazla değer veririz ve daha fazla para ödemeye razı oluruz. </st><st c="6259">Somut nesne değişmemiştir, ancak bizim deneyimimiz, dolayısıyla da para ödeme konusundaki isteğimiz değişmiştir. </st><st c="6372">Dil sadece çevremizdeki dünyayı tanımlamakla, dikkatimizi neye verdiğimizi belirlemekle kalmaz; nelerden keyif aldığımızı, nelerden almadığımızı da belirler. </st></p>
			<p><st c="6530">Cheryl’ın ofiste hiç dikkat etmediği suşi ve şarabı hatırlıyor musunuz? </st><st c="6602">Kendisini bunları tanımlayan dile kaptırdığında, tam olarak aynı yiyeceğe ve içeceğe çok daha fazla değer vermeye başlamıştı. </st><st c="6728">Benzer şekilde, Cheryl restoranda “geleneksel yöntemlerle yıllandırılmış keçi sütünden elle yapılmış peynir, gezen inek eti karışımı” yerine “cheeseburger” yemiş olsaydı, çok daha az keyif alacak ve yüklü hesabı ödemekte tereddüt edecekti.</st></p>
			<p><st c="6967">Elbette, bir bilgisayar ekranından, danışmanların notlarından uzakta, dostlarla birlikte yemek yemenin bir katma değeri vardır. </st><st c="7096">Buna hepimiz para öderiz. </st><st c="7122">Böyle bir deneyim yemekten daha fazla keyif almamızı… ve daha fazla para ödemeye razı olmamızı sağlar. </st><st c="7225">Ancak, farklı bir şekilde tanımlanması durumunda, aynı ortamdan ve aynı yemeklerden daha fazla keyif alabiliriz. </st><st c="7338">Dilin, yemeğe bakışımızı değiştiren, elde etmek için tarif ediliş şekline uygun bir fiyatı ödemeye hazır hale getiren sihirli bir gücü vardır. </st></p>
			<p><st c="7481">Değer yaratmak söz konusu olduğunda, restoranın ortamı (lüks), sosyal ortam (harika arkadaşlar) ve yemeğin tanımlanma şekli (postmodern ifadeler), bu deneyimi pekiştirir.</st></p>
			<p><st c="7651">Dilin bu senaryonun en etkili, değeri en fazla artıran unsuru olduğu anlaşılmış olmalı. </st><st c="7740">Sözcükler koltukları daha rahat, baharatları daha leziz, eti daha yumuşak, şirketimizi daha keyifli hale getirmemelidir. </st><st c="7861">Nesnel bakacak olursak, bir şeyin nasıl tanımlandığının bir önemi olmamalıdır. </st><st c="7940">Burger burgerdir, kumtaşı kumtaşıdır, Toyota Toyota’dır. </st><st c="7997">Süslü ifadeler kullanılması özünü değiştiremez. </st><st c="8045">Ya burger, kumtaşı, Toyota alırız ya da tavuk, apartman dairesi ve Ford. </st><st c="8118">Bir şeyler arasında bir seçim yaparız, öyle değil mi? </st></p>
			<p><st c="8172">Pek sayılmaz. </st><st c="8186">Karar süreçlerine dair ilk araştırmalardan itibaren, farklı şeylerin kendileri değil, tanımları arasında bir seçim yaptığımız ortaya çıkmıştır. </st><st c="8330">Dilin, değer algısını değiştiren sihri buradan kaynaklanır. </st></p>
			<p><st c="8390">Dil, bir ürün ya da deneyimin belirli özelliklerine odaklanmamızı sağlar. </st><st c="8464">Bir restoran “yüzde 80 yağsız kıymadan yapılmış” burger satar; yanındaki restoran aynı şeyi “yüzde 20 yağlı kıyma” diye sunar. </st><st c="8591">Böyle bir durumda ne olur? </st><st c="8618">Veriler iki farklı şekilde tanımlamanın, aynı burgeri çok farklı şekillerde değerlendirmemizi sağladığını gösteriyor. </st><st c="8736">Yüzde 80 yağsız burger “yağsız” kısmına odaklanarak bizi burgerin sağlıklı, leziz ve arzulanan özelliklerine yöneltir. </st><st c="8855">Yüzde 20 yağlı burger ise sadece dikkatimizin yağ oranına odaklanmasını (dolayısıyla da sağlıksız yönlerini aklımıza getirmemizi) sağlar. </st><st c="8993">İkinci restoran, burgerin iğrenç bir şey olduğunu düşünmemizi ve veganlığın kurallarını araştırmaya başlamamızı sağlar. </st><st c="9113">“Yağsız” burgere daha fazla değer veririz ve daha fazla para ödemeye razı oluruz. </st></p>
			<p><st c="9195">Dilin şaklaması, şalteri çevirerek farklı bir bakış açısı ve farklı bir bağlam yaratır. </st><st c="9283">Daha önce de emeklilikte mevcut gelirlerinin yüzde 80’ini almaya razı olan ama emekli olduğunda gelirinin yüzde 20’sinin kesilmesine itiraz eden insanlar gördük; bir hayır kurumuna, günde birkaç sent şeklinde ifade edildiğinde bağışta bulunurken, aynı miktar yıllık dolar tutarı olarak ifade edildiğine bağış yapmaktan vazgeçeriz;</st><sup><st c="9613">1</st></sup><st c="9615"> 200 dolar “indirim” insanları bankaya yöneltirken, 200 dolar “bonus” Bahamalar’a tatile gönderir.</st><sup><st c="9713">2</st></sup><st c="9715"> Gelirin yüzde 80’i, hayır kurumuna yapılan bağış ve 200 dolar, nasıl tanımlanırsa tanımlansın, aynıdır. </st><st c="9820">Ancak bu tanımlamalar bir ürün ya da hizmetin hissettirdiklerini ve göreceğimiz gibi, tüketirken yaşadığımız deneyimi değiştirir. </st></p>
			<p><st c="9950">Dil kullanılarak gerçekleştirilen manipülasyonun en başarılı uygulamacıları şarap üreticileri olabilir. </st><st c="10054">Kendilerine özgü bir dil üretmişlerdir. </st><st c="10094">Şarabın tadını tanımlamak amacıyla “tanen”, “vücut”, “doygunluk”, “asidite” gibi sözcükler kullanırlar. </st><st c="10198">Şarabın üretim sürecini ve kadehimizi çalkaladığımızda nasıl hareket ettiğini anlatmakta kullandıkları, şarabın “bacağı” benzeri terimler de vardır. </st><st c="10347">Birçok insanın bunları birbirinden ayırıp ayıramadığı, aradaki farkı ve bu farkların önemini görüp göremediği belli değildir ama çoğumuz öyle yaparız. </st><st c="10498">Kadehi dikkatle doldurur, çalkalar, ışığa tutar ve kibarca içeriz. </st><st c="10565">Ve elbette iyi tanımlanmış bir şaraba daha fazla para ödemeyi kabul ederiz. </st></p>
			<p><st c="10641">Öte yandan bir şarabın tanımına ve bu sürece daha fazla para ödemek akıldışıdır: Kullanılan dil ürünü değiştiremez. </st><st c="10757">Ancak öte yandan, iyi tanımlanmış bir şaraptan gerçekten de daha fazla keyif alırız Yani kullanılan dil şarabı deneyimleme ve tüketme şeklimizi değiştirir, şişedeki içkiyi değiştirmediği halde bizi derinden etkiler. </st><st c="10973">Dil, bir hikâye anlatır. </st><st c="10998">Şişenin açılmasından kadehe dolmasına, kadehin çalkalanmasından şarabın koklanmasına, ağızda gezdirilmesinden damakta bıraktığı tada dek tüm süreçlerin tanımlanması bizi de şarap hikâyesine dahil eder. </st><st c="11200">Bu da şaraba ve içme deneyimine verdiğimiz değeri pekiştirir ve dönüştürür. </st></p>
			<p><st c="11276">Dolayısıyla, dil ürünü değiştirmezken, bu ürünle etkileşimimizi ve deneyimleme biçimimizi değiştirir. </st><st c="11378">Dil, aynı zamanda bizi, örneğin biraz yavaşlamaya ve yaptığımız şeye dikkat etmeye ikna edebilir. </st><st c="11476">Elimizde dünyanın en iyi şarabı olduğunu, ancak tıpkı Cheryl gibi bilgisayar başında otururken, dikkatimizi vermeden içtiğimizi düşünelim. </st><st c="11615">Ne kadar keyif alırdık? </st><st c="11639">Öte yandan, elimizde vasat bir şarap olduğunu ama şarap hakkında düşündüğümüzü, tarihini araştırdığımızı, incelediğimizi, tadına vararak içtiğimizi düşünün. </st><st c="11796">Nesnel olarak vasat bir şarap olsa da, muhtemelen nesnel olarak daha iyi olan şaraptan daha değerli gelecektir. </st></p>
			<p><st c="11908">Kahve sektörü de, tıpkı örnek aldıkları şarap sektörü gibi, ürünlerinin çevresindeki dili zenginleştirmek ve değerini artırmak amacıyla yaratıcı yazarlarla çalışmaya başladı. </st><st c="12083">Ya da öyle görünüyor. </st><st c="12105">“Tek çekirdekli kahve”, “Dürüst ticaret kahvesi”, “Kedinin bağırsaklarında doğal işlemden geçmiş kahve” ya da “misk kedisi kahvesi” (ne olduğunu öğrenmek istemezsiniz), “binlerce kuşaktır yaprakları elinde tutan yerel halkın alın teriyle güneşte kavrulmuş kahve” gibi şeyler duyuyoruz. </st><st c="12391">Sonuncusu gerçek değil ama oldukça inandırıcı. </st><st c="12438">Çünkü Veni, Vidi, Vici bardaklarınızdaki kahvenin her bir damlasına dair uzun ve duygusal bir hikâye barındırıyor. </st><st c="12553">Bu hikâyenin yuttuğumuz her bir ayrıntısıyla birlikle, ödemeye razı olduğumuz fiyat da artar.</st></p>
			<p><st c="12646">Çikolata sektörü de, tek çekirdekli olarak çikolata (tek tür çekirdeğin nasıl daha iyi bir yiyecek üretilmesini sağladığı hakkında en ufak bir fikrimiz yok ama tüketiciler olumlu tepki veriyor gibi görünüyor) ve fiyatı giderek artan ürünlerle bu sektörlerin izinden gidiyor gibi görünüyor. </st><st c="12937">İngiltere’de “çikolata meraklılarına” hizmet eden bir şirket var. </st><st c="13003">Şirket, abonelik usulüyle her türden sürükleyici çikolata deneyimleri yaşatıyor. </st><st c="13084">Elbette ücreti mukabilinde. </st><st c="13112">(Kendisini çikolata meraklısı saymayan var mı ki?)</st></p>
			<p><st c="13162">Bu dil trendi nereye varacak? </st><st c="13193">“Tek inek sütü” üretmek ve pazarlamakta bir gelecek var mı? </st><st c="13253">Restoran menülerinde yazın üçüncü haftasının beşinci gününde, üçüncü kez sağılarak sipariş ettiğimiz lattedeki sütü veren Minnesotalı inek Betsy’nin hikâyesine rastlayacak mıyız? </st><st c="13432">Betsy’nin annesinin ABD’nin 42. </st><st c="13464">başkanı tarafından yenilen dondurmanın külahının üretilmesinde pay sahibi olduğunu ya da Betsy’nin Minnesota’ya ülkenin ilk hibrid traktörünün römorkunda gittiğini bilmek müşterilerin daha fazla para ödemesini sağlayacak mı? </st><st c="13689">Ya da hobileri arasında ot biçmek, güneşlenmek ve dürtülmemek olduğunu bilmenin? </st><st c="13770">Garson içtikleri sütün “akışkanlığını”, “laktoz kaynaklı vizkositesini”, “ineksi dokusunu” anlattığı sırada müşteriler Betsy’nin fotoğrafını görmek ister mi? </st><st c="13928">Betsy’nin daire biçiminde bir çiftlikte yaşadığı düşünülürse, kurabiyelerinizi daldırmadan önce, Betsy’nin değerli sütünün bulunduğu uzun, buzlu, el yapımı bardağı çalkalamanızı öneririz. </st><st c="14116">Borcunuz 13 dolar. </st></p>
			<p><st c="14135">Görmüş olduğunuz gibi, dil her türlü ürün, hizmet ve deneyime verdiğiniz değeri değiştirir. </st><st c="14227">Yüzyıllar süren tartışmaların ardından nihayet Juliet Calpulet’in teorisini çürütmeyi başarmış durumdayız: Gülün adı gül değil de başka bir şey olsaydı, bu kadar güzel kokmazdı. </st></p>
			<p><span><st c="14405">Tüketimi Pekiştirmek</st></span></p>
			<p><st c="14425">Bir şeyden alınan haz hem duyulardan (giyeceğin tadı, arabanın hızı, şarkının sesi) hem de deneyimin tamamının yeniden yaratılması sürecinde beynimizde meydana gelenlerden kaynaklanır. </st><st c="14611">Bunu, bütüncül tüketim deneyimi olarak adlandırabiliriz. </st></p>
			<p><st c="14668">Dil tüketim deneyimini pekiştirebilir ya da zayıflatabilir; ister çikolata olsun ister şarap, isterse de safkan bir hamburger, bir şeye verdiğimiz değeri böylesine güçlü bir şekilde etkilemesinin temel nedeni de budur. </st><st c="14887">Bunu başaran dil türlerinden biri tüketim sözlüğü olarak adlandırılan dildir. </st><st c="14965">Tüketim sözlüğü bir deneyimi tanımlamak amacıyla, “buket” şarap ya da yorgan “kanadı” gibi spesifik ifadeler kullandığımızda ortaya çıkar. </st><st c="15104">Tüketim sözlüğü insanların düşünmesini, odaklanmasını, dikkatini vermesini, yavaşlayarak öncelikle bir deneyimi, ardından da dünyayı farklı şekilde deneyimlemesini sağlar. </st></p>
			<p><st c="15276">Şefin spesiyal yemeğinin bir dakika süren tanımı sadece o bir dakikanın tamamında yemeğe odaklanmamızı sağlamakla kalmaz, aynı zamanda yemeğin bağlamını ve derinliğini artırır. </st><st c="15453">Kokulara, dokulara ve tada odaklanmamızı sağlayarak yemeği daha ayrıntılı, karmaşık bir şekilde değerlendirmemize yol açar. </st><st c="15577">Kendimizi yemeğe bakarken, lokmaları çiğnerken, koklarken, keserken hayal ederiz. </st><st c="15659">Zihnen ve bedenen bu deneyime hazırlanırız. </st><st c="15703">Bir deneyimi destekleyen dil, yaşanan deneyimi ve verdiğimiz değeri değiştirir ve pekiştirir.</st></p>
			<p><st c="15796">Cheryl ve Rick garsonun spesiyaliteleri ve şarabı anlatmasını dinlerken kendilerini bunlara giderek daha fazla kaptırdı; sundukları özel niteliklerin, deneyimlemek üzere oldukları haz ve değerin farkına daha da varmaya başladılar. </st></p>
			<p><st c="16028">Pek sağlıklı bir örnek olmasa da McDonald’s’ın reklamları kendilerini meşhur eden ürünün tüm bileşenlerini tek bir şarkıyla anlatır: “İki yüzde yüz dana eti köfte, özel sos, marul, peynir, turşu, soğan ve susamlı ekmek!” Otuz saniye boyunca yemeyi beklediğimiz şeyleri düşünürüz. </st><st c="16308">Bu reklam (tıpkı tanıtıcı reklam şeklindeki uzun akrabası gibi) deneyimi parçalara ayırarak yedi farklı tadın her birinden birer lokma almamızı sağlar. </st><st c="16460">Hangisi kulağa daha iyi geliyor: Farklı tatların karışımı mı yoksa sadece “hamburger” mi?</st></p>
			<p><st c="16549">Reklam yazarları deneyimimizin benimsememizi istedikleri kısımlarını vurgulamak ve görmemizi istemedikleri kısımlarını gizlemek amacıyla tüketim sözlüğünden yararlanır. </st><st c="16719">Ayakkabıların yüksek fiyatını ve elit bir atlet olmanın güçlüğünü dert etmeyin; “sadece yapın” (Nike). </st><st c="16822">Temiz ve düzenli görünme konusundaki toplumsal baskı yüzünden kendinizi kesmenin risklerini boş verin ve “bir erkeğin alabileceği en iyi tıraş bıçağını” kullanın (Gillette). </st><st c="16996">Tamam, çulsuzsunuz ama “paranın satın alamayacağı şeyler vardır, geri kalan her şey için” (Mastercard). </st><st c="17100">Daha örtülü tüketim metinlerine örnekler de şunlardır: “Aç bir Coca Cola fırlat bir kahkaha”, “Parmak ısırtan lezzet” (KFC), “Hem tadı güzel hem şişirmez” (Miller Lite), “İşte bunu seviyorum” (McDonald’s) ve çok daha doğrudan ve eğitici “Elinizde değil, ağzınızda erir” (M&amp;Ms).</st></p>
			<p><st c="17377">Jeff tüketim sözlüğünün New York’taki Times Meydanı’nda bulunan Café Europa’da alışılmadık bir şekilde sıralandığını fark etmişti. </st><st c="17509">Şablonla yazılmış yazılar, “rahatla”, “gülümse”, “gevşe”, “gül”, “keyif al”, “aroma”, “tadına var” kavramlarının müşterinin zihnine kazınmasını sağlıyor, kafenin müşterilerinin yaşamasını istediği deneyimi tanımlıyor, bu sayede müşteriler kafeye gerçekleştirdikleri ziyarete daha fazla değer veriyordu. </st><st c="17812">İnsanlar küçük bir fincan kahveye 3,5 dolar ödediğine göre, işe de yarıyordu. </st><st c="17890">Belki de şu tür yazılar assalar daha faydalı olabilirdi: “Taksilerin kornalarına kulağını tıka”, “Burnundan nefes almamaya çalış”, “Pantolon giymeyen birinden tiyatro bileti alma.”</st></p>
			<p><st c="18070">Tüketim sözlüğü, tüketmek üzere olduğunuz şeyin yanı sıra üretim sürecini de anlattığında, verdiğimiz önem (çaba ve adalet kavramlarının etkisini hatırlayın) ve değer daha da artar. </st><st c="18253">Kullanılan dilden dolayı kendimizi ürüne daha da kaptırırız. </st><st c="18314">Bir nesneyi elimizde tutmamızın bile, sanal sahiplik yoluyla bizim için değerinin artmasını sağlayan iyelik etkisini hatırlıyor musunuz? </st><st c="18451">Bir şeyin (bir IKEA masası ya da güzel bir yemek) yapılışını daha iyi anlamak ve değerlendirmek amacıyla zaman ayırmamız da o şeyin gözümüzdeki değerini artırır. </st></p>
			<p><img src="image/Artwork_21.png" alt="" /></p>
			<p><span><st c="18613">KOMİK TATLAR</st></span></p>
			<p><st c="18625">Restoranların tanımlayıcı dili abartma eğilimi profesyonel mizahçıların dikkatinden kaçmadı. </st><st c="18719">Bunlar arasında bizim favorilerimiz Fuds’ın hayali menüsü (www.fudsmenu.com/menu.html) ve gelişigüzel sözcükleri alarak popüler mekânların menülerine dönüştüren Brooklyn Bar Menüsü Üreticisi (www.brooklynbarmenus.com).</st></p>
			<p><st c="18937">Jeff, bir New Yorklu olarak bu menülerin birçok popüler restoranın gerçek menüleri kadar inandırıcı ve saçma olduğunu teyit ediyor!</st></p>
			<p><st c="19069">Tuzlu ve tereyağlı kebaplı el yapımı limon tabağı 14</st></p>
			<p><st c="19122">Elma şaraplı jambonlu minyatür lüfer 16</st></p>
			<p><st c="19162">Kuzu etli ve lahana turşulu omlet 14</st></p>
			<p><st c="19199">İstiridyeli kuru incir 14</st></p>
			<p><st c="19225">Ekmek üstü pilav 11</st></p>
			<p><st c="19245">Genleşmiş enginar 18</st></p>
			<p><st c="19266">Korkak içki 12</st></p>
			<p><st c="19281">Deniz tuzlu çavdar 10</st></p>
			<p><st c="19303">Sakızkabağı ezmeli ve sardalyalı barbunya köftesi 14</st></p>
			<p><st c="19356">Fırlatma rampalı su pastası 14</st></p>
			<p><st c="19387">Maalesef bunlar gerçek değil. </st><st c="19418">Ama korkak içki olsa istemez miydiniz? </st><st c="19457">Yanına da ekmek üstü pilav ve bir porsiyon fırlatma rampalı su pastası?</st></p>
			<p><img src="image/Artwork_21.png" alt="" /></p>
			<p><span><st c="19528">Sözcükler Adil Gelir</st></span></p>
			<p><st c="19549">Tanımların bir şeye verdiğimiz değeri etkileme yollarından biri de çaba ve adalet hissi uyandırmasıdır. </st><st c="19654">Görmüş olduğumuz gibi, özellikle çaba anlatan ifadeler büyük önem taşır. </st><st c="19727">“Zanaat”, “el yapımı”, “dürüst ticaret” ve “organik” gibi sözler sadece yaratıcılığı, benzersizliği, siyasi görüşleri ve sağlığı yansıtmak için değil, aynı zamanda ekstra bir çaba harcandığını ima etmek amacıyla kullanılır. </st><st c="19951">Çaba ifade eden sözcükler, bu ürün için çok emek ve kaynak harcandığını anlatır ve örtülü bir şekilde ürünün değerinin normalden yüksek olduğunu ima eder. </st><st c="20106">Bütün bu sözcükler değere değer katar. </st></p>
			<p><st c="20145">Geleneksel araç ve yöntemlerle, az miktarda üretilmiş bir peynire; makineler tarafından toplu halde üretilen peynirden daha fazla ödememiz beklenmez mi? </st><st c="20298">Az miktarda üretilmiş peynirin daha pahalıya mal olduğu ortadadır. </st><st c="20365">Dolayısıyla fiyatı da yüksektir ve biz de muhtemelen daha fazla para ödemeye razı olacağızdır. </st><st c="20460">Oysa kullanılan dil dikkatimizi çekmemiş olsa, belki de iki peynir arasındaki farkı anlayamayacaktık. </st></p>
			<p><st c="20562">Çaba diline her yerde rastlayabilirsiniz. </st><st c="20604">İstisnasız her alanda. </st><st c="20627">Peynirler, şaraplar, eşarplar, daireler. </st><st c="20668">Hepsi ustaların elinden çıkmış, geleneksel yöntemlerle, özene bezene yapılmıştır. </st><st c="20750">“El yapımı çatı katları” ve “el yapımı diş ipleri” bile vardır (gerçekten). </st><st c="20826">Jeff bir seferinde türbülansı aklından çıkarmak amacıyla uçak içi dergilerden birini karıştırmaya başlamış, ancak el yapımı kaçak viski haberine denk gelince kendisini daha da kötü hissetmeye başlamıştı. </st></p>
			<p><st c="21030">“El yapımı” demek, devasa bir fabrikadan değil, “bir ustanın elinden” çıktığı anlamına gelir. </st><st c="21124">Kaçak içki, tanımı gereği, elle damıtılmış viskidir. </st><st c="21177">“El yapımı” ifadesi ek bir anlam (ya da değer) katmaz. </st><st c="21232">Aynı şeyin gereksiz yere tekrarından başka bir şey değildir. </st></p>
			<p><st c="21293">Can sıkıcı derecede sık rastlanan “el yapımı” ifadesi ne işe yarar? </st><st c="21361">Ürünü bir ustanın eliyle yaptığı anlamına gelir ve tanımı gereği elle yapılan şey ekstra bir çaba gerektirir. </st><st c="21471">Dolayısıyla da ekstra para ödenmelidir. </st><st c="21511">Garsonun, Cheryl’ın işyerindeki masasında, herhangi bir tanıma ihtiyaç duymadan ucuza tükettiği şeylere dair kullandığı, sürecin karmaşıklığını anlatan ifadeleri (çaba kısa yolları) düşünün. </st></p>
			<p><span><st c="21702">Paylaşmak Adildir</st></span></p>
			<p><st c="21719">Ya “paylaşım ekonomisi” ifadesi? </st><st c="21753">Uber, Airbnb ve TaskRabbit gibi şirketleri anlatan “paylaşım ekonomisi” ifadesi, bu hizmetlere olumlu bir anlam yükler. </st><st c="21873">Paylaşmayı herkes sever, paylaşanları herkes takdir eder. </st><st c="21931">Okul çağına gelmiş, paylaşmanın mükemmel bir insani vasıf olduğunu düşünmeyen herhangi biri olabilir mi? </st><st c="22036">Olamaz. </st></p>
			<p><st c="22044">“Paylaşım ekonomisi” ifadesi insanlığın iyi yanlarını vurgulayan bir imaj barındırır. </st><st c="22130">Bu da çoğumuzun bu tür hizmetlere daha fazla değer vermesine yol açar. </st><st c="22201">Bu dil, elbette, paylaşım ekonomisinin olumsuz yönlerini vurgulamaktan kaçınır. </st><st c="22281">“Paylaşmak” özgeci bir hava yaratır: Küçük kardeşimizin legolarımızla oynamasına izin vermemiz ya da bir böbreğimizi bir yetime bağışlamamız gibi. </st><st c="22428">Oysa durum her zaman böyle değildir. </st><st c="22465">Hatta eleştirmenler, paylaşım ekonomisindeki yükselişin, tam zamanlı istihdam olanağı, yan haklar, sosyal güvence sağlamayan işgücü piyasasının, işçilerin haklarını elinden almaya, “serbest çalışanları” (ki bu da işsizliği güzel göstermek amacıyla üretilmiş bir ifadedir) sömürmeye yarayan bir yan ürünü olduğunu söyler. </st><st c="22786">Ama hepimiz gideceğimiz yere daha rahat ulaşmaktan keyif alırız, öyle değil mi?</st></p>
			<p><st c="22865">Kimi şirketler göz boyamakla, kendilerini çevre dostu olarak adlandırmak adına ürünlerinde küçük, kozmetik değişiklikler yapmakla suçlanıyor. </st><st c="23008">Kimileri ise kadınların gözünü boyamakla, Susan G. </st><st c="23059">Komen gibi meme kanseri konusunda farkındalığı artırmaya çalışan organizasyonlar tarafından kadın dostu ilan edilmek amacıyla para ödemekle suçlanıyor; çünkü dünyayı güzelleştirmek için ekstra çaba harcayan şirketlerin ürünlerine daha fazla para vereceğimizi biliyorlar. </st><st c="23330">İyi pazarlamacılar dili bir mükemmellik hissi uyandıracak şekilde kullanma konusunda inanılmaz derecede ustadır. </st><st c="23443">Ancak kimin kendisini “çevreci”, “dürüst tüccar” ya da “bebekler, ağaçlar ve yunuslar için yararlı” ilan edebileceğine dair herhangi bir kural, düzenleme yoktur. </st><st c="23605">Dileyen herkes bir organizasyon kurabilir, kendisine bir logo hazırlayacak bir grafik tasarımcı tutabilir ve bu logoyu ürettiği tüm ürünlerinin üzerine yapıştırabilir. </st><st c="23773">İşte bu kadar kolay: “Sağlıklı ve Akıllı Seçim Ödüllü”, “Çevre Dostu”, “Sizi Mutlu Edecek İyi Şeyler Konseyi Sertifikalı.”</st><sup><span id="footnote-009-backlink"><a epub:type="noteref" href="TamamenDuygusal-16.xhtml#footnote-009"><st c="23895">[9]</st></a></span></sup></p>
			<p><st c="23899">Anlatmaya çalıştığımız şey, kullanılan bu dilin görmek için can attığımız, adalet ve kalite göstergesi olan çabayı görebileceğimiz bir pencere açtığıdır. </st><st c="24054">Bunun sonucunda, adalet ve kalite algısı, değer belirleyen araçlara dönüşür. </st><st c="24131">Bu, bizi dilden değere ulaştıran uzun ve dolambaçlı yoldur ve bu yol boyunca attığımız her adımda ayağımız bir şeylere takılabilir. </st></p>
			<p><span><st c="24263">Laf Salatası</st></span></p>
			<p><st c="24275">Dil sadece çaba algısı ve değer hissi yaratmakla kalmaz, aynı zamanda terimler kullanan insanın uzman olduğunu varsaymamıza yol açar. </st><st c="24410">Sağlık, finans ve hukuk sektörlerini düşünün. </st><st c="24456">Biz sıradan insanların, bu kişilerin kullandığı bazı ifadelerin ne anlama geldiğine dair en ufak bir fikri yoktur (iç yan bağlar, yapılandırılmış varlığa dayalı menkul kıymet, sözleşmeden doğan yükümlülüğü yerine getiremediği için özgürlüğünden yoksun kılınması) ve genelde el yazılarını okuyamayız. </st><st c="24756">Anlaşılmaz ve karmaşık bir dil kullanılması, uzmanlık hissi uyandırır. </st><st c="24827">Bizden daha çok şey bildiklerini, bu bilgi ve becerileri edinebilmek için kırk fırın ekmek yememiz gerektiğini, kullandıkları aşırı karmaşık dille bunu yüzümüze vurduklarını düşünürüz. </st><st c="25012">Dolayısıyla, kesinlikle ekstra değerli insanlar olmaları gerekir. </st></p>
			<p><st c="25078">Dilin bu şekilde kullanılması, yazar John Lanchester’ın “ruhban sınıfı” olarak adlandırdığı şeyi yaratır; bizi şaşırtmaya, kafamızı karıştırmaya, gözümüzü korkutmaya, konuşulanlara dair en ufak bir fikrimiz olmadığını, ancak bu nitelikli insanların hizmetlerinden yararlandığımız sürece emin ellerde olacağımızı düşünmemizi sağlamaya yönelik karmaşık ritüeller ve dil kullanımı.</st><sup><st c="25456">3</st></sup></p>
			<p><st c="25458">Hatırlarsanız sömeliyenin, karmaşık ve şiirsel yapıdaki şarap tanımı oldukça cazipti. </st><st c="25544">Ancak aynı zamanda yağmurlardan, bağbozumlarından ve tanenlerden haberdar olmayan insanlar açısından kafa karıştırıcıydı. </st><st c="25666">Özel bir şey hissi yaratıyordu, çünkü sadece uzmanların anlayabileceği bir şey gibi geliyordu. </st><st c="25761">Neyse ki bu insanların bin bir emekle edindikleri uzmanlıktan yararlanma şansına sahibiz. </st></p>
			<p><st c="25851">Bu örnekte, değeri artıran şey şeffaflık eksikliğidir. </st><st c="25906">Şarap üretiminin ya da sıradan insanların uzmanlık alanına girmeyen herhangi bir sürecin karmaşık yapısı, gerçekliğinin kanıtlanması mümkün olmayan bir karmaşık yapı hissi yaratır. </st><st c="26087">Ancak bu karmaşık yapı hissi, deneyime verdiğimiz değeri kesinlikle etkiler. </st></p>
			<p><span><st c="26164">Alt Üst</st></span></p>
			<p><st c="26171">Dolaylı tanımların bir deneyimin değerini sadece bir parça değiştirebileceğini düşünüyor olabilirsiniz; örneğin Cheryl’ı akşam yemeğine 40 dolar yerine 150 dolar verdirecek kadar etkilemesi gibi. </st><st c="26368">Oysa zengin, spesifik, duyusal tanımlamalar, bir deneyimin değerinde çarpıcı değişimler yaratabilir; Cheryl ofisinde yediği yemeğe 40 dolar verirken, restoranda yediği yemeğe 150 dolar vermeye hazırdı. </st><st c="26570">Dahası bu tanımlar, aldığımız bir ürün ve hizmet için para ödeyip ödemeyeceğimiz ya da sunduğumuz ürün ve hizmet karşılığında para alıp alamayacağımızı bile belirleyebilir. </st></p>
			<p><st c="26743">Mark Twain’in mükemmel kitabı </st><span><st c="26773">Tom Sawyer’ın Maceraları</st></span><st c="26797">’nda, Tom’un halasının çitlerini boyaması gerekmektedir. </st><st c="26855">Arkadaşları, çalıştığı için kendisiyle dalga geçince, Tom, “Siz buna çalışma mı diyorsunuz?” der. </st><st c="26953">“Sizce bir çocuk çit boyama fırsatını her gün bulabilir mi? </st><st c="27013">Hele ki Polly Hala çitlerine böylesine düşkünken.” Çit boyamanın keyifli bir iş olarak tanımlandığını duyan arkadaşları, bu keyfi yaşayabilmek için sıraya girer ve bu ayrıcalık için ellerinde ne var ne yok Tom’a verir. </st></p>
			<p><st c="27232">Twain, bölümün sonunda şöyle der: “Tom, bu kitabın yazarı gibi büyük ve bilge bir filozof olsaydı; işin, bir insanın yapmaya mecbur olduğu, oyunun ise mecbur olmadığı halde yaptığı şey olduğunu kavramış olurdu… İngiltere’de dört atlı faytonları, yaz mevsiminde her gün 40-50 kilometre süren, bu ayrıcalık için yüklü miktarda para ödeyen zengin beyefendiler vardır. </st><st c="27597">Oysa bunu yapmaları için kendilerine para verilseydi, bu bir işe dönüşecekti ve reddedeceklerdi.”</st></p>
			<p><st c="27694">Dilin dönüştürücü etkisi vardır. </st><st c="27728">Acıyı zevke, hobiyi işe dönüştürebilir ya da tam tersini yapabilir. </st><st c="27796">Jeff, ne zaman HuffPost’a (bedavaya) bir yazı gönderse aklına Tom’un çit boyama deneyiminin geldiğini söyler. </st><st c="27906">HuffPost’un kurucusu Arianna Huffington, her anlamda gelmiş geçmiş en iyi çit boyacısı sayılabilir: Başarılı bir şekilde, insanlara kendilerini “sergileme” teklifi getirmiş ve bunu yaparken de dilin sihirli gücünü kullanmıştır. </st></p>
			<p><span><st c="28134">Ritüele Dönüştür</st></span></p>
			<p><st c="28150">Bu tabloda ritüellerin rolü nedir? </st><st c="28186">Rick’in kadehini çalkalaması, dudaklarını büzmesi, kadeh kaldırması şarabı normalden daha mı güzel yaptı? </st><st c="28292">Aslında evet, hatta tahmin edebileceğinizden çok daha fazla.</st></p>
			<p><st c="28352">Belirli bir ürün ya da hizmete yönelik tanımlayıcı dil ve tüketim sözlüğü oldukça tutarlıdır. </st><st c="28447">Sık sık değişmez ve kendisini geliştirerek ilerler. </st><st c="28499">Bir ürüne dair her yeni deneyimi aynı terimlerle değerlendiririz; şarabın burnu, peynirin dokusu, bifteğin kesimi. </st><st c="28614">Dilin, ele almış olduğumuz gibi, değer artırmak gibi bir faydası vardır. </st><st c="28687">Bu terimlerin tutarlılığı ise (kullanma ve yineleme şeklimiz ve davranışlarımız üzerindeki etkisi) ritüelleri ortaya çıkarır. </st></p>
			<p><st c="28813">Ritüeller, belirli bir deneyimle, geçmişteki ve gelecekteki benzer deneyimler arasında bir bağ kurulmasını sağlar. </st><st c="28928">Bu bağ, geçmişten gelen, geleceğe uzanan bir geleneğin bir parçası halini almasını sağlayarak, deneyime ekstra bir anlam kazandırır. </st></p>
			<p><st c="29061">Ritüellerin çoğunluğu din kaynaklıdır. </st><st c="29100">Yahudilikte yarmulke olarak adlandırılan takkeler takmak, Müslümanlıkta tesbih çekmek, Hıristiyanlıkta haç öpmek gibi ritüeller vardır. </st><st c="29236">Bu ritüellerin hepsi, spesifik süreçleri ve tanımları olan eylemlerdir. </st><st c="29308">İnsanların geçmişleriyle, tarihleriyle bağ kurmasını sağlarlar. </st><br /><st c="29372">En önemlisi ise ekstra (ve yüce) bir anlam hissi vermeleridir. </st><st c="29435">Bu da, bu ritüellerle bağlantılı şeylerin, tek başlarına taşıyacakları değerlerden daha değerli hale gelmesini sağlar, ister bir dua olsun ister bir şarap kadehi. </st></p>
			<p><st c="29598">Hatırlarsanız, haz hem dışsal ürün ya da hizmete dair yaşadığımız deneyimden hem de beynimizde yaşadığımız deneyimden kaynaklanıyordu. </st><st c="29733">Tıpkı dil gibi, ritüeller de tüketim deneyimini pekiştirir. </st><st c="29793">Bu da geçmişteki deneyimlerimizle bağımızı güçlendirerek ve bir anlam hissi yaratarak, aldığımız hazzı artırır. </st><st c="29905">Bu süreçte, ritüeller, o ritüelde kullanılan şeylere verilen değeri de artırır: Bir parça suşi ya da bir kadeh şarap, bunları tüketirken yaptıklarımız sayesinde “daha pahalı” görünebilir. </st></p>
			<p><st c="30093">Ritüeller konusunda araştırmalar yapan Kathleen Vohs, Yajin Wang, Francesca Gino ve Mike Norton,</st><sup><st c="30189">4</st></sup><st c="30191"> ritüellerin hazzı, zevki, değer ve elbette para ödeme isteğini artırdığını ortaya çıkarmıştır. </st><st c="30287">Gerçekleştirdikleri araştırmanın şanslı katılımcılarına birer çikolata verilmişti. </st><st c="30370">Bazıları doğrudan yemeye başlayacak, bazıları ise paketi belirli bir şekilde açarak, çikolatayı parçalara ayırarak yiyecekti. </st><st c="30496">Çikolatayı belirli bir şekilde açan ve parçalayan katılımcılar, aslında tüketim öncesi bir ritüel gerçekleştiriyordu. </st><st c="30614">Çok anlamlı bir ritüel olmasa da sonuçta bir ritüeldi. </st><st c="30669">Benzer şekilde, iki ayrı gruba da havuçlar verilmişti. </st><st c="30724">Bir grup doğrudan yiyecek, diğer grup ise parmak kütürdetmek, derin bir nefes almak, gözlerini kapatmak gibi ritüeller gerçekleştirdikten sonra yiyecekti. </st></p>
			<p><st c="30879">Araştırmacılar, ritüeller gerçekleştiren insanların yeme deneyiminden daha fazla tat aldığını ortaya çıkardı. </st><st c="30989">Bu durum hem havuç hem de çikolata için geçerliydi. </st><st c="31041">Ritüeller deneyimi güçlendiriyor, hem zevk beklentisini hem de alınan zevki artırıyordu. </st><st c="31130">Zevkin artmasının elbette bir değeri vardır, öyle değil mi? </st><st c="31190">Elbette. </st><st c="31199">Araştırmacılar “para ödeme isteğini” test ettiklerinde, çikolatayı ritüeller eşliğinde yiyenlerin, daha fazla para ödemeye hazır olduğunu ve kendi yedikleri çikolatanın “daha havalı” olduğunu düşündüğünü ortaya çıkardı. </st></p>
			<p><st c="31419">Ritüeller, bir şeylere garip şekillerde vurmanızdan ya da nefes aldığınızı hayal etmenizden ibaret değildir. </st><st c="31528">Her türlü davranış ve deneyim ritüel haline gelebilir. </st><st c="31583">Kadeh kaldırmak, tokalaşmak, dua etmek ya da bir Oreo bisküvisi koklamak varlığımızı daha fazla hissetmemizi, önümüzdeki deneyime, nesneye ya da tüketime daha fazla odaklanmamızı sağlayabilir. </st></p>
			<p><st c="31776">Tüketim sırasında gerçekleştirdiğimiz ritüeller, bu deneyimi daha özel kılar. </st><st c="31854">Daha fazla sahipleniriz; yaşamımızda ve deneyimimizde daha fazla yer tutan büyük bir yatırıma dönüşür. </st><st c="31957">Ritüeller aracılığıyla kontrol hissimiz de artar. </st><st c="32007">Yaptığımız şey aşina olduğumuz bir eyleme dönüşür. </st><st c="32058">Ritüel haline getirdiğimiz şey, bir parçamız halini alır. </st><st c="32116">Komuta bizdedir. </st><st c="32133">Bu da deneyime değer katan bir etkendir. </st></p>
			<p><st c="32174">Ritüeller yemekleri daha leziz, eylemleri daha özel, hayatı daha yaşanır kılar. </st><st c="32254">Deneyimlere daha fazla değer vermemizi sağlar. </st><st c="32301">Tüketim sözlüğü gibi, ritüeller de durarak, yaptığımız şeye odaklanmamızı sağlar. </st><st c="32383">Tüketim deneyimine kendimizi vermemizi, bu sayede tüketimden aldığımız hazzın artmasını sağlarlar. </st><st c="32482">Ancak ritüeller tüketim sözlüğünden bir adım ileri gider. </st><st c="32540">Çünkü birtakım hareketler gerçekleştirmemizi gerektirirler ve bu da olaya daha fazla anlam katar. </st><st c="32638">Bu süreçte, her türlü deneyimi pekiştirebilirler. </st></p>
			<p><st c="32688">Sadece bir kadeh şarap içiyor olabiliriz ama ritüeller sayesinde, içerken daha fazla zevk alırız. </st><st c="32786">Birbirinin aynısı olan, yan yana duran iki pinot noir şişesi düşünün; biri bir kahve kupasına konuyor, diğer kristal bir kadehe, ardından çalkalanıyor, ışığa tutuluyor, bir yudum alınıyor, ağızda gezdiriliyor. </st><st c="32996">Rick bunların hangisine daha fazla değer verecektir? </st><st c="33049">Hangisine daha fazla para ödeyecektir? </st><st c="33088">Şişeler ve içlerindeki şaraplar aynıdır. </st><st c="33129">Dolayısıyla değerleri de aynı olmalıdır. </st><st c="33170">Ama öyle olmaz. </st><st c="33186">Ritüel eşliğinde içilen şaraba daha fazla değer veririz! </st><st c="33243">Bu bağlamda, tüketim davranışımız ekonomik açıdan kesinlikle rasyonel değil, ancak anlaşılabilir hatta kimi durumlarda arzulanabilir bir davranıştır. </st></p>
			<p><span><st c="33393">Aç Ağzını</st></span></p>
			<p><st c="33402">Ritüellerin ve dilin tüketimi pekiştirme etkisinden şüphe duyuyorsanız, bir çocuğa bezelye püresi yedirmeyi deneyin.</st><sup><span id="footnote-008-backlink"><a epub:type="noteref" href="TamamenDuygusal-16.xhtml#footnote-008"><st c="33519">[10]</st></a></span></sup><st c="33524"> Ardından da aynı şeyi kaşığın ağzına iniş yapan bir uçak olduğunu söyleyerek deneyin. </st><st c="33611">Kolunuzu havada sallayın. </st><st c="33637">Uçak sesi çıkarın. </st><st c="33656">Uçak geliyor! </st><st c="33670">Uçak geliyor! </st><st c="33684">Uçak geliyor! </st><st c="33698">Komik görünebiliriz ama en pinti çocuğun bile bir kaşık dolusu yeşil püre taşıyan bir uçağı yemek için daha fazla para ödemeye razı olacağını biliriz. </st><st c="33849">Bir yetişkin olarak böyle bir gösterinin ne kadar yiyeceğinizi etkilemesine izin vermeyecek kadar büyüdüğünüzü düşünüyorsanız; bir hibachi restoranına, bir cinayet-gizem gösterisi yemeğine gitmeyi deneyin ya da televizyondaki kaçırılmayacak programı izlerken ağzınıza tıkıştırdığınız şeyleri bir inceleyin. </st></p>
			<p><st c="34156">Biz insanlar yediğimiz yemeğin leziz olacağına, yatırımlarımızın karşılığını alacağımıza, büyük fırsatlar yakalayacağımıza, bir anda milyoner olacağımıza ve bir uçağı yemek üzere olduğumuza inanmak isteriz. </st><st c="34363">Dil ve ritüeller bize bunları söylüyorsa, kuşkuları (en azından bir ölçüde) bir kenara bırakırız. </st><st c="34461">Deneyimlemeyi istediğimiz şeyi deneyimleriz. </st></p>
			<p><st c="34506">Ritüeller ve tüketim dili, bazı şeylere nesnel değerlerinden daha fazla değer vermemize yol açar. </st><st c="34604">Deneyimlerimizi dönüştüren bu sihir, gündelik alışverişlerden evlilik, iş değiştirme gibi büyük kararlara ve dünyayla etkileşimimize dek her şeyi etkiler. </st></p>
			<div>
				<aside id="footnote-009" epub:type="footnote">
					<p><sup></sup><st c="34759"> Bu arada, okumakta olduğunuz kitap da Sizi Mutlu Edecek İyi Şeyler Konseyi tarafından verilen “A Plus Bir Numara” sertifikasına sahiptir. </st><st c="34897">Yaptığınız akıllı ve sağlıklı seçimden dolayı sizi tebrik ederiz.</st></p>
				</aside>
				<aside id="footnote-008" epub:type="footnote">
					<p><sup></sup><st c="34962"> Norton, ebeveynlerin bezelye püresini daha cazip hale getirmek için yüzyıllardır “Uçak geliyor” benzeri şeyler yaptığını söyler.</st></p>
				</aside>
			</div>
		</div>
	<div id="charCountTotal" value="35091"></div></body>
</html>
