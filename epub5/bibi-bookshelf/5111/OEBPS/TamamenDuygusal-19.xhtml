<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-19</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-19" lang="tr-TR" xml:lang="tr-TR">
		<div>
			<h1 id="_idParaDest-16"><span><st c="0">13 </st><br /><img src="image/Artwork_2.png" alt="" /><br /><st c="3">PARAYI FAZLA </st><br /><st c="16">ÖNEMSERİZ</st></span></h1>
			<p><img src="image/Tamamen_Duygusal_241.png" alt="" /></p>
			<p><st c="25">Yüzyılın başlarında (yani 2000 yılında) genç Dan Ariely, Massachusetts Teknoloji Enstitüsündeki ofisine bir kanepe arıyordu. </st><st c="151">Araştırmaları sonucunda 200 dolara güzel bir kanepe buldu. </st><st c="210">Bundan kısa süre sonra bir Fransız tasarımcının imzasını taşıyan 2000 dolarlık başka bir kanepeye rastladı. </st><st c="318">Çok daha ilginç bir kanepeydi. </st><st c="349">Oldukça alçaktı ve bu kanepeye oturduğunuzda kendinizi bir hoş hissediyordunuz. </st><st c="429">Ancak bu, daha rahat olduğu ve bir kanepe olarak işlevini daha iyi yerine getireceği anlamına gelmiyordu. </st><st c="535">On kat fazla para ödemeye değmeyeceği ortadaydı. </st><st c="584">Buna rağmen, Dan havalı kanepeyi satın aldı. </st><st c="629">O zamandan beri ofisine gelenler eğilip kanepeye oturmakta zorlanıyor, kalkmakta ise daha da zorlanıyor. </st><st c="734">Dan’in bu kanepeyi sırf konuklarına işkence etmek amacıyla tuttuğuna dair dedikodulara cevap bile vermeyeceğiz.</st></p>
			<p><span><st c="845">Burada Neler Oluyor?</st></span></p>
			<p><st c="866">Dan, havalı kanepenin uzun vadede yaşatacağı deneyimi değerlendirmekte zorlanmıştı. </st><st c="951">Birkaç dakika boyunca oturarak denemişti ama asıl mesele bir saat boyunca oturduktan sonra ne kadar rahat geleceği (çok rahat olduğu ortaya çıktı) ve konuklarının neler hissedeceğiydi, pek iyi hissetmedikleri ortaya çıktı. </st><st c="1174">(Yılların deneyimi sayesinde Dan hangi konukların yere bu kadar yakın oturmaktan hoşlanmadığını ve kalkmakta zorlandığını anlamaya başladı.) Kanepeyi satın aldığı sırada bu sorulara yanıt bulma, dolayısıyla da kanepenin ihtiyaçlarına ne kadar uygun olduğunu bilme olanağı olmayan Dan, basit bir ölçütten yararlanmıştı: Pahalıysa iyidir. </st><st c="1511">Bu yüzden de pahalı kanepeyi satın almıştı. </st></p>
			<p><st c="1555">Bu stratejiyi kullanan tek kişi Dan değil. </st><st c="1598">Ucuz ıstakoz yer misiniz? </st><st c="1624">Ya indirimli havyar, merdiven altında üretilmiş kaz ciğeri? </st><st c="1684">Restoranlar, fiyata bakışımız ve fiyatın verdiği güçlü mesaj nedeniyle, gurme lezzetlerde indirim yapmaz. </st><st c="1790">Toptan ıstakoz, kaz ciğeri ve havyar piyasası, birkaç yıl önce olduğu gibi, dibe vursa bile, restoranlar bu tasarrufu müşterilere yansıtmaz. </st><st c="1931">Bunun nedeni açgözlülükleri değil, düşük fiyatların bu lüks ürünlere dair olumsuz bir mesaj vermesidir. </st><st c="2035">Bu indirimi düşük kalite göstergesi olarak yorumlarız. </st><st c="2090">Bu acayip küçük yemeklerde bir gariplik olduğunu düşünürüz. </st><st c="2150">Rakiplerin gurme lezzetlerinden daha kalitesiz olduklarına kanaat getiririz. </st></p>
			<p><st c="2227">Ya ucuz ıstakoz ve kaz ciğeri yerine olağanüstü ucuz bir kalp ameliyatı teklifiyle karşılaşsaydık? </st><st c="2326">Aynı şey: Bir sorun olduğunu düşünecek, bulabildiğimiz en iyi cerrahı bulmaya çalışacak, kardiyoloji konusundaki cahilliğimiz düşünülürse, muhtemelen bulabildiğimiz en pahalı cerrahta karar kılacaktık. </st></p>
			<p><st c="2528">Bunun nedeni, bir şeye değer biçerken kullandığımız (gerçek değerle alakası olmayan) bir diğer yöntem olan, fiyata anlam yüklememizdir. </st><st c="2664">Bir şeyi doğrudan değerlendiremediğimizde (ki genelde değerlendiremeyiz) fiyatla değer arasında bir bağlantı kurarız. </st><st c="2782">Bu durum, özellikle de somut değer ipuçları olmadığı zamanlarda geçerlidir. </st><st c="2858">Dan, genç, etkilenmeye açık bir MIT profesörü olduğu dönemde ofisine alacağı kanepenin değerini nasıl ölçeceğini bilmiyordu. </st><st c="2983">Bu yüzden de ölçebileceği bir şeyden hareket etti: Fiyat. </st><st c="3041">15 yıl ve bir yığın mutsuz konuğun ardından yanlış bir seçim yapmış olduğunun farkına vardı. </st></p>
			<p><st c="3134">Dan, </st><span><st c="3139">Akıldışı ama Öngörülebilir</st></span><st c="3165"> kitabında yüksek fiyatları verimlilik göstergesi olarak değerlendirmeye koşullandığımızı göstermişti. </st><st c="3268">Dan meslektaşları Rebecca Waber, Baba Shiv ve Ziv Carmon ile birlikte VeladoneRx</st><sup><st c="3348">1</st></sup><st c="3350"> adını verdikleri sahte bir ağrı kesici (aslında C vitamini kapsülüydü) kullandıkları bir deney gerçekleştirmişti. </st><st c="3465">Şık bir takım elbise ve beyaz önlük giyen bir teknisyen üzerine 2,5 dolar gibi pahalı bir fiyat etiketi yapıştırılmış hapları, birer broşürle birlikte deneklere dağıttı. </st><st c="3635">Ardından, ne kadar acıya dayanacaklarını ölçmek amacıyla katılımcılara elektroşok verildi. </st><st c="3726">VeladoneRx yutan hastaların neredeyse tamamının ağrıları azaldı. </st><st c="3791">Dan ve suç ortakları aynı deneyi üzerinde 10 sentlik fiyat etiketi taşıyan haplarla gerçekleştirdiğinde, ağrıları hafifleyen hastaların sayısı, 2,5 dolarlık hapa oranla yarı yarıya azaldı. </st></p>
			<p><st c="3980">Baba, Ziv ve Dan bu araştırmayı Sobe enerji içecekleriyle sürdürdü. </st><st c="4048">Daha önce de anlattığımız gibi, enerji içeceğinin zihinsel fonksiyonları ve bulmaca çözme becerisini artırdığı anlatılan katılımcılar, gerçekten de zihinsel görevlerde daha iyi bir performans gösterdi. </st><st c="4250">Gerçekleştirilen bir başka deney, indirimli fiyattan enerji içeceği alanların, enerji içeceğini normal fiyattan alanlara oranla daha kötü bir performans sergilediğini ortaya çıkardı. </st><st c="4433">Bir diğer deney ise indirimli içecek alanların daha kötü performans sergilemeyi beklediğini, fiyatın verdiği mesaj yüzünden de gerçekten kötü performans sergilediğini gösterdi.</st><sup><st c="4609">2 </st></sup></p>
			<p><st c="4612">Mantıklı olsa da olmasa da fiyatın yüksekliği değerin de yüksek olduğu mesajını verir. </st><st c="4699">Sağlık, gıda ve giyim gibi önemli konularda, ürünün ucuz ve kalitesiz olmadığı mesajı da verilir. </st><st c="4797">Kimi durumlarda kalitesiz olmamak, kaliteli olmak kadar önem kazanabilir. </st><st c="4871">Susan teyze bir tişört için 100 dolar ödeyemeyebilir. </st><st c="4925">Ancak bunun JCPenney’in “normal” fiyatı olması, birilerinin bu parayı ödediği anlamına gelir. </st><st c="5019">Dolayısıyla da kaliteli bir ürün olduğuna kanaat getirilir. </st><st c="5079">Şanslı Susan teyze 100 dolarlık tişörtü sadece 60 dolara almıştır. </st><st c="5146">Vertu telefonları da diğer birçok telefonla aynı işlevi görür ve aynı fonksiyonlara sahiptir, ancak gücü yetenler bu prestij sembolüyle Angry Birds oynayabilmek için 10.000 ila 20.000 dolar arasında para verir. </st><st c="5357">Vertu alanlar, “Değmeseydi, kimse bu kadar para ödemezdi” diye düşünerek almaya karar verir. </st><st c="5450">Bir başka teknoloji platformunda, bir günlüğüne (çünkü kısa sürede kaldırılmıştı) “I Am Rich” (Zenginim) adında bir iPhone uygulaması satışa çıkmıştı. </st><st c="5601">Uygulama sadece zengin olmaya dair bazı olumlama sözleri gösteriyordu. </st><st c="5672">Başka bir işe yaramıyordu. </st><st c="5699">Fiyatı 999,99 dolardı. </st><st c="5722">Sekiz kişi satın aldı. </st></p>
			<p><st c="5745">Fiyatın değer, performans ve haz konusundaki değerlendirmeleri etkilememesi gerekir ama etkilemesine izin veririz. </st><st c="5860">Bize para konusunda hızlı karar vermemiz gerektiği öğretilmiştir, özellikle de başka değer göstergelerinin bulunmaması durumunda, tam da böyle yaparız. </st></p>
			<p><st c="6012">Hatırlarsanız, çıpalama ve keyfi uyum, istenen fiyatın bile değer algımızı değiştirebileceğini gösterir. </st><st c="6117">(Bir ürüne dair gördüğümüz ilk fiyat, bu ürüne bir değer çıpalamamıza yol açar ve bunun gerçek fiyat olması da şart değildir; sosyal güvenlik numarası ya da Afrika’daki ülke sayısı gibi gelişigüzel bir sayı da olabilir.)</st></p>
			<p><st c="6337">Bir erkeğin kalbine giden yol, duyduğumuza göre, midesinden geçtiğine göre, bir erkeğin midesinden geçen şarabı ele alalım. </st><st c="6462">Şarabın fiyatı ne kadar yüksek olursa o kadar çok beğeniriz. </st><st c="6523">Bunun kanıtı ortadadır: İçtiğimiz şeye ne kadar para ödediğimizi bildiğimizde, fiyat ile alınan keyif arasındaki korelasyon güçlenir. </st><st c="6657">Şarabın nasıl bir şarap olduğunun da pek önemi yoktur.</st><sup><st c="6711">3</st></sup><st c="6713"> Ancak kaliteyi ölçmek amacıyla fiyattan yararlanmak oldukça mantıksızdır. </st><st c="6788">Fiyatın bu kalite değerlendirmesi üzerindeki etkisini azaltmanın yolu, şarabı başka şekillerde değerlendirebilmemizdir; şarabın nereden geldiği, hangi yıl üretildiği konusunda bilgimiz olması ya da şarap üreticisini bizzat tanımamız, üzümleri ezerken ellerini ayaklarını yıkayıp yıkamadığını bilmemiz... </st><st c="7092">Ancak bu pek olası değildir. </st></p>
			<p><span><st c="7121">Belirsiz Durumlar</st></span></p>
			<p><st c="7138">İyi ama “şarap üreticisini tanıma” olasılığımız nedir? </st><st c="7194">Demek istediğimiz, bir safarinin, bir zımbırtının ya da zımbırtılarla dolu bir safarinin değerini nesnel bir şekilde ölçmemizi sağlayacak tüm ayrıntıları bilme şansımız var mıdır? </st><st c="7374">Pek yoktur. </st><st c="7386">Görmüş olduğumuz gibi, genellikle bir şeyin maliyetinin ne olması gerektiği konusunda en ufak bir fikrimiz yoktur. </st><st c="7501">Bu bağlama vakıf olamamamız durumunda da (ister kumarhane markası, ister bir ev isterse de Tylenol olsun) herhangi bir şeye gerçek anlamda değer biçebilmemiz mümkün değildir. </st><st c="7676">Finansal değer belirsizliği denizinde sürükleniriz.</st></p>
			<p><st c="7727">Böyle durumlarda tek somut boyut paradır. </st><st c="7770">Somut bir sayıdır. </st><st c="7789">Nettir; farklı seçeneklerle kıyaslamamız mümkündür; parayı böyle somut, görünüşte kesin bir şekilde değerlendirmenin kolay olması nedeniyle, diğer değerlendirmeleri görmezden gelme pahasına, tüm dikkatimizi fiyata yöneltiriz. </st></p>
			<p><st c="8015">Neden bunu yaparız? </st><st c="8035">Bunun nedeni, kesinlik merakımızdır. </st><st c="8072">Genel anlamda tüm kararlarımız, özellikle de finansal kararlarımız için geçerli bir söz vardır: Psikoloji sizi üç aşağı beş yukarı doğru yanıta, ekonomi bilimi kesinlikle yanlış cevaba ulaştırır. </st></p>
			<p><st c="8268">Kesinliği (ve kesinlik yanılsamasını) severiz, çünkü bu sayede ne yaptığımızı bildiğimizi hissederiz. </st><st c="8370">Özellikle de ne yaptığımızı bilmiyorsak. </st></p>
			<p><st c="8411">Paranın acayip yanı, ne olduğunu anlamasak bile, ölçebiliyor olmamızdır. </st><st c="8484">Birçok farklı özelliğinin yanında kesin ve kıyaslanabilir bir yönü (para) bulunan bir ürün ya da deneyimle karşılaştığımızda, bu yöne gereğinden fazla önem verme eğilimine gireriz; çünkü böylesi daha kolaydır. </st><st c="8694">Tat, tarz ya da cazibe gibi özellikleri ölçmek ve kıyaslamak kolay değildir. </st><st c="8771">Bu yüzden karar verirken daha kolay bir şekilde ölçebildiğimiz ve kıyaslayabildiğimiz fiyata odaklanırız. </st></p>
			<p><st c="8877">İnsanlar bir şirketteki en düşük maaş alan çalışan olmak yerine başka bir şirketteki en yüksek maaş alan insan olmayı tercih edeceğini söyler; daha az para kazanması anlamına gelse bile. </st><st c="9064">İnsanlara şirketteki en yüksek maaş alan kişi olarak yılda 85.000 dolar kazanmayı mı yoksa en yüksek maaş alan kişi olmamayı ama yılda 90.000 dolar kazanmayı mı tercih ettiklerini sorarsanız, 90.000 doları seçeceklerdir. </st><st c="9285">Mantıklı mı? </st><st c="9298">Evet.</st></p>
			<p><st c="9303">Ancak aynı soruyu farklı bir noktaya vurgu yaparak sorarsanız, çok farklı bir yanıt alırsınız. </st><st c="9399">İnsanlara şirketteki en yüksek maaş alan kişi olarak yılda 85.000 dolar kazanırsa mı yoksa en yüksek maaş alan kişi olmazsa ama yılda 90.000 dolar kazanırsa mı daha mutlu olacağını sorarsanız (aynı değişkenler ve aynı seçenekler, mutluluk bağlamında ifade ediliyor) 85.000 dolar kazanmanın kendilerini daha mutlu edeceğini söyleyeceklerdir. </st><st c="9740">İnsanların bu probleme, mutluluğa odaklanıldığında farklı, genel bağlamda ifade edildiğinde farklı yanıt vermesinin nedeni, parayı değerlendirmenin kolay olmasıdır. </st><st c="9905">Spesifik bir odak noktası bulunmaması durumunda, odaklanılan standart nokta paradır. </st><st c="9990">İş gibi bir konuyu düşünürken, birçok etken devrede olmasına rağmen, öncelikle spesifik, kesin ve ölçülebilir bir unsur olan para akla gelir ve bu da kararımızda büyük rol oynar. </st></p>
			<p><st c="10169">Aynı ilkenin daha gündelik bir örneğini değerlendirmek amacıyla, cep telefonu seçme kâbusunu ele alabiliriz. </st><st c="10278">Birçok etken söz konusudur; ekran boyutu, hız, ağırlık, kameranın piksel sayısı, güvenlik, veri, kapsama alanı. </st><st c="10390">Bütün bu etkenleri dikkate aldığınızda, kararınızda fiyata ne kadar ağırlık vermeniz gerekir? </st><st c="10484">Doğrusu, bir ürünün yapısındaki karmaşıklık arttıkça, fiyata bakarak karar vermek daha basit ve daha cazip bir strateji haline gelir. </st><st c="10618">Bu yüzden de bu kararın karmaşık boyutlarının birçoğunu görmezden gelerek fiyata odaklanırız. </st></p>
			<p><st c="10712">Aynı şekilde, keyfi uyum konusunda öğrenmiş olduğumuz gibi, çoğumuz belirli bir ürün ya da deneyimi farklı türden bir ürün ya da deneyimle kıyaslamakta zorlanırız. </st><st c="10876">Yani bir Toyota’yı bir tatil ya da pahalı bir akşam yemeğiyle kıyaslarken fırsat maliyetini dikkate almayız. </st><st c="10985">Bunun yerine, aynı kategorideki şeylerle kıyaslarız; arabayla arabayı, telefonla telefonu, bilgisayarla bilgisayarı, zımbırtıyla zımbırtıyı. </st><st c="11126">O dönemdeki tek akıllı telefon olan ilk iPhone’dan aldığınızı düşünün. </st><st c="11197">Kıyaslayacak benzer bir ürün olmadığına göre neyle kıyaslayacaktık? </st><st c="11265">(Evet, o zamanlar PalmPilot ve BlackBerry vardı ama iPhone farklı bir ürün kategorisi yaratacak kadar değişikti. </st><st c="11378">Ayrıca, PalmPilot mu? </st><st c="11400">Teşekkürler, almayayım babaanne.) Apple ilk iPhone’u piyasaya sürdüğünde fiyatı 600 dolardı. </st><st c="11493">Birkaç hafta sonra şirket fiyatı 400 dolara indirdi. </st><st c="11546">Bu, iPhone’u kıyaslayabileceğiniz yeni bir kategori yarattı; ilk iPhone ile aslında özdeş ancak fiyatı farklı iPhone. </st><st c="11664">Belirli bir kategoride birden fazla ürün ortaya çıktığında, fiyat kıyaslamanın en cazip yöntemi haline gelir ve bu yüzden de fiyata gereğinden fazla önem verilir. </st><st c="11827">Diğer niteliklere değil de fiyata odaklandığımızda da (Vay canına, 200 dolar daha ucuz), fırsat maliyetini gözden kaçırırız. </st></p>
			<p><st c="11952">Kıyaslamakta kullanılan tek nokta para değildir. </st><st c="12001">Diğer özellikler de (nicel olarak ifade edilirse) aynı işlevi görebilir. </st><st c="12074">Ancak (nicel olarak ifade edilmediği sürece) bu özellikleri kıyaslama amacıyla kullanmak zor gelir. </st><st c="12174">Bir çikolatanın tadıyla bir spor arabanın sürüş kolaylığını kıyaslamak kolay değildir. </st><st c="12261">Bu güçlük, fiyatın çekim etkisini ortaya koyar: Fiyatı nicel olarak ifade etmek, ölçmek ve kıyaslamak her zaman için kolaydır. </st><st c="12388">Örneğin megapikseller, beygir güçleri ye da megahertzler de belirlenerek yan yana konduğunda daha kıyaslanabilir ve kesin bir hal alır. </st><st c="12524">Buna değerlendirilebilirlik adı verilir. </st><st c="12565">Farklı ürünleri kıyaslarken, nicel olarak ifade edilebilen özellikleri değerlendirmek daha kolaydır. </st><st c="12666">Aslında önemli özellikler olmasa bile, bunlara odaklanır ve seçeneklerimizi bu özellikler doğrultusunda daha kolay değerlendiririz. </st><st c="12798">Bunlar, genellikle üreticinin odaklanmamızı istediği, bu sayede diğer özellikleri gözden kaçırmamızı sağlayan özellikler olur (bir başka deyişle, “Kameranın ne sıklıkla bozulduğunu boş verin, piksellerden söz edelim”). </st><st c="13017">Ölçülebilen özelliklere daha fazla dikkat ederiz ve bu özelliklerin kararımızdaki etkisi artar. </st></p>
			<p><st c="13113">Christopher Hsee, George Loewenstein, Sally Blount ve Max H.Bazerman, ikinci el ders kitaplarını gözden geçirmesini istedikleri deneklere 10.000 sözcüğün açıklamasını içeren, mükemmel durumdaki bir müzik sözlüğüne kaç para ödeyeceklerini sordukları bir deney gerçekleştirmişti. </st><st c="13391">Bir başka gruba ise 20.000 sözcüğün açıklamasını içeren ancak kapağı yıpranmış bir sözlüğe kaç para ödeyecekleri sorulmuştu. </st><st c="13516">Her iki grubun da diğer sözlükten haberi yoktu. </st><st c="13564">Öğrenciler, ortalama olarak 10.000 sözcüklük sözlüğe 24 dolar, kapağı yıpranmış 20.000 sözcüklük sözlüğe 20 dolar ödemeye razı oldu. </st><st c="13697">Kapak (aranan sözcüklerle alakası olmadığı halde) büyük bir fark yaratmıştı. </st></p>
			<p><st c="13774">Araştırmacılar bunun ardından bir başka grup yakaladı ve iki seçeneği eş zamanlı olarak sundu. </st><st c="13869">Artık öğrenciler iki seçeneği yan yana koyarak kıyaslayabilecekti. </st><st c="13936">Bu durum, ürünlere yönelik algıyı değiştirdi. </st><st c="13982">Bu kolayca kıyaslama yapabilen grup, 10.000 sözcüklük sözlüğe 19 dolar, kapağı yıpranmış 20.000 sözcüklük sözlüğe 27 dolar ödeyeceğini söyledi. </st><st c="14126">Daha net bir şekilde kıyaslanabilir bir boyutun devreye girmesiyle birlikte büyük sözlük, yıpranmış kapağına rağmen, daha değerli hale geldi. </st><st c="14268">Araştırmaya katılanlar, tek bir ürünü değerlendirdikleri sırada, sözlüğün 10.000 ya da 20.000 sözcük içermesine aldırış etmiyordu. </st><st c="14399">Bu özellik, kolayca kıyaslanabilir hale gelmesinin ardından değerin ölçülmesinde önemli bir etken halini aldı. </st><st c="14510">Burada, bir kez daha, bir şeyi nasıl değerlendireceğimizi bilemediğimizde kolayca kıyaslanabilir özelliklerden, gerçek değerle pek ilgisi olmasa bile, (örneğin kapağın yıpranması) fazlasıyla etkilendiğimizi görüyoruz. </st><st c="14728">Bu örnekte, sözcük sayısının önemi arttı, kapağın durumunun önemi azaldı. </st><st c="14802">Ancak, genellikle, karar verirken önem verdiğimiz özellik, kolayca görebileceğimiz ve değerlendirebileceğimiz şey, yani fiyat olacaktır.</st><sup><st c="14938">4</st></sup></p>
			<p><st c="14940">Peki, en ölçülebilir ve kıyaslanabilir şeye odaklanmamızda bir sorun yok mu? </st><st c="15017">Evet, var. </st><st c="15028">Hatta ölçülebilen şeyin kararın en önemli boyutu olmaması; arzulanan sonuca değil de herhangi bir sonuca ulaştırması durumunda, çok ciddi bir sorun var. </st><st c="15181">Bu durumun en iyi örneklerinden biri uçuş milleridir. </st><st c="15235">Kimse uçuş mili biriktirmeyi hayatının amacı haline getirmez, bu sadece tatile ye da seyahate ücretsiz çıkmanız gibi arzulanan bir şeye ulaştıran bir araçtır. </st><span><st c="15394">Up in the Air</st></span><st c="15407"> filminde George Clooney’in canlandırdığı karakter bile uçuş millerini sırf biriksin diye biriktirmez. </st><st c="15510">Bunun, güç ve refah simgesi olması gibi, başka nedenleri vardır. </st></p>
			<p><st c="15575">Çok az insan uçuş mili biriktirmeyi yaşamaya değer bir hayatın kilit noktası olarak görse de, kolayca ölçülebilen bir şeyi artırmanın bir cazibesi vardır. </st><st c="15730">10.000 ekstra uçuş miliyle sahilde fazladan geçirilen dört saatin keyfini nasıl kıyaslayabiliriz. </st><st c="15828">Bir saat keyif kaç uçuş mili eder?</st></p>
			<p><st c="15862">Para da aynı şekildedir. </st><st c="15888">Para hayattaki amacımız değil, aracımızdır. </st><st c="15932">Ancak paranın mutluluktan, esenlikten ve hayattaki hedeflerimizden daha somut bir şey olması nedeniyle, kararlarımızı verirken, bizim için daha çok anlam ifade eden şeyler, nihai hedeflerimiz yerine paraya odaklanırız. </st></p>
			<p><st c="16151">Mutlu ve sağlıklı olmayı, hayattan zevk almayı isteriz. </st><st c="16207">Uçuş mili, para ve Emmy ödülü adaylığı gibi ölçülebilir şeyler, ne kadar mesafe kaydettiğimizi hesaplamanın en kolay yollarıdır. </st><st c="16336">Bu nedenle insanlar sırf mil biriktirmek adına saçma sapan yerlere uçar. </st><st c="16409">Oysa bu süreçte yaşanan rötarlar, rahatsız koltuklar ve bıkmadan usanmadan fotokopi merkezindeki Mavis’e aşkını anlatan geveze satıcı yüzünden genel mutluluk düzeyimiz aslında azalır. </st></p>
			<p><span><st c="16593">Hayat Oyununda Kazanmak</st></span></p>
			<p><st c="16616">Evet, hayat. </st><st c="16630">Ve para. </st><st c="16639">Ve önemli şeyler. </st></p>
			<p><st c="16657">Para, değerin sembolüdür ve birçok açıdan iyi bir şeydir. </st><st c="16715">Para sayesinde hem bireysel hem de toplumsal yaşamlarımız canlanır, zenginleşir, özgürleşir. </st><st c="16808">Ancak paranın hayatımızdaki değer ölçütü olma işlevinin, ürün ve hizmetlerin ötesine geçmesi o kadar da iyi bir şey değildir. </st></p>
			<p><st c="16934">Paranın sevgi, mutluluk, bir çocuğun gülümsemesi gibi insani ihtiyaçlardan daha somut bir şey olması nedeniyle, genellikle yaşamlarımızın değerini ölçerken paraya odaklanırız. </st><st c="17110">Para konusunu düşünmeyi bıraktığımızda, paranın hayatımızdaki en önemli şey olmadığının farkına varırız. </st><st c="17215">Kimse ölüm döşeğindeyken “Keşke biraz daha para harcasaydım” demez. </st><st c="17283">Ancak, parayı ölçmek hayatın anlamını ölçmekten daha kolay olduğu için (ve para hakkında düşünmek daha az korkutucu olduğu için) paraya odaklanmayı tercih ederiz. </st></p>
			<p><st c="17446">İçerik üretiminin eskisi kadar para etmediği modern bir ekonomide bir ressamın eserinin değerinin nasıl ölçüldüğünü ele alalım. </st><st c="17574">Kültürümüzün değeri parayla tanımlamasından dolayı, her ne kadar sanatın nihai amacı para kazanmak olmasa da, eseriniz karşılığında para alamamak hem gurur kırıcı hem de moral bozucu bir şey olarak kabul edilir. </st><st c="17786">Tarihteki büyük ressamların birçoğu ya sırtını (artık ortalarda olmayan) cömert hamilere dayamış ya da sefalet içinde ölmüştü… Üstelik o sıralar dikkat çekmek için Candy Crush ya da Instagram modelleriyle rekabete girmeleri de gerekmiyordu. </st></p>
			<p><st c="18027">Jeff’in pek de geleneksel olmayan kariyeri boyunca (üç dakika kadar avukat, komedyen, köşe yazarı, yazar, konuşmacı, erkek iç giyim modeli [olamadı ama hayalini kuruyor]) ailesi kitap yazmaktan televizyona çıkmaya, bağlantılar kurmaktan Dan’le tanışmaya (dedikoduların aksine, Tinder’dan değil, Jeff’in ilk kitabı sayesinde tanıştılar) dek tüm başarılarını “Ne kadar para kazandırıyor” sorusuyla karşıladı. </st><st c="18434">Bu durum uzun süre Jeff’i rahatsız etti. </st><st c="18475">Bu soru duyarsız ve küçümseyici geliyor, yaptığı şeylerin gerçek değerini anlayamadıklarını hissediyordu. </st><st c="18581">Doğrusu yaptığı şeyleri gerçekten anlayamıyorlardı ama küçümsemiyorlardı da. </st><st c="18658">Para sorusunu bilgi edinebilmek amacıyla soruyorlardı. </st><st c="18713">Parasal ifadeler, Jeff’e ulaşmalarını, Jeff’in attığı soyut ve anlaşılmaz adımları anlayabilecekleri bir dile çevirmelerini sağlayan bir köprüydü. </st><st c="18860">Para, başlarda Jeff ile çevresindeki insanların dünyaya bakışındaki acı verici farkın göstergesiydi. </st><st c="18961">Ancak Jeff bunun bir eleştiri değil de anlama gayreti olduğunun farkına varmaya başladıkça, para ortak bir dil kurmalarını sağlayan bir köprü halini aldı. </st><st c="19116">Jeff’in yaptığı işi analiz edebilmelerini, yargılarda ve tavsiyelerde bulunmalarını, değer ve destek vermelerini sağladı. </st><st c="19238">Bu sayede, yaptığı seçimlerle daha bilinçli dalga geçmeye, somut olaylara dayalı şakalar yapmaya, gözlerini daha manidar şekilde yuvarlamaya başladılar. </st><st c="19391">Bu da bir ilerleme sayılır. </st></p>
			<p><st c="19419">Elbette paraya odaklanmak bir yere kadar anlaşılabilir bir şey olsa da, bu odağın faydalı kısımlarını uzun süre önce terk ettiğimizi, şu anda parayı takıntı haline getirmiş bir şekilde finansal belirsizlik denizinde amaçsızca sürüklendiğimizi söyleyenler çıkacaktır. </st></p>
			<p><span><st c="19686">Elmalar Elmalara, Toprak Toprağa</st></span></p>
			<p><st c="19718">Paranın sadece bir alışveriş aracı olduğunun farkına varmalıyız. </st><st c="19784">Para; elma, şarap, işgücü, tatil, eğitim ve ev gibi şeyler almamızı sağlar. </st><st c="19860">Paraya sembolik bir anlam yüklemememiz, olduğu gibi görmemiz gerekir: Şu anda ya da ileride ya da çok daha ileride ihtiyaç duyduğumuz, istediğimiz, arzuladığımız şeyleri almamızı sağlayan bir araç.</st></p>
			<p><st c="20057">Elmalarla armutları karşılaştırmanın güçlüğünü anlatan eski bir deyim vardır. </st><st c="20136">Oysa bu doğru değildir. </st><st c="20160">Elmalarla armutları karşılaştırmak çok kolaydır: Kimse meyve tezgâhının önünde dikilip elmayı mı yoksa armutu mu tercih ettiğini düşünmez. </st><st c="20299">Bir şeye bize verdiği keyif doğrultusunda değer verdiğimizde (doğrudan hedonist değerlendirme olarak bilinir) hangi seçeneğin bize daha fazla keyif vermesini beklediğimizden emin olabiliriz. </st></p>
			<p><st c="20490">Zor olan elmalarla parayı karşılaştırmaktır. </st><st c="20535">Parayı da bu denkleme dahil ettiğimizde, kararları daha güçleştirir ve hata yapmaya müsait hale geliriz. </st><st c="20640">Elmadan almayı beklediğimiz zevkin kaç paraya tekabül edeceğini belirlemeye çalışmak, tehlikeli bir hesaptır. </st></p>
			<p><st c="20750">Bu açıdan bakıldığında, para yokmuş gibi davranmak, finansal kararlar konusunda faydalı bir strateji olabilir. </st></p>
			<p><st c="20861">Arada sırada parayı denklemden çıkarırsak ne olur? </st><st c="20912">Bir tatili değerlendirirken bu tatilin bize maliyetini izleyebileceğimiz film ya da içebileceğimiz şarap miktarıyla ölçsek nasıl olurdu? </st><st c="21049">Kış öncesi gardırobumuzu yenilerken bunun bize kaç depo benzine, bisiklet onarımına ya da izin gününe mal olacağını hesaplasak? </st><st c="21177">Büyük ekranlı televizyonlar arasındaki fiyat farkını, arkadaşlarımızla yiyeceğimiz yemek ya da 14 saat fazla mesai olarak düşünsek ve televizyonumuzu yenilemeye bunun ardından karar versek?</st></p>
			<p><st c="21366">Parayı bir şeylerle kıyaslamak yerine, bir şeyleri doğrudan birbirleriyle kıyaslamamız, seçimlerimize farklı bir açıdan bakmamızı sağlayacaktır. </st></p>
			<p><st c="21512">Bu süreç önemli kararlar açısından uygulanabilir ve faydalı olmayabilir. </st><st c="21585">Büyük bir ev alarak yüklü bir kredi ödeme ya da küçük bir ev alarak daha az kredi ödeme seçeneklerimiz olduğunu düşünün. </st><st c="21706">Bu seçenekleri aylık taksit miktarı, peşin ödeme, faiz oranları gibi rakamlarla kıyaslamamız güçtür. </st><st c="21807">Bu sürece dahil olan herkesin (satıcı, emlakçı, banka) büyük evi alarak daha fazla para harcamamızı istemesi, kararı daha da güçleştirir. </st><st c="21945">Peki, parayı düşünmesek nasıl olur? </st><st c="21981">Örneğin şöyle desek: “Biliyor musun, büyük ev küçük evin parası artı yılda bir tatile, çocuklarımın her birinin üniversite eğitiminin bir dönemlik parasına ve emekli olabilmek için üç yıl fazladan çalışmaya mal oluyor. </st><st c="22200">Evet, bu evi de alabilirim ancak belki de ekstra bir banyo ve daha geniş bir bahçe için bunlardan vazgeçmeye değmez.” Ya da bu hesaplamayı yapar ve büyük evin yine de değeceğine karar verebiliriz. </st><st c="22397">Harika! </st><st c="22405">En azından paramızı kullanmanın başka yollarını da hesaba kattığımız, daha bilinçli bir karar vermiş oluruz. </st></p>
			<p><st c="22514">Bu doğrudan karşılaştırma yöntemi her zaman için en etkili, en rasyonel yaklaşım olmayabilir. </st><st c="22608">Yaptığınız her işlemi paranın devrede olmadığı bir fırsat maliyeti analizine dönüştürmek için zaman harcamanız yorucu olabilir. </st><st c="22736">Yine de, özellikle önemli kararlarla karşı karşıyayken, karar verme becerimizi ölçmeye yönelik iyi bir egzersiz sayılabilir. </st></p>
			<p><st c="22861">Para hem lanet hem de nimettir. </st><st c="22893">Alışveriş aracı olarak paraya sahip olmak harika bir şeydir. </st><st c="22954">Ancak öğrenmiş olduğumuz gibi, para genellikle bizi yanlış yönlendirir ve yanlış şeylere odaklanmamıza sebebiyet verir. </st><st c="23074">Bunun panzehri, arada sırada parayı hesaba katmadan değerlendirme yapmaktır. </st><st c="23151">Para ile bir şeyler takas etmek yerine, o şeyi başka nelerle takas edebileceğinizi düşünün. </st><st c="23243">Bu takastan memnunsanız, devam edin. </st><st c="23280">Değilseniz, tekrar düşünün. </st><st c="23308">Tekrar. </st><st c="23316">Tekrar.</st></p>
			<p><st c="23323">Hayatın hangi aşamasında olursanız olun, hayati kararları para bağlamında değil, hayat bağlamında değerlendirmenizin önemli olduğuna inanıyoruz. </st></p>
			<p><span><st c="23469">Para İş Başında</st></span></p>
			<p><st c="23484">Bu kitabın geçmiş bölümlerinde tanıştığımız insanları hatırlıyorsunuzdur: George Jones, Susan teyze, Jane Martin, balayına çıkan Jeff, Tucsonlı emlakçılar, Tom ve Rachel Bradley, James Nolan, Cheryl King, Vinny del Rey Ray ve Rob Mansfeld. </st><st c="23725">Bu isimler, paralarını nasıl harcamaları gerektiği konusunda epey kafa yormuş, buna rağmen yanılmıştı. </st><st c="23828">Aptalca davranmışlardı. </st><st c="23852">Bunun tek nedeni paranın karmaşık ve dolambaçlı dünyasını kavrayamamaları, alakasız değer ipuçlarının peşine takılmaları, hata yapmış olmaları değildi. </st><st c="24004">Aynı zamanda para konusunda gereğinden fazla kaygılanmalarıydı. </st><st c="24068">Bu belirsizlik denizinde sürükleniyorlardı ve kendilerini ayinlerde kurban edilen insanlar gibi para volkanının dibine götürüp bırakan değer ipuçlarının peşine takılmışlardı. </st></p>
			<p><st c="24243">Bu bölüm, finansal kararlarımızın değerini ölçerken paraya (özellikle de fiyata) gereğinden fazla önem vermemize dair bir analizle başladı. </st><st c="24383">Ardından diğer önemli kararlarda ve genel anlamda hayatımızı değerlendirirken paraya gereğinden fazla önem vermemiz analiz edildi. </st></p>
			<p><st c="24514">İkimiz de nasıl yaşamanız gerektiği konusunda size akıl verecek yetkinlikte, nitelikte ya da yüzde 110 keyifli ve mutlu insanlar değiliz. </st><st c="24652">Ancak elimizde, parayı bir yük haline getirmemeniz, en azından dizginleri biraz gevşetmeniz gerektiğini kanıtlamaya yetecek kadar veri var. </st></p>
			<p><st c="24792">Size nelere öncelik vermeniz, paranızı aile, sevgi, güzel şarap, spor kulüpleri ve şekerlemeler bareminin neresine koymanız gerektiğini söylemek gibi bir niyetimiz yok. </st><st c="24961">Sadece parayı değerlendirme şeklinizi yeniden değerlendirmenizi istiyoruz. </st></p>
		</div>
	<div id="charCountTotal" value="25036"></div></body>
</html>
