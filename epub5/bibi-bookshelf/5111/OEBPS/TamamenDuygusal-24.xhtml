<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-24</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-24" lang="tr-TR" xml:lang="tr-TR">
		<div>
			<h1 id="_idParaDest-21"><span><st c="0">17 </st><br /><img src="image/Artwork_2.png" alt="" /><br /><st c="3">BİZE KARŞI ONLAR</st></span></h1>
			<p><img src="image/249.png" alt="" /></p>
			<p><st c="19">Birkaç sayfa önce para konusundaki zihinsel hatalarımızın bazılarıyla baş etmenizi sağlayacak bazı ipuçlarından söz ettik. </st><st c="143">Ancak davranışlarımızı nasıl değiştireceğimizi bilmemizle, gerçekten değiştirmemizin farklı şeyler olduğunu kabul etmeliyiz. </st><st c="268">Bu durum, özellikle sadece kendi eğilimlerimizle değil, aktif bir şekilde bizi kötü finansal kararlar vermeye teşvik eden bir finans dünyasıyla mücadele etmemiz gereken para konusunda geçerlidir. </st><st c="464">Dışımızdaki güçlerin bizden her an bir şeyler (paramız, zamanımız ve dikkatimiz) istediği bir dünyada yaşıyoruz ve bu da rasyonel bir şekilde düşünmemizi, akıllı bir şekilde davranmamızı daha da güçleştiriyor. </st></p>
			<p><st c="674">Örneğin, konut kredilerinin sadece faiz oranlarıyla anlatılması durumunda insanların hangi kredinin daha iyi olduğuna kolaylıkla karar verebileceğini biliyoruz; yani yüzde 4, yüzde 4,5’ten iyidir. </st><st c="871">(Gerçi bu durumda bile insanlar daha ucuz kredi bulmak için yeterince çaba harcamıyor. </st><st c="958">Birçok kişi faiz oranlarındaki minik bir değişimin [örneğin yüzde 3,5’ten 3,25’e inmesinin] uzun vadede büyük miktarlarda tasarruf sağlayacağının farkında değil.)</st></p>
			<p><st c="1120">Ancak kredi kuruluşları seçeneklere puanlı bir sistemi de eklediğinde (örneğin belirli bir miktar, diyelim 10.000 dolar peşin ödeme yaptığımızda, faiz oranlarının yüzde 0,25 düşmesi) teklifleri kıyaslama becerimiz tamamen yok olur. </st><st c="1353">Bir anda tek boyutlu (faiz oranı) bir hesap iki boyutlu (peşin ödeme ve faiz oranı) bir hal alır ve bu biraz daha karmaşık karar ortamında daha fazla hata yaparız. </st></p>
			<p><st c="1517">“Tamam, karmaşık şeyleri hesaplamak daha zordur” diyebilirsiniz. </st><st c="1582">Doğru. </st><st c="1589">Ancak kredi kuruluşları işin içine farklı boyutlar girdiğinde değeri hesaplamakta sıkıntı çektiğimizin gayet farkındadır. </st><st c="1711">Presto! </st><st c="1719">Bir anda konut kredisi seçenekleri daha da artar. </st><st c="1769">Bunlar “Seçimi tüketiciye bırakmak” şeklinde lanse edilir ve bize bilinçli kararlar verme fırsatı olarak konumlandırılır… Ancak elbette, daha fazla bilgi ve seçenek, daha kolay ve daha fazla hata yapmamız anlamına gelir. </st><st c="1990">Bu, bize yardımcı olmak amacıyla değil, finansal kararlarımızı pekiştirmek amacıyla kurulmuş bir sistemdir. </st></p>
			<p><st c="2098">Dolayısıyla, finansal kararlar verme becerimizi geliştirme mücadelesi sadece kişisel hatalarımıza karşı verdiğimiz bir mücadele değildir; aynı zamanda bu hataları pekiştirmek ve kusurlarımızdan faydalanmak amacıyla kurulmuş sistemlere karşı verdiğimiz bir mücadeledir. </st><st c="2367">Bu yüzden, daha çok çaba harcamamız gerekir. </st><st c="2412">Bireysel olarak, düşünce süreçlerimizi paramızı daha akıllıca harcamamızı sağlayacak şekilde değiştirmemiz gerekir. </st><st c="2528">Toplum olarak da (çevremizdeki insanların da para konusunda daha iyi kararlar vermesini istediğimizi farz ederek) para konusundaki düşüncelerimizle uyumlu, seçimlerimizin bize ve topluma faydalı olmasını sağlayacak (kusurlu düşünce şeklimizi kullananlara değil) sistemler tasarlamamız gerekir. </st></p>
			<p><st c="2822">Kusurlarımızı ve sınırlarımızı şimdiden daha iyi anlamaya başlarsak, gelecekte bunlarla baş etme konusunda daha donanımlı oluruz. </st><st c="2952">Geleceği kimse öngöremez: Ne yatırımlarımızın ve sağlığımızın durumunu, ne işimizin geleceğini ne de dünyada olup bitecekleri, başkan seçilecek ünlüleri, şarap içen robotları öngörebiliriz.</st></p>
			<p><st c="3141">Bildiğimiz tek şey geleceğin para konusundaki kararlarımızı daha da güçleştireceğidir. </st><st c="3229">Bitcoin’den Apple Pay’e, retina taramasından Amazon tercihlerine ve insansız hava araçlarının kullanıldığı teslimat sistemlerine dek her şey daha fazla, daha kolay ve daha sık para harcamamızı sağlamak amacıyla tasarlanıyor. </st><st c="3454">Bilinçli, üzerinde düşünüp taşınılmış, rasyonel kararlar vermemize engel olmaya çalışan bir ortamda yaşıyoruz. </st><st c="3565">Ve bu modern araçlar sayesinde, uzun vadede çıkarımıza olacak kararlar vermemiz giderek güçleşiyor. </st></p>
			<p><span><st c="3665">Enformasyonun Cazibesi</st></span></p>
			<p><st c="3687">Ticari şirketlerin zamanımızın, paramızın ve dikkatimizin peşinde olduğunu bildiğimize göre, bu konuda yapabileceğimiz bir şeyler olması gerektiğini düşünebiliriz. </st><st c="3852">Sonuçta mantıklı ve rasyonel varlıklar olduğumuza inanırız. </st><st c="3912">Dolayısıyla doğru enformasyona ulaşırsak, en doğru kararı, anında verebiliriz, değil mi?</st></p>
			<p><st c="4000">Çok mu yiyoruz? </st><st c="4017">Kalori konusunda bilgilendiğimiz anda sağlıklı beslenmeye başlayabiliriz. </st><st c="4091">Yeterince tasarruf yapmıyor muyuz? </st><st c="4126">Emeklilik hesaplamasını kullanın ve birikimlerinizin büyümesini izlemeye başlayın. </st><st c="4209">Araç kullanırken mesaj mı atıyorsunuz? </st><st c="4248">Herkese bunun ne kadar tehlikeli bir şey olduğunu anlatın. </st><st c="4307">Çocuklar okulu kırıyor mu? </st><st c="4334">Doktorlar hastalarını muayene etmeden önce ellerini yıkamıyor mu? </st><st c="4400">Çocuklara neden okula gitmeleri gerektiğini, doktorlara neden ellerini yıkamaları gerektiğini anlatın yeter.</st></p>
			<p><st c="4508">Maalesef hayat bu kadar basit değil. </st><st c="4546">Modern yaşamda karşılaştığımız problemlerin büyük kısmı bilgisizlikten kaynaklanmıyor. </st><st c="4633">Zaten bilgilendirerek davranışları düzeltme girişimlerimiz bu yüzden başarısızlıkla sonuçlanıyor. </st></p>
			<p><st c="4731">Tarihin, teknolojinin bize hem yarar hem de zarar verebileceği ilginç bir dönüm noktasında bulunuyoruz. </st><st c="4835">Günümüzdeki finans teknolojilerinin birçoğu aleyhimize işliyor; çünkü çoğunluğu daha az ve daha geç değil, daha fazla ve daha çabuk para harcamamızı sağlamak için tasarlanmış. </st><st c="5011">Teknoloji aynı zamanda para konusunda daha az düşünmemizi ve şeytana uymamızı sağlayacak şekilde tasarlanmış. </st><st c="5121">Sadece içgüdülerimize ve her an elimizin altında bulunan teknolojiye güvenecek olursak, her an baştan çıkarıcı kısa vadeli kararlar vermemizi sağlamaya gayret eden çok sayıda mekanizmanın insafına kalırız. </st></p>
			<p><st c="5327">Örneğin dijital cüzdan, modern tüketici evriminin doruk noktası olarak tanıtılıyor. </st><st c="5411">Yanımızda para taşımazsak daha esnek davranabilir, zamandan tasarruf edebilir, geçmişteki harcamalarımızı analiz etmeye yardımcı olan veriler sayesinde paramızı yönetme konusuna daha az odaklanabiliriz. </st><st c="5614">Kulağa ütopik bir teknolojik nimet gibi geliyor. </st><st c="5663">Kuyruklar azalacak, imzalar daha hızlı atılacak, bir şeye erişmek ve keyif almak kolaylaşacak, hızlanacak, sorunsuz hale gelecek. </st><st c="5793">Ödeme sıkıntısı ortadan kalkacak ve yeni, parasız bir finansal mutluluk çağına gireceğiz. </st></p>
			<p><st c="5883">Acele etmeyin. </st><st c="5898">Bu modern finansal araçlar, büyük olasılıkla finansal alışkanlıklarımızı daha da pekiştirecek ve bu sayede daha çok, daha kolay, daha düşüncesizce, daha hızlı ve daha sık para harcamaya başlayacağız. </st><st c="6098">Gelecek fatura tahsili yapanlar ve icra avukatları açısından daha parlak olsa da, çoğumuz açısından bu parlaklık paçamızın tutuşmasından kaynaklanacak. </st></p>
			<p><st c="6250">Ancak böyle olmak zorunda değil. </st></p>
			<p><st c="6283">Para harcamayı “kolaylaştıran” teknolojilerin paramızı “daha iyi” harcamamızı sağlamayabileceğinin farkına varan insanların sayısı giderek artıyor. </st><st c="6431">İnsanlar sadece davranışlarını değil, bulundukları finansal ortamı, kullandıkları finansal araçları ve finansal standartları da değiştirmeyi düşünmeye başlıyor. </st></p>
			<p><st c="6592">Bizi yoldan çıkaran değil, bize yardımcı olan sistemler, ortamlar ve teknolojiler tasarlayarak bilgimizi artırabiliriz. </st><st c="6712">Bize zarar veren teknolojileri ve davranışları, kendi yararımıza kullanabiliriz. </st><st c="6793">Her şeyi tersine çevirebiliriz. </st><st c="6825">Acayipliklerimizden yararlanabiliriz. </st></p>
			<p><st c="6863">Finansal ortamı nasıl değiştirebiliriz? </st><st c="6903">Apple Pay’in ve Android Pay’in tam tersi (düşünmeden para harcamamızı sağlamak yerine daha net bir şekilde düşünmemizi sağlayan) sistemleri nasıl yaratabiliriz? </st><st c="7064">Sadece, gerçekleştirdiğimiz harcamaların kayıtlarını tutan bir muhasebe sistemi gibi her şey olup bittikten sonra harekete geçen değil, en baştan, finansal kararlar verirken bize yardımcı olacak sistemler kurmalıyız. </st><st c="7281">Nasıl mı? </st><st c="7291">Bize (sınırlı zamana, dikkate, bilişsel kapasiteye ve çeşitli acayipliklere sahip insanlara) uygun ödeme araçlarının nasıl olması gerektiğini baştan düşünerek. </st><st c="7451">İşe neleri yapabildiğimizi, neleri yapamadığımızı anlamakla başlarsak, bize gerçekten yardımcı olacak harcama ve tasarruf araçları tasarlayabiliriz. </st></p>
			<p><st c="7600">Umarız bu kitabın, insanların kusurlarına ve bu kusurları yararımıza kullanma yollarının bazılarına dair anlattıkları, harekete geçerek bu tür araçlar geliştirme konusunda bize ilham verir. </st></p>
			<p><span><st c="7790">“Uygulama”lı Psikoloji</st></span></p>
			<p><st c="7812">“Uygulamalar” dünyasını düşünün. </st><st c="7846">On yıl önce kimsenin adını bile duymadığı uygulamalar, günümüzde kimsenin elinden düşmüyor. </st><st c="7938">Bunlar bizi eğlendirmek, eğitmek ve esir etmek amacıyla geliştirilen araçlar. </st><st c="8016">Uygulamalar fiziksel formumuzu ve zihinsel sağlığımızı korumamıza yardımcı oluyorsa, finansal formumuzu ve maddi esenliğimizi korumamıza neden yardımcı olmasın?</st></p>
			<p><st c="8176">Örneğin fırsat maliyetini hesaplamamız amacıyla, sürekli birtakım kıyaslamalar ve hesaplamalar yapan bir uygulama geliştirsek nasıl olurdu? </st><st c="8317">Kıyaslamaları otomatik hale getirirdi: 100 dolarlık bir ayakkabı almayı mı düşünüyorsunuz? </st><st c="8408">Din dong! </st><st c="8418">Bu sevdiğinizle birlikte gidebileceğiniz iki sinema bileti, film sırasında yiyeceğiniz mısır ve filmden sonra içebileceğiniz şarap eder. </st><st c="8555">İyi görünmek mi istersiniz, iyi hissetmek mi?</st></p>
			<p><st c="8600">Peki, zihinsel muhasebenin hem olumlu hem de olumsuz yönlerini yönetmek amacıyla çeşitli kategoriler üreten ve harcama limitleri belirleyen, belirli bir kategorideki limite yaklaştığınızda sizi uyaran bir uygulama?</st></p>
			<p><st c="8815">Ya da kayıptan kaçınma önyargısıyla mücadele etmek amacıyla, seçimlerimizin beklenen değerlerini, seçimi şu an kayıp ya da kazanç olarak sınıflandırmanızdan bağımsız bir şekilde değerlendiren bir uygulama da geliştirebiliriz. </st><st c="9042">Evinizi mi satmak istiyorsunuz? </st><st c="9074">Bu uygulama doğru satış fiyatını belirleyerek eve duyduğunuz öznel bağı aşmanızı sağlayabilir. </st></p>
			<p><st c="9169">Bunlar sadece başlangıç niteliğinde birkaç fikir. </st><st c="9219">İşin güzel yanı, yanımızdan ayırmadığımız cep telefonlarının sadece dikkatimizi dağıtmak ve bizi ayartmakta kullanılmaması, aynı zamanda gerçek zamanlı olarak daha iyi kararlar vermemize yardımcı olacak araçlar sunması. </st><st c="9439">Silikon Vadisindeki her kafede, çok daha fazlasını geliştirmenize yardımcı olmak üzere bekleyen birkaç işsiz yazılımcı bulabilirsiniz. </st></p>
			<p><img src="image/Artwork_21.png" alt="" /></p>
			<p><span><st c="9574">FAZLA İYİ</st></span></p>
			<p><st c="9583">Sayıları giderek artan araştırmalar, enformasyon fazlalığının davranışlarınızı değiştirmenize engel olabileceğini gösteriyor.</st><sup><st c="9709">1</st></sup><st c="9711"> Uyku sürenizi, nabzınızı, yaktığınız kalorileri, yaptığınız egzersiz miktarını, attığınız adımları, çıktığınız basamakları ve aldığınız nefes sayısını (harcama miktarını, internet kullanımını ve diğer davranışları sayanları saymıyoruz bile) sayan uygulamalar sayesinde kişisel ölçüm çağında yaşıyoruz. </st><st c="10014">Her şeyi ne kadar yapmakta olduğumuzu, geçmişte ne kadar yaptığımızı, aslında ne kadar yapmamız gerektiğini anında öğrenebiliyoruz. </st><st c="10146">Bunları bilmek güzel olsa da çok fazla veri, egzersiz, uyku, beslenme ve tasarruf gibi sağlıklı aktivitelerden aldığımız keyfi azaltabilir. </st><st c="10286">Veriler biriktikçe, bu verileri ölçmek, takip etmek ve değerlendirmek için çaba harcadıkça, bu tür faaliyetler “yaşam tarzı” faaliyetlerinden “göreve” dönüşebilir. </st><st c="10450">Bunun sonucunda, bu sağlıklı faaliyetleri sürdürme konusundaki motivasyonumuz düşer. </st><st c="10535">Dolayısıyla, veriler ne yapmamız gerektiğini anlamamıza yardımcı olsa da, çok fazla veri bu konuda bir şey yapma isteğimizi yok eder. </st></p>
			<p><st c="10669">Her konuda olduğu gibi (şaraptan dondurmaya, teknolojiden şekerlemeye) bu konuda da ölçüyü kaçırmamak gerekir. </st><st c="10780">Evet, şarap ve dondurma bile makul düzeyde tüketilebilir. </st><st c="10838">(Bu cümleyi buraya koymayı istemedik ama avukatlarımız ve doktorlarımız ısrarcı oldu.)</st></p>
			<p><img src="image/Artwork_21.png" alt="" /></p>
			<p><span><st c="10924">Kazı Kazan</st></span></p>
			<p><st c="10935">Günümüzün elektronik cüzdanları para ödemenin acısının farkına varmamızı önleyerek harcamaları artırdığına göre, harcama konusundaki farkındalığımızı artırabilir; bu sayede para ödemenin acısını artırarak, harcamalarımızı azaltabilir, tasarruflarımızı artırabiliriz. </st></p>
			<p><st c="11203">Para biriktirmeyi aklımıza pek sık getirmeyiz. </st><st c="11250">Nihayet düşünmeye başladığımızda da düşüncelerimiz ender olarak daha fazla tasarruf etmeye yönelir. </st><st c="11350">Dan ve meslektaşları, dijital cüzdanların davranışlarımızı ne derece etkilediğini test etmek amacıyla Kenya’daki mobil bir tasarruf sisteminin binlerce müşterisinin katıldığı geniş çaplı bir deney gerçekleştirdi. </st><st c="11563">Kimi katılımcılara haftada iki mesaj gönderildi: Biri hafta başında tasarruf yapması gerektiğini hatırlatmak amacıyla, diğeri da hafta sonunda tasarruflarına dair özet bilgilerini aktarmak amacıyla. </st><st c="11762">Diğer katılımcılara biraz daha farklı hatırlatma mesajları gönderildi: Çocukların ağzıyla yazılmış, “geleceğimiz için tasarruf et” türünden şeyler. </st></p>
			<p><st c="11910">Diğer dört gruba tasarruf etmeleri amacıyla rüşvet (resmi ifadeyle, “finansal teşvik”) verildi. </st><st c="12006">Bu grupların ilkine ilk 100 şilinlik tasarrufları karşılığında yüzde 10 bonus verildi. </st><st c="12093">İkinci gruba ilk 100 şilinlik tasarrufları karşılığında yüzde 20 bonus verildi. </st><st c="12173">Üçüncü ve dördüncü gruplara ilk 100 şilinlik tasarrufları karşılığında yüzde 10 ve yüzde 20 bonus verildi, ancak bu uygulama kayıptan kaçınma önyargısıyla birleştirildi. </st><st c="12343">(Araştırmacılar bonus miktarını [10 ya da 20 şilin] hafta başında katılımcıların hesabına peşin olarak yatırdı. </st><st c="12455">Katılımcılara tasarrufları paralelinde miktarın hesaplarında kalacağı, tasarruf yapmamaları durumunda paranın geri alınacağı söylendi. </st><st c="12590">Finansal açıdan kayıptan kaçınma yaklaşımının normal haftanın sonunda para yatırma yaklaşımından farkı yoktur, ancak paranın hesaplarından uçup gittiğini görmenin acı verici olacağı ve katılımcıları tasarruf miktarını artırmaya yönelteceği düşünülüyordu.)</st></p>
			<p><st c="12845">Son gruba ise aynı mesajların yanında üzerinde 24 hafta sürecek programın hafta sayısını gösteren 1’den 24’e kadar sayıların işlendiği, altın renkli bir madeni para verildi. </st><st c="13020">Katılımcılardan bu madeni parayı evlerinde görünür bir yere koymaları ve tasarruf edip etmediklerini takip etmeleri amacıyla, tamamladıkları haftayı gösteren sayıyı bıçakla kazımaları istendi.</st><sup><st c="13212">2</st></sup></p>
			<p><st c="13214">Altı ayın sonunda diğerlerinden belirgin düzeyde başarılı olan uygulama (davullar çalsın!) madeni para oldu. </st><st c="13323">Diğer tüm uygulamalar da tasarruf miktarını belirli ölçüde artırdı, ancak madeni para verilenler sadece mesaj gönderilenlerden iki kat fazla tasarruf yaptı. </st><st c="13480">Kazananın, yüzde 20 bonus alanlar ya da kayıptan kaçınma önyargısı çerçevesinde yüzde 20 bonus alanlar olacağını düşünmüş olabilirsiniz (birçok kişi de en etkili tasarruf yönteminin bu olacağını öngörür) ancak yanıldınız. </st></p>
			<p><st c="13702">Basit bir madeni para nasıl oldu da davranışlarda böylesine ciddi bir fark yarattı? </st><st c="13786">Hatırlarsanız, katılımcılara tasarruf yapmaları gerektiğini hatırlatmak amacıyla mesajlar gönderilmişti. </st><st c="13891">İnsanların haftanın farklı günlerinde yaptığı tasarruf miktarını hesaba kattığınızda, sonuçlar, hatırlatıcı mesajlar gönderildiği günlerde madeni paranın herhangi bir avantaj sağlamadığını gösterdi; asıl etkiyi diğer günlerde gösteriyordu. </st><st c="14131">Madeni para, tasarruf eylemini somutlaştırıyor, insanların gün içinde yapmayı planladığı şeylere dair fikirlerini değiştiriyordu. </st><st c="14261">Evlerindeki madeni para arada sırada gözlerine çarpıyordu. </st><st c="14320">Bazen ellerine alıyorlar, madeni para hakkında konuşuyorlar, her an varlığının farkına varıyorlardı. </st><st c="14421">Madeni paranın fiziksel varlığı, tasarruf etme fikrini akla getiriyor, gündelik yaşamları sırasında tasarruf etmelerini sağlıyordu. </st><st c="14553">Madeni parayı her zaman olmasa da arada sırada görmeleri bile, harekete geçerek fark yaratmalarına yetiyordu. </st></p>
			<p><st c="14663">Bu durum, para konusundaki anlayışımızın ve eksiklerimizin kendi çıkarımıza kullanılmasının mükemmel örneklerinden biridir. </st><st c="14787">En fazla tepkiyi, paramızı maksimize edecek yönteme (bedavadan para anlamına gelen bonus hesabına) vermemiz gerektiği halde öyle olmuyor. </st><st c="14925">Madeni para gibi hafızamızı, dikkatimizi, düşünce tarzımızı şekillendiren bir şeyden daha fazla etkileniyoruz. </st><st c="15036">Bu olguyu finansal kişilik bozukluğu olarak yaftalayıp lanetlemek yerine, madeni parayla aynı etkiyi yaratarak, hayatın farklı alanlarında daha fazla tasarruf yapmamızı sağlayacak sistemler tasarlayabiliriz. </st></p>
			<p><span><st c="15244">Değer Göstermek</st></span></p>
			<p><st c="15259">Bu basit fikri (fiziksel bir sembolün tasarrufu daha somut kılması) alarak, toplumsal değerler belirleyerek, insanlara tüketmek yerine tasarruf etmeleri yönünde baskı yaparak, topluma yayabiliriz.</st></p>
			<p><st c="15456">Genellikle uygun tüketim düzeyini, dostlarımızın ve komşularımızın yaptıklarına bakarak (evlerine, arabalarına, çıktıkları tatillere göz atarak) ölçeriz. </st><st c="15611">Bunlar görebileceğimiz şeylerdir. </st><st c="15645">Öte yandan tasarrufu göremezsiniz. </st><st c="15680">Gizlice gözetlemeden ya da bir grup Rus hacker tutmadan meslektaşlarımızın 401 (k) hesaplarına kaç para yatırdıklarını bilemeyiz. </st><st c="15810">Ancak yeni kıyafetlere, mutfak tadilatına, arabalarına kaç para harcadıklarına dair genel bir fikir sahibi olabiliriz. </st><st c="15929">Farkındalığımız nedeniyle, “Jones ailesinin harcamalarına” ayak uydurma konusunda toplumsal bir baskı hissederiz, ancak görünemeyen tasarrufları konusunda böyle bir baskı söz konusu değildir. </st></p>
			<p><st c="16121">Diğer kültürleri düşünün. </st><st c="16147">Afrika’nın bazı yerlerinde insanlar tasarruf etmek amacıyla keçi alır. </st><st c="16218">Tasarruf konusunda başarılı olursak, sahip olduğumuz keçilerin sayısı artar ve herkes kaç keçimiz olduğunu görür. </st><st c="16332">İnsanların tasarruf amacıyla tuğla aldıkları yerler de vardır. </st><st c="16395">Bu tuğlaları kulübelerinin önünde biriktirirler ve yeterli sayıya ulaştığında kulübelerine yeni bir oda eklerler. </st><st c="16509">Bu örnekte de herkes herkesin kaç tuğlası olduğunu bilir. </st></p>
			<p><st c="16567">Modern dijital kültürümüz tasarruf konusunda benzersizdir. </st><st c="16626">Eğitim kredisi birikim hesabına ya da 401 (k) hesabına para yatırdığımızda trompetler çalmaz, havai fişekler atılmaz. </st><st c="16744">Çocuklarımıza bir armağan aldığımızda bunu bizim aldığımızı bilirler ve bize minnettar olurlar. </st><st c="16840">Eğitim kredisi birikim hesabına para yatırdığımızda ise böyle bir şey olmaz. </st></p>
			<p><st c="16917">O halde, bu görünmez şeyleri nasıl görünür kılabilir, olumlu davranışlarımız nedeniyle takdir edilmekten öte, aile ve toplumda tasarruf konusunun gündeme gelmesini sağlayabiliriz? </st><st c="17097">Genellikle sessizce ve gizlice gerçekleştirilen geleceğe yönelik finansal fedakârlıklar konusunda başkalarının da desteğini almak için neler yapabiliriz?</st></p>
			<p><st c="17250">Seçim sandığında vatandaşlık görevimizi yaptığımızda yakamıza “Oy Kullandım” yazan bir çıkartma takarız. </st><st c="17356">Yakın zamanda demokrasiye kavuşan Irak ve Afganistan gibi ülkelerde insanlar oy kullandıklarını gösteren parmaklarındaki mor mürekkebi gururla taşır. </st><st c="17506">Tasarruf görevini yerine getirme konusunda da benzer bir şey yapılabilir mi? </st><st c="17583">Kendimiz ve çocuklarımız için tasarruf etmek amacıyla açtığımız hesapları gösteren bir şey?</st></p>
			<p><st c="17674">Gelirimizin yüzde 15’inden fazla tasarruf ettiğimizde bir çıkartma verilemez mi? </st><st c="17756">Küçük kupalar? </st><st c="17771">Büyük heykeller? </st><st c="17788">Ceketimizin yakasına ve evimizin kapısına asacağımız kırmızı renkte dolar işaretleri? </st><st c="17874">Evimizin önüne tasarruf konusundaki dönüm noktalarına ulaştığımızı gösteren büyük termometreler biraz rüküş kaçabilir ama böyle bir şey yapmış olsak daha fazla tasarruf edeceğimiz kesindir. </st><st c="18064">Bu tür ölçütler kültürel açıdan kabul edilebilir hale gelene dek, işe konut ya da otomobil kredisini kapatmamızı kutlayarak başlayabiliriz. </st><st c="18204">Böylece, “Yaşasın 16 Yaşına Girdim” partisi yerine, “Yaşasın 16 Yaşındaki Kızımı Üniversitede Okutabileceğim” partisi verebiliriz. </st></p>
			<p><st c="18335">Bu fikirler pek pratik olmayabilir, ancak görünmez tasarrufları görünür kılma ilkesini geliştirmemiz gerekir. </st><st c="18445">İşe ne kadar tasarruf etmenin makul olacağına dair sohbetleri teşvik ederek başlayabiliriz. </st><st c="18537">Böylece sadece arabalarımızın büyüklüğü konusunda değil, tasarruflarımızın büyüklüğü konusunda da yarışabiliriz. </st></p>
			<p><img src="image/Artwork_21.png" alt="" /></p>
			<p><span><st c="18650">NE KADAR MÜKEMMEL OLDUĞUMU GÖRÜYOR MUSUN?</st></span></p>
			<p><st c="18691">Akıllıca kararlarımızı ve özgecil seçimlerimizi gözler önüne sermenin yararları finans dünyasıyla da sınırlı değil. </st><st c="18808">Güzel davranışların kutlanması yaşamlarımızın diğer alanlarında da işimize yarayacaktır. </st></p>
			<p><st c="18897">İklim değişikliğini düşünün. </st><st c="18926">Pek azımız, geri dönüşüm yapmak ve arada sırada haberlere küfretmek dışında yeryüzünün geleceğini kurtarmak adına fedakârlıklarda bulunuyor. </st><st c="19067">Ya bu tür kararların değerini göstermek amacıyla ödül ikamesi kullansak? </st><st c="19140">İnsanların, yanlış nedenlerden dolayı da olsa, sonuç itibariyle doğru şeyi yapmasını sağlayabilir miydik? </st><st c="19246">Şey… Evet. </st><st c="19257">Yapabilirdik ve yapabiliriz. </st></p>
			<p><st c="19286">Toyota Prius ve Tesla’yı düşünün. </st><st c="19320">Bu arabalar, sürücülerinin diğer insanlara ne kadar cömert, mükemmel, özenli, sizden bizden iyi insanlar olduklarını anlatmalarını sağlar. </st><st c="19459">Prius ve Tesla kullananlar aynaya gülümseyerek bakabilir ve “Ben iyi bir insanım” diye düşünebilir. </st><st c="19559">Tüm dünyaya böyle bir karar vermiş olduklarını gösterebilir ve diğer insanların kendilerine ve arabalarına baktıklarında “Bu ekolojik şaheseri kullanan kişi ne kadar mükemmel bir insan olmalı!” dediklerine inanabilir. </st><st c="19777">İklim değişikliğiyle mücadele etmiş olmak gibi doğrudan bir ödül herkese yeterli gelmeyebilir, ancak egonun cilalanmasıyla da birleştiğinde, birkaç kişinin küresel ısınmadaki artışı birkaç günlüğüne de olsa umursamasını sağlayabilir. </st></p>
			<p><img src="image/Artwork_21.png" alt="" /></p>
			<p><span><st c="20011">Çocukların Bir Geleceği Olduğuna İnanıyorum</st></span></p>
			<p><st c="20054">Araştırmalar, ebeveynleri tarafından eğitim kredisi birikim hesabı açılan çocukların hayatları boyunca daha iyi bir performans sergilediğini gösteriyor. </st><st c="20208">Yoksul insanlara bir miktar para verildiğinde tasarruf etmeye başladıklarını ve ileride finansal açıdan çok daha iyi duruma geldiklerini gösteren bir diğer bulgu da bunu destekliyor. </st><st c="20391">İyelik etkisi, kayıptan kaçınma, zihinsel muhasebe ve çıpalama da bu olumlu sonuçlara katkıda bulunan mekanizmalar arasında yer alıyor. </st></p>
			<p><st c="20527">Büyüyen çocuk hesapları da uzun vadeli kalkınma amaçlı tasarruf ya da yatırım hesaplarıdır. </st><st c="20619">Bu programlarda yeni anne babalara otomatik bir öğrenim kredisi birikim hesabı açılır, bu hesaba başlangıç itibariyle 500 ya da 1000 dolar yatırıldığında devlet de eşit oranda katkı sağlar, bir hesap bildirim cetveli verilir, üniversite eğitimi hakkında düzenli bilgi verilir ve üniversite eğitimi için tasarruf yapılması gerektiği hatırlatılır. </st></p>
			<p><st c="20965">Bu programlar nasıl başarılı olur? </st><st c="21000">Birçok açıdan madeni paranın işe yaramasıyla aynı nedenlerden dolayı. </st><st c="21070">Büyüyen çocuk hesapları, ailelerin para biriktirmesine yardımcı olmanın yanında psikolojinizi de etkiler. </st><st c="21176">Bu hesaplar, ebeveynlere ve çocuklara üniversite eğitiminin; hayatın ulaşılabilir, hatta gerekli bir parçası olduğunu ve tasarrufun gerekliliğini hatırlatır. </st><st c="21334">Hesap bildirim cetvelleri, ailelerin birikimlerinin gelişimini görmesini sağlar. </st><st c="21415">Dahası, üniversiteye gitme becerisine ve olanağına sahip olduğunu bilen çocukların bu konudaki umudu artar ve geleceğe dair hedeflerini gerçekleştirmeye odaklanırlar. </st><st c="21582">Son bir şey de bu çocukların ve ebeveynlerinin beklentilerini artırması, üniversiteye gitme fikrini benimsemesidir.</st><sup><st c="21697">3</st></sup></p>
			<p><st c="21699">Büyüyen çocuk hesapları, tasarrufa ve tasarruf anlayışına değer veren bir finansal ortam yaratmak üzere tasarlanmıştır. </st><st c="21819">Büyüyen çocuk hesapları insanlara tasarruf etmeleri gerektiğini hatırlatır, sahiplik hissi yaratır ve uzun vadedeki hedeflerin değerini vurgulayarak şu anda bir miktar paradan vazgeçmek zorunda kalmanın yaratacağı kaygıları bastırır. </st><st c="22053">Bütün bunlar para psikolojisinin, az da olsa bizim yararımıza işlemeye başlamasını sağlar. </st></p>
			<p><span><st c="22144">Şuna Bir Bakın</st></span></p>
			<p><st c="22158">Birçok kişi sabit bir gelire (maaş, sosyal yardım vb.) ve bir ölçüde sabit giderlere (kira, ulaşım, sigorta vb.) sahiptir. </st><st c="22282">Bunun dışındakiler “keyfi” olarak nitelediğimiz giderlerdir. </st><st c="22343">Bu keyfi bütçenin bir kısmını keyifle harcamalı ama bir kısmına da dokunmamalı, tasarruf, ertelenmiş harcama ya da kötü gün fonu olarak bir kenara ayırmalıyız. </st></p>
			<p><st c="22503">Keyfi harcama bütçesinin ne kadarının bu kategoriye (“kolay harcanabilir” ya da “kapsam dışı”) gireceğini belirlemekte kullanacağımız yöntemi, kendi yararımıza kullanabiliriz. </st><st c="22679">Şu anda keyfi harcama bütçemizi belirlemekte kullandığımız en basit yöntem, vadesiz hesabımızdaki para miktarına bakmaktır. </st><st c="22803">Vadesiz hesabımda az para olması (ya da az olduğunu düşünmemiz) </st><br /><st c="22867">harcamalarımızı sınırlandırır. </st><st c="22898">Çok para olduğunu düşünüyorsak, devam eder, daha fazla harcamaya başlarız. </st></p>
			<p><st c="22973">Bu vadesiz hesap kuralını kendi yararımıza kullanmanın, kendimizi kandırarak tasarruf yapmamızı sağlamanın birkaç yöntemi vardır. </st><st c="23103">Örneğin vadesiz hesaptaki paranın bir kısmını tasarruf hesabına aktarabiliriz. </st><st c="23182">Böylece vadesiz hesabımız yapay bir şekilde azalacak, bu da olduğumuzdan daha yoksul olduğumuzu düşünmemizi sağlayacaktır. </st><st c="23305">İşverenimizden paramızı parçalar halinde farklı hesaplara yatırmasını isteyerek de benzer sonuçlara ulaşabiliriz. </st><st c="23419">Böylece bazı hesaplardaki paranın varlığını “unutabiliriz”. </st><st c="23479">Bu tür yaklaşımlar sayesinde vadesiz hesabımızı yine ne kadar harcayabileceğimizin göstergesi olarak kullanabilir, ancak dışarıda yediğimiz yemeklerin, kendimize yaptığımız kıyakların sayısının biraz azaldığını, genel harcama düzeyimizin düştüğünü görebiliriz. </st></p>
			<p><st c="23740">Yani temel itibariyle, paramızı kendimizden saklayarak daha az para harcayabiliriz. </st><st c="23824">Evet, düşünmesek bile, sakladığımızı ve nerede sakladığımızı bileceğiz. </st><st c="23896">Ancak bilişsel tembelliğimizden ve diğer hesaplarımızda kaç para olduğunu düzenli olarak düşünmememiz olgusundan yararlanabiliriz; bu hesaplara otomatik havale talimatı verirsek, her seferinde bizzat para aktarmak durumunda kalmazsak, daha da az düşünürüz. </st><st c="24153">Bu yolla kendimizi sonsuza dek kandıramayız ama en azından birtakım akıldışı harcamaları önleyebiliriz. </st></p>
			<p><span><st c="24257">Gücünüzü Artırın</st></span></p>
			<p><st c="24273">Para biriktirmek için kullanabileceğimiz birçok hile var. </st><st c="24332">Örneğin İngiltere’de, bazı insanlara kombiyi çalıştırmak istediklerinde sayaca para atma seçeneği sunulmuştur. </st><st c="24443">Bu yolla para ödemenin acısı kullanılarak faturaların azaltılması hedeflenmiştir. </st><st c="24525">Birisinin sayacı okuyarak her ay fatura kesmesi ve sizin bir süre sonra bu faturayı ödemeniz yerine… İngilizler biraz daha ısınmak istedikleri her seferinde para ödemenin acısını hisseder. </st><st c="24714">Böylece, kombiyi çalıştırmak yerine bir kazak giymeyi tercih ederler. </st></p>
			<p><st c="24784">Birkaç kuruş artırmaya çabalayanlardan, parasının miktarını unutanlara geçelim… Fidelity Investments uzmanları, bir süre önce yatırım portföylerini tamamen akıllarından çıkaran yatırımcıların portföylerinin daha iyi bir performans sergilediğini ortaya çıkardı.</st><sup><st c="25044">4</st></sup><st c="25046"> Yani yatırımlarını akışına bırakan (yönetmeye uğraşmayan, kendini gütme, fiyata gereğinden fazla önem verme, kayıptan kaçınma, sahip olduğu şeylerin değerini abartma, beklentilerin kurbanı olma eğilimlerinin tuzağına düşmeyen yatırımcılar) daha başarılı oluyor. </st><st c="25309">“Akıllı” bir yatırım kararı vererek paralarını rahat bırakıyorlar ve böylece hata yapma ihtimallerini azaltıyorlar. </st><st c="25425">Bunu biz de başarabiliriz. </st><st c="25452">Bir yerlerde varlığını bile unuttuğumuz büyük bir yatırım hesabımız olduğunu hayal edebiliriz… </st></p>
			<p><st c="25547">Bazı başarılı yatırımcıların ölmüş oldukları için yatırımlarını rahat bıraktıklarını da belirtmek gerekiyor. </st><st c="25656">Bu durumda “ölü taklidi yapmanın” sadece ayı saldırısından kurtulmaya yaramadığını, aynı zamanda mantıklı bir yatırım stratejisi olduğu ortaya çıkıyor. </st><st c="25808">(Buradan borsadaki “ayı piyasasına” dair dersler de çıkarılabilir. </st><st c="25875">Ancak artık kitabın sonlarına geliyoruz, bu yüzden devam edelim.)</st></p>
			<p><span><st c="25940">Refah Yanılsaması</st></span></p>
			<p><st c="25958">“Bu kahveye günde dört dolar veriyorum” sözüne ayrı, “bu kahveye yılda 1460 dolar veriyorum” sözüne ayrı tepki veririz. </st><st c="26079">Paranın harcandığı zaman aralığını (saat, hafta, ay ya da yıl) belirleme şeklimiz, değer hakkındaki düşüncelerimiz ve harcama konusundaki kararlarımız üzerinde büyük etki yaratır. </st></p>
			<p><st c="26259">Gerçekleştirdiğimiz bir dizi deneyde insanlara yılda 70.000 dolar maaş verdik. </st><st c="26338">Bu parayı saatte 35 dolar şeklinde ifade ettiğimizde, yılda 70.000 dolar kazanmalarına oranla daha az tasarruf ettiler. </st><st c="26458">Maaşımız yıllık bazda ifade edildiğinde daha uzun vadeli bir bakış açısı benimseriz. </st><st c="26543">Bunun sonucunda da emeklilik günleri için daha fazla tasarruf ederiz. </st><st c="26613">Elbette ABD’deki düşük gelirli insanların çoğunluğu saatlik ücret alıyor ve bu da uzun vadeli tasarruf edememe sorununu daha da kötüleştiriyor. </st></p>
			<p><st c="26757">Emekli olunduğunda 100.000 dolar toplu para almanın, ömür boyu ayda 500 dolar maaş almaktan daha iyi gelmesine “refah yanılsaması” adı verilir.</st><sup><st c="26900">5 </st></sup><st c="26903">“Refah yanılsaması” kusurlu bir düşünce gibi gelse de, kendi yararımıza olacak tasarruf sistemleri tasarlamak amacıyla kullanabileceğimiz bir şey olarak da görülebilir. </st><st c="27072">Emeklilik birikimleri örneğinde, emeklilikte alacağımız gelirin aylık olarak ifade edilmesi, yeterince tasarruf etmediğimizi, tasarruf miktarını artırmamız gerektiğini düşünmemizi sağlar. </st><st c="27260">Benzer şekilde, 401 (k) formlarında öncelikle emekli olduğumuz dönemdeki beklenen aylık gelir kısmını doldurarak, daha fazla tasarruf etmemiz gerektiğinin altını çizebiliriz. </st><st c="27435">Bu yönde adımlar atan kimi emeklilik planları olumlu sonuçlara ulaşmış durumda.</st><sup><st c="27514">6</st></sup></p>
			<p><st c="27516">Sayılara bakışımız konusundaki bu acayipliğin farkına vardığımızda, bunları uzun vadede bizim çıkarımıza olacak şekilde, tasarruf ve tüketim alışkanlıklarımızı değiştirmek amacıyla kullanmaya başlayabiliriz. </st><st c="27724">Görünüşe göre, en önemli etkenlerden biri doğru zaman aralığını kullanmaktır. </st><st c="27802">İnsanları bir kenara para ayırmaya ikna etmek için, gelirlerini yıllık bazda ifade etmeliyiz. </st><st c="27896">Gelecekte daha fazla tasarrufa ihtiyaç duyacaklarına ikna etmek için, harcamalarını aylık bazda ifade etmeliyiz. </st><st c="28009">Daha önce sözünü ettiğimiz sado mazoşist kadın da bu konuda işe yarayabilir. </st></p>
			<p><st c="28086">Bu sayı-zaman aralığı araçlarının yanı sıra, yıllık gelirimizi mutluluk düzeyimizi artıracak ve harcama konusundaki hatalı kararları azaltacak şekilde kullanmanın başka yolları da vardır. </st><st c="28274">Düzenli bir gelirimiz olduğunda (diyelim ayda 5000 dolar) giderlerimizi de bu 5000 doların yeteceği yere kadar artırırız. </st><st c="28396">Bu giderlere kendimize vereceğimiz ikramiyeyi de eklesek nasıl olur? </st><st c="28465">Bu parayı nasıl kullanırdık?</st></p>
			<p><st c="28493">Dan bir ara öğrencilerinden kendisi için çalıştıklarını düşünmelerini istemişti. </st><st c="28575">Öğrenciler ya her ay 1000 dolar zamlı maaş alacak ya da yılsonunda 12.000 dolar ikramiye alacaktı. </st><st c="28674">İstisnasız herkes ayda 1000 dolar zammın daha rasyonel olacağına karar verdi. </st><st c="28752">Öncelikle, paraya bir an önce kavuşacaklardı. </st><st c="28798">Aynı zamanda hepsi, aylık zam ile yıllık ikramiyeyi farklı şekillerde kullanacağını söyledi. </st><st c="28891">Aylık almaları durumunda, bu para düzenli gelirlerinin bir parçası olacaktı ve faturalar, aylık giderler gibi şeyler için harcayacaklardı. </st><st c="29030">Yılsonunda almaları durumunda ise maaşlarına eşlik eden zihinsel muhasebenin bir parçası olmayacaktı. </st><st c="29132">Bu yüzden de parayı kendilerini faturaları ödemekten daha mutlu edecek özel harcamalar için kullanmakta sakınca görmeyeceklerdi. </st><st c="29261">Umarız 12.000 doların tamamını değil, sadece bir kısmını bu şekilde özgürce harcarlar. </st></p>
			<p><st c="29348">Dolayısıyla, ayda 6000 dolar maaş ya da 5000 dolar maaş artı yılda 12.000 dolar ikramiye seçeneğiniz olsa, yaşam kaliteniz nasıl etkilenirdi? </st><st c="29490">Ayda 6000 dolar maaş alan “kişi”, biraz daha iyi bir araba alarak, biraz daha iyi bir dairede oturarak, biraz daha güzel şeyler yiyerek yaşam kalitesini biraz daha artıracak ancak kendisi için özel bir şey yapamayacaktır. </st><st c="29712">Yıllık ikramiye alan kişi ise motosiklet almak, tatile çıkmak ya da tasarruf hesabı açmak gibi özel bir şey yapabilecektir. </st></p>
			<p><st c="29836">Bu söylediğimiz toplu para ve tasarruf konusunda anlattıklarımızla çelişiyor gibi gelebilir. </st><st c="29929">Ancak; 1) o tasarruftu, bu ise harcama 2) biz de insanız 3) kimse tutarlı davrandığı için suçlanmaz.</st></p>
			<p><st c="30029">İnsanlar tasarruf konusunda “ak akçe kara gün içindir” der. </st><st c="30090">Doğru. </st><st c="30097">Ancak nispeten sabit bir gelirimiz varsa, bu paradan daha fazla keyif almanın yollarından biri de bu sabit gelirin bir kısmını kırpmamız, giderlerimizi ve harcamalarımızı bu çerçevede azaltmamız, bir köşeye ayırdığımız bu parayı (dilerseniz kırpıntıları) kendimize ikramiye olarak vermemizdir. </st><st c="30391">Ardından bu ikramiyenin bir kısmını gerçekten keyif alacağımız bir şey için harcayabiliriz. </st><st c="30483">Evet, ak akçe kara gün içindir ama ak akçenin bir kısmını da şimdiki halimiz için kırpabiliriz. </st></p>
		</div>
	<div id="charCountTotal" value="30579"></div></body>
</html>
