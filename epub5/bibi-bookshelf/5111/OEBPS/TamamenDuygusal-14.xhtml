<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-14</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-14" lang="tr-TR" xml:lang="tr-TR">
		<div>
			<h1 id="_idParaDest-11"><span><st c="0">8 </st><br /><img src="image/Artwork_2.png" alt="" /><br /><st c="3">SAHİP OLDUĞUMUZ ŞEYLERİN </st><br /><st c="28">DEĞERİNİ ABARTIRIZ</st></span></h1>
			<p><span><img src="image/123.png" alt="" /></span></p>
			<p><st c="46">Tom ve Rachel Bradley, ABD’nin Orta Halli kentinde yaşayan kurgusal bir çift. </st><st c="125">Üç çocukları, iki arabaları, bir köpekleri var. </st><st c="173">Şakalar, espriler, sitcom diziler ve şekerli içeceklerle beslenirler. </st><st c="243">Rachel serbest çalışan bir metin yazarı, Tom ise ülkenin en büyük kaliteli zımbırtı üreticisi, dağıtımcısı ve pazarlamacısı olan Zımbırtı AŞ. </st><st c="385">şirketinin kıdemli muhasebe müdürü. </st><st c="421">İşi gereği, zımbırtı ifadesinin ekonomistler tarafından herhangi bir jenerik ürün anlamında kullanıldığını açıklamak durumunda. </st><st c="549">Gün içinde müşterilerine defalarca “Gördüğünüz gibi” der, “Zımbırtılar, şirketiniz açısından hayati önemdedir. </st><st c="660">Organizasyonunuzun çıkarları açısından gereklidir ve büyümenizin tek yoludur. </st><st c="738">Ne işe yaradıklarını anlamanız şart değil. </st><st c="781">Önemli olan, hemen, şimdi sipariş vermeniz!” 15 yıldır bu şirkette çalışıyor.</st></p>
			<p><st c="858">(Sizin için bir şey ifade eder mi bilmem ama Rachel Jeff’in lise yıllarındaki aşkının, Tom ise orta yaşlardaki aşkı olan New England Patriots oyun kurucusunun adı.)</st></p>
			<p><st c="1023">Tom ve Rachel’ın ikiz çocukları Robert ve Roberta üniversiteye gideceği için daha küçük bir eve geçmeye karar verirler. </st><st c="1144">Küçük çocukları Emily liseye başlamak üzere olduğu ve bir yığın yakın dostu (ve pek de yakın olmayan dost görünümlü düşmanı) bulunduğu için yaşadıkları semtten uzaklaşmayı da istemezler. </st><st c="1331">Ancak dört odalı bir eve de ihtiyaçları kalmamıştır ve ellerine geçecek parayı başka yerlerde kullanabilirler. </st></p>
			<p><st c="1442">Sürece, emlakçıya komisyon ödememek amacıyla evlerini kendileri satışa çıkararak başlarlar. </st><st c="1534">İlk olarak 1,3 milyon dolar isterler.</st><sup><span id="footnote-006-backlink"><a epub:type="noteref" href="TamamenDuygusal-14.xhtml#footnote-006"><st c="1571">[7]</st></a></span></sup><st c="1575"> Ancak hiçbir teklif gelmemesinden öte, bir de canları sıkılır. </st><st c="1639">Evi görmeye gelenler küçük kusurlara (boyası kalkmış bir duvar, paslanmış su ısıtıcısı, “garip” tasarımlar gibi) takılıp kalır. </st><st c="1767">Tom ve Rachel; çocuklarının mutfakta ve salonda yaptıkları harika şeyleri anlatır, köpekle boğuştukları noktayı gösterir, yaptıkları tadilatları, alanı genişletmek amacıyla tasarladıkları yerleşim düzenini vurgularlar. </st><st c="1986">Ancak bunlardan kimse etkilenmez. </st><st c="2020">Kimse evin ne kadar güzel olduğunun, kaçırılmayacak bir fırsat olduğunun farkında değil gibidir. </st></p>
			<p><st c="2117">Bradley ailesi sonunda bir emlakçıdan yardım almaya karar verir. </st><st c="2182">Emlakçı Bayan Heather Buttonedup satış fiyatını 1,1 milyon dolara indirmeyi önerir. </st><st c="2266">Çift, arkadaşlarının sokağın az ilerisindeki evlerini üç yıl önce 1,4 milyon dolara sattığını hatırlar. </st><st c="2370">Hatta o dönem kendi evlerine de biri 1,3 milyon dolar, biri 1,5 milyon dolar olan iki teklif gelmiştir ama kabul etmemişlerdir. </st><st c="2498">Üç yıl önce bu para verildiğine göre, şimdi de en az bu kadar etmelidir, hatta enflasyonu hesaba katarsanız daha da fazlası.</st></p>
			<p><st c="2622">Heather, “Ama o sıralar gayrimenkul patlaması vardı” der. </st></p>
			<p><st c="2681">Rachel, “Üç yıl geçmiş olduğuna göre evin değeri daha da artmış olmalı...” sözleriyle savunmaya geçer. </st><st c="2784">“Üstelik bizim evimiz onlarınkinden daha güzel.”</st></p>
			<p><st c="2832">“Belki size güzel geliyor ama yapılması gereken işlere baksanıza. </st><st c="2899">İnsanlar şu aralar açık mutfak istemiyor. </st><st c="2941">Satın alan kişinin epey bir değişiklik yapması gerekecek.”</st></p>
			<p><st c="2999">Tom “Ne!” diye haykırır. </st><st c="3025">“Bu tadilatları yapmak için ne kadar zaman, emek ve para harcadığımızı biliyor musunuz? </st><st c="3113">Bence böyle mükemmel.”</st></p>
			<p><st c="3135">“Eminim size göre öyledir ama–şu da ne?”</st></p>
			<p><st c="3176">“Bisiklet askısı.”</st></p>
			<p><st c="3195">“Mutfak masasının üzerinde mi?”</st></p>
			<p><st c="3227">“Yemeklere heyecan katıyor.”</st></p>
			<p><st c="3256">Heather gözlerini bıkkınlıkla yuvarlar. </st><st c="3297">“Siz bilirsiniz ama bana sorarsanız, bu evi satmak istiyorsanız 1,1 milyon dolardan satışa çıkarmalı ve buna yakın bir teklif alırsanız mutlu olmalısınız.”</st></p>
			<p><st c="3452">Bu evi 14 yıl önce 400.000 dolara almışlardı. </st><st c="3499">Dolayısıyla kaça satarlarsa satsınlar, bir çuval para kazanmış olacaklardı. </st><st c="3575">Yine de evlerinin ne kadar özel olduğunu göremeyen Heather’ın ve potansiyel müşterilerin delirmiş olduğunu düşünüyorlardı. </st></p>
			<p><st c="3698">Bradley ailesi, uzun geceler boyunca yaptıkları değerlendirmelerin ardından, satış fiyatını Buttonedup’ın önerisi doğrultusunda 1,15 milyon dolara indirir. </st><st c="3854">Eve 1,09 milyon dolarlık bir teklif gelir. </st><st c="3897">Heather heyecan içinde teklifi hemen kabul etmeleri gerektiğini söyler. </st><st c="3969">Çift bir süre beklemeye karar verir. </st><st c="4006">Geçen bir haftanın ardından Heather baskıyı artırır. </st><st c="4059">“Gerçekçi olalım. </st><st c="4077">Bekleseniz bile en fazla 15.000-20.000 dolar daha yükseğe satabilirsiniz. </st><st c="4151">Buna değmez. </st><st c="4164">Şimdiden satın ve hemen taşının.”</st></p>
			<p><st c="4197">Nihayetinde evi 1.085.000 dolara satarlar. </st><st c="4241">Heather Buttonedup ve Ortakları da satıştan 65.000 dolar komisyon alır. </st></p>
			<p><st c="4313">Bir yandan da kendilerine yeni bir ev aramaktadırlar. </st><br /><st c="4367">Gördükleri evlerin hiçbirini beğenmezler. </st><st c="4409">Evlerin hepsinin </st><br /><st c="4426">anlamsız, garip tasarımları vardır ve evin her yanında çocukların resimleri asılıdır. </st><st c="4512">Fiyatlara gelince… Tom’un da Rachel’ın da evlerine değerinden çok daha fazla para isteyen bu insanların nasıl bir hayal dünyasında yaşadığına, aklı ermemektedir. </st><st c="4674">“Hâlâ piyasanın hareketli olduğu üç yıl öncesinde yaşadığımızı mı sanıyorlar?” “Delirmiş bunlar.” “Devir değişti. </st><st c="4788">Sizin de satış fiyatını değiştirmeniz gerekir.”</st></p>
			<p><st c="4835">Sonunda güzel bir ev bulurlar. </st><st c="4867">Fiyatı 650.000 dolardır. </st><st c="4892">635.000 teklif ederler. </st><st c="4916">Satıcı beklemeyi tercih eder. </st><st c="4946">Emlakçı bu defa “acele etmeleri ve yeni bir müşteri çıkmadan karar vererek evi almaları gerektiğini” söyler. </st><st c="5055">Emlakçıya kulak asmazlar. </st><st c="5081">Sonunda evi 640.000 dolara alırlar ve mutlu olurlar. </st></p>
			<p><span><st c="5134">Burada Neler Oluyor?</st></span></p>
			<p><st c="5154">Bradley ailesinin gayrimenkul deneyimi kurgusal olsa da gerçek hikâyelere dayanır. </st><st c="5238">Daha da önemlisi, sahip olduğumuz şeylerin değerini nasıl abarttığımızı gösterir. </st></p>
			<p><st c="5320">İdeal, rasyonel bir piyasada hem satıcıların hem de alıcıların aynı ürüne aynı değeri biçmesi gerekir. </st><st c="5423">Bu değer, ürünün yararı ve fırsat maliyeti doğrultusunda belirlenmelidir. </st><st c="5497">Oysa gerçek dünyadaki işlemlerde satıcı ürüne müşteriden daha fazla değer biçer. </st><st c="5578">Bradley ailesi evlerinin çok daha fazla para edeceğini düşünüyordu, çünkü ev onlarındı ve evdeki “harika” tadilatları onlar yapmıştı; bu sayede daha da “onların” olmuştu. </st><st c="5749">Herhangi bir şeye yatırım yapmamız sahip olma hissini artırır ve bu his de o şeye gerçek değeriyle alakası olmayan yöntemlerle değer biçmemize yol açar. </st><st c="5902">Neden mi? </st><st c="5912">“İyelik etkisi” adı verilen kavram yüzünden. </st></p>
			<p><st c="5957">Sahip olduğumuz şeylere daha fazla değer verdiğimiz fikri ilk olarak Harvard Üniversitesi psikoloji profesörü Ellen Langer tarafından ortaya atıldı ve daha sonraları Dick Thaler tarafından geliştirildi. </st><st c="6160">İyelik etkisinin temel dayanağı, mevcut sahibinin bir şeyin değerini abarttığı ve müstakbel sahibinin ödemeye hazır olduğu rakamdan daha yüksek bir fiyata satmak isteyeceği fikrine dayanır.</st><sup><st c="6349">1</st></sup><st c="6351"> Sonuçta potansiyel müşteri henüz o şeye sahip değildir. </st><st c="6408">Dolayısıyla da sahip olduğunuz şeye duyduğunuz sevgiden, yani iyelik etkisinden etkilenmez. </st><st c="6500">İyelik etkisini ölçmeye yönelik deneylerde satış fiyatı genellikle alış fiyatının iki katı olur. </st></p>
			<p><st c="6597">Bradley ailesinin evleri için istedikleri fiyat (biçtikleri değer) müşterilerin ödemek istediği fiyattan yüksekti. </st><st c="6712">Roller tersine döndüğünde, Bradley ailesi satıcı değil de müşteri olduğunda, fiyat konusundaki uyuşmazlık da tersine döndü: Bradley ailesi, müşteri olarak baktıkları evlere, bu evlerin sahiplerinin biçtiği değerden daha az değer biçmeye başladı. </st></p>
			<p><st c="6958">Görünüşte şaşırtıcı bir durum değil. </st><st c="6995">Satış fiyatını artırma arzusu da alış fiyatını düşürme arzusu da tamamen rasyonel bir durum. </st><st c="7088">Temel ekonomi stratejisi, bize ucuza almayı, pahalıya satmayı öğretir. </st><st c="7159">Bu olgunun basit bir “Çok iste, az teklif et” vakası olduğu söylenebilir, değil mi? </st><st c="7243">Pek sayılmaz. </st><st c="7257">Bu bir pazarlık tekniği değildir. </st><st c="7291">Gerçekleştirilen dikkatli deneyler, sahibinin bir malın değerinin yüksek olduğuna, potansiyel müşterilerin de aynı malın değerinin daha düşük olduğuna gerçekten inandığını gösteriyor. </st><st c="7475">Söylediğimiz gibi, bir şeye sahip olduğumuzda, sadece daha değerli olduğuna inanmaya başlamakla kalmaz, bu ekstra değeri başkalarının da doğallıkla göreceğine ve daha fazla para ödemeye razı olacağına inanmaya başlarız. </st></p>
			<p><st c="7695">Sahip olduğumuz şeyin değerini abartmamızın nedenlerinden biri, sahip olduğumuz şeyin pozitif yönlerine daha fazla odaklanmamızdır. </st></p>
			<p><st c="7827">Bradley ailesi evlerini satarken güzel anılara dalmıştı: Emily’nin yürümeyi öğrendiği noktaya, ikizlerin hangisinin merdivenin tırabzanından kaymayı daha çok sevdiği konusunda kavgaya tutuştuğu yere, sürpriz partilere, dillerinin dolandığı, çocuklarının isimlerini karıştırdıkları anlara. </st><st c="8116">Farkında olmadan bu deneyimleri </st><br /><st c="8148">evin kendilerine verdiği hazza, dolayısıyla da evin değerine eklemişlerdi. </st><st c="8223">Eskimiş kazana, gıcırdayan merdivenlere, tehlikeli bisiklet askısına potansiyel müşteriler kadar dikkat etmemişlerdi. </st><st c="8341">Olumlu yanlara odaklanmışlardı: Güzel günlere… </st></p>
			<p><st c="8388">Bradley ailesinin eve ekstra değer biçmesi tamamen kişisel nedenlere dayandığı halde, olaya başka açıdan bakamıyorlardı. </st><st c="8509">Bunun sonucunda da aynı deneyimleri yaşamamış yabancıların da eve aynı gözle bakmasını bekliyorlardı. </st><st c="8611">Farkında olmadan, eve değer biçerken duygularını ve hatıralarını da hesaba katmışlardı. </st><st c="8699">Oysa bunların, aynı hatıraları paylaşmayan biri açısından elbette ki evin gerçek değeriyle bir ilgisi olamazdı. </st><st c="8811">Ancak, sahip olduğumuz şeyleri değerlendirirken, işin duygusal boyutunun sadece ve sadece bizi ilgilendirdiğini görmezden geliriz. </st></p>
			<p><span><st c="8942">Nasıl Sahipleniriz?</st></span></p>
			<p><st c="8961">İyelik hissi çeşitli şekillerde kendini gösterir. </st><st c="9012">Sahiplenme hissimizi artıran etkenlerden biri de çaba harcamamızdır. </st></p>
			<p><st c="9081">Bu çaba, bir şeye sahip olduğumuzu, bir şey yaratmış olduğumuzu hissettirir. </st><st c="9158">Herhangi bir şeye çaba harcadığımızda, ortaya çıkmasında rol aldığımız bu şeye ekstra bir sevgi duymaya başlarız. </st><st c="9272">Çok büyük, hatta somut bir rol olması da şart değildir. </st><st c="9328">Bir şeyin yaratılmasında bizim de payımız olduğuna inanmamız, duyduğumuz sevginin ve bu şey için para ödeme isteğimizin artmasına yeter. </st><st c="9465">Bir şeye (ev, araba, yorgan, açık mutfak, para hakkında bir kitap) ne kadar çok emek harcarsak o kadar bağlanırız. </st><st c="9580">O şeyin sahibi olduğumuzu daha fazla hissederiz. </st></p>
			<p><st c="9629">Çaba ve sahiplenme ilişkisi bununla da kalmaz. </st><st c="9676">Bir şeyi ortaya çıkarmak zorlaştıkça yaratılmasında pay sahibi olduğumuz hissi ve buna bağlı olarak da duyduğumuz sevgi o kadar artar. </st></p>
			<p><st c="9811">Mike Norton, Daniel Mochon ve Dan bu olguya, IKEA etkisi adını verir; mobilya mağazası görünümlü köfteci/çift noktalı harf fabrikası/çocuk oyun alanından esinlenerek. </st><st c="9978">Bir IKEA mobilyasını bir araya getirmenin nasıl bir şey olduğunu düşünün: Arabayla devasa boyutlardaki, pek de rahat ulaşılmayan mağazaya gider, otoparkta boş yer arar, insanların çocuklarını ezmemeye gayret eder, elimize büyük bir çanta alır, okları takip ederek uzay çağının mutfak malzemelerini bulmaya çalışır, anlamadığımız isimlerle dalga geçer, aradığımız şeyi alır, arabaya kadar taşır, yükleriz. </st><st c="10383">Ardından eve gitmemiz, bagajı boşaltmamız, her şeyi yukarı taşımamız, sonraki birkaç saati hoş görünümlü ancak anlaşılması olanaksız kurulum talimatlarına küfürler ederek, bir yandan da birilerinin kesinlikle bize yanlış alet verdiğinden emin olarak geçiririz. </st><st c="10644">Çünkü az önce ayağımın altındaydı… Ah… Bu buraya uymuyor… Hayatım çekici uzatır mısın? </st><st c="10731">Evet, evet olacak gibi! </st><st c="10755">Birkaç dakikaya biter! </st><st c="10778">Şu parçayı yerinden çıkarınca, tamam! </st><st c="10816">Önemli bir şey de değil zaten, arkada kalıyor nasılsa! </st><st c="10871">Nihayet hazır! </st><st c="10886">Bir komodin ve lamba! </st><st c="10908">Ve hızla ailemizden gizlemeye gayret ettiğimiz artan birkaç parça.</st></p>
			<p><st c="10974">Bunca emeğin ardından bağlandığımızı hissetmez, başarımızdan gurur duymaz mıyız? </st><st c="11056">Bu bizimdir; biz yapmışızdır! </st><st c="11086">Birkaç kuruşa hayatta elden çıkarmayacağımıza eminizdir. </st><st c="11143">İşte buna IKEA etkisi adı verilir.</st><sup><st c="11177">2</st></sup></p>
			<p><st c="11179">Bradley ailesinin evleri için harcadığı emeği düşünün. </st><st c="11234">Açık mutfak. </st><st c="11247">Fotoğraflar. </st><st c="11260">Tavandan sarkan bisiklet askısı. </st><st c="11293">Tüm bu çabalar özel bir şey yaratmakta olduklarını hissettiriyordu. </st><st c="11361">Yaptıkları her küçük değişiklik, tadilat, evlerinin gözlerindeki değerini artırıyordu. </st><st c="11448">Özel bir yer haline getirmek için harcadıkları çaba sayesinde, ev tam istedikleri gibi, tam onlara göre olmuştu. </st><st c="11561">Hem evi çok seviyorlar, hem de başkalarının evi neden onlar kadar sevmediğini anlamıyorlardı. </st></p>
			<p><st c="11655">Bir şeyi gelişigüzel bir şekilde, çaba harcamadan da sahiplenebiliriz. </st><st c="11726">Ziv Carmon ve Dan; çekilişle basketbol maçına bilet kazanan Duke Üniversitesi öğrencilerinin, bileti (elinde bilet olmayan) diğer öğrencilerin ödemeye hazır olduğu fiyattan daha yüksek bir fiyata satmaya razı olduğunu ortaya çıkardıkları bir deney yapmıştı. </st><st c="11984">Bilet aynı tarihte oynanacak aynı maça ait olduğu, aynı deneyimi yaşatacağı, aynı somut değere sahip olduğu halde.</st><sup><st c="12098">3</st></sup><st c="12100"> Çekilişle bilet kazananların bilete başkalarından daha fazla değer vermesi için bir neden yoktu. </st><st c="12198">Tek fark, bilete sahip olmalarıydı. </st><st c="12234">Benzer şekilde, gerçekleştirilen diğer deneyler de bedava kahve kupası verilen Cornell Üniversitesi öğrencilerinin, bunlara kupa verilmeyen öğrencilerin biçtiği değerin iki katı değer biçtiğini gösterdi.</st><sup><st c="12437">4 </st></sup><st c="12440">Bunun nedeni üniversite öğrencilerinin öğle ikiye kadar ne pahasına olursa olsun kahve içmesi gerekmesi değildir. </st><st c="12554">Asıl neden tesadüfen kupa kazanan öğrencilerin, bu kupalara sahip olduklarını hissetmeleri, dolayısıyla da kupaya biçtikleri değeri abartmalarıydı. </st></p>
			<p><st c="12702">Somut nesnelerin iyelik etkisi daha yüksektir. </st><st c="12749">İnsanlar dokunabildikleri şeylere daha fazla değer verir. </st><st c="12807">(6. </st><st c="12811">bölümde anlatmış olduğumuz gibi, AOL’nin antik çağlarda hizmetlerini kullanmaya davet ettiği insanlara CD’ler göndermesinin nedeni belki de buydu.) Kahve kupalarının test objesi olarak sosyal bilimciler arasında neden bu kadar popüler olduğunu bilemiyoruz ancak Ohio Eyalet Üniversitesi ve Illinois Eyalet Üniversitesi araştırmacıları da doğrudan temasın önemini kanıtlamak amacıyla kahve kupası kullanmış. </st><st c="13218">Bu araştırmacılar, 30 saniyeden uzun süre boyunca elinde kahve kupası tutan insanların bu kupaya, daha kısa süre tutan ya da hiç tutmayan insanlara oranla daha fazla para ödemeye hazır olduğunu ortaya çıkardı.</st><sup><st c="13427">5</st></sup><st c="13429"> Bir düşünsenize: Bir şeye, sahip olduğumuzu, değer algımızı çarpıtacak kadar güçlü bir şekilde hissetmeniz için 30 saniye yetiyor. </st><st c="13561">Etkileyici! </st><st c="13573">Belki de giyim mağazalarının kıyafetleri en az 30 saniye denemeyi mecburi hale getirmesi; araba satıcılarının bir süre arabaya sarılmamızı sağlaması; ya da çocukların dokundukları her oyuncağı “Benim!” diyerek sahiplenmeye devam etmesi gerekiyor.</st></p>
			<p><st c="13819">Bedavaya ya da ucuza deneme teklifleri sunan aylık hizmetleri düşünün. </st><st c="13891">Örneğin bir dergi yayıncısı, üç ay boyunca aylık 1 dolara deneme aboneliği, bir hizmet sunucusu bir yıl bedava kullanacağınız bir cep telefonu, bir kablo şirketi bir yıl boyunca ayda 99 dolara kablo TV, internet, ev telefonu paketi aboneliği teklif edebilir. </st><st c="14150">Bu rakamlar bir süre sonra artar; dergi fiyatı aylık 20 dolara yükselir; telefon, faturamıza 30 dolar ekler; televizyonda dizi izlemek için ayda 70 dolar daha vermemiz gerekir (yeni telefonumuzdan izleyebileceğimiz, hakkındaki haberleri alacağımız dergiden okuyabileceğimiz diziler). </st></p>
			<p><st c="14434">Aboneliğimizi dilediğimiz an iptal edebiliriz ama genelde etmeyiz. </st><st c="14501">Neden mi? </st><st c="14511">Çünkü kablo TV gibi bir şeye “sahip” olamasak bile, bu deneme süresi, sahiplendiğimizi hissetmemizi sağlar. </st><st c="14619">Elimizde bulundurduğumuz ve kullandığımız bu ürün ve hizmetlere verdiğimiz değer artar. </st><st c="14707">Bu yüzden de, fiyatının artması bu hizmeti kullanmamıza engel olmaz. </st><st c="14776">Sahip olduğumuz şeyi elimizde tutmaya devam etmek için (gönülsüz de olsa) daha fazla ödemeye razı oluruz. </st></p>
			<p><st c="14882">Pazarlamacılar bir şeyi kullanmaya başladığımız andan itibaren (Kablo TV paketi, mobilya ya da AOL CD’si) değer algımızın değişeceğini bilir. </st><st c="15024">Bu ürün ya da hizmetlere, hiç sahip olmamamıza oranla, daha fazla değer vermeye başlarız. </st><st c="15114">Deneme teklifleri sunan şirketler, uyuşturucu satıcılarıyla aynı iş modelini kullanır: İlk seferi bedava. </st><st c="15220">Ardından oltaya yakalanır ve daha fazlası için yalvarmaya başlarız. </st><st c="15288">Televizyon şirketleri uyuşturucu kartelleri gibidir demiyoruz ama evimizde oturup bu programların çoğunu çevrimiçi izleyebileceğimizi söylüyoruz (yanında da tercih ettiğimiz uyuşturucuyla: bira, şarap, sigara ya da bir kova Chunky Monkey dondurmasıyla). </st></p>
			<p><st c="15542">Satın almadan da bir ürüne sahip olduğumuzu, dokunduğumuzu, tadına vardığımızı hissettiğimiz sanal sahiplik adı verilen şeyi de deneyimleyebiliriz. </st><st c="15690">Sanal sahiplik, deneme tekliflerinden farklıdır, çünkü sanal sahiplikte ürüne hiçbir zaman sahip olmayız. </st></p>
			<p><st c="15796">eBay üzerinden bir Mickey Mouse saatine teklif verdiğimizi düşünün. </st><st c="15864">Açık artırma bitmek üzeredir ve en yüksek teklif bize aittir. </st><st c="15926">Açık artırma henüz bitmemiş olduğu için henüz saatin sahibi değiliz. </st><st c="15995">Yine de kazandığımızı ve saatin sahibi olduğumuzu hissederiz. </st><st c="16057">Ürüne sahip olduğumuzu ve kullanmaya başladığımızı hayal ederiz ve son anda birisi bizim teklifimizi geçerse oldukça sinirleniriz. </st><st c="16188">Buna sanal sahiplik denir. </st><st c="16215">Ürüne hiç sahip olmadık ama sahip olmuş gibi hissettik ve bu süreçte o Mickey Mouse saatine verdiğimiz değer yükseldi. </st></p>
			<p><st c="16334">Dan, bir seferinde on milyonlarca dolar değerinde lüks bir evin satışını gerçekleştiren bir emlakçıyla konuşmuştu. </st><st c="16449">Ev ihale usulüyle satılmıştı ve pazarlıklar altı aydan uzun sürmüştü. </st><st c="16519">Pazarlıklar başladığında ihaleye katılanlar ev için ne kadar ödemeye hazır olduklarına karar vermişti. </st><st c="16622">Ancak zaman geçtikçe ve pazarlıklar uzadıkça, kendilerini çok daha fazla para ödemeye hazır halde bulmuşlardı. </st><st c="16733">Eve dair değişen bir şey ya da gelen yeni bir bilgi yoktu. </st><st c="16792">Sadece zaman geçiyordu. </st><st c="16816">O halde değişen neydi? </st><st c="16839">Bu zaman zarfında kendilerini evin sahibi gibi görmeye başlamışlardı. </st><st c="16909">Evi nasıl kullanacaklarını, içinde nasıl yaşayacaklarını düşünmeye başlamışlardı. </st><st c="16991">Eve sadece hayallerinde sahip olmuşlardı (henüz nihai satış fiyatı konusunda bir anlaşmaya varılmamıştı) ancak sanal sahiplik olgusu, eve gerçekten sahip olma olasılığından vazgeçmek istememelerine yol açmıştı. </st><st c="17202">Süreç uzadıkça sanal sahiplik hissi de arttı ve eve verdikleri değer daha da yükselmeye başladı. </st></p>
			<p><st c="17299">Başarılı reklam yazarları da bir anlamda sihirbaz sayılır: Müşterilerinin ürünlerine sahip olduğumuzu hissettirirler. </st><st c="17417">O arabayı kullandığımızı, ailemizle birlikte o tatile çıktığımızı, o bira reklamındaki modellerle fotoğraf çektirdiğimizi hissederiz. </st><st c="17551">Bu gerçek değil, sanal bir sahipliktir. </st><st c="17591">Reklamların dalmamıza yol açtığı hayaller, o ürünle bir bağ kurmamızı sağlar. </st><st c="17669">Bu bağ (ürüne 30 saniyeliğine zihinsel olarak dokunma hissi) sahiplik hissi yaratır ve bu da, bildiğimiz gibi, bizi bu ürün için para ödemeye daha istekli hale getirir. </st><st c="17838">Reklamcıların teknolojiyi kullanarak görüntümüzü izlediğimiz reklamlara yerleştirmesi uzun sürmeyecektir. </st><st c="17944">Böylece kendimizi 20 yaşındaki işsiz gençlerle sahilde bira içerken görebiliriz. </st><st c="18025">Tek umudumuz, bunu yaparken sanal zayıflama teknolojisini de kullanmaları ya da “baba göbeğine” de sanal takdirlerini sunmaları. </st></p>
			<p><span><st c="18154">Kaybetme Şeklinde Saklı</st></span></p>
			<p><st c="18177">İyelik etkisi ile kayıptan kaçınma önyargısı arasında derin bir bağlantı vardır. </st><st c="18259">İlk olarak Daniel Kahneman ve Amos Tversky</st><sup><st c="18301">6</st></sup><st c="18303"> tarafından ortaya atılan kayıptan kaçınma önyargısı, değer kayıplarını ve kazançlarını çok farklı şekillerde değerlendirdiğimizi söyler. </st><st c="18441">Kaybetmenin acısını, aynı miktarda kazanmanın hazzından çok daha şiddetli bir şekilde hissederiz. </st><st c="18539">Aradaki fark az da değildir; iki katı düzeyindedir. </st><st c="18591">Bir başka deyişle, 10 dolar kaybetmenin acısı, 10 dolar kazanmanın hazzından iki kat güçlüdür. </st><st c="18686">Ya da duygusal etkiyi dengelemek için, kaybettiğimiz 10 dolara karşılık 20 dolar kazanmamız gerekir. </st></p>
			<p><st c="18787">Kayıptan kaçınma önyargısı ile iyelik etkisi iç içe geçmiştir. </st><st c="18850">Sahip olduğumuz şeyleri bırakmak istemememizin nedenlerinden biri de değerini abartmamızdır. </st><st c="18943">Değerini abartmamızın nedenlerinden biri ise bırakmak istemememizdir. </st></p>
			<p><st c="19013">Kayıptan kaçınma önyargısı nedeniyle, potansiyel kayıplara potansiyel kazançlardan daha fazla önem veririz. </st><st c="19121">Soğukkanlı bir ekonomik perspektiften bakacak olursak, böyle bir şey anlamsızdır; kayıplara ve kazançlara eşit ancak birbirinin karşıtı finansal ortaklar olarak bakmamız gerekir. </st><st c="19300">Kararlarımıza beklenen yararın yol göstermesine izin vermemiz, soğukkanlı, devasa bilgisayarlar gibi davranmamız gerekir. </st><st c="19422">Ama insanız (bu yüzden de elbette er geç soğukkanlı süper bilgisayarlar tarafından yönetilmeye başlayacağız).</st></p>
			<p><st c="19531">Bir şeyin sahipleri, örneğin Bradley ailesi, bir şeyin potansiyel kaybına, aynı şeyin potansiyel kazancından daha fazla </st><br /><st c="19652">değer verir. </st><st c="19665">Aradaki (kayıptan kaçınma önyargısının da etkisiyle büyüyen) bu fark, bizi çeşitli finansal hatalara sürükler.</st></p>
			<p><st c="19775">Bradley ailesi gayrimenkul piyasasındaki düşüşten ve yükselişten söz ettiği sırada kayıptan kaçınma önyargısı devredeydi. </st><st c="19898">Evlerinin fiyatının yıllar önceki, piyasanın henüz yavaşlamadığı dönemdeki en yüksek düzeyde kaldığını düşünüyorlardı. </st><st c="20017">Akıllarında o dönemde satabilecekleri fiyat vardı. </st><st c="20068">Geçmişteki o noktadaki fiyata kıyasla yaşayacakları kayba odaklanmış haldelerdi. </st></p>
			<p><st c="20149">Emeklilik sigortası ve yatırımlar, kayıptan kaçınma önyargısının ve iyelik etkisinin dünyayı nesnel bir şekilde görme becerimizi yok ettiği diğer alanlardır. </st><st c="20307">Kayıptan kaçınma önyargısının pençesine hayatta düşmeyeceğinizi düşünüyorsanız, şu iki soruya vereceğiniz ilk tepkilere bakın: </st></p>
			<p><st c="20434">1. </st><st c="20437">Mevcut gelirimizin yüzde 80’iyle yaşayabilir miyiz?</st></p>
			<p><st c="20488">2. </st><st c="20492">Mevcut gelirimizin yüzde 20’sinden vazgeçebilir miyiz?</st></p>
			<p><st c="20546">Bu iki sorunun yanıtının aynı olması gerekir. </st><st c="20593">Matematiksel açıdan, ekonomik açıdan ve süper bilgisayarlar açısından aynı sorulardır. </st><st c="20680">Emeklilik döneminde mevcut gelirimizin yüzde 80’iyle geçinebilir miyiz? </st><st c="20752">Bununla birlikte, ilk soruya evet yanıtı verme olasılığımız, ikinci soruya evet yanıtı verme olasılığından daha yüksektir.</st><sup><st c="20874">7</st></sup><st c="20876"> Neden mi? </st><st c="20887">Çünkü ikinci soru durumun kayıp boyutunu vurguluyor; yüzde 20 kaybetmek. </st><st c="20960">Bildiğimiz gibi kayıplar kazançtan daha ağır basar. </st><st c="21012">Bu yüzden de ikinci soruda bu acıya odaklanırız. </st><st c="21061">Ya birinci soru? </st><st c="21078">Bu soruya olumlu yanıt vermek kolaydır çünkü bu soruda kayıptan hiçbir şekilde söz edilmiyor. </st></p>
			<p><st c="21172">Bir şey ifade eder mi bilmiyoruz ama (aslında çok şey ifade edebilir) aynı kalıp meselesi sağlıkla ilgili hayati kararlarda da ortaya çıkabilir. </st><st c="21317">Ailelerin cesur kararlar alıp almamaya karar vermesine yardımcı olan sağlık profesyonelleri, yanıtın büyük ölçüde kararın ifade ediliş şekline bağlı olduğunu ortaya çıkarmış. </st><st c="21492">Olumsuz yönlere (“Yüzde 80 ihtimalle ölecek” gibi) değil de, olumlu boyutlara (“Hayatta kalma şansı yüzde 20” gibi) odaklanıldığında, insanların başarı şansı düşük prosedürlere onay verme olasılığı artıyor.</st><sup><st c="21698">8</st></sup><st c="21700"> Dileriz kayıptan kaçınma önyargısı ikilemlerinizin hiçbiri bu kadar ciddi olmaz. </st></p>
			<p><st c="21782">Kayıptan kaçınma önyargısı ve iyelik etkisi kol kola girerek, şirket katkısı gibi yollarla gelecek bedava emeklilik parasını reddetmemize de sebep olabilir. </st><st c="21939">Şirketimiz, belirli miktarda tasarruf yapmamız durumunda eşit oranda katkıda bulunmayı teklif edebilir. </st><st c="22043">Örneğin 1000 dolar biz koyarsak, onlar da 1000 dolar koyar. </st><st c="22103">Böylece bedavadan 1000 dolar gelir. </st><st c="22139">Ancak biz tasarruf etmezsek, onlar da herhangi bir katkıda bulunmaz. </st><st c="22208">Birçok insan hiç tasarruf yapmaz; diğerlerinin tasarrufu da şirketin belirlediği minimum miktara ulaşmaz. </st><st c="22314">Her iki koşulda da bedava parayı elimizin tersiyle itmiş oluruz. </st></p>
			<p><st c="22379">Paradan vazgeçmek gibi aptalca bir şeyi neden yaparız? </st><st c="22434">Bunun üç nedeni vardır. </st><st c="22458">İlki emeklilik fonumuza para yatırmamız, kayıp yaşadığımız hissi yaratır: Para harcama şansını kaybederiz. </st><st c="22565">Maaşımızı; mutfak alışverişi, gece eğlenceleri, ayın şarabı kulübü üyeliği gibi çeşitli şeylere harcarız. </st><st c="22671">Maaşın bir kısmından vazgeçmemiz, bunlardan vazgeçtiğimiz hissine yol açar. </st><st c="22747">İkinci neden, borsaya girmenin para kaybetme olasılığını ortaya çıkarmasıdır. </st><st c="22825">Sonuç: Kayıptan kaçınma önyargısı (Birazdan bu konuda daha fazla şey söyleyeceğiz). </st><st c="22909">Üçüncüsü de şirketin teklifini pas geçmenin bir kayıp hissi yaratmamasıdır. </st><st c="22985">Kazancı pas geçiyoruzdur. </st><st c="23011">Oturup sakin bir şekilde “kayıp” ile “gerçekleşmemiş kazanç” arasında küçük bir fark olduğunu anlatırken ne kadar mantıklı görünürsek görünelim, böyle davranmaz, böyle hissetmeyiz. </st><st c="23192">İnanmıyor musunuz? </st><st c="23211">Okumaya devam ederseniz kanıtlayabiliriz. </st></p>
			<p><st c="23253">Dan’in gerçekleştirdiği deneylerin birinde, insanlardan yıllık gelirlerinin 60.000 dolar olduğunu düşünmeleri istenmişti. </st><st c="23375">İşverenleri de emeklilik fonlarına maaşlarının yüzde 10’una kadar bir miktar çerçevesinde, kendi tasarrufları kadar katkıda bulunacaktı. </st><st c="23512">Katılımcılara gıda, eğlence ve eğitim giderleri söylendi. </st><st c="23570">Hepimiz gibi, bir şeylerden vazgeçmeleri gerekiyordu. </st><st c="23624">Çünkü 60.000 dolar, bu deneydeki her şeye (örneğin yaşamaya) yetmiyordu. </st><st c="23697">Emeklilik fonuna ayırdığı parayı maksimum düzeye çeken çok az insan çıktı. </st><st c="23772">Çoğunluk ise emeklilik için hiç para ayırmadı. </st><st c="23819">Böylece işverenin yapacağı katkıdan da oldu.</st></p>
			<p><st c="23863">Bu deneyin biraz farklı bir versiyonunda, katılımcılara, işverenin her ayın başında emeklilik fonlarına 500 dolara kadar katkı yapacağı söylendi. </st><st c="24010">Tek koşul, çalışanın da aynı miktarda tasarruf yapmasıydı. </st><st c="24069">Çalışanların 500 dolar koyması durumunda, işverenin ödediği 500 dolar da fonda kalacaktı. </st><st c="24159">100 dolar tasarruf yapmaları durumunda ise işveren de 100 dolar katkıda bulunacak, kalan 400 dolar tekrar şirketin hesabına yatacaktı. </st><st c="24294">Emeklilik hesabına tam para yatırmayan çalışanlar, her ay bedava para kazanma şansını kaybettikleri konusunda uyarılıyordu. </st><st c="24418">Her ay şirketin hesaba kaç para yatırdığı, çalışanın ne kadar katkıda bulunduğu, şirketin yatırdığı paranın ne kadarını geri aldığı anlatılıyordu. </st><st c="24565">Örneğin şöyle deniyordu: “Aybaşında hesabına 500 dolar yatırdık. </st><st c="24630">Sen 100 dolar katkıda bulunduğun için şirket yatırdığı 400 doları geri aldı.” Bu açıklama yaşanan kaybı net bir şekilde ortaya koyuyordu. </st><st c="24768">Bu ifade aynı zamanda kayıptan kaçınma önyargısını da tetikliyor ve çalışanlar emeklilik fonlarına yaptığı katkıyı hemen maksimum düzeye taşıyordu. </st></p>
			<p><st c="24916">Kayıptan kaçınma önyargısını ve birçok şeyin kayıp ya da kazancı vurgulayacak şekilde ifade edilebileceğini (ve kayıpların daha motive edici olduğunu) anladığımızda, seçimlerimizi (örneğin emeklilik fonumuza yapacağımız katkıyı) kendimizi uzun vadedeki esenliğimizle daha uyumlu hareket etmeye ikna edecek şekilde ifade edebiliriz.</st></p>
			<p><st c="25247">Uzun vadede esenlik demişken, kayıptan kaçınma önyargısı uzun vadeli riskleri ölçme becerimizi de olumsuz etkiler. </st><st c="25363">Bu problem, özellikle de yatırım planlarımızı etkiler. </st><st c="25418">Risk söz konusu olduğunda ve yatırımımızda düşüşler ve yükselişler gerçekleştiğinde, kısa vadedeki potansiyel kayıpların ötesine bakmakta, gelecekteki kazançları görmekte zorlanırız. </st><st c="25601">Uzun vadede hisse senetleri, tahvillerden açık ara iyi bir performans gösterir. </st><st c="25681">Ancak sadece kısa vadeye baktığımızda, acı verici kayıpların yaşanacağı çok sayıda kısa dönem söz konusu </st><br /><st c="25786">olacaktır. </st></p>
			<p><st c="25797">Hisse senetlerinin 100 günün 55’inde yükseldiğini, 45’inde düştüğünü düşünelim. </st><st c="25877">Oldukça iyi bir performans. </st><st c="25905">Ancak bu birkaç haftalık, aylık, hatta bir yıllık dönemde değil, uzun vadede gerçekleşiyor. </st></p>
			<p><st c="25997">Sorun yükseliş ve düşüş dönemlerini farklı şekillerde yaşamamızdır. </st><st c="26065">Yükseliş dönemlerinde biraz seviniriz ama düşüşlerde perişan oluruz. </st><st c="26134">Daha önce de dediğimiz gibi (mutluluğu nicel olarak ifade edebilecek olsak) düşüş dönemlerinde, yükseliş dönemlerinde yaşadığımız sevincin iki katı kadar üzüntü yaşarız. </st><st c="26304">Piyasadaki düşüşlerin üzerimizdeki etkisinin daha büyük olduğu düşünüldüğünde, genel trendin yüzde 55 yükseliş olduğunu düşünerek mutlu olmayız, yüzde 90 oranında (yüzde 45 çarpı iki) düşüş olduğunu düşünür ve mutsuz oluruz. </st></p>
			<p><st c="26529">Kayıptan kaçınma önyargısı yüzünden, borsaya kısa vadeli bakarsak acı çekeriz. </st><st c="26608">Oysa uzun vadeli bakmayı başarsak, daha fazla risk almaktan çekinmeyiz. </st><st c="26680">Hatta Shlomo Benartzi ve Dick Thaler; kısa vadedeki değil, uzun vadedeki getirileri gösterilen çalışanların emeklik fonlarını borsaya yatırma olasılığının yükseldiğini ortaya çıkardı. </st><st c="26864">Çünkü uzun vadeli bakmayı becerdiğimizde, kayıptan kaçınma önyargısı devreye giremez.</st><sup><st c="26949">9 </st></sup></p>
			<p><st c="26952">Kayıptan kaçınma önyargısı yatırım konusunda bir yığın farklı problem daha yaratabilir. </st><st c="27040">Genel anlamda, kazandıran hisseleri elden çok erken çıkarmamıza (kazançlarımızı kaybetmek istemeyiz) ve kaybettiren hisseleri elimizde gereğinden fazla tutmamıza (çünkü bu hisselerin kayıplarını nakde çevirmek istemeyiz) yol açar.</st><sup><st c="27270">10</st></sup></p>
			<p><img src="image/Tamamen_Duygusal_154.png" alt="" /><st c="27273"></st></p>
			<p><st c="27286">Koyu renkli çizgi sabit faiz oranını, gri çizgi dalgalı getiriyi gösteriyor. </st><st c="27363">Yukarıdaki grafikte paranın getirisi, aşağıdaki grafikte bu kazanç ve kayıplara verilen psikolojik tepkiler gösteriliyor; kayıptan kaçınma önyargısı nedeniyle kayıpların etkisinin iki kat güçlü olduğu hesaba katılarak. </st><st c="27582">Dikkat ederseniz, dalgalı getiri durumunda toplam kazanç miktarı daha fazla olduğu halde (yukarıdaki grafik), çok daha olumsuz bir deneyim yaşatıyor.</st></p>
			<p><st c="27731">İnsanların kısa vadeli kayıpların yarattığı acıdan kaçınmak amacıyla bulduğu çözümlerden biri korkutucu, riskli hisselerden uzak durmak ve öncelikle bonolara yatırım yapmak ya da paralarını sabit ve sıfıra yakın faiz veren tasarruf hesaplarına yatırmaktır. </st><st c="27989">Bonolarda hisse senetlerinde olduğu gibi düşüşler ve yükselişler yaşanmaz. </st><st c="28064">Kayıptan kaçınma önyargısının pençesine düşmez, perişan olmayız. </st><st c="28129">Elbette, uzun vadede büyüme potansiyelimizi azaltmamız nedeniyle, başka sebeplerden dolayı perişan olmamız mümkündür. </st><st c="28247">Ancak o an için kaybetmenin acısını yaşamamış oluruz. </st><st c="28301">Bu acıyı ancak emeklilikte yaşarız ve maalesef o zaman da fikir değiştirmek ve yatırım kararlarını gözden geçirmek için geç kalmış oluruz. </st></p>
			<p><st c="28440">Bizim tercih ettiğimiz bir diğer yaklaşım ise yatırımların durumuna bakmamaktır. </st><st c="28521">Zaman içindeki küçük dalgalanmalar konusunda çok hassassanız, çözüm yollarından biri de uzun vadeli yatırımlar yapmanız ve kararınıza sadık kalmanızdır. </st><st c="28674">Bu sayede kayıptan kaçınma önyargısının bizi etkileyerek acele kararlar vermemize yol açmasına engel olabiliriz. </st><st c="28787">Biz portföyümüze yılda bir kere bakarız (deneriz). </st><st c="28838">Kısacası, akıldışı davrandığımızı kabul eder, bu akıldışılıkla girişeceğimiz savaşı kaybedeceğimizi bilir, bu yüzden de savaştan kaçma yoluna gideriz. </st><st c="28989">Sun Tzu’nun </st><span><st c="29001">Savaş Sanatı</st></span><st c="29013">’na pek benzemese de bu yaklaşımı size de öneririz. </st></p>
			<p><span><st c="29066">Durun! </st><st c="29073">Dahası da Var!</st></span></p>
			<p><st c="29087">Birçok şirketin sundukları farklı hizmetler için tek ve toplu bir fatura çıkardığına dikkat etmiş miydiniz? </st><st c="29196">Örneğin cep telefonu operatörleri yaptığımız en ufak şey için bile para alır (SMS, arama, veri kullanımı, Federal İletişim Komisyonu ücreti, cihaz ücreti, hat bedeli vb.) ancak kibarlıkları ve çok sayıda kayıp hissi birden yaşamaktan kurtulmamıza yardım etme istekleri nedeniyle tek ve yüklü bir ödeme yapmamızı isterler. </st><st c="29518">Ne kadar güzel bir anlaşma! </st><st c="29546">Sadece tek bir kayıp hissi yaşar ama bir yığın değerli şey kazanırız. </st></p>
			<p><st c="29616">Kayıpları birleştirmek, kazançları ayrıştırmak olarak bilinen bu yaklaşım, kayıptan kaçınma önyargısını ortadan kaldırmak, çok sayıda haz verici kazanç karşılığında tek ve bir acı verici kayıp yaşatma anlayışı üzerine kuruludur. </st><st c="29845">Bir ürünün bir yığın özelliği varsa, her birini ayrı ayrı vurgulamak ve hepsi için tek ve toplu bir ücret istemek satıcının çıkarınadır. </st><st c="29982">Bu promosyon uygulaması, tüketici açısından bütünün, parçaların toplamından daha cazip görünmesini sağlar. </st></p>
			<p><st c="30089">Dini inançlarınız doğrultusunda, Tanrı’nın melekleri toplayarak Yaratılış hikâyesini anlattığını düşünebilirsiniz: “Evet, kazançları ayrıştırmanın ne işe yaradığını bilirim. </st><st c="30263">Örneğin benim dünyayı her şeyiyle yaratmam bir hafta sürdü! </st><st c="30323">Yaa! </st><st c="30328">Işıklar, balıklar, hayvanlar, ağaçlar. </st><st c="30367">Tek bir dünya için. </st><st c="30387">Tek bir dünya. </st><st c="30402">Ama insanlar altı gün sürdüğünü düşünmek istiyorsa, her gün birkaç şey yarattığıma inanıyorsa inansın. </st><st c="30505">Benim için fark etmez. </st><st c="30528">Yedinci günü de dinlenmeye ve futbola ayırırım.”</st></p>
			<p><st c="30576">Kazançları ayrıştırmanın en iyi örneklerinden biri muhtemelen tanıtıcı reklamlardır. </st><st c="30662">Sham Wow temizlik bezi, Ginsu bıçağı, 10 CD’lik 80’lerin en iyi uzun saçlı rock müzisyenleri seti; bütün bu tanıtıcı reklamlarda farklı şekillerde kullanılabilen ve yanında daha da farklı kullanımlara olanak veren ilave parçalarla birlikte gelen çok sayıda ürün tek ve düşük bir fiyata satılır. </st><st c="30957">“Üstü var! </st><st c="30968">Altı da var! </st><st c="30981">Üstelik bir değil, iki tarafı birden var! </st><st c="31023">Hemen sipariş verin!”</st></p>
			<p><st c="31044">Bu nedenle Jeff karısına evlenme teklif ederken bir tanıtıcı reklam çeker gibi yapmayı düşünmüştü: “Bana evet dersen sadece elimi tutmakla kalmayacak, kolumu, diğer elimi, diğer kolumu da tutmuş olacaksın… Bir gövde, bir baş, bir gardırop, bir miktar öğrenim kredisi, Yahudi bir kaynana ve çok daha fazlası! </st><st c="31353">Hemen evet derseniz size bir değil, iki değil, tam altı yeğen birden vereceğiz! </st><st c="31433">Her yıl hepsine doğum günü hediyeleri alma fırsatı yakalayacaksınız! </st><st c="31502">Acele edin, bu kısa süreli bir teklif. </st><st c="31541">Operatörlerimiz diz çökmüş halde evet demenizi bekliyor!” Bunu neredeyse yapacaktı. </st><st c="31625">Çünkü güzel hikâyelerden hoşlanırdı. </st><st c="31662">Ama böyle bir teklifin yaratacağı potansiyel kayıplardan çekindiği için daha risksiz, geleneksel, “Lütfen ama çok lütfen benimle evlenir misin?” yaklaşımında karar kıldı. </st><st c="31833">İşe de yaradı. </st><st c="31848">Olacak şey değil.</st></p>
			<p><span><st c="31865">Beni Batırdın</st></span></p>
			<p><st c="31879">Kayıplara kazançlardan daha fazla önem verme ve sahip olduğumuz şeylerin değerini abartma eğilimimiz, batık maliyetle bir arada oldukça etkili olur. </st></p>
			<p><st c="32029">Batık maliyet, yatırım yaptığımız bir şeyden vazgeçmekte güçlük çekmemizdir. </st><st c="32106">Bu yüzden aynı şeye yatırım yapmaya devam ederiz. </st><st c="32156">Bir başka ifadeyle, bu yatırımı kaybetmek istemeyiz. </st><st c="32209">Bu yüzden de bu kötü yatır</st><span><st c="32235">ı</st></span><st c="32237">ma para yatırır, ardından da dualar etmeye başlarız. </st><st c="32290">Bir otomobil üreticisinin CEO’su olduğumuzu ve geliştirme çalışmaları 100 milyon dolar tutan yeni bir araba üretmeyi planladığımızı düşünelim. </st><st c="32433">Gereken 100 milyonun 90 milyonunu çoktan yatırmış haldeyiz. </st><st c="32493">Derken rakibimizin bizimkinden daha çevreci, daha tasarruflu ve daha hesaplı bir arabayı bitirmek üzere olduğunu öğrendik. </st><st c="32616">Soru şu: Projeyi iptal ederek henüz yatırmadığımız 10 milyon doları mı kurtarırız, yoksa kalan 10 milyon dolarlık yatırımı da yapar ve daha kötü olduğu halde birilerinin bizim arabamızı almasını mı umarız?</st></p>
			<p><st c="32821">Şimdi yine aynı durumda olduğumuzu, ancak bu defa henüz hiç yatırım yapmadığımızı ve tahmini yatırım maliyetinin sadece 10 milyon dolar olduğunu düşünelim. </st><st c="32978">Proje üzerinde çalışmaya başlamayı planladığımız sırada rakibimizin bizimkinden daha iyi bir araba tasarladığını öğreniyoruz. </st><st c="33104">Bu durumda 10 milyon dolar yatırım yapar mıyız? </st><st c="33152">Bu karar anında (10 milyon yatırmalı mı yatırmamalı mı meselesi) her iki örnek de birbirinin aynıdır. </st><st c="33254">Ancak ilk örnekte, geriye dönüp bakmamak, halihazırda yatırmış olduğumuz 90 milyon doları görmemek kolay değildir. </st><st c="33369">İlk örnekte, birçok insan yatırım yapmaya devam edecektir. </st><st c="33428">İkinci örnekte ise para koymaya yanaşmayacaklardır. </st><st c="33480">Mantıklı bir insan her iki durumda da aynı kararı vermelidir, ancak bunu yapan pek az kişi çıkar. </st><st c="33578">Hayattaki tüm yatırımlar için aynı anlayış geçerli olmalıdır: Bir işe, kariyere, ilişkiye, eve ya da hisse senedine bugüne kadar ne kadar yatırım yapmış olduğumuzu düşünmemeli, bu yatırımın gelecekte değer kazanma olasılığının ne kadar yüksek olduğuna odaklanmalıyız. </st><st c="33846">Ancak bizler mantıklı canlılar değiliz ve bunu yapmak da kolay bir iş değil.</st></p>
			<p><st c="33922">Batık maliyetler, hayatımızın muhasebe defterinin zarar hanesine yazılan maliyetlerdir. </st><st c="34011">Sonuçta bize aittir. </st><st c="34032">Atsak atamayız, satsak satamayız ve sahiplenmeye başlarız. </st><st c="34091">Bunlara bakarken sadece harcanan parayı değil, bu parayla birlikte yapılan seçimleri, harcanan emekleri, umutları ve hayalleri de görürüz. </st><st c="34230">Böylece daha da ağırlık kazanırlar. </st><st c="34266">Bu batık maliyetlere gereğinden fazla değer vermemiz yüzünden kolay kolay vazgeçemez ve kendi kazdığımız kuyunun derinliklerine yuvarlanmaya devam ederiz.</st></p>
			<p><st c="34420">Dan’in öğrencilerine batık maliyet kavramını anlatırken kullandığı yöntemlerden biri de katılımcıların 100 dolarlık bir banknotu satın almak için teklif verdiği bir oyun oynamaktır. </st><st c="34603">Kural # 1: Açık artırma 5 dolardan başlar. </st><st c="34646">Kural # 2: Teklifler her seferinde sadece 5 dolar yükseltilebilir. </st><st c="34713">Kural # 3: Kazanan verdiği son teklif tutarında parayı öder ve 100 doları alır. </st><st c="34793">Son bir kural da en yüksek ikinci teklifi veren kişinin de verdiği teklif tutarında parayı ödemesi ama hiçbir şey kazanamamasıdır. </st><st c="34924">Oyun ilerleyerek teklifler 50 dolar, 55 dolar düzeyine ulaştığında Dan parasını çıkarmış olur. </st><st c="35019">(55 dolarlık teklifi veren 55 dolar ödeyerek 100 dolar alacak, en yüksek ikinci teklifi veren de 50 dolar ödeyecek ve hiçbir şey almayacaktır.) Bir ara biri 85 dolar teklif verir ve rakibi de 90 dolara yükseltir. </st><st c="35232">Bu noktada Dan öğrencileri durdurarak en yüksek teklifi veren kişinin 10 dolar kazanacağını (100 dolar eksi 90 dolar), ikincinin ise 85 dolar kaybedeceğini hatırlatır. </st><st c="35400">85 dolarlık teklifi verene, 95 dolara çıkıp çıkmayacağını sorar. </st><st c="35465">Kaçınılmaz olarak evet derler. </st><st c="35496">Ardından ilk kişiye de aynı soruyu sorar ve o da 100 dolara çıkmayı seve seve kabul eder. </st></p>
			<p><st c="35586">Ancak iş 100 dolara ulaşıldığında da bitmez. </st><st c="35631">Dan, 95 dolar teklif eden kişiye 105 dolara çıkıp çıkmayacağını sorar. </st><st c="35702">Daha önce de olduğu gibi, hayır demeleri durumunda verdikleri son teklif tutarında para kaybedeceklerdir: 95 dolar. </st><st c="35818">Ancak tekliflerin 100 doları aştığı bu noktada evet demeleri, para kaybedeceklerini bile bile teklif vermeleri anlamına gelecektir. </st><st c="35950">Bu defa kayıp 5 dolar olacaktır (105 dolarlık teklif eksi kazanılan 100 dolar). </st><st c="36030">Ancak bu noktadan itibaren kayıplar artmaya başlayacaktır. </st><st c="36089">Kaçınılmaz olarak, her iki katılımcı da teklif vermeye devam eder. </st><st c="36156">Bu açık artırma, ikisinden biri yaptıklarının ne kadar aptalca olduğunu fark ederek durana kadar sürer (ve duran kişi sonuçta 95 dolar daha kaybeder).</st></p>
			<p><st c="36306">Dan şöyle der: “Bu oyundan en çok parayı, 100 Euro’yu 590 Euro’ya sattığım İspanya’da kazandım. </st><st c="36403">Dürüst olmak gerekirse, insanlara en başından bunun gerçek bir oyun olduğunu söyler ve oyunun sonunda paralarını alırım. </st><st c="36524">Bu yolla daha sağlam bir ders almış olurlar. </st><st c="36569">Üstelik itibarımı da korumam gerekiyor.”</st></p>
			<p><st c="36609">Dan’in oyun-deney-dümeninde, batık maliyet etkisi, öğrencilerinin-deneklerinin-avlarının 95 Euro kazanma potansiyelinin (100 Euro eksi 5 Euro’luk başlangıç teklifi) kısa sürede 490 Euro zarara dönüşmesine yol açar. </st><st c="36825">Bu, iki şirketin kazananın her şeyi aldığı bir piyasada rekabete girmesine benzer. </st><st c="36908">Genellikle satışların tamamını ya da büyük çoğunluğunu şirketlerin biri gerçekleştirir ve diğerinin eli boş kalır. </st><st c="37023">Üç ayda bir her şirketin Ar-Ge’ye ve tanıtıma yatırım yapmaya devam mı edeceğine yoksa rekabetten vaz mı geçeceğine karar vermesi gerekir. </st><st c="37162">Bir noktada iki şirketin de birbirini piyasadan silmeye çalışmaya devam etmesi durumunda, her ikisinin de para kaybedeceğinin anlaşılmış olması gerekir. </st><st c="37315">Buna rağmen, geçmişte yapılan yatırımları yok saymanın güçlüğünden dolayı, durmak da kolay olmaz. </st><st c="37413">Bu tür piyasalardaki rekabetlerdeki (ve Dan’in oyunundaki) </st><br /><st c="37472">kilit nokta, ya baştan hiç oyuna girmemek ya da işlerin istediğimiz gibi gitmediğinin farkına çabuk bir şekilde vararak daha fazla zarar etmekten kurtulmaktır. </st></p>
			<p><st c="37632">Hal Arkes ve Catherine Blumer, batık maliyet konusunda pek sağlıklı düşünemediğimizi başka bir yolla göstermişti. </st><st c="37746">İnsanlardan 100 dolara bir kayak turu satın aldıklarını (yıl 1985) düşünmeleri istenmişti. </st><st c="37837">Ardından her anlamda daha iyi ve sadece 50 dolara başka bir tur bulduklarını ve bu turu da satın aldıklarını düşünmelerini istemişlerdi. </st><st c="37974">Daha sonra Arkes ve Blumer iki turun tarihlerinin kesiştiğini ve para iadesinin olmadığını söylemişti. </st><st c="38077">Hangi turu seçeceklerdi? </st><st c="38102">100 dolarlık vasat turu mu yoksa 50 dolarlık çok daha iyi olan turu mu? </st><st c="38174">Katılımcıların yarısından çoğu; 1) Daha az keyif vereceği 2) Her koşulda toplamda 150 dolar harcamış olacakları halde pahalı turu tercih etmişti.</st><sup><st c="38319">11</st></sup></p>
			<p><st c="38322">Batık maliyet, kişisel yaşamlarımızdaki kararlarımızı da etkiler. </st><st c="38389">Dan’in arkadaşlarından biri boşanma konusunda kararsızdı. </st><st c="38447">Bu kararsızlık tüm hayatını etkiliyordu. </st><st c="38488">Bir noktada Dan arkadaşına basit bir soru sordu: “Şu an o kişiyle hiç evlenmemiş olduğunu, son on yıldır arkadaş olduğunuzu, hakkında şu an bildiğin her şeyi bilmekte olduğunu düşün. </st><st c="38671">Evlenme teklif eder miydin?” Arkadaşı evlenme teklif etme ihtimali bulunmadığını söyledi. </st><st c="38761">Bunun üzerine Dan, “Bu durum kararın konusunda ne anlatıyor” diye sordu. </st><st c="38834">Yaşadığı bu çelişkinin ne kadarı geleceğe bakmak, geçmişte yaptığı yatırımları bir yana bırakarak gelecekte kullanabileceği zaman ve enerjiye odaklanmak yerine geçmişi düşünmesinden, bu evlilik için harcadığı zaman ve emeğe verdiği değeri abartmasından kaynaklanıyordu? </st><st c="39104">Arkadaşı Dan’in bakış açısını anlayınca boşanmaya karar verdi. </st><st c="39167">Bunun duygusuz bir yaklaşım olduğunu düşünen varsa, çiftin çocuğunun olmadığını ve batık maliyeti boş vererek olaylara farklı bir açıdan bakmanın herkesin yararına olduğunu da eklemek isteriz. </st></p>
			<p><st c="39360">Mesele, hayatın birçok alanında, geçmişte yapılan yatırımların, aynı yolda ilerlememiz gerektiği anlamına gelmemesidir. </st><st c="39480">Hatta rasyonel bir dünyada daha önce yapılan yatırımların hiçbir anlamı yoktur. </st><st c="39560">(Geçmişte yapılan yatırımlar başarısız olmuşsa batık maliyet var demektir; başarısız da olsa başarılı da olsa o harcama yapıldı. </st><st c="39689">Bitti, gitti.) Önemli olan gelecekteki değere dair öngörülerimizdir. </st><st c="39758">Kimi zaman yapılabilecek en doğru şey önümüze bakmamızdır. </st></p>
			<p><span><st c="39817">Geleceği Sahiplenin</st></span></p>
			<p><st c="39836">Bir şeye sahip olmak bakış açınızı değiştirir. </st><st c="39884">Sahip olma bilinciyle hareket etmeye başlar, kayıp ve kazançları bunu referans alarak değerlendiririz. </st><st c="39987">Bu sahip olma hissinin bizi düşürdüğü tuzaklardan kaçınmanın yollarından biri, değerlerini daha sağlıklı şekilde değerlendirmeyi başarmak amacıyla, psikolojik olarak sahip olduğumuz şeylerden uzaklaşmaktır. </st><st c="40194">Nereden geldiğimizi değil, şu anda bulunduğumuz noktayı ve yola devam etmemiz durumunda olacakları düşünmemiz gerekir. </st><st c="40313">Tabii bunu söylemesi kolay, başarması zordur. </st><st c="40359">Özellikle de yaşamlarımıza ve sahip olduğumuz şeylere (evlerimize, yatırımlarımıza ve ilişkilerimize) duygusal olarak bağlanmış, zaman ve para harcamışsak. </st></p>
			<p><st c="40515">Sahip olma hissi Bradley ailesinin, gelecekte kazanacakları şeyler (başka bir ev alabilecek para, güzel akşam yemekleri, Robert ve Roberta’nın eve yakın olan ama çok da yakın olmayan üniversitelerinin okul ücretleri) yerine, kaybettikleri şeylere odaklanmasına yol açmıştı; güzel, kendi zevklerine göre döşedikleri evleri. </st><st c="40838">Yaklaşık 90 dakikalık mesafe, Tom ve Rachel’in çocuklarını düzenli olarak ziyaret etmelerini sağlayacak kadar yakın, her hafta çamaşırlarını yıkamak zorunda kalmaktan kurtaracak kadar uzak bir mesafedir. </st><st c="41042">Çocuklarını özleyeceklerdir ama pek de değil.</st></p>
			<div>
				<aside id="footnote-006" epub:type="footnote">
					<p><sup></sup><st c="41087"> Günümüzdeki Orta Halli kentinin emlak piyasası, Arizona’nın Tucson kentinin 1987’deki emlak piyasasından çok farklıdır. </st></p>
				</aside>
			</div>
		</div>
	<div id="charCountTotal" value="41208"></div></body>
</html>
