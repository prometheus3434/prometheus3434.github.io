<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-21</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-21" lang="tr-TR" xml:lang="tr-TR">
		<div>
			<h1 id="_idParaDest-18"><span><st c="0">14 </st><br /><img src="image/Artwork_2.png" alt="" /><br /><st c="4">PARANIZI AKLINIZIN </st><br /><st c="23">YATTIĞI YERE YATIRIN</st></span></h1>
			<p><img src="image/225.png" alt="" /></p>
			<p><st c="43">Şimdi ne olacak? </st></p>
			<p><st c="61">Para konusunda nasıl yanlış düşüncelere kapıldığımızı, değeri gerçek değerle alakası olmayan yollarla değerlendirdiğimizi, bütün bunların parayı yanlış yorumlamamıza ve yanlış yollarla harcamamıza yol açtığını gördük. </st><st c="279">Perdeyi araladık, finansal beynimizin işleyişine göz attık. </st><st c="339">Alakasız etkenlere gereğinden fazla önem verdiğimizi, önemli etkenleri gözden kaçırdığımızı, önemsiz değer ipuçlarının yanlış yollara sapmamıza izin verdiğini öğrendik. </st></p>
			<p><st c="508">O halde paraya nasıl bakmamız gerekiyor? </st><st c="549">Problemlerimizin çözümü nedir?</st></p>
			<p><st c="579">Eminiz bazılarınız cevabı bulmak için arka kapağa baktı. </st><st c="637">Birçoğunuz kitapçıda bu kitaba göz atarken bu satırlara rastlamış olabilirsiniz. </st><st c="718">Eğer öyleyse, 1) Bu kitabı almak için para harcamayarak tasarruf ettiğiniz için sizi alkışlar 2) Çabalarımıza hak ettiği değeri vermediğimizi söyler 3) Burada bir özet geçeriz: Konu finansal kararlar olduğunda, önemli olan, fırsat maliyeti, yani bir şeyi satın almanın sağladığı asıl fayda ve paramızı başka şekillerde harcamaya kıyasla verdiği gerçek hazdır. </st></p>
			<p><st c="1078">Peki, tamamen rasyonel bir dünyada önem taşımaması gereken şeyler nelerdir?</st></p>
			<p><st c="1153">• Satış fiyatı ya da “tasarruf” ya da aynı anda başka şeye ne kadar para harcadığımız (görecilik)</st></p>
			<p><st c="1251">• Paramızın sınıflandırılması, nereden geldiği ve bize neler hissettirdiği (zihinsel muhasebe)</st></p>
			<p><st c="1346">• Ödeme kolaylığı (para ödemenin acısı)</st></p>
			<p><st c="1386">• Gördüğümüz ilk fiyat ya da daha önce bir şeyi satın alırken ödediğimiz fiyat (çıpalama)</st></p>
			<p><st c="1476">• Sahip olma hissimiz (iyelik etkisi ve kayıptan kaçınma)</st></p>
			<p><st c="1534">• Birilerinin çok emek harcamış gibi görünmesi (adalet ve çaba)</st></p>
			<p><st c="1598">• Şimdiki zamanın cazibesine kapılmamız (kontrol)</st></p>
			<p><st c="1648">• Bir ürün, deneyim ya da bir zımbırtının fiyatını kıyaslama kolaylığı (fiyata gereğinden fazla önem verme) </st></p>
			<p><st c="1757">Unutmayın: Bunlar satın aldığınız şeyin değerini etkilemez (öyle sansak bile). </st><st c="1836">Bunlar, tamamen rasyonel insanlar olsaydık, satın aldığımız şeyin değerini değiştirmeyecek etkenlerdir. </st><st c="1940">Ancak acayipliklerle dolu insanlar olmamız yüzünden, deneyimlerimize verdiğimiz değeri değiştirirler. </st><st c="2042">Bu acayiplikler şunlardır: </st></p>
			<p><st c="2069">• Bir şeyi tanımlayan sözcükler ve tüketim sırasında yaptığımız şeyler (dil ve ritüeller)</st></p>
			<p><st c="2158">• Gerçek doğasından çok, tüketim deneyimi konusundaki umutlarımız (beklentiler)</st></p>
			<p><st c="2238">Dil, ritüeller ve beklentiler diğer etkenlerden farklıdır, çünkü deneyimin kendisini de değiştirebilirler. </st><st c="2346">Yüzde 25 indirim ya da tek tıkla ödeme bir ürünün değerini değiştirmez. </st><st c="2418">Göl kenarında yaptığınız bir piknik sırasında şarabın üretim sürecini öğrenmeniz ve kadehinizi beyaz eldivenli bir sömeliyenin doldurması, tüm deneyimi daha anlamlı, ilginç ve değerli kılabilir. </st></p>
			<p><st c="2613">Tamamen rasyonel insanlar olsaydık dil, ritüeller ve beklentiler harcamalarımız konusundaki kararlarımızı etkilemezdi. </st><st c="2732">Ancak robot değil, insan olmamız nedeniyle, dilin, ritüellerin ve beklentilerin bizi etkilememesi gerektiğini söylemek kolay değil. </st><st c="2864">Özellikle de deneyimimizi zenginleştirdiği zamanlarda, bu etkenleri dikkate almanın bir hata olduğunu söylemek de kolay değil. </st><st c="2991">Tanımlamalar, ortam, şişe, tadım ritüeli vb. </st><st c="3036">yüzünden şaraptan daha fazla keyif almayı beklersek, gerçekten de daha fazla keyif alırız. </st><st c="3127">O halde buna izin vermek bir hata sayılır mı? </st><st c="3173">Yoksa bu parasını ödemeye razı olduğumuz bir katma değer midir?</st></p>
			<p><st c="3236">Dil, ritüeller ve beklentilerin herhangi bir değerlendirmeye katılması iyi bir şey olabilir de olmayabilir de. </st><st c="3348">Kesin olan şey, bu katma kararını bizim vermemiz gerektiğidir. </st><st c="3411">Daha fazla değer yaratma adına akıldışı davranma kararını başkalarının etkisinde kalmadan vermemiz gerekir. </st><st c="3519">Sahip olduğumuz bu farkındalık ile bir kadeh şaraptan, sırf dolduruluş şekli yüzünden, daha fazla keyif alıp almayacağımıza ve ne zaman alacağımıza biz karar verebiliriz. </st></p>
			<p><st c="3690">Dürüst olmak gerekirse, dilin, ritüellerin ve beklentilerin olmadığı bir dünyada yaşamak isteyeceğimizden emin değiliz; her şeyi tamamen duygusuz bir şekilde deneyimleyeceğimiz bir dünya. </st><st c="3878">Böylesi kulağa pek eğlenceli gelmiyor. </st><st c="3917">Biz sadece bu önemli unsurların kullanımının bizim kontrolümüzde olduğundan emin olmak istiyoruz. </st></p>
			<p><st c="4015">İşte bu kadar basit. </st><st c="4036">Artık görecilikten beklentilere dek para hakkındaki düşüncelerimizi ve para hakkındaki düşüncelerimizi etkileyen akıldışı önyargıları biliyorsunuz. </st><st c="4184">Bundan böyle finansal kararlarınızı bunları aklınızda tutarak verebilirsiniz.</st></p>
			<p><st c="4261">O kadar da kolay değil. </st><st c="4286">Oldukça göz korkutucu. </st><st c="4309">Size ne yapmanız gerektiği yerine neden aptalca hatalar yaptığınızı anlatmamızın bir nedeni var. </st><st c="4406">Öncelikle, hangi durumda hangi davranışın doğru olacağını bilemiyoruz. </st><st c="4477">Kimse bilemez. </st><st c="4492">Bir diğer neden de size balık vermek yerine balık tutmayı öğretmek istememiz. </st><st c="4570">Böylece dilerseniz, gelecekte daha güzel balıklar tutabilirsiniz. </st><st c="4636">Bunun pek adil olmadığı da söylenebilir; bir yığın şey anlatıp eyvallah demişiz gibi oldu. </st><st c="4727">Başınızın belada olduğunu söyleyerek kaçıp gidiyoruz. </st><st c="4781">“Lanetlendik” diyerek kahkaha atıyoruz. </st></p>
			<p><st c="4821">Ama lanetlendiğimizi düşünmüyoruz. </st><st c="4856">Oldukça iyimseriz. </st><st c="4875">Para konusunda yaptığımız hataların birçoğunu aşacak gücün, içimizde olduğuna inanıyoruz. </st></p>
			<p><st c="4965">Kafamıza koyarsak, bireysel ve kolektif olarak finansal konularda daha iyi kararlar verebiliriz. </st><st c="5062">Bu yolda atılacak ilk adım farkına varmaktır ve bunu başardık. </st><st c="5125">Bir sonraki adım ise bu farkındalığı etkin bir plana, somut adımlara, değişime dönüştürmek olmalıdır. </st></p>
			<p><st c="5227">Hatalarımızın birçoğunu incelemiş olduğumuza göre, daha iyi bir gelecek kurmamıza yardımcı olacak araçlar keşfetmek üzere davranışlarımızın nüanslarına bakmaya başlayabiliriz. </st><st c="5403">Davranış ekonomisinden çıkarılacak temel derslerden biri, içinde bulunduğumuz ortamdaki küçük değişikliklerin büyük fark yaratabileceğidir. </st><st c="5543">Bu yaklaşım doğrultusunda, genel anlamda tüm kararlarımızı, özellikle de finansal kararlarımızı geliştirme yolunda atılacak ilk adımın insanlığın zaaflarını anlamak olduğuna inanıyoruz. </st></p>
			<p><st c="5729">Değer konusunda yaptığımız hatalardan kaçınmak, bu hataları düzeltmek ya da azaltmak için bireysel olarak neler yapabileceğimizi ele alarak başlayalım. </st></p>
			<p><span><st c="5881">Fırsat maliyetini görmezden geliriz</st></span></p>
			<p><st c="5916">Yaptığınız işlemleri fırsat maliyeti bağlamında değerlendirin; bir şey alırken nelerden vazgeçtiğinizi düşünün. </st><st c="6029">Örneğin parayı zamana çevirebiliriz; bir şeyin parasını ödemek için kaç saat, kaç ay çalışmamız gerekiyor?</st></p>
			<p><span><st c="6135">Her şeyin göreli olduğunu unuturuz</st></span></p>
			<p><st c="6170">Bir indirim gördüğünüzde, o şeyin eskiden kaça satıldığını, ne kadar tasarruf ettiğimizi düşünmemeliyiz. </st><st c="6276">Bunun yerine, gerçekte kaç para harcayacağımıza bakmalıyız. </st><st c="6336">Fiyatı 100 dolardan 60 dolara inen bir tişört aldığınızda 40 dolar kazanmıyor, 60 dolar harcıyorsunuz. </st><st c="6439">Susan teyzenin cebine 40 dolar girmemiş, sırtına çirkin bir tişört geçirmişti. </st><st c="6518">Daha doğrusu, yeğeninin sırtına. </st></p>
			<p><st c="6551">Büyük, karmaşık işlemler söz konusu olduğunda, yaptığımız harcamayı bölümlere ayırmayı deneyebiliriz. </st><st c="6653">Yani ev ya da araba gibi birçok opsiyonel seçenek sunan bir şey satın aldığımızda, ilave her opsiyonu ayrı ayrı değerlendirmeliyiz. </st></p>
			<p><st c="6785">Yüzdelerle düşünmemeye gayret etmeliyiz. </st><st c="6826">Bir veri yüzdeler halinde sunulduğunda (örneğin yönetilen varlıkların yüzde 1’i), üşenmeyerek, gerçekte ne kadar paranın söz konusu olduğunu hesap etmeliyiz. </st><st c="6984">Cebimizdeki para somuttur; mutlak bir değere sahiptir; 100 dolar 100 dolardır. </st><st c="7063">Bunun 1000 dolarlık bir harcamanın yüzde 10’u ya da 100.000 dolarlık bir harcamanın yüzde 1’i olması bir şey değiştirmez. </st><st c="7185">Sonuçta bu parayla yine 100 paket şeker satın alınır. </st></p>
			<p><span><st c="7239">Kategorize ederiz</st></span></p>
			<p><st c="7256">Bütçe yapmak yararlı olabilir. </st><st c="7288">Ancak şu ilkeyi unutmamalısınız: Para mübadele edilebilir bir şeydir. </st><st c="7358">Tüm bir dolarlar aynı değerdedir. </st><st c="7392">Paranın nereden geldiğinin (çalışarak kazanmamız, miras kalması, piyangoda ikramiye kazanmamız, banka soygunu ya da bir caz dörtlüsünde basçı olarak sahneye çıkmamız) bir önemi yoktur. </st><st c="7577">Sonuçta bizim paramızdır ve genel “bizim </st><br /><st c="7618">paramız” hesabında durur. </st><st c="7644">Kendinizi “belirli hesaplardaki” paraları har vurup harman savururken bulursanız (sırf bu paranın zihninizdeki “ikramiye” ya da “piyango” hesabında durmasından dolayı) durup düşünmeniz ve kendinize bunun da diğer paralar gibi bir para olduğunu, bizim paramız olduğunu hatırlatmanız gerekir. </st></p>
			<p><st c="7935">Aynı zamanda harcamalarımızı kategorize etmek amacıyla zihinsel muhasebe yöntemini kullanmanın, düzenli ve anlık fırsat maliyeti hesabı yapamayanlar açısından, yararlı bir bütçe aracı olduğunu da aklınızda tutmalısınız. </st><st c="8155">Yani hepimiz açısından. </st><st c="8179">Ancak bu potansiyel tehlikeler barındıran bir araçtır. </st><st c="8234">Çünkü bir yandan para kullanımı konusunda tutarsız davranmaya sevk eder, bir yandan da doğru kullanılması durumunda, paramızı harcarken belirli sınırlar dahilinde hareket etmemize yardımcı olur. </st></p>
			<p><span><st c="8429">Acıdan kaçarız</st></span></p>
			<p><st c="8443">Para ödemenin acısı, parayla uğraşırken karşımıza çıkan en alengirli ve en netameli sorun olabilir. </st><st c="8544">Belirli ölçüde para ödeme acısı seçeneklerimizin değerini ve bunların fırsat maliyetlerini düşünmemize yardımcı olur. </st><st c="8662">Bu acı bir şey alırken bir an durmamızı, paramızı hemen oracıkta harcamamızın gerekip gerekmediğini düşünmemizi, yani fırsat maliyetini hesaplamamızı sağlar. </st></p>
			<p><st c="8820">Sorun, elbette ödeme sistemlerini kuran insanların, bizim bu alternatifleri değerlendirme isteğimizi paylaşmamasıdır. </st><st c="8938">Bu nedenle, ödeme acısının en iyi çözümü “kredi kartı kullanmayın” gibi basit bir yöntem olabilir. </st><st c="9037">Ya da “her para harcayışınızda kendinizi yumruklayın ki ne yaptığınızın farkına varın” gibi daha basit bir çözüm söz konusu olabilir. </st><st c="9171">Ancak bu sürdürülebilir bir finansal plan olmayacak, er geç hastane faturaları tasarruflarımızı aşacaktır. </st></p>
			<p><st c="9278">Gerçekçi olmak gerekirse, kredi kartı kullanmayı bir anda bırakmayız. </st><st c="9348">Ancak yeni finansal teknolojilere, özellikle de daha az dikkat ve zaman harcamamızı gerektiren, paramızla vedalaşmamızı kolaylaştıran teknolojilere kuşkuyla yaklaşmamız gerekir. </st><st c="9526">Yakında göz kırparak ödeme yapmamıza olanak sağlayacak teknolojiler de çıkar. </st><st c="9604">Böyle bir şeyi sakın kullanmayın. </st></p>
			<p><span><st c="9638">Kendimize güveniriz</st></span></p>
			<p><st c="9657">Kendimize (geçmişteki yargılarımıza, seçimlerimize ve karşılaştığımız fiyatlara tepkilerimize) güvenmemiz normalde iyi bir şey olarak kabul edilir. </st><st c="9806">Kişisel gelişim guruları “içgüdülerine güven” diye haykırır (ve karşılığında yüklü bir ücret alır). </st><st c="9906">Ancak bu her zaman iyi bir fikir değildir; özellikle de harcamalar konusunda. </st><st c="9984">Konu harcamalar olduğunda, geçmişteki kararlarımıza güvenmemiz çıpalama, gütme ve keyfi uyum problemlerini daha da ağırlaştırır. </st><st c="10113">Bu yüzden görünüşte “tesadüfi” sayıları, dikkat çekici bir şekilde yerleştirilen üreticinin önerdiği satış fiyatlarını ve akıl almaz derecede pahalı ürünleri sorgulamalıyız. </st><st c="10287">2000 dolarlık bir ayakkabı ya da 150 dolarlık bir sandviç gördüğünüzde, en pahalı ikinci ayakkabıya ya da sandviçe ya da ayakkabı sandviçine dikkat edin. </st></p>
			<p><st c="10441">Başkalarının belirlediği fiyatların yanı sıra kendi belirlediğimiz fiyatları da sorgulamalıyız. </st><st c="10537">Daha önce de aynı parayı ödedik diye bir latteye 4 dolar ödemekten kaçınmalıyız. </st><st c="10618">Arada sırada durup alışkanlıklarımızı sorgulamalıyız. </st><st c="10672">Geçmişteki harcamalarından ders çıkarmayanlar aynı hataları tekrarlamakla lanetlenmiştir. </st></p>
			<p><st c="10762">Kendinize bir latteye 4 dolar, kablolu televizyona ayda 140 dolar ödemeye ya da spor salonunda bir saat boyunca yürümeye çabalarken telefonumuza bakmak için park yeri aramaya değip değmeyeceğini sormalısınız. </st></p>
			<p><span><st c="10971">Sahip olduğumuz ve kaybedebileceğimiz şeylerin değerini abartırız</st></span></p>
			<p><st c="11036">Evde yapacağımız tadilatın evin değerini artıracağından emin olmamalıyız. </st><st c="11111">Zevklerin farklı olacağını, başka insanların olaylara </st><br /><st c="11165">farklı gözlerle bakacağını kabullenmeliyiz. </st><st c="11209">Tadilat, ayaklarınız yere bastığı, bunun evin değerini sadece sizin gözünüzde artırabileceğini kabullendiğiniz sürece iyidir. </st></p>
			<p><st c="11335">Deneme tekliflerine ve promosyonlara kuşkuyla yaklaşmalıyız. </st><st c="11396">Pazarlamacılar, bir şeyi sahiplendiğimiz andan itibaren daha fazla değer vereceğimizi ve vazgeçmekte zorlanacağımızı bilir. </st></p>
			<p><st c="11520">Batık maliyet kurtarılamaz. </st><st c="11548">Bir parayı harcadıysanız, geri dönüşü yoktur. </st><st c="11594">Geçmiş geçmiştir. </st><st c="11612">Karar verirken sadece şu anda bulunduğunuz konumu ve gelecekte bulunacağınız konumu düşünün. </st><st c="11705">Batık maliyetlerin gelecekteki kararlarımızı etkilemesi gerektiğini düşünebilirsiniz, ancak etkilemez. </st><st c="11808">Dört yaşındaki milyonlarca </st><span><st c="11835">Karlar Ülkesi</st></span><st c="11848"> hayranının anne babalarına bağırdığı gibi bağırmalıyız: “Bırak gitsin! </st><st c="11920">Bırak gitsiiiin!”</st></p>
			<p><span><st c="11937">Adalet ve çaba kaygısı taşırız</st></span></p>
			<p><st c="11968">Hepimizin hayatımızın bir döneminde (belki beş yaşında salıncaktan atıldığımızda, belki 35 yaşında hak ettiğimiz terfiyi alamadığımızda) öğrendiğimiz bir ders vardır: Hayat adil değildir. </st><st c="12157">Üzgünüz. </st></p>
			<p><st c="12166">Bir şeyin fiyatının adil olup olmadığına takılmayalım; bunun yerine bizim için değerini dikkate alalım. </st><st c="12270">Bizim açımızdan değerli bir şeyden (evimize ulaşmak, bilgisayarımızı kurtarmak, karda kışta bir ulaşım aracı bulmak) sırf adaletsiz bulduğumuz hizmet sunucuyu cezalandırmak için vazgeçmemeliyiz. </st><st c="12465">Muhtemelen onlar ders almayacak, biz de yağmurda ıslandığımızla, karda üşüdüğümüzle, bilgisayarımızdaki dosyaları kaybettiğimizle kalacağız. </st></p>
			<p><st c="12606">Bir şeyin fiyatının adil olup olmadığı, çok çaba harcanıp harcanmadığı konusunda yanılmamız da mümkün. </st><st c="12709">Bilgi ve uzmanlığın bir değeri olduğunu da kabullenmeliyiz. </st><st c="12769">Çilingirlerin, ressamların, paraya dair kitapların yazarlarının yaptıkları işlerin değeri harcadıklarına tanık olduğumuz zaman ve çabadan değil, hayatları boyunca uzmanlaşmak için harcadıkları zaman ve çabadan kaynaklanır. </st><st c="12992">Ustalar yaptıkları işi zahmetsiz bir şekilde yapıyor gibi görünme sanatında ustalaşmıştır, ancak aslında hiç de zahmetsiz değildir. </st><st c="13124">Picasso’nun resimlerinden ebeveynliğe dek kimi işler, göründüğü kadar kolay değildir.</st></p>
			<p><st c="13209">Sahte çaba tuzağına düşmemeye de gayret edelim. </st><st c="13258">Fazla şeffaflık karşısında da temkinli olmalıyız. </st><st c="13308">Bir danışman 10.000 dolarlık fatura dışında ortaya somut bir şey çıkarmadığı çalışma sürecinde çektiği tüm sıkıntıları anlatıyorsa, bir daha düşünün. </st><st c="13458">Bir web sayfasında sadece ilerlemeyi gösteren bir çubuk ve ödeme yapın butonu varsa, aramaya devam edin. </st><st c="13563">Eşimiz bulaşık makinesini doldururken inliyor, sızlıyor, feryat figan ağlıyor, kıvranıyor, acı çekiyor gibi yapıyorsa, bu durumda ona ayak masajı yapmayı teklif edebilirsiniz. </st><st c="13739">Ne olur ne olmaz. </st></p>
			<p><span><st c="13757">Dilin ve ritüellerin sihrine inanırız</st></span></p>
			<p><st c="13794">Büyük 20. </st><st c="13805">yüzyıl filozofları Public Enemy (aynı zamanda hip hop müzik grubudur) net bir şekilde ortaya koymuştur: “Aldatıcı reklamlara aldanma.” Bir şey, süreç, bir şeyi tüketme deneyimi uzun uzun ve abartılı şekilde tanımlanıyorsa, muhtemelen herhangi bir somut değer yaratmayan bu tanıma ve sürece para ödüyoruzdur.</st></p>
			<p><st c="14112">Değerle alakasız çaba göstergelerine karşı temkinli olun: El yapımı bir çekice para vermenizin pek bir gereği yoktur. </st></p>
			<p><st c="14231">Aynı zamanda dilin ve ritüellerin deneyimin niteliğini değiştirebileceğini aklınızda tutun. </st><st c="14323">Yani dilerseniz, deneyiminizi zenginleştirmek amacıyla bunlardan yararlanabilirsiniz. </st></p>
			<p><span><st c="14409">Beklentileri gerçeğe dönüştürürüz</st></span></p>
			<p><st c="14442">Beklentiler bir şeyin iyi (ya da kötü, leziz, iğrenç) olacağına inanmamızı sağlar ve o şeyin özünü değiştirmediği halde algımızı ve deneyimimizi değiştirir. </st><st c="14600">Bu beklentilerin kaynağına dikkat etmeliyiz; hayal kurmanın ya da arzulamanın keyfi mi yoksa markaların, önyargıların, sunumların etkisiyle kapıldığınız </st><br /><st c="14753">akıldışı fikirler mi olduğunu bilmelisiniz. </st><st c="14797">Ya da birçok büyük filozof ve vasat grafik tasarımcının söylediği gibi, “Bir kitabı kapağına bakarak yargılamamalısınız”.</st></p>
			<p><st c="14918">Dil ve ritüeller konusunda olduğu gibi, beklentilerin de deneyimlerimizi değiştirebileceğini hatırlatmak isteriz. </st><st c="15033">Bu beklentileri kendi çıkarımıza da kullanabiliriz, başkalarının bizden yararlanmak için kullanmasına da izin verebiliriz. </st></p>
			<p><st c="15156">Bir şişe şarap aldığımızda, kendimizi şarabın ödediğimizden 20 dolar daha fazla edeceğine inandırmak isteyebiliriz. </st><st c="15272">Hava almasını, aromasının yayılmasını sağlayabilir, bütün bu </st><br /><st c="15333">numaraların deneyimimizi güzelleştireceğinin bilinciyle, şık bir kadehe doldurabiliriz. </st><st c="15421">Bu beklentileri kullanmaktır. </st></p>
			<p><st c="15451">Bizim karşı çıktığımız şey, birilerinin bizi kandırarak bir şişe şaraba değerinden 20 dolar fazla ödememize yol açmasıdır. </st><st c="15574">Sömeliyeler, bağbozumundan, tanenlerden, ödüllerden, belgelerden, yorumlardan, mürver esintisinden söz ederek, şarabın çok değerli olduğuna inanmamızı sağlar. </st><st c="15733">İşte bu da beklentiler aracılığıyla kullanılmaktır. </st></p>
			<p><st c="15785">Gerçek nedir? </st><st c="15799">Şarabın, bir robotun ölçeceği nesnel tadı mıdır? </st><st c="15848">Yoksa bu tat beklentilerimizi ve çevremizdeki psikolojik etkenleri de içermeli midir? </st><st c="15934">Aslına bakarsanız, ikisi de gerçektir. </st><st c="15973">Aynı şaraptan iki şişe olduğunu, ancak şişelerden birinin farklı şekilde, renkte olduğunu, farklı bir etiket taşıdığını ve farklı yorumlar yapıldığını düşünün. </st><st c="16133">Beklentilerimiz, bu iki şişeye dair çok farklı deneyimler yaşamamızı sağlar. </st><st c="16210">Oysa gözü kapalı bir tadım testi (ya da robot tarafından gerçekleştirilen tadım) her iki şişenin tadının da aynı olduğunu ortaya çıkaracaktır. </st></p>
			<p><st c="16353">Ancak kör robotlar gibi yaşamayız. </st><st c="16388">(Doğrusu, yapay zekâ ve nöroloji alanındaki tüm gelişmelerden haberimiz yok. </st><st c="16465">O yüzden belki de öyle yaşıyoruzdur. </st><st c="16502">Ama çoğumuz insanlığını korumaya devam ediyor.) Beklentilerimizin bir şişe şaraptan alacağımız zevki artırdığı gerçekliği de yok saymamalıyız. </st><st c="16645">Böyle bir şey mümkün. </st><st c="16667">Ve de gerçek.</st></p>
			<p><st c="16680">Yani kandırılma ile kendimizi kandırma arasında bir seçim yapmamız gerekir. </st><st c="16757">Başkaları tarafından istemeden ya da farkında olmadan kandırılmayı istemeyiz. </st><st c="16835">Ancak kendimizi kandırmamızda ya da kendimizi kandırabileceğimiz bir sistem tasarlamamızda sakınca yoktur. </st><st c="16942">Mutfak tezgâhının başında dikilerek yemek yiyen herkes (yani herkes) aynı yemeği yemek odasında, hoş bir ambiansta yemenin daha keyifli geleceğini bilir. </st></p>
			<p><span><st c="17096">Parayı fazla önemseriz</st></span></p>
			<p><st c="17118">Fiyat, bir şeyin değerini gösteren özelliklerden sadece biridir. </st><st c="17184">Kolayca anlayabileceğimiz tek özellik olsa da, tek önemli özellik fiyat değildir. </st><st c="17266">Ölçülmesi zor olsa bile, diğer kriterleri de dikkate almaya çalışın. </st><st c="17335">Hepimiz bu dalgalı belirsizlik denizinde sürükleniyoruz; denize düşenin yılana sarılması misali, bir başkasının değere dair fikrine (yani fiyata) sarılmayın. </st><st c="17493">Fiyat dediğiniz şey bir rakamdan ibarettir ve kararın önemli bir parçası olsa da, her şey fiyattan ibaret değildir. </st></p>
			<p><img src="image/Artwork_21.png" alt="" /></p>
			<p><span><st c="17609">NEDEN ARAŞTIRMA YAPMALISINIZ?</st></span></p>
			<p><st c="17638">Araba galerilerinde (çok şey bilen) satıcılarla (pek az şey bilen) bizler arasında benzersiz bir bilgi asimetrisi söz konusudur. </st><st c="17768">Araba satıcıları bu bilgi eksikliğinden yararlanır ve aslına bakarsanız bazı müşterileri daha çok kullanır. </st><st c="17876">Kimleri mi? </st><st c="17888">Kadınları ve azınlıkları!</st></p>
			<p><st c="17913">Dolayısıyla, bazı insanların galeriye gitmeden önce internette araştırma yapmaları daha hayırlıdır. </st><st c="18014">Bu bilgiyle donanmak kimin daha fazla işine yarayacaktır? </st><st c="18072">Aynı grupların: Kadınlar ve azınlıklar. </st></p>
			<p><st c="18112">Araba galerileri, kafa karıştırmak üzere tasarlanmış, bir yığın para tuzağı ve kültürel önyargı barındıran ticarethanelerdir, ancak buradan çıkarılacak ders her yerde geçerlidir: Diğerlerinden daha az şey bildiğimiz ve bu bilgi eksikliğinin aleyhimize kullanıldığı zamanlarda (yani hayatımızın büyük kısmında ve her türden ikna ustası karşısında) dersimizi biraz çalışmanın çok faydasını görebiliriz.</st><sup><st c="18512">1</st></sup></p>
			<p><img src="image/Artwork_21.png" alt="" /></p>
			<p><span><st c="18514">Genel anlamda</st></span></p>
			<p><st c="18527">Bir şeyin değerine dair herhangi bir fikrimiz olmadığında, araştırma yapmamız gerekir. </st><st c="18615">İnternete girin, araştırın, soruşturun. </st><st c="18655">Ulaşabileceğimiz bol miktarda bilgi elimizin altındayken (“internet” diye bir şey var) bilgiyle donanmamamız için herhangi bir neden yoktur. </st><st c="18796">Bir haftanızı bir sakızın fiyatını araştırmaya harcamanızı istemeyiz ama bir araba almak için galeriye gitmeden önce birkaç gün, en azından birkaç saat araştırma yapmamızda fayda vardır.</st></p>
			<p><st c="18982">Bilinçlenmemiz gerekir. </st><st c="19007">Sadece satın alacağımız potansiyel şeyler konusunda değil, kendimiz, önyargılarımız ve paraya dair yaptığımız hatalar konusunda da bilinçlenmeliyiz. </st></p>
		</div>
	<div id="charCountTotal" value="19156"></div></body>
</html>
