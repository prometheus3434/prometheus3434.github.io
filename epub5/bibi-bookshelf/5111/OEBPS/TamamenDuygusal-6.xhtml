<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-6</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-6" lang="tr-TR" xml:lang="tr-TR">
		<div>
			<h1 id="_idParaDest-3"><span><st c="0">1 </st><br /><img src="image/Artwork_2.png" alt="" /><br /><st c="3">KUMAR OYNAMAYIN</st></span></h1>
			<p><img src="image/15.png" alt="" /></p>
			<p><st c="18">George Jones’un</st><sup><span id="footnote-000-backlink"><a epub:type="noteref" href="TamamenDuygusal-6.xhtml#footnote-000"><st c="34">[1]</st></a></span></sup><st c="38"> biraz stres atmaya ihtiyacı var. </st><st c="72">Stresli bir işi var, çocuklar evde kıyameti koparıyor ve kıt kanaat geçiniyor. </st><st c="151">Bu nedenle, Las Vegas’a düzenlenen bir şirket seyahatinde soluğu kumarhanede alıyor. </st><st c="236">Arabasını, devlet tarafından finanse edilen, dikkat çekici şekilde bakımlı yolun sonundaki ücretsiz otoparka bırakıyor ve peş peşe dizilen kumarhaneler evrenine yöneliyor.</st></p>
			<p><st c="407">Duyduğu sesler onu kendine getiriyor: Seksenlerin müziği, yazarkasa tıkırtıları, binlerce kollu makineden yayılan para şıkırtıları. </st><st c="540">Kendi kendine ne zamandır bu kumarhanedeyim diye düşünüyor. </st><st c="600">Ortalıkta saat yok. </st><st c="620">Ancak kollu makinelere tüneyen ihtiyarlara bakınca, yıllardır buradaymış gibi hissediyor. </st><st c="710">Oysa muhtemelen beş dakika oldu. </st><st c="743">Girişten fazla uzaklaşmış olamaz. </st><st c="777">Ama girişi göremiyor… Ya da çıkışı… Ya da kaçabileceği </st><br /><st c="832">herhangi bir pencere, koridor, herhangi bir yer. </st><st c="881">Sadece yanıp sönen ışıklar, yarı çıplak garsonlar, dolar işaretleri ve kendinden geçmiş ya da yıkılmış halde insanlar… Arası yok. </st></p>
			<p><st c="1011">Kollu makineler? </st><st c="1028">Elbette. </st><st c="1037">Neden olmasın? </st><st c="1052">İlk çevirişinde yüklü bir parayı kıl payı kaçırıyor. </st><st c="1105">Bunun üzerine sonraki 15 dakikayı kaçırdığı parayı yakalayabilmek adına makineye para akıtarak geçiriyor. </st><st c="1211">Hiç kazanamıyor. </st><st c="1228">Ama birkaç kez daha kıl payı kaçırmayı başarıyor.</st></p>
			<p><st c="1277">Cüzdanındaki o gereksiz bozuk paralar tükenince ATM’den 200 dolar çekiyor (alınan 3,5 dolarlık işlem ücretini dert etmiyor; nasılsa kazandığı anda bu parayı telafi edecek) ve 21 masasına oturuyor. </st><st c="1475">10 adet gıcır gıcır 20 dolarlık banknot karşılığında krupiye kendisine bir avuç kırmızı plastik marka veriyor. </st><st c="1586">Markaların üzerinde kumarhanenin logosu var: Tüyler, ok ve bir Kızılderili çadırı. </st><st c="1669">Üzerlerinde 5 dolar yazıyor ama kesinlikle para gibi görünmüyorlar. </st><st c="1737">Daha çok oyuncağa benziyorlar. </st><st c="1768">George markaları parmaklarının arasında gezdiriyor, masada sektiriyor, insanların önlerindeki yığınların eriyip gitmesini, krupiyenin önündeki gökkuşağının giderek büyümesini izliyor. </st><st c="1952">Krupiye kadından insaflı davranmasını istiyor. </st><st c="1999">“Tatlım, istersen bunların hepsini kazanabilirsin. </st><st c="2050">Nasılsa benim param değil.”</st></p>
			<p><st c="2077">Sevimli, dost canlısı bir garson George’a bedava bir içki ikram ediyor. </st><st c="2150">Bedava! </st><st c="2158">Çok kârlı bir iş bu. </st><st c="2179">Şimdiden kazanmaya başladı bile. </st><st c="2212">Plastik oyuncak markalardan birini garsona bahşiş olarak veriyor. </st></p>
			<p><st c="2278">George oynuyor. </st><st c="2294">Bazen eğleniyor. </st><st c="2311">Bazen hiç eğlenmiyor. </st><st c="2333">Biraz kazanıyor, biraz kaybediyor. </st><st c="2368">Bazen şansı yaver gidiyor gibi görünüyor. </st><st c="2410">Bunun üzerine bahsi iki katına çıkarıyor; iki yerine dört, üç yerine altı marka koyuyor. </st><st c="2499">Sonunda 200 dolarının tamamını kaybediyor. </st><st c="2542">Yine de bir anda önünde bir yığın marka biriken, ardından yeni markalar almak için deste deste para harcayan masa arkadaşlarına uymamayı başarıyor. </st><st c="2690">Masadakilerin kimileri sakin, kimileri ise “beklediği kart başkasına gelince” sinirleniyor. </st><st c="2782">Hiçbiri bir saat içinde 500-1000 dolar kaybetmeyi göze alabilecek tiplere benzemiyor. </st><st c="2868">Buna rağmen, bu durum sürekli yaşanıyor. </st></p>
			<p><st c="2909">George, o günün sabahında, kahvesini oteldeki odasında su kaynatarak içerek 4 dolar tasarruf edeceğini düşünerek, girmek üzere olduğu kafenin kapısından dönmüştü. </st><st c="3072">Akşamında ise 5 dolarlık markaları güzünü kırpmadan masaya fırlatmıştı. </st><st c="3144">Kibarlığından dolayı birini de krupiyeye bahşiş olarak verdiğini hatırladıkça kahroluyor.</st></p>
			<p><span><st c="3233">Burada Neler Oluyor?</st></span></p>
			<p><st c="3254">Kumarhaneler bizi paramızdan ayırma sanatı konusunda ustalaşmış yerlerdir. </st><st c="3330">Dolayısıyla konuya buradan girmek bir parça haksızlık sayılabilir. </st><st c="3397">Yine de George’un deneyimi bize çok daha masum ortamlarda bile yaptığımız psikolojik hatalar konusunda bir fikir veriyor. </st></p>
			<p><st c="3519">Aşağıda, kumarhanelerin baş döndürücü ışıkları altına gizlenen etkenlerden bazılarını göreceksiniz. </st><st c="3619">İlerleyen bölümlerde her birini daha ayrıntılı ele alacağız.</st></p>
			<p><span><st c="3679">Zihinsel Muhasebe:</st></span><st c="3698"> George sabah kahve parasından tasarruf etme kararından da anlaşılacağı gibi, maddi durumu konusunda kaygılar taşıyor. </st><st c="3817">Buna rağmen, kumarhanede 200 doları gözünü kırpmadan harcıyor. </st><st c="3880">Bu çelişkinin nedenlerinden biri, kumarhanede yaptığı harcamayı, kahveden farklı bir “zihinsel muhasebe” ile değerlendirmesi. </st><st c="4006">Parasını plastik markalara dönüştürerek, kendisine bir “eğlence fonu” yaratıyor. </st><st c="4087">Diğer harcamalar ise hâlâ “gündelik masraflar” sınıfına giriyor. </st><st c="4152">Bu numara, iki farklı harcama konusunda farklı şeyler hissetmesini sağlıyor. </st><st c="4229">Oysa her ikisi de aslında aynı hesabın birer parçası: “George’un parası.”</st></p>
			<p><span><st c="4302">Bedavanın Bedeli:</st></span><st c="4320"> Bedava park yeri ve bedava içki George’u heyecanlandırır. </st><st c="4379">Ancak bu “bedava” şeyler, George’un kumarhaneye keyifle girmesine ve muhakeme gücünü yitirmesine yol açar. </st><st c="4486">Yani bu “bedava” şeylerin aslında ağır bir bedeli vardır. </st><st c="4544">“Hayattaki en güzel şeyler bedavadır” diye bir söz vardır. </st><st c="4603">Olabilir. </st><st c="4613">Ancak bedava şeyler genellikle beklenmedik bedeller ödetir.</st></p>
			<p><span><st c="4672">Para Ödemenin Verdiği Acı:</st></span><st c="4699"> George, renkli kumarhane markalarıyla kumar oynarken ya da bahşiş verirken para harcıyor gibi gelmiyor. </st><st c="4804">Daha çok, bir oyun oynadığını hissediyor. </st><st c="4846">Her bir markayla birlikte para kaybetmekte olduğunun farkına varmayan George, seçimlerini düşünmeden yapmaya, kararlarının sonuçlarını hesaba katmamaya başlıyor. </st><st c="5008">Plastik markaları harcamak gerçek kâğıt para harcamaya benzemiyor. </st><st c="5075">Bu yüzden de markaları saçıp duruyor. </st></p>
			<p><span><st c="5113">Görecilik:</st></span><st c="5123"> George’un (kendisine bedava içki ikram eden) garsona verdiği 5 dolar bahşiş ya da ATM’ye ödediği 3,5 dolar komisyon, 21 masasında duran marka yığınları ya da ATM’den çektiği 200 dolara kıyasla önemsiz görünüyor. </st><st c="5336">Bunlar görece küçük paralar ve bu görecilik harcamaya devam etmesini kolaylaştırıyor. </st><st c="5422">Öte yandan, o günün erken saatlerinde, 4 dolarlık kahve, otel odasındaki sıfır dolarlık kahveye kıyasla, harcanamayacak kadar çok gelmiştir. </st></p>
			<p><span><st c="5563">Beklentiler:</st></span><st c="5575"> Para görüntüleriyle ve sesleriyle (yazarkasalar, parlak ışıklar, dolar işaretleri) kuşatılan George, kendisini James Bond gibi görür: Süper kötülerin yanı sıra kumarhaneleri de alt eden engellenemez, yakışıklı kahraman.</st></p>
			<p><span><st c="5795">Özdenetim:</st></span><st c="5806"> Kumar elbette birçok insan açısından ciddi bir sorun; hatta bağımlılık. </st><st c="5879">Ancak, konumuz itibariyle, George’un yaşadığı stresin ve çevresinde gördüklerinin (dost canlısı çalışanlar ve “kolay” fırsatlar) etkisiyle, emekli olduğunda 200 dolar daha fazla para sahibi olmak gibi uzun vadeli bir fayda yerine, kumar oynamanın cazibesine direnemediğini söyleyebiliriz. </st></p>
			<p><st c="6168">Bütün bu hatalar kumarhanelere özgü görünebilir. </st><st c="6217">Ancak, kabul etmek istemesek bile, bütün dünya aslında koca bir kumarhanedir: Sonuçta, 2016 yılında ABD bir kumarhane sahibini başkan olarak seçti. </st><st c="6365">Her ne kadar tüm stresimizi kumar oynayarak atmasak da karar verirken, biz de zihinsel muhasebe, bedavanın bedeli, para ödemenin verdiği acı, görecilik, özdenetim gibi sıkıntılar yaşıyoruz. </st><st c="6555">George’un kumarhanede yaptığı hatalar gündelik yaşantımızın birçok boyutunda başımıza geliyor. </st><st c="6650">Bu hatalar, paranın doğası konusundaki yanlış fikirlerimizden kaynaklanıyor. </st></p>
			<p><st c="6727">Çoğumuz para konusunda iyi kötü bir fikir sahibi olduğumuzu düşünsek de, şaşırtıcı şekilde paranın ne olduğunu, ne işimize yaradığını bilmiyoruz; en şaşırtıcısı da bize neler yaptığını da bilmiyoruz. </st></p>
			<div>
				<aside id="footnote-000" epub:type="footnote">
					<p><sup></sup><st c="6927"> Şarkıcı olan değil. </st><st c="6947">Bizim uydurduğumuz biri. </st><st c="6972">Bir karışıklık olmaması adına şarkı söyleyemediğini farz edelim. </st><st c="7037">Karaoke bile yapamıyor. </st></p>
				</aside>
			</div>
		</div>
	<div id="charCountTotal" value="7061"></div></body>
</html>
