<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-4</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-4" lang="tr-TR" xml:lang="tr-TR">
		<div>
			<h1 id="_idParaDest-1"><span><st c="0">GİRİŞ</st></span></h1>
			<p><span><img src="image/09.png" alt="" /></span></p>
			<p><st c="6">Bob Eubanks 1975’te </st><span><st c="27">The Diamond Head</st></span><st c="43"> adında kısa ömürlü bir yarışma programı sunmuştu. </st><st c="94">Çekimleri Hawaii’de yapılan yarışmada, “Para Volkanı” adı verilen benzersiz bir ödül türü vardı. </st><st c="191">Yarışmacılar, paraların havada uçuştuğu şiddetli bir rüzgâr tüneline dönüşen bir cam kutuya giriyordu. </st><st c="294">Paralar havada uçuşuyor, dönüp duruyor, sağa sola çarpıyor, yarışmacılar da süre dolmadan olabildiğince çok para toplamak için çırpınıyordu. </st><st c="435">Para Volkanı’na giren yarışmacılar çıldırıyor, para fırtınasının içinde zıplıyor, paraları kapıyor, dönüyor, yuvarlanıyordu. </st><st c="560">Çok eğlenceliydi; 15 saniye boyunca, hayatta paradan daha önemli bir şey olmadığı net bir şekilde görülüyordu. </st></p>
			<p><st c="671">Hepimiz belirli bir ölçüye kadar bu Para Volkanı’nın içindeyiz. </st><st c="735">Bu kadar yoğun ve bariz olmasa da aynı oyunu oynuyoruz. </st><st c="791">Yıllardır, çeşitli şekillerde oynadık ve oynamaya devam ediyoruz. </st><st c="857">Çoğumuz uzun saatler boyunca para konusunda kafa yorarız: Ne kadar paramız var, ne kadar paraya ihtiyacımız var, elimizdeki parayı nasıl koruruz, komşularımız, dostlarımız ne kadar para kazanıyor, harcıyor, biriktiriyor? </st><st c="1078">Lüks ürünler, faturalar, fırsatlar, özgürlük, stres; Para, modern yaşamın, aile bütçesinden ulusal politikaya, alışveriş listelerinden tasarruf hesaplarına dek her alanını etkiler.</st></p>
			<p><st c="1258">Finans dünyası geliştikçe; emlak kredileri, krediler ve sigortalar daha da karmaşıklaştıkça; emeklilik yaşı uzadıkça, yeni finans teknolojileriyle karşılaştıkça, daha karmaşık finansal seçeneklerle ve daha zorlu finansal güçlüklerle karşı karşıya kaldıkça, düşünmemiz gereken şeyler de artıyor. </st></p>
			<p><st c="1554">Daha çok düşündükçe daha iyi kararlar verebiliyor olsaydık, para hakkında düşünmek iyi bir şey olabilirdi. </st><st c="1661">Ancak pek öyle olmuyor. </st><st c="1685">İşin aslı, para konusunda kötü kararlar vermek insanların alametifarikasıdır. </st><st c="1763">Finansal yaşamlarımızı karmakarışık hale getirme konusunda inanılmaz derecede başarılıyız. </st><st c="1854">Tebrikler insanlık. </st><st c="1874">Bu konuda en iyi biziz. </st></p>
			<p><st c="1898">Şu soruları düşünün:</st></p>
			<p><st c="1918">• Kredi kartı kullanmak ya da nakit ödeme yapmak arasında fark var mı? </st><st c="1990">Her koşulda aynı miktarda para harcıyoruz, değil mi? </st><st c="2043">Aslına bakarsanız, araştırmalar, kredi kartı kullandığımızda daha fazla para harcamaya hazır olduğumuzu gösteriyor. </st><st c="2159">Kredi kartı kullandığımızda daha pahalı şeyler alıyor, daha fazla bahşiş bırakıyoruz. </st><st c="2245">En sık kullandığımız ödeme yöntemini kullandığımızda (doğru bildiniz, kredi kartı) ne kadar para harcadığımızı önemsemiyor ya da unutuyoruz. </st></p>
			<p><st c="2386">• Hangisini tutmak daha avantajlıdır: Bir kapıyı iki dakikada açıp 100 dolar alan bir çilingir mi yoksa bir saatte açıp yine 100 dolar alan bir çilingir mi? </st><st c="2543">Çoğu insan, kapıyı açması daha uzun süren çilingirin daha avantajlı olduğunu düşünür. </st><st c="2629">Sonuçta daha fazla emek harcamıştır ve saat başı aldığı ücret daha azdır. </st><st c="2703">Ya kapıyı daha uzun sürede açan çilingir birkaç deneme yapmak zorunda kalsaydı ve kapıyı açmaya başarana kadar birkaç alet kırsaydı? </st><st c="2836">Bu yüzden 120 dolar alsaydı? </st><st c="2865">Şaşırtıcı bir şekilde, birçok insan, beceriksizliği yüzünden zamanımızı harcamasına rağmen, hâlâ bu çilingirin hızlı olandan daha avantajlı olduğunu düşünür. </st></p>
			<p><st c="3023">• Emeklilik için yeterince tasarruf ediyor muyuz? </st><st c="3073">Çalışmayı bıraktığımızda ne kadar para kazanmış, ne kadarını biriktirmiş, yatırımlarımızın ne kadar artmış olduğu, sonrasında yaşayacağımız yıllar boyunca ne kadar giderimiz olacağı konusunda en ufak bir fikrimiz var mı? </st><st c="3294">Hayır mı? </st><st c="3304">İnsanlık olarak emeklilik planlamasından fena halde korkuyoruz. </st><st c="3368">Bu yüzden de ihtiyacımız olanın yüzde 10’undan daha azını biriktiriyor, yeterince tasarruf yapmadığımızı düşünüyor, ortalama yaşam süresi 78 yıl olmasına rağmen, 80 yaşına dek çalışmak zorunda kalacağımıza inanıyoruz. </st><st c="3586">Eh, bu da emeklilik giderlerini kısmanın yollarından biri sayılabilir: Emekli olmamak. </st></p>
			<p><st c="3673">• Zamanımızı akıllıca değerlendiriyor muyuz? </st><st c="3718">Yoksa daha ucuza kredi bulmaya çalışmak için zaman harcamak yerine, benzini birkaç kuruş ucuza satan bir istasyon bulmak için dolanıp duruyor muyuz?</st></p>
			<p><st c="3866">Para hakkında düşünmek finansal karar becerimizi geliştirmemekle kalmadığı gibi, kimi zaman bizi derinden ve olumsuz yönde de değiştirebiliyor.</st><sup><st c="4010">1</st></sup><st c="4012"> Para, Amerika’daki boşanmaların</st><sup><st c="4044">2</st></sup><st c="4046"> ve insanların yaşadığı stresin</st><sup><st c="4077">3</st></sup><st c="4079"> en önemli nedeni. </st><st c="4098">Akıllarında parasal problemler olan insanlar, her türlü problemin çözümü konusunda daha başarısız oluyor.</st><sup><st c="4203">4</st></sup><st c="4205"> Araştırmalar, zengin insanların, özellikle de zengin oldukları hatırlatıldığında, sıradan insanlardan daha etik dışı davranışlar sergilediğini gösteriyor.</st><sup><st c="4360">5</st></sup><st c="4362"> Bir diğer araştırma ise para fotoğrafı görmenin bile insanların çalıştıkları işyerinden para çalma, dolandırıcıları işe alma ya da daha fazla para kazanmak amacıyla yalan söyleme eğilimini artırdığını ortaya koyuyor.</st><sup><st c="4579">6</st></sup><st c="4581"> Para hakkında düşünmek, gerçekten de kafamızı karıştırıyor. </st></p>
			<p><st c="4642">Paranın (yaşamlarımız, ekonomi ve toplum açısından) önemi ve para hakkında mantıklı bir şekilde düşünmenin güçlüğü göz önüne alındığında, “Düşünce şeklimizi geliştirmek için ne yapabiliriz” sorusu gündeme geliyor. </st><st c="4856">Bu soruya verilen standart yanıt “finans eğitimi” ya da daha havalı ifadesiyle “finansal okuryazarlık” oluyor. </st><st c="4967">Ancak araba almanın ya da ev kredisi bulmanın yolları gibi finansal okuryazarlık dersleri, davranışlarımızı hemen hiç etkileyemeden kısa sürede unutulup gidiyor. </st></p>
			<p><st c="5129">Dolayısıyla, bu kitap bize “finansal okuryazarlık” dersleri vermeye, cüzdanımızdaki parayla ne yapacağımızı öğretmeye kalkmayacak. </st><st c="5260">Bunun yerine, para konusundaki en yaygın hataları, daha da önemlisi bu hataları neden yaptığımızı araştıracağız. </st><st c="5373">Bu sayede, bir daha finansal bir karar vermemiz gerektiğinde devrede olan güçleri daha iyi anlayabilecek ve umarız daha iyi seçimler yapabileceğiz. </st><st c="5521">En azından daha bilinçli seçimler…</st></p>
			<p><st c="5555">Sizi bir grup insanla tanıştıracak, bu insanların paraya dair hikâyelerini paylaşacağız. </st><st c="5645">Belirli finansal durumlar karşısında nasıl davrandıklarını göstereceğiz. </st><st c="5718">Ardından, bilimin bu deneyimler konusunda ne söylediğini açıklayacağız. </st><st c="5790">Bu hikâyelerin bazıları yaşanmıştır; bazıları ise, filmlerde olduğu gibi, “yaşanmış bir hikâyeye dayanır”. </st><st c="5897">Bu insanların bazıları oldukça mantıklıdır; bazıları ise enayi. </st><st c="5961">Bu kişiler çok klişe gelebilir. </st><st c="5993">Bunun nedeni, belirli ortak davranışların altını çizmek amacıyla kimi özelliklerini vurgulamamız, hatta abartmamızdır. </st><st c="6112">Umarız herkes bu hikâyelerin her birindeki insanlık hallerini, hataları ve umutları, bunların yaşamlarındaki yansımalarını görebilir. </st></p>
			<p><st c="6246">Bu kitap para konusunda nasıl düşündüğümüzü ve düşünürken yaptığımız hataları ortaya çıkaracak. </st><st c="6342">Paranın işleyişine dair bilinçli fikirlerimizle gerçekte parayı kullanma şeklimiz arasındaki farkı anlatacak, para konusunda nasıl daha akılcı düşünebileceğimizi ve davranabileceğimizi anlatacak. </st><st c="6538">Para konusunda düşünürken yaşadığımız sıkıntıları ve harcarken yaptığımız yaygın hataları gösterecek. </st></p>
			<p><st c="6640">Bu kitabı okuduktan sonra paramızı daha akıllıca harcayabilecek miyiz? </st><st c="6711">Kesinlikle… Belki… Biraz… Bir ihtimal… </st></p>
			<p><st c="6750">En azından, parasal seçimlerin ardındaki, zamanımızı çalan, yaşamlarımızı kontrol eden karmaşık güçleri ortaya çıkarmanın finansal durumumuzu geliştirebileceğine inanıyoruz. </st><st c="6924">Paranın düşünce biçimimize etkisini anlayarak, finansal olmayan konularda da daha iyi kararlar verebileceğimize inanıyoruz. </st><st c="7048">Nasıl mı? </st><st c="7058">Çünkü para konusundaki kararlarımız sadece parayla ilgili değildir. </st><st c="7126">Para konusundaki gerçeklerimizi şekillendiren güçler, hayatımızın diğer alanlarındaki önemli şeylere verdiğimiz değeri de etkiler: Zamanımızı nasıl harcadığımız, kariyerimizi nasıl yönettiğimiz, diğer insanlara bakışımız, kurduğumuz ilişkiler, kendimizi mutlu etme yöntemlerimiz ve hepsinin ötesinde, çevremizdeki dünyayı algılama biçimimiz. </st></p>
			<p><st c="7468">Basitçe ifade edecek olursak, bu kitap her şeyi güzelleştirecek. </st><st c="7533">Verdiğiniz paraya değmez mi?</st></p>
		</div>
	<div id="charCountTotal" value="7561"></div></body>
</html>
