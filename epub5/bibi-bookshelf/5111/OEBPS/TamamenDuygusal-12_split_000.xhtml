<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-12</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-12" lang="tr-TR" xml:lang="tr-TR">
		<div>
			<h1 id="_idParaDest-9"><span><st c="0">6 </st><br /><img src="image/Artwork_2.png" alt="" /><br /><st c="2">ACIDAN KAÇARIZ</st></span></h1>
			<p><img src="image/73.png" alt="" /></p>
			<p><span><st c="16">Jeff evli (</st></span><st c="28">üzgünüz millet</st><span><st c="43">) ve görünüşe göre, finans konusundaki düşünce şeklimiz konusunda çok öğretici bir balayı deneyimi yaşadı. </st><st c="151">İşte Jeff’in romantik aşk ve para masalı: </st></span></p>
			<p><st c="193">Anne’le birlikte bir süreliğine gitmek istediğimiz bir yer bulduk: Karayipler’deki Antigua adasındaki bir tatil köyü. </st><st c="311">Arkadaşlarımızdan buranın sevimli ve sihirli bir yer olduğunu duymuştuk. </st><st c="384">Düğünümüzü kutlamak (ve düğün yorgunluğunu atmak) için harika olacağını düşünmüştük. </st><st c="469">Fotoğraflar güzel görünüyordu ve bir yığın insanın katıldığı bir düğünün tüm ayrıntılarına gömüldüğümüz dönemin ardından, sakin ve mis kokulu bir kumsalda uzanma fikrinin karşı konulamaz olduğunu hissediyorduk. </st></p>
			<p><st c="680">Erken rezervasyon yaparak her şey dahil bir tatil almaya karar verdik. </st><st c="751">Öncesinde aramızda tartışmıştık: Her şey dahil bir tatil, alakart, kullandığın kadar öde seçeneğinden daha pahalıya gelecekti ve muhtemelen gereğinden fazla yiyip içecektik. </st><st c="925">Ancak, düğünde iyi görünmek amacıyla yaptığımız aylar süren bitkin düşürücü bir diyetin ardından, her şey dahili seçmeye karar verdik. </st><st c="1060">Cazip gelmesinin nedenlerinden biri de basit görünmesiydi. </st><st c="1119">Rezervasyonumuzu ve ödememizi yapmamızın ardından sonu gelmez yapılacaklar listemizdeki maddelerden birinin üzerini çizebilecektik. </st><st c="1251">Bir düğünü planlamanın bu kadar zor olacağını kim bilebilirdi? </st><st c="1314">Ben işimin sadece bir smokin kiralamak ve hediyeleri açmaktan ibaret olacağını sanıyordum. </st><st c="1405">Hayır. </st><st c="1412">Çiçekleri düzenlemek, oturma düzenini ayarlamak ve elbette evlilik yeminini yazmak gibi şeyler yapmanız gerekiyordu. </st><st c="1529">Oldukça zorlu bir işti.</st></p>
			<p><img src="image/Artwork_21.png" alt="" /></p>
			<p><st c="1552">Bizce evliliği ilk buluşmada planlamak zorunlu olmalı: Çift ancak bunu başardıktan sonra sinemaya gidebilmeli. </st><st c="1664">Aksi halde bu ilişki yürümez. </st><st c="1694">Bahse gireriz, sürece düğün planlamasıyla başlamanın flörtün standart bir parçası haline gelmesi durumunda, uyumsuz çiftlerin sayısı azalacaktır. </st><st c="1840">Evlilik zor bir iştir!</st></p>
			<p><span><st c="1862">Not: Fikirlerimizin tamamı iyi değildir!</st></span></p>
			<p><img src="image/Artwork_21.png" alt="" /></p>
			<p><st c="1903">Neyse, düğünümüz harika geçti. </st><st c="1935">Bol sevgi, bol kahkaha ve Ben&amp;Jerry dondurmalı pasta, kesinlikle tavsiye ederiz.</st></p>
			<p><st c="2015">Birkaç gün sonra Antigua’ya uçtuk ve milyarlarca saat uykunun ardından gerçek anlamda tatilimize başladık. </st><st c="2123">Evet, çok yedik, çok içtik, her şeyi çok abarttık. </st><st c="2174">Mükellef bir kahvaltı, birkaç Bloody Mary, deniz ürünlerinden oluşan bir öğle yemeği, Hindistan cevizli kokteyller, kestirmeler, birtakım romlu içkiler, akşam yemeği, ücretsiz şarap. </st><st c="2357">Ve tatlı. </st><st c="2367">Bir yığın tatlı yedik. </st><st c="2390">Yani her gece tatlı tepsisini önümüze sürüyorlardı. </st><st c="2442">Başka ne yapabilirdik? </st><st c="2465">Evde olsak açgözlülük yapmazdık ama ekstra kaloriler gümrükten geçerken sorun yaşamayacaktı.</st></p>
			<p><st c="2557">Birkaç faaliyete katılmayı da becerdik; yüzme, tenis, tekne ve dalış. </st><st c="2628">Hatta kısa kesmeye karar verdiğimiz birkaç geziye bile çıktık (kısa kesmemizin nedeninin Antigua tarihi konusunda daha derinlemesine bir okuma yapma isteğimiz mi yoksa yeterince rom olmaması mı olduğunu hayal gücünüze bırakıyorum). </st><st c="2860">Kendimizi biraz saldığımızın farkındaydık ama bir yandan da bunu hak ettiğimizi düşünüyorduk. </st><st c="2954">Rahatlık konusunda kendimizi sadece şarabın yarısını içmeden bıraktığımız zamanlarda suçlu hissediyorduk. </st><st c="3060">Yarım kalan şarabın o akşamki ikinci ya da üçüncü şişe olduğunu belirtmek gerekiyor. </st></p>
			<p><st c="3145">Ön ödemeli, her şey dahil tatilimizin beklenmedik keyiflerinden biri de otelin her yere her şeyin fiyatını asmış olmasıydı. </st><st c="3269">Yiyeceklerin, içeceklerin ve plaj havlularının üzerine etiketler yapıştırılmıştı. </st><st c="3351">Şezlongların üzerine ücretleri asılmıştı. </st><st c="3393">Tekne gezilerinde ve ada turlarında karşımıza fiyat etiketleri çıkıyordu. </st><st c="3467">Başlarda bunun uygunsuz bir davranış olduğunu düşünmüştük ama derken bütün bu yemeklerin ve eğlencenin bedavaya geldiğini, ne kadar tasarruf ettiğimizi düşünmek eğlenceli gelmeye başladı. </st></p>
			<p><st c="3655">Gerçeklikten kaçış gibiydi. </st><st c="3683">Düğün planlamasından, düğünden, ailelerden kaçış. </st><st c="3733">Kilo almış, sarhoş olmuş ve bronzlaşmıştık.</st></p>
			<p><st c="3776">Derken, tatilin ortasında, yağmur yağmaya başladı. </st><st c="3828">Bardaktan boşanırcasına yağıyordu. </st><st c="3863">Üç gün boyunca aralıksız yağdı.</st></p>
			<p><st c="3894">Normalde can sıkıcı bir durum olurdu. </st><st c="3933">Balayınızda plajda uzanmak istersiniz, değil mi? </st><st c="3982">Ama bazen hayat size limon veriyorsa limonlu rom panç yapmanız gerekir. </st></p>
			<p><st c="4054">Tatil köyünün barına yerleştik. </st><st c="4086">Ellerindeki tüm içkileri denedik. </st><st c="4120">Kimilerini sevdik, kimilerini bitiremedik. </st><st c="4163">Bu cümbüş, bara sığınan diğer balayı çiftleriyle de dost olmamızı sağladı. </st><st c="4238">İyi insanlardı. </st><st c="4254">Her ne kadar rom o yağmurlu günlere dair anılarımızı bulanıklaştırmış olsa da, kimileriyle hâlâ görüşür, arada bir birbirimizi ziyaret ederiz. </st></p>
			<p><st c="4397">Londralı bir çift (Smith ailesi diyelim) tam yağmur başladığı gün gelmişti. </st><st c="4473">“Her içkiyi dene” yarışmamıza katılmayı reddetmişlerdi. </st><st c="4529">Bunun yerine, sipariş ettikleri tüm kokteylleri, yüzlerinde içkiden keyif aldıklarına dair bir emare olmamasına rağmen, son damlasına kadar içmeyi tercih etmişlerdi (Teşhis: Rom eksikliği). </st></p>
			<p><st c="4719">Yağmurlu günlerin sona ermesinin ardından, Smith ailesiyle plajda ya da restoranda karşılaşmaya başladık; ama sadece akşam yemeklerinde. </st><st c="4856">Kahvaltıyı genelde pas geçiyorlar, akşamları kuvvetli yiyorlardı. </st><st c="4922">Güzelim İngilterelerindeki bar gecelerine dair yaptıkları şakalara rağmen, pek fazla içmiyorlardı. </st><st c="5021">Akşam yemeğinde birkaç kadeh şarap, plajda arada sırada bir şeyler. </st><st c="5089">Ve de çok tartışıyorlardı. </st><st c="5116">Kimseyi yargılayacak konumda değildik ama yargıladık tabii. </st><st c="5176">Anlaşılan alakart paketi seçmişlerdi ve paralarını nereye harcayacakları konusunda birtakım görüş ayrılıkları yaşıyorlardı. </st><st c="5300">Anlaşılabilir bir durumdu. </st><st c="5327">Yani kısmen: İçkiler ve aktiviteler ucuz değildi ve ne yapacakları, parayı nasıl harcayacakları konusunda konuşmak yeni evlilerde gerilime yol açıyordu.</st></p>
			<p><st c="5479">Otelden Smith ailesiyle aynı gün çıkış yaptık. </st><st c="5527">Havaalanı servisine bindiğimiz sırada, otel çalışanlarıyla birlikte 19 sayfalık faturayı incelemekte olduklarını gördüm. </st><st c="5648">Vedalaşmak için kötü bir yoldu. </st><st c="5680">Özellikle de servisi kaçırmalarına yol açtığı ve neredeyse uçağı da kaçıracakları düşünülürse. </st></p>
			<p><st c="5775">Gerçi uçağı kaçırmış olsalardı fena olmayabilirdi. </st><st c="5826">Antigua’da mahsur kalmak? </st><st c="5852">Şansımıza biz Miami’de mahsur kaldık. </st><st c="5890">Güzel bir şehirdi ama kısa ve beklenmedik ziyaretimiz sırasında hoşumuza gidecek pek az yer vardı. </st><st c="5989">İki uçuş arasında transfer yaptığımız sırada önce bir ekipman arızası, ardından yaklaşmakta olan bir tropik fırtına, birkaç gece boyunca kapana kısılmamıza yol açtı. </st><st c="6155">Havayolu şirketinin bizi bir otele yerleştirme teklifini kabul ettik. </st><st c="6225">Upgrade yaparak daha iyi bir lokasyondaki otele geçebilirdik ama ekstradan 200 dolar ödemeye değmeyeceğine karar verdik. </st><st c="6346">Kaldığımız pek de hoş olmayan bir semtteki otel izbe ve pisti ama biz bu küçük sürprizin tadını çıkarmaya karar verdik. </st><st c="6466">İkimiz de Miami’ye hiç gitmemiştik. </st><st c="6502">36 saatlik bir deneme yapmamak için herhangi bir neden yoktu.</st></p>
			<p><st c="6563">Hiç oyalanmadan doğruca yatağa girdik. </st><st c="6603">Sabah kahvaltı için yerel halkın favori mekânlarından birine gittik ve bir omleti paylaştık. </st><st c="6696">Pek aç değildim. </st><st c="6713">Bir omleti tek başıma bitiremeyecektim ve birkaç lokma için 15 dolar da pahalı gelmişti. </st><st c="6802">Omlet pek güzel değildi. </st><st c="6827">Plaja gittik ama tekne, su kayağı ya da şemsiye kiralamadık. </st><st c="6888">Kuma uzanıp biraz rahatladık. </st><st c="6918">İyi geldi. </st><st c="6929">Ufuktaki fırtınayı görebiliyorduk. </st><st c="6964">Öğle yemeğini de paylaştıktan sonra akşam yemeğini ve gideceğimiz gösteriyi planladık.</st></p>
			<p><st c="7050">Henüz fırtınanın ulaşmadığı, harika okyanus manzaralı şık bir restorana gittik. </st><st c="7131">Ekmekle karnımızı doyurduktan sonra, aperatifleri ve salatayı pas geçerek ana yemeği sipariş ettik. </st><st c="7231">Şarap istemedik. </st><st c="7248">Birkaç kadeh kokteyl içtik ama tatlı yemedik. </st><st c="7294">Bir ömür boyu yetecek kadar tatlı almıştık. </st><st c="7338">Kalkarken hâlâ biraz açtım ama gösteri sırasında bir şeyler atıştırabileceğimi düşündüm. </st></p>
			<p><st c="7427">Tabii gösteriye gitmiş olsaydık. </st><st c="7460">Yeni açılmış şık bir kulüpte yerel bir kalipso grubu çıkıyordu. </st><st c="7524">Ancak kulübe ulaşabildiğimizde kişi başı biletin 35 dolar olduğunu gördük. </st><st c="7599">Adını bile duymadığımız bir gruba bu kadar para çoktu. </st><st c="7654">Biz de otele kadar güzel bir yürüyüş yaptık. </st><st c="7699">Derken yağmur başladı. </st><st c="7722">Hem de çok. </st><st c="7734">Tropik fırtına başlamıştı. </st><st c="7761">Odamıza koşturduk, kapımızı kapattık ve yatağa atladık. </st><st c="7817">Birkaç kitap çıkararak uyuyana kadar okuduk. </st><st c="7862">Hoş, sade bir gün oldu. </st></p>
			<p><st c="7886">Nihayet eve ulaşabildiğimizde, hain uzun süreli otopark görevlileriyle, bir günlük fazla ücret kesmeleri yüzünden tartıştık. </st><st c="8011">Eve geç saatte vardık. </st><st c="8034">Doğruca yatağa girdik ki ertesi gün zamanında uyanıp işe yetişebilelim. </st><st c="8106">Güzel başlayan yolculuk kötü bitmişti. </st><st c="8145">Ama hayat da böyle değil mi?</st></p>
			<p><st c="8173">O haftanın ilerleyen günlerinde, gezimizi dostlarımıza </st><br /><st c="8229">anlatmak için sabırsızlanıyorduk. </st><st c="8263">Akşam yemeği için şık bir </st><br /><st c="8289">restoranda bir araya geldik. </st><st c="8318">Keyifli bir geceydi; insanları görmek, ne kadar bronzlaştığımızı duymak güzeldi (hayatın basit zevkleri). </st><st c="8424">Derken hesap geldi ve kendimi tutmak için elimden geleni yapmama rağmen (girdiğimiz detokstan dolayı) arkadaşlarımızın sipariş ettiği şampanya ve kaliteli şaraplardan içmediğimizi belirtmeden edemedim. </st><st c="8626">Kimin ne kadar ödeyeceğine dair kısa bir tartışmanın ardından, herkes hesaba bakarak kendi payına düşeni ödedi. </st></p>
			<p><st c="8738">Garsona hesabı deniz kabuğu ve güneş yanığıyla ödeyip ödemeyeceğimizi sordum. </st><st c="8816">Gülmedi. </st><st c="8825">Ben de kredi kartımı uzattım.</st></p>
			<p><st c="8854">Güzel başlayan gece kötü bitmişti. </st><st c="8890">Ama hayat da böyle değil mi?</st></p>
			<p><img src="image/Artwork_21.png" alt="" /></p>
			<p><span><st c="8918">MUTLU SONLAR</st></span></p>
			<p><st c="8931">Bir deneyimin nasıl sonlandığı çok önemlidir. </st><st c="8978">Bir dini törendeki kapanış duasını, yemeğin ardından gelen tatlıyı, yaz kampının sonundaki veda şarkılarını düşünün. </st><st c="9095">Yüksek bir perdeden kapanış yapmak önemlidir, çünkü bir deneyimin sonu, geriye bakıp düşündüğümüzde bu deneyimi nasıl hatırlayacağımızı ve deneyimin geneline ne kadar değer vereceğimizi belirler. </st></p>
			<p><st c="9291">Donald Redelmeier, Joel Katz ve Daniel Kahneman kolonoskopinin (dibimizin dibi) sonuçlanma şeklinin hastaların prosedür konusundaki hatıralarını nasıl etkilediğini araştırmıştı.</st><sup><st c="9468">1</st></sup><st c="9470"> Kimi hastaların prosedürü standart şekilde sonlandırılırken, kimilerinin sonuna beş dakikalık ilave bir prosedür eklenmişti. </st><st c="9596">Bu ilave prosedür zaman alıcı, ancak daha az acı vericiydi. </st><st c="9656">Doktorlar daha az acı verici şekilde sonuçlanan daha uzun prosedürü kullandığında, hastalar, standart prosedürün üzerine bir prosedüre daha katlanmaları gerektiği halde, genel kolonoskopi deneyimini daha az acı verici olarak değerlendiriyordu. </st></p>
			<p><st c="9900">Elbette tatille kolonoskopinin pek bir benzerliği yoktur, ancak finalin önemli olduğu fikri bu konuda da geçerlidir. </st><st c="10017">Tatilleri genellikle otel ücretini ödemek, servise yetişmek, havaalanında koşturmak, taksi bulmak, bavul ve çanta taşımak, kirli çamaşırları boşaltmak, alarmı kurmak ve işe dönmek gibi nefret ettiğimiz şeyleri yaparak keyifsiz bir ruh haliyle tamamlarız. </st><st c="10272">Bu final, tatilin bütününü değerlendirme şeklimizi olumsuz bir yönde etkiler. </st></p>
			<p><st c="10350">Mutlu sonla bitmiş olsaydı, tatile dair anılarımız (üç gün aralıksız yağan yağmura rağmen) daha hoş olacaktı. </st><st c="10460">Bunu nasıl başarabiliriz? </st><st c="10486">Tatili can sıkıcı işlere girişmeden önce sanal olarak bitirebilir, örneğin çıkış yapmadan önceki gece tatilin sona ermesini kutlayabiliriz. </st><st c="10626">Bunu yaptığımızda bavul toplama, havaalanı ve ulaşım deneyimini psikolojik olarak “tatilin sonu” sepetine değil, “gündelik deneyim” sepetine yerleştirebiliriz. </st><st c="10786">Tatili bir kutuya koyar, kapağını kapatır, koşuşturmaları tatilden uzak tutarız. </st></p>
			<p><st c="10867">Bir başka çözüm de tatili uzatmak olabilir. </st><st c="10911">Eve ve gündelik işlere döndüğümüzde hatıraları ve deneyimleri yâd etmeye, çektiğimiz fotoğraflara bakmaya, yolculuğun anıları henüz zihnimizdeki tazeliğini korurken birtakım notlar almaya zaman ayırabiliriz. </st><st c="11119">Tatilin tadını yeniden hatırlamaya zaman ayırmamız, bu deneyimi gündelik yaşantımıza taşır ve daha yumuşak bir final yapmamızı sağlar. </st></p>
			<p><st c="11254">Son olarak, sonuç itibariyle kolonoskopiden daha iyi olduğunu düşünerek, tatile dair anılarımızı güzelleştirebiliriz. </st></p>
			<p><img src="image/Artwork_21.png" alt="" /></p>
			<p><span><st c="11372">Burada Neler Oluyor?</st></span></p>
			<p><st c="11392">Jeff’in balayı deneyimi bize para ödemenin acısının çeşitli etkilerini gösterir. </st><st c="11474">Para ödemenin acısı, adından da anlaşılacağı gibi, bir şey için para ödediğimizde yaşadığımız bir tür zihinsel acıdır. </st><st c="11593">Bu olgu ilk olarak Drazen Prelec ve George Loewenstein tarafından, “The Red and the Black: Mental Accounting of Savings and Debt.”</st><sup><st c="11723">2</st></sup><st c="11725"> (Kırmızı ve Siyah: Tasarruf ve Borçların Zihinsel Muhasebesi) başlıklı makalede gündeme getirilmiştir. </st></p>
			<p><st c="11829">Fiziksel ve duygusal acıya aşinayızdır: Arı sokması, iğne batması, kronik ağrılar, kırık kalpler. </st><st c="11927">Para ödemenin acısı da paramızdan vazgeçmek zorunda kalacağımızı düşündüğümüzde hissettiğimiz şeydir. </st><st c="12029">Bu acı para harcamaktan değil, para harcamaya dair düşüncelerimizden kaynaklanır. </st><st c="12111">Ne kadar çok düşünürsek o kadar çok acı çekeriz. </st><st c="12160">Bir yandan ödeme konusunda kafa yorarken bir şey tüketmemiz durumunda, para ödemenin acısı tüm deneyimi şekillendirir; daha keyifsiz hale getirir. </st></p>
			<p><st c="12307">“Para ödemenin acısı” ifadesi para harcamanın yarattığı hoşnutsuzluk ve stres hissinden kaynaklanır. </st><st c="12408">Ancak yakın zamanda nöro görüntüleme sistemleri ve MR görüntüleme sistemleri kullanılarak yapılan araştırmalar, para öderken ve fiziksel acı yaşanırken aynı beyin bölgelerinin hareketlendiğini gösteriyor. </st><st c="12613">Yüksek fiyat beyin mekanizmalarını yoğun bir şekilde harekete geçirir. </st><st c="12684">Ancak bu acıya sadece yüksek fiyat yol açmaz. </st><st c="12730">Her fiyat aynı acıyı yaratır. </st><st c="12760">Bir şeyden vazgeçtiğimizde hepimiz bir acı duyarız.</st><sup><st c="12811">3</st></sup></p>
			<p><span><st c="12813">Acı Olmazsa Acı Olmaz</st></span></p>
			<p><st c="12834">Herhangi bir acı hissettiğimizde, içgüdüsel olarak ilk tepkimiz bu acıdan kurtulmaya çalışmaktır. </st><st c="12933">Acımızı azaltmak, kontrol etmek isteriz. </st><st c="12974">Acının yaklaşmakta olduğunu gördüğümüzde, kaçar, siner, kaçınmaya çalışırız. </st><st c="13051">Bunu para ödemenin acısı konusunda da yaparız. </st><st c="13098">Mesele, para ödemenin acısından kaçınmaya çalışmanın uzun vadede daha fazla sorun yaratmasıdır. </st><st c="13194">Neden mi? </st><st c="13204">Çünkü acı verici harcamalardan kaçarak acı vermeyen harcamalara yönelir, bunu yaparken de diğer ve daha önemli etkenlere dikkat etmeyiz. </st><st c="13341">Acıdan kaçınmak parasal sorunlarımızın çözülmesini sağlamaz. </st><st c="13402">Şu an için acıdan kaçmamızı sağlasa da, gelecekte daha yüksek bir bedel ödememize yol açar. </st></p>
			<p><st c="13494">Acıdan kaçınmak hem güçlü bir motivasyon sebebi, hem de sinsi bir düşmandır: Gözlerimizi değerden ayırmamıza yol açar. </st><st c="13613">Satın alma sürecinde, aldığımız şeyin değerinden çok yaşadığımız deneyime odaklanmamızdan dolayı hatalı kararlar veririz. </st></p>
			<p><st c="13735">Acı acıtır ama aynı zamanda da önemlidir. </st><st c="13777">Acı bize bir şeylerin ters gitmekte olduğunu anlatır. </st><st c="13831">Kırık bacağımızın verdiği acı bize yardım istememiz gerektiğini anlatır. </st><st c="13904">Bir yanığın verdiği acı, bize ateşe dokunmamamız gerektiğini anlatır. </st><st c="13974">Yedinci sınıfta Megan F. </st><st c="13999">adındaki kız tarafından reddedilmemiz, Megan adındaki kızlara temkinli yaklaşmamız gerektiğini anlatır. </st><st c="14103">Üzgünüm Megan H. </st></p>
			<p><st c="14120">Sobaya dokunan bir bebek acı duyar, zaman içinde bu acının nedenini anlar ve nihayetinde sobaya dokunmaktan vazgeçer. </st><st c="14238">O halde, bizim de bize nelerin acı verdiğini öğrenmemiz ve bunlardan kaçınmamız gerekir. </st><st c="14327">Bunu yapıyor muyuz? </st><st c="14347">Acı verici şeyleri yapmayı bırakıyor muyuz yoksa acı verici şeyleri acı çekmeden yapmak amacıyla acımızı uyuşturuyor muyuz? </st><st c="14471">Ne dersin Seinfeld?</st></p>
			<p><st c="14490">İnsanın zeki bir varlık olmadığını kanıtlamak amacıyla gündeme getirebileceğimiz birçok şey vardır. </st><st c="14591">Benim favorim kasktır. </st><st c="14614">Kaskı icat etmek zorunda kalma olgusu. </st><st c="14653">Kaskı neden icat ettik? </st><st c="14677">Çünkü kafamızın yarılmasına yol açan birçok şey yaparız. </st><st c="14734">Duruma bakarız. </st><st c="14750">Bu tür şeyler yapmaktan kaçınmamayı seçeriz ama kafa yaran faaliyetlere devam edebilmek adına küçük plastik şapkalar yaparız. </st><st c="14876">Kasktan daha aptalca bir şey varsa, o da içindeki kafanın yarılmasını engellemeye çalışmak yerine, adam gibi çalışmayan bir beyni korumak amacıyla kask takmaktır. </st></p>
			<p><st c="15039">—Jerry Seinfeld, </st><span><st c="15056">I’m Telling You for the Last Time</st></span></p>
			<p><st c="15089">Para ödemenin acısının acı verici harcama kararları vermemizi engellemesi gerekir. </st><st c="15173">Ancak, acıya son vermek yerine (kredi kartı gibi finansal “hizmetler”in yardımıyla) acıyı azaltacak yollar icat ederiz. </st><st c="15293">Kredi kartları, e-cüzdanlar ve otomatik ödeme talimatları kullanmak, küçük “finansal kasklar” takmaya benzer. </st><st c="15403">Tıpkı kötü doktorlar gibi, semptomları (acıyı) tedavi ederiz ama sebep olan hastalığı (ödeme) tedavi etmeyiz. </st></p>
			<p><st c="15513">Bu, paraya dair kararlarımızı değerlendirme yöntemimizi etkileyen en büyük hatalardan biridir. </st></p>
			<p><st c="15608">Para ödemenin acısı birbirinden bağımsız iki etkenin sonucudur. </st><st c="15672">Bunların ilki paramızın cüzdanımızdan çıktığı an ile parasını ödediğimiz ürünü tükettiğimiz an arasındaki zaman aralığıdır. </st><st c="15796">İkinci etken ise ödemeye harcadığımız dikkattir. </st><st c="15845">Bunun formülü şudur: Para ödemenin acısı = Zaman + Dikkat</st></p>
			<p><st c="15902">O halde para ödemenin acısından kaçınarak hayatımızı nasıl sürdürürüz ve bu kaçınma paraya verdiğimiz değeri nasıl etkiler? </st><st c="16027">Böyle durumlarda acıya yol açan şeyin tam tersini yaparız. </st><st c="16086">Ödeme ve tüketim zamanı arasındaki arayı uzatır, ödeme yapmak için gereken dikkati azaltırız. </st><st c="16180">Zaman ve dikkat. </st></p>
			<p><st c="16197">Jeff’in deneyimine bakacak olursak, Jeff ve sevimli, sabırlı, kibar, Jeff’i aşan eşi balayının ödemesini tatilden önce yapmıştı. </st><st c="16326">O yüklü çeki yazdıkları sırada hiç kuşkusuz yüzlerini acıyla buruşturdular. </st><st c="16402">Ancak Antigua’ya vardıklarında ödeme ve bundan kaynaklanan acı dikiz aynasında çok gerilerde kalmıştı. </st><st c="16505">Yaşadıkları her deneyim, aldıkları her haz, içtikleri her içki bedava gibi gelmeye başlamıştı. </st><st c="16600">Yeni bir şişe şarap sipariş ederken ya da tekneyle açılırken, parayı da, yaptıkları şeyin bu paraya değip değmeyeceğini de düşünmek zorunda kalmamışlardı. </st><st c="16755">Finansal kararları zaten çoktan vermişlerdi. </st><st c="16800">Kafalarına göre, canları istediği gibi, içlerinden geldiği gibi davranabilirlerdi, öyle de yaptılar. </st><st c="16901">Hatta ödemek zorunda kalmadıkları yüksek alakart fiyatları görmek, kendilerini daha da iyi hissetmelerini sağladı: O an her şeyi bedavaya alıyor gibi hissediyorlardı.</st></p>
			<p><st c="17067">Öte yandan, Smith ailesi tatil boyunca düzenli bir şekilde para ödemenin acısını yaşadı. </st><st c="17157">Bir şey yapmak istedikleri her seferinde (içmek, yemek, yüzmek, dalış yapmak) para ödemek, bununla bağlantılı acıyı yaşamak ve bu acı nedeniyle eğlence düzeyindeki düşüşe tanık olmak zorunda kalıyorlardı. </st><st c="17362">Her seferinde para saymak zorunda kalmamalarına rağmen, maliyeti ve faydayı tartmak, hesabı odalarına yazdırmak, bahşiş versek mi diye düşünmek zorunda kalıyorlardı. </st><st c="17528">En ufak bir şey bile ödeme gerektiriyor, dolayısıyla da bu ödemeden kaynaklanan bir acı doğuruyordu. </st><st c="17629">Karayipler’deki tatil köyünde içtikleri tropik içkilerin faturasını imzalamak için verdikleri nispeten küçük dikkatin, ders kitaplarında “birinci dünya problemine” örnek olarak verilebileceğini kabul etmek gerekir. </st><st c="17844">Yine de yok sayılabilecek bir şey değildir. </st><st c="17888">Smith ailesi sürekli olarak para ödemenin acısını yaşıyor ve acı da kendini gerilim ve ağız dalaşı şeklinde gösteriyordu. </st><st c="18010">“Ölüm bizi ayırana dek” anı hızla yaklaşıyor gibi görünüyordu. </st></p>
			<p><st c="18073">Jeff ve yeni eşi Miami’de kısılıp kaldıklarında, balayları hâlâ sürüyordu; nispeten daha az egzotik bir yerde de olsa. </st><st c="18192">Aşina olmadıkları bir yerdi. </st><st c="18221">Seyahat ediyorlardı; havaalanları, oteller, plajlar ve planlı bir tatilin tüm unsurları söz konusuydu. </st><st c="18324">Bu yüzden harcama konusunda biraz daha rahat davranmayı istiyor, emin olamadıkları şeyleri de denemek istiyorlardı. </st><st c="18440">Otellerinin parası ödenmişti. </st><st c="18470">Bu yüzden, ellerine harcayabilecekleri ekstra para geçmiş gibi hissediyorlardı (zihinsel muhasebe). </st><st c="18570">Ancak her şeyi önceden ödemeye benzemiyordu. </st><st c="18615">Yine de cüzdanlarını ceplerinden çıkarmaları, bir miktar para ödemeleri ya da kredi kartlarını kullanmaları gerekiyordu. </st><st c="18736">Para ödemek için çaba harcamaları, hesaplarında kalan paraya biraz da olsa dikkat etmeleri gerekiyordu. </st><st c="18840">Bu yüzden Miami’de kendilerine hâkim oldular ve içlerinden gelen her şeyi yapmadılar. </st><st c="18926">Nasıl olacağından emin olamadıkları gösteriye gitmediler, çok fazla içmediler. </st><st c="19005">Antigua’ya oranla daha tutumlu davrandılar. </st><st c="19049">Florida’nın sahil kesiminin ekonomisi açısından kötü haber; Jeff’in göbeği açısından ise iyi haber. </st></p>
			<p><st c="19149">Eve döndüklerinde iyice pintileştiler: Para ödemenin acısını her yönüyle hissediyorlardı. </st><st c="19239">Normal hayata dönmüşlerdi. </st><br /><st c="19266">Balayının zihinsel muhasebesi artık devrede değildi. </st><st c="19319">Arkadaşlarıyla gittikleri restoranda, düğün ve balayı için harcadıkları binlerce doların hemen ardından, başkasının içtiği şarabın parasını ödeme durumuyla karşı karşıya kalmışlardı. </st><st c="19502">Para ödemenin acısı huysuzlaşmalarına yol açtı. </st><st c="19550">Bu yüzden, acıyı biraz hafifletmek adına, kredi kartını kullandılar. </st><st c="19619">Göreceğimiz gibi, bu plastik parçasını cüzdanınızdan çıkarmanız, paranızdan ayrılmanız kadar acı verici değildir. </st></p>
			<p><img src="image/Artwork_21.png" alt="" /></p>
			<p><span><st c="19733">BAZILARI SICAK SEVER</st></span></p>
			<p><st c="19753">Para ödemenin acısını ortadan kaldırdığımızda daha rahat harcama yapar, daha fazla tüketiriz. </st><st c="19848">Para ödemenin acısını artırdığımızda, kontrolümüz artar, harcamalarımız azalır. </st><st c="19928">O halde her an para ödemenin acısını azaltmamız ya da artırmamız mı gerekir? </st><st c="20005">Elbette hayır. </st><st c="20020">Her şeyin bir yeri ve zamanı vardır. </st></p>
			<p><st c="20057">Balayı gibi en fazla bir kere, bilemediniz iki kere, hadi en fazla üç kere yaşayabileceğiniz bazı deneyimler vardır. </st><st c="20174">Bunlar çok özel deneyimlerdir. </st><st c="20205">Böyle zamanlarda para ödemenin acısını azaltmanın ve hayatınız boyunca sadece birkaç kez yaşayacağınız deneyimin tadını çıkarmanın iyi bir şey olduğunu iddia ediyoruz. </st><st c="20373">Ancak her şeyi defalarca yaptığımız gündelik yaşantımızda, para ödemenin acısını artırmamız gereken belirli kategoriler olabilir. </st><st c="20503">Öğle yemeği yemek, süpermarket kasasında gereksiz dergiler almak, iş çıkışı pahalı bir içki içmek; bunlar paha biçilemez bir anı mahvetmemize gerek kalmadan yapıp yapmamayı tekrar düşünebileceğimiz şeylerdir. </st></p>
			<p><st c="20712">Ana fikir şudur: Para ödemenin acısını dilediğimiz zaman, her türlü harcama konusunda, azaltabilir ya da artırabiliriz. </st><st c="20832">Ancak, bilinçsiz ya da kontrolsüz bir şekilde artırmak ya da azaltmak yerine, yapacağımız harcamadan ne kadar keyif almak veya harcamamızı ne kadar kısıtlamak istediğimize bağlı olarak, bilinçli bir şekilde yapmalıyız.</st></p>
			<p><img src="image/Artwork_21.png" alt="" /></p>
			<p><span><st c="21050">Tik Tak, Tik Tak, Tik Tak, Cüzdanımı Rahat Bırak</st></span></p>
			<p><st c="21099">Tüketim ve ödeme eş zamanlı olarak gerçekleştiğinde, alınan keyif büyük ölçüde azalır. </st><st c="21187">Araları açıldığında ise ödemeye yeterince dikkat etmeyiz. </st><st c="21245">Bir anlamda unuturuz ve bunun sonucunda da satın aldığımız şeyden çok daha fazla keyif alırız. </st><st c="21340">Bir şey için para ödediğimiz her seferinde bir de suçluluk vergisi öderiz adeta. </st><st c="21421">Ancak bu verginin etkisi geçicidir ve ödeme yaptığımız zamanla sınırlıdır; ya da ödeme hakkında düşündüğümüz zamanla. </st></p>
			<p><st c="21539">Temel itibariyle, bir ürün ya da hizmetin parasını ödeyeceğimiz üç zaman vardır: Jeff’in balayında yaptığı gibi, yararlanmadan önce; Smith ailesi gibi tüketim sırasında ya da eve döndüğümüzde yediğimiz akşam yemeğinin parasını kredi kartıyla öderken yaptığımız gibi, tüketim sonrasında. </st></p>
			<p><st c="21826">Zamanın, Jose Silva ve Dan tarafından gerçekleştirilen deneydeki etkisine bakalım: </st></p>
			<p><st c="21909">Lisans öğrencilerine 45 dakika boyunca laboratuvardaki bilgisayarın başında oturmaları için 10 dolar ödenmişti. </st><st c="22021">İster hiçbir şey yapmadan oturabilir ve 10 doları alıp gidebilir, isterlerse de çok düşük bir ücret karşılığında beklerken kendilerini eğlendirecek bir şeyler yapabilirlerdi. </st><st c="22196">Öğrencilerin çevrimiçi olarak görüntüleyebilecekleri üç tür bilgi vardı: En çok tercih edilen kategori olan karikatürler; en çok tercih edilen ikinci kategori olan haberler ve bilimsel makaleler; ve en az tercih edilen kategori olan postmodern edebiyata dair kültürel araştırmalar. </st><st c="22478">Diledikleri bilgiyi, ücret mukabili, inceleyebiliyorlardı. </st><st c="22537">Bilgisayar görüntüledikleri içerikleri kaydediyor, her karikatür için 3 sent, her haber ya da bilimsel makale için yarım sent ücret yazıyordu. </st><st c="22680">Postmodern edebiyatı ise bedavaya diledikleri kadar okuyabiliyorlardı.</st><sup><st c="22750">4</st></sup></p>
			<p><img src="image/Artwork_21.png" alt="" /></p>
			<p><span><st c="22752">PEK DE BASİT OLMAYAN BİR YANLIŞ ANLAMA</st></span></p>
			<p><st c="22790">Postmodern edebiyatı seviyor musunuz? </st><st c="22829">Postmodern edebiyatı anlamayı beceriyor, en azından insanların anladığınızı düşünmesini istiyor musunuz?</st></p>
			<p><st c="22933">O halde, Postmodernism Generator adındaki harika siteyi ziyaret etmelisiniz (www.elsewhere.org/journal/pomo/). </st><st c="23045">Sitedeki uygulama, kimi alıntılar yaparak, “Foucault”, “Fellini” ve “Derrida” gibi isimler serpiştirerek, gelişigüzel postmodern makaleler üretir. </st><st c="23192">Site, okuduğumuz şeyi anladığımızı hissettiriyor, ancak okumaya devam ettikçe hiçbir şey anlamadığımızı fark ediyoruz. </st><st c="23311">Postmodern edebiyat birçok insana işte böyle hissettiriyor.</st></p>
			<p><st c="23370">Bu kitabı Postmodernism Generator kullanarak yazmayı da düşünmedik değil. </st><st c="23445">Kim bilir, belki de öyle yapmışızdır.</st></p>
			<p><img src="image/Artwork_21.png" alt="" /></p>
			</div>
	<div id="charCountTotal" value="23482"></div></body>
</html>
