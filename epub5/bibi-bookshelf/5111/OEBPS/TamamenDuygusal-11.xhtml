<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-11</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-11" lang="tr-TR" xml:lang="tr-TR">
		<div>
			<h1 id="_idParaDest-8"><span><st c="0">5 </st><br /><img src="image/Artwork_2.png" alt="" /><br /><st c="2">KATEGORİZE EDERİZ</st></span></h1>
			<p><img src="image/53.png" alt="" /></p>
			<p><st c="19">Jane Martin işinden nefret etmiyor. </st><st c="56">İşi gereği yapması gereken bazı şeylerden nefret ediyor. </st><st c="113">Küçük bir eyalet üniversitesinde organizasyon koordinatörü olan Jane, arada sırada koordine ettiği tek şeyin kurallar ve düzenlemeler olduğunu, meslektaşlarıyla birbirlerine sıklıkla “hayır” demek zorunda kaldıklarını hissediyor. </st><st c="343">Organizasyon fonundan, genel fondan ya da mezunlar fonundan para almak için bir yığın onay alması gerekiyor. </st><st c="452">Eğlencelerden masa örtülerine ve ulaşıma dek her şeyin bütçe konusundaki bürokratik aşamalardan geçmesi gerekiyor. </st><st c="567">Üstelik kendisine gözlerini diken, en ufak bir hatasında saldırıya hazır halde bekleyenler üniversite personeli, mezunlar derneği ve öğrencilerden ibaret değil, eyalet bürokrasisi ve federal kanunlarla da uğraşmak durumunda kalıyor. </st><st c="800">Bütçe ve prosedürler konusunda sürekli bir tartışma yaşanıyor, çünkü herkesin adının yanındaki kutuyu imzalaması gerekiyor. </st><st c="924">Jane organizasyon yapmayı seviyor ama bürokrasiye kafa yormaktan nefret ediyor. </st></p>
			<p><st c="1004">Oysa evinde bambaşka bir hikâye söz konusu. </st><st c="1048">Jane tam bir ayrıntı ustası. </st><st c="1077">Çok kısıtlı bir bütçeyle gemisini yürütmeyi başarıyor ve bundan keyif alıyor! </st><st c="1155">Ailesinin her ay belirli ürünlere belirli miktarlarda para harcayabileceğini biliyor. </st><st c="1241">200 dolar eğlenceye, 600 dolar mutfak masraflarına. </st><st c="1293">Her ay masraf çıkmasa bile, evin tadilatı, vergiler ve sağlık harcamaları için bir köşeye biraz para koyuyor. </st><st c="1403">Parayı, gerçek anlamda, her bir kategori için üzerleri ayrı ayrı etiketlenmiş zarflara koyuyor. </st><st c="1499">Böylece, kocasıyla yemeğe çıkmak istediklerinde “yemek” zarfında ne kadar para olduğuna bakıyor, bu harcamayı karşılayıp karşılayamayacaklarını görüyorlar. </st><st c="1655">Ailesinin tatilleri çok erkenden planlamasına izin vermiyor. </st><st c="1716">Her takvim yılının sonunda, ev tadilatı, vergiler ve sağlık giderleri zarflarında kalan paraları, yazın çıkacakları tatilde kullanmak üzere birleştiriyor. </st><st c="1871">Bu yaklaşım sayesinde, son on yıldır, bir yıl hariç (2011’de kızı futbol oynarken sakatlanarak dizinden ameliyat olunca, tüm tatil bütçesini tüketmişti) her yıl harika tatiller yapmasına yetecek kadar para biriktirmeyi başardı.</st></p>
			<p><st c="2098">Jane ekim ayını sevmiyor. </st><st c="2125">Çünkü o ay yedi arkadaşının ve akrabasının doğum günü var. </st><st c="2184">Bu yüzden de hediye zarfı o ay suyunu çekiyor. </st><st c="2231">Bu yıl, kuzeni Lou’nun doğum gününe eli boş gitmemek ya da hediye almak için eğlence zarfından para aşırmak yerine, saatlerce uğraşarak kendi elleriyle ona bir pasta yaptı. </st><st c="2404">Lou pastaya bayıldı ama Jane’in de canı çıktı.</st></p>
			<p><span><st c="2450">Burada Neler Oluyor?</st></span></p>
			<p><st c="2471">Jane, zihinsel muhasebenin (para hakkında düşünmenin, gerçek değerle pek alakası olmayan yollarından bir diğeri) abartılı örneklerinden birini sergiliyor. </st><st c="2627">Faydalı bir araca da dönüşebilen zihinsel muhasebe, genellikle kötü kararlara yol açar; özellikle de bunu yaptığımızın farkında bile olmadığımız durumlarda. </st></p>
			<p><st c="2784">Mübadele edilebilirlik özelliğini hatırlıyor musunuz? </st><st c="2838">Paranın kendisiyle değiştirilebilir oluşunu? </st><st c="2883">Bir dolarlık bir banknot, diğer tüm bir dolarlık banknotlarla aynı değerdedir. </st><st c="2962">Teoride doğrudur. </st><st c="2980">Ancak pratikte paralarımızın hepsine aynı değeri vermeyiz. </st><st c="3039">Her bir dolar banknotuna bakışımız, bu parayı ilk olarak hangi kategoriyle bağlantılandırdığımıza bağlıdır; bir başka ifadeyle, nasıl açıkladığımıza. </st><st c="3189">Farklı paraları farklı kategorilere (ya da Jane’in örneğinde farklı zarflara) koyma eğilimi, kesinlikle parayı yönetmenin rasyonel yöntemlerinden biri değildir. </st><st c="3350">Ancak fırsat maliyetini ve gerçek değeri belirlemenin güçlüğü düşünüldüğünde, bu strateji bütçemizi dengede tutmamıza yardımcı olur. </st><st c="3483">Paramızı harcama yolları konusunda daha hızlı kararlar vermemizi sağlar. </st><st c="3556">Bu iyi bir şey sayılabilir. </st><st c="3584">Ancak zihinsel muhasebe oyununu oynamakla mübadele edilebilirlik ilkesini ihlal etmiş oluruz. </st><st c="3678">Kendimizi bunun faydalarından mahrum bırakırız; işleri basitleştirelim derken, süreç içinde para konusunda yeni hatalar yapmaya başlarız. </st></p>
			<p><st c="3816">Zihinsel muhasebe kavramı ilk olarak Dick Thaler tarafından ortaya atılmıştır. </st><st c="3895">Buradaki temel ilke, finansal konularda, bir büyük organizasyon, bir şirket gibi hareket etmemizdir. </st><st c="3996">Jane’in çalıştığı eyalet üniversitesi gibi büyük bir kurumda çalışıyorsanız, her yıl her departmana bir bütçe ayrıldığını ve bu bütçeyi ihtiyaçları doğrultusunda harcadıklarını bilirsiniz. </st><st c="4185">Departmanlardan birinin parayı erken tüketmesi kötüdür. </st><st c="4241">Departmana bir sonraki yılın başına kadar yeni bütçe tahsis edilmez. </st><st c="4310">Yıl sonunda bütçede para kalması durumunda ise herkese yeni bir dizüstü bilgisayar verilir ya da yılbaşı partisinde bayat kek ve kurabiye yerine suşi ikram edilir. </st></p>
			<p><st c="4474">Bütçe konusundaki bu yaklaşım kişisel finans dünyamızı nasıl etkiler? </st><st c="4544">Özel yaşantımızda da parayı farklı kategorilere ya da farklı hesaplara ayırırız. </st><st c="4625">Kılık-kıyafet bütçesi, eğlence bütçesi, kira ve fatura bütçesi, yatırım ve keyif bütçesi hazırlarız. </st><st c="4726">Uymasak da hazırlarız. </st><st c="4749">Ve tıpkı şirketler gibi, herhangi bir kategorideki </st><br /><st c="4800">paranın tamamını kullanmamız kötüdür; bütçeye takviye yapamayız (yaparsak da kendimizi kötü hissederiz). </st><st c="4905">Öte yandan, belirli bir kategoride kalan parayı harcamak çok kolaydır. </st><st c="4976">Belki Jane kadar abartıp paraları etiketli zarflara koymuyoruz ama farkında olmasak bile hepimiz bu zihinsel muhasebeyi kullanıyoruz. </st></p>
			<p><st c="5110">Bir örnek verelim: Popüler bir Broadway gösterisine bilet almak için 100 dolar harcadığımızı düşünelim. </st><st c="5214">Küfürbaz kuklaları, şımarık süper kahramanları, ülkenin kurucularını ve lise şamatalarını bir araya getiren bir müzikal. </st><st c="5335">Gala gecesi tiyatroya gittiğimizde cüzdanımıza bakar ve dehşet içinde biletimizi kaybettiğimizi görürüz. </st><st c="5440">Neyse ki cebimizde bir 100 dolar daha var. </st><st c="5483">Bir bilet daha alır mısınız? </st><st c="5512">Bu sorunun sorulduğu insanların büyük çoğunluğu “hayır” yanıtını verir. </st><st c="5584">Sonuçta bilete para vermişlerdir, bilet kaybolmuştur ve bu çok kötü bir durumdur. </st><st c="5666">Şimdi, insanlardan vazgeçmemelerini ve bir bilet daha almalarını istediğimizi düşünelim. </st><st c="5755">Sizce o gece tiyatronun kendilerine maliyetinin ne kadar olduğunu düşüneceklerdir? </st><st c="5838">Birçok insan bu deneyimin kendilerine 200 dolara mal olduğunu söyleyecektir; ilk ve ikinci biletlerin toplam maliyeti. </st></p>
			<p><st c="5957">Şimdi gala gecesi olayların farklı geliştiğini düşünelim. </st><st c="6015">Biletimizi önceden almadık ama gösteriyi izlemeye can atıyoruz. </st><st c="6079">Tiyatroya geldiğimizde cüzdanımızı açıyoruz ve cüzdandaki iki adet gıcır gıcır 100 dolarlık banknottan birinin kaybolduğunu görüyoruz. </st><st c="6214">Olamaz! </st><st c="6222">100 dolar fakirleşmiş haldeyiz. </st><st c="6254">Neyse ki 100 dolarımız daha var. </st><st c="6287">Yaşasın! </st><st c="6296">Şimdi, bilet mi alırsınız, eve mi dönersiniz? </st><st c="6342">Bu durumda, insanların net çoğunluğu bilet alacağını söyler. </st><st c="6403">Sonuçta 100 dolar kaybetmenin tiyatroya gitmekle ne ilgisi var? </st><st c="6467">İnsanların çoğunluğu gibi bilet almış olduğunuzu düşünelim. </st><st c="6527">Sizce gösteriye kaç para harcamış olduk? </st><st c="6568">Bu durumda, aldığımız en yaygın yanıt, 100 dolar şeklindedir. </st></p>
			<p><st c="6630">İnsanlar bu iki duruma farklı tepkiler verse de, ekonomik açıdan bakıldığında ikisi de aynıdır. </st><st c="6726">Her ikisinde de gösteriyi izleme planı söz konusudur ve 100 dolar değerinde bir kâğıt parçası kaybolmuştur (bilet ya da banknot halinde). </st><st c="6864">Ancak insani açıdan bakıldığında çok net bir fark vardır. </st><st c="6922">Birinde kaybolan kâğıdın adı tiyatro biletidir; diğerinde para. </st><st c="6986">Bir kâğıt parçası nasıl bu kadar büyük bir fark yaratabilir? </st><st c="7047">Bu olgu nasıl olur da bir senaryoda tiyatroya girmemize, diğerinde eve dönmemize yol açabilir? </st><st c="7142">Ve bir Broadway gösterisine bu kadar ucuza bilet bulmayı nasıl başardık? </st><st c="7215">(100 dolar mı? </st><st c="7230">Bu teorik dünya oldukça hesaplıymış.)</st></p>
			<p><st c="7267">Bir anlığına şirketlere ve bütçelere geri dönelim. </st><st c="7319">Tiyatro bileti bütçemiz olsaydı ve bu bütçeyi tüketmiş olsaydık (bilet için harcasaydık) bütçeye takviye yapmazdık. </st><st c="7435">Dolayısıyla yeni bir bilet almazdık. </st><st c="7472">Ancak cüzdanımızdaki genel bütçe (belirli bir iş için ayrılmayan) parası kaybolmuş olsaydı, herhangi bir bütçe kategorisinde eksilme olduğunu düşünmezdik. </st><st c="7627">Bunun sonucunda da herhangi bir bütçe kalemini cezalandırma ihtiyacı hissetmezdik. </st><st c="7710">Yani tiyatro bütçemizde hâlâ para olurdu, çünkü kaybolan para genel giderler hesabındaydı. </st><st c="7801">Bu yüzden de bu kayıp, bizi, vatansever küfürbaz kukla şarkılarının tadını çıkarmaktan alıkoymazdı. </st></p>
			<p><st c="7901">Bu zihinsel muhasebe mantığı oldukça mantıklı görünüyor. </st><st c="7958">O halde sorun ne?</st></p>
			<p><span><st c="7975">Muhasebeyi Kolaylıkla Kandırabilirsiniz</st></span></p>
			<p><st c="8015">Tamamen rasyonel bir açıdan bakıldığında, harcama kararlarımızın hayali bütçe hesaplarından etkilenmemesi gerekir; bu hesapların şekli, konumu ve takvimi değişse de. </st><st c="8182">Ama etkilenir.</st></p>
			<p><st c="8196">Bu zihinsel muhasebeyi sürekli yaparız. </st><st c="8237">Paramızı farklı hesaplarda tutma yollarının bazılarına bakalım. </st></p>
			<p><st c="8301">1. </st><st c="8304">Paramızı düşük faizli vadesiz hesaplara yatırır, yüksek faizli kredi kartlarıyla dengeyi korumaya çalışırız. </st></p>
			<p><st c="8413">2. </st><st c="8416">Jeff ilgi çekici kentlerde konuşma ya da gösteri yapacağı zamanlarda ailesini de götürür. </st><st c="8506">Örneğin yakın zamanda Barcelona’ya gitmişlerdi. </st><st c="8554">Böyle durumlarda, konuşma ya da gösteriden ne kadar kazanırsa kazansın, seyahat masrafları ne tutarsa tutsun, normalden fazla para harcar. </st><st c="8693">Gerçekleştirdiği performanstan kazandığı paranın daha büyük kısmını harcaması kolaydır. </st><st c="8781">Bir yandan kazanıyor, bir yandan harcıyordur. </st><st c="8827">Kazanç hesabındaki artış, tatil giderleri hesabındaki azalışı unutturur. </st><st c="8900">Böylece harcama konusundaki tüm kurallar rafa kaldırılır. </st><st c="8958">Jeff’e göre, yenilen yemeklerin ya da gidilen eğlencelerin parası ailenin seyahat, eğitim ya da barınma bütçelerinden çıkmıyordur. </st><st c="9089">Yaptığı konuşmanın ücretinden geliyordur, her seferinde. </st><st c="9146">Eğer ailece tatile çıkmış olsalardı finansal açıdan çok daha bilinçli davranır, en azından “Bir kadeh daha Cava içmemiz gerçekten de şart mı?” gibi pasif agresif sorular sorardı. </st><st c="9325">(Bir işinize yarar mı bilmem ama bu sorunun yanıtı her zaman “Evet, bir kadeh daha lütfen” olmuştur.)</st></p>
			<p><st c="9426">3. </st><st c="9430">Las Vegas bu zihinsel muhasebenin mükemmel örneklerinden biridir. </st><st c="9496">Kentin turizm yetkilileri de bunu yaptığımızın farkındadır. </st><st c="9556">Hatta kategorize etmemize yardımcı olmak amacıyla tasarlanmış bir pazarlama sloganları bile vardır: “Vegas’ta olan Vegas’ta kalır.” Bizi temel içgüdülerimizi dinlemeye teşvik ederler; biz de memnuniyetle itaat ederiz. </st><st c="9774">Vegas’a gider ve tüm paramızı zihinsel Vegas hesabına yatırırız. </st><st c="9839">Masa oyunlarında kazanırsak, harika. </st><st c="9876">Talih kuşu başımıza konmuş demektir. </st><st c="9913">Kaybetsek de önemli değil. </st><st c="9940">Bu parayı Vegas hesabına yatırmakla, harcamayı zaten göze aldık. </st><st c="10005">İşin aslı, hangi zihinsel hesaba yatırırsak yatıralım, para aynı paradır; sadece böyle hissetmeyiz. </st><st c="10105">Vegas’ta başına ne gelmiş olursa olsun (birkaç bin dolar kazansak da kaybetsek de) o para peşimizden eve döner. </st><st c="10217">Vegas’ta kalmaz. </st><st c="10234">Tıpkı Instagram’da yayınladığınız açık saçık resimler gibi. </st><st c="10294">O yüzden telefonunuzu odanızda bırakın. </st></p>
			<p><st c="10334">Gary Belsky ve Thomas Gilovich, 5 dolarla rulet oynamaya başlayan ve şansı yaver gidince bir ara neredeyse 300 milyon dolar kazanan adamın hikâyesini anlatır.</st><sup><st c="10492">1</st></sup><st c="10494"> Derken adam kötü bir bahis oynar ve kazandığı tüm parayı kaybeder. </st><st c="10562">Otel odasına döndüğünde karısı “Nasıl gitti” diye sorunca, “5 dolar kaybettim” der. </st><st c="10646">Eğer başımıza böyle bir şey gelmiş olsaydı, kesinlikle 5 dolardan fazlasını kaybettiğimizi hissederdik. </st><st c="10750">Ama 300 milyon dolar kaybetmiş gibi de hissetmezdik. </st><st c="10803">O 5 dolar “kendi paramız” gibi hissettiğimiz miktardır, geceye başladığımız para. </st><st c="10885">O gece kazandığımız, birinci dolardan 300 milyonuncu dolara dek tüm paraları “kazanılan para” olarak kategorize ederiz. </st><st c="11005">Dolayısıyla, bu senaryoda kazanılan para hesabından 300 milyon dolar kaybetsek bile kendi paramızdan 5 dolar kaybetmiş gibi hissederiz. </st><st c="11141">Elbette, eşimizle dürüst bir şekilde iletişim kurma becerimizi de kaybederiz ama bu başka bir kitabın konusu. </st></p>
			<p><st c="11251">Harcanan, biriktirilen, kumar oynanan ya da içilen paranın tamamının “bizim paramız” havuzundan geldiği düşünülürse, bu senaryoların hiçbirinin anlamı kalmaz. </st><st c="11410">Sonuçta hepsi bizim paramız olduktan sonra, nasıl etiketlediğimizin bir önemi yoktur. </st><st c="11496">Ancak (daha önce de anlattığımız gibi) parayı zihinsel kategorilere böleriz ve bu noktadan itibaren, para hakkındaki düşüncelerimizi bu kategorizasyon kontrol eder: Harcarken kendimizi ne kadar iyi hissettiğimizi, nelere harcadığımızı ve ay sonunda elimizde kalan para miktarını. </st></p>
			<p><span><st c="11776">Zihinsel Muhasebe: Çok Özel Bir Problem</st></span></p>
			<p><st c="11815">Bu kitapta ele aldığımız problemlerin birçoğunun aksine, zihinsel muhasebe “zihinsel muhasebe yapma hatasından ibaret olmaktan” çok daha karmaşıktır. </st><st c="11966">Zihinsel muhasebe (tıpkı diğerleri gibi) para konusundaki rasyonel yaklaşımlardan değildir. </st><st c="12058">Ancak hayatımızın gerçeklerini ve bilişsel sınırlarımızı dikkate aldığımızda, yararlı bir strateji olabilir. </st><st c="12167">Özellikle de zihinsel muhasebe akıllı bir şekilde kullanıldığında. </st><st c="12234">Elbette genellikle pek akıllı bir şekilde kullanmayız; bu bölümün geri kalanının varlık nedeni de zaten budur. </st><st c="12345">Şimdilik, zihinsel muhasebenin neden benzersiz bir problem olduğunu anlatalım. </st></p>
			<p><st c="12424">Üç tür insan olduğunu düşünün: 1) Tamamen rasyonel insan–homo ekonomikus; 2) Bilişsel limitlere sahip, bir ölçüde rasyonel insan–üzerinde düşünecek zamana ve zihinsel beceriye sahip olmaları durumunda en iyi kararı verebilir; 3) Bilişsel limitlere sahip, bir ölçüde rasyonel, aynı zamanda da duygusal insan–yani bildiğimiz insan. </st></p>
			<p><st c="12754">Tamamen rasyonel insan açısından (robot sahiplerimiz önünde diz çökün) zihinsel muhasebe su götürmez şekilde hatadır. </st><st c="12872">Tamamen rasyonel bir dünyada, herhangi bir hesaptaki paraya, diğer tüm hesaplardaki paralarla aynı muameleyi yapmamız gerekir. </st><st c="12999">Sonuçta hepsi paradır ve para paradır. </st><st c="13038">Tamamen mübadele edilebilir bir şeydir. </st><st c="13078">Tamamen rasyonel bir dünyada sınırsız bir finansal hesaplama kapasitesine sahibizdir; dolayısıyla kategorilere ayırmak, mübadele edilebilirlik ilkesini ihlal eden ve paranın temel faydasından yararlanmamıza engel olan bir hatadır. </st></p>
			<p><st c="13309">Bilişsel sınırları olan, beyin kapasitesi bilgileri saklama ve işleme konusunda somut sınırlara sahip insan açısından ise, zihinsel muhasebe faydalı olabilir. </st><st c="13468">Gerçek dünyada fırsat maliyetini ve her bir finansal işlemin çok boyutlu değiş tokuşunu belirlemek olağanüstü derecede zordur. </st><st c="13595">Zihinsel muhasebe bu kararları vermemizi sağlayan yöntemdir; ya da kestirme yol. </st><st c="13676">Her kahve alışımızda, “Bunun yerine bir iç çamaşırı alabilir, iTunes’tan bir film indirebilir, bir litre benzin alabilir ya da gelecekte sonsuz sayıda harcamadan birini yapabilirdim” diye düşünemeyiz. </st><st c="13877">Bunun yerine, kahveyi “gıda” hesabımızın bir parçası olarak düşünmek amacıyla zihinsel muhasebeyi kullanırız. </st><st c="13987">Bu yolla, sadece bu hesabın fırsat maliyetini düşünmek zorunda kalırız. </st><st c="14059">Bu da düşüncelerimizi sınırlı, ancak yönetilebilir hale getirir. </st><st c="14124">“Bu parayla öğle yemeğinin yarısını ödeyebilir ya da cuma akşamı ekstra bir kahve daha alabilirdim.” Bu düşünce biçimi hesaplamalarımızı basitleştirir. </st><st c="14276">Bu açıdan bakıldığında, zihinsel muhasebe hâlâ rasyonel değildir ancak anlaşılabilir bir uygulamadır. </st><st c="14378">Özellikle de zihinsel sınırlarımız düşünüldüğünde. </st></p>
			<p><st c="14429">İşleri basitleştirmek adına kategorizasyon yaptığımızda, her harcama yapışımızda tüm fırsat maliyetlerini düşünmek durumunda kalmayız. </st><st c="14564">Böyle bir şey bizi çok yorardı. </st><st c="14596">Sadece küçük çaplı bütçemizi (kahve, yemek ve eğlence bütçesi) ve bu kapsamdaki fırsat maliyetlerini düşünmek durumunda kalırız. </st><st c="14725">Mükemmel olmasa da işe yarar bir yöntem. </st><st c="14766">Zihinsel muhasebenin akıldışı ancak faydalı olduğunu görebildiğimizde, bunu daha olumlu bir şekilde gerçekleştirmenin yolları hakkında kafa yormaya başlayabiliriz. </st></p>
			<p><st c="14930">Bu da bizi üçüncü tür insana ulaştırır: Duyguları olan, stres yaşayan, bunalan, işleri yetiştirmesi gereken teslim tarihleri, yapması gereken birçok işi olan insan. </st><st c="15095">Bir başka deyişle: Biz, gerçek insanlar. </st><st c="15136">Her işlemin fırsat maliyetini hesaplamak gibi olanaksız olmasa da, her bir kategori kapsamında sürekli fırsat maliyetini hesaplamak, can sıkıcıdır. </st><st c="15284">Bir şey (kahve, benzin, bir uygulama, bu kitap) almayı düşündüğümüz her seferinde kararımızın artılarını ve eksilerini düşünmemiz gerekseydi, epey sıkışırdık. </st><st c="15443">Diyet yapanlardan kalorileri saymasını istemenizin hayal kırıklığıyla, tıkınmayla ve kalori saymayı tamamen </st><br /><st c="15551">bırakmakla sonuçlanması gibi karmaşık bütçe kategorilerinin yaratılması da insanların bütçe yapmayı tamamen bırakmasına yol açar. </st><st c="15681">İstediğimiz çözüm bu değildir. </st></p>
			<p><st c="15712">Aslına bakarsanız, insanlar bize harcamalarını kontrol etmekte sıkıntı çektiklerini söylediklerinde onlara her konuda bütçe yapmalarını söyler, ardından da bunun muhtemelen çok sıkıcı olacağını ve vazgeçeceklerini ekleriz. </st><st c="15935">Bunun yerine geniş kapsamlı “keyfi harcamalar” kategorisi çerçevesinde ne kadar para harcamak isteyeceklerine karar vermelerini öneririz: Özel demlenmiş kahve, şık ayakkabılar ya da dışarıda eğlence gibi olmasa da olur şeyler. </st><st c="16162">Bu parayı haftalık olarak ayrı bir banka hesabına yatırın. </st><st c="16221">Bu keyfi harcamalar kategorisinin bütçesi her pazartesi yenilenir. </st><st c="16288">Banka hesabının durumu bu bütçenin nasıl kullanıldığını ve bu kategori çerçevesindeki fırsat maliyetlerini ortaya çıkarır ve kararların fırsat maliyetleri çok daha somutlaşır. </st><st c="16464">Tek yapmaları gereken keyfi harcamalar bütçesinin bakiyesine bakmaktır. </st><st c="16536">Bu uygulama da çaba gerektirir ancak en azından kahve, bira, Uber ve bu kitabın dijital versiyonu için ayrı ayrı bütçeler yapmak kadar can sıkıcı değildir. </st><st c="16692">Gerçek yaşamlarımızın karmaşık yapısını ve baskılarını yok saymadan, zihinsel muhasebeyi kendi yararımıza kullanmamızın yollarından biri budur. </st></p>
			<p><img src="image/Artwork_21.png" alt="" /></p>
			<p><span><st c="16836">Farklı Çözümler</st></span></p>
			<p><st c="16851">Görebileceğiniz gibi, zihinsel muhasebe, para hakkındaki düşünüşümüze dair benzersiz bir kusurdur: Genel anlamda zihinsel muhasebe işine girişmememiz gerekir; ancak hayatı basitleştirmesinden dolayı yapmaya devam ederiz. </st><st c="17073">Bu da zihinsel muhasebe yaparken düştüğümüz hataların farkında olmamız gerektiği anlamına gelir. </st><st c="17170">Bu hataları görmek, para harcama yapımızı tanıyabileceğimizi ve parayı kullanma yöntemlerimizi yeniden tasarlayabileceğimizi gösterir. </st></p>
			<p><st c="17305">Bu kitabın son bölümünde, başka ipuçları da vereceğiz; yerleşik finansal anlayışımızı düzene sokacak ve kendi yararımıza kullanmamızı sağlayacak yöntemler. </st><st c="17461">Ancak şu an için para konusundaki akıldışı davranışlarımızı incelemeye devam edelim. </st><st c="17546">Çözümlerin geri kalanını farklı bir bölümde, ya da zihinsel hesapta da diyebiliriz, ele alacağız. </st></p>
			<p><img src="image/Artwork_21.png" alt="" /></p>
			<p><span><st c="17644">Keyifsizlik</st></span></p>
			<p><st c="17655">Parayı kategorize etme yöntemimiz, paraya bakışımızı ve kullanma şeklimizi de etkiler. </st><st c="17743">Ancak parayı kategorize etme konusunda net şekilde belirlenmiş yöntemlerimiz yoktur. </st><st c="17828">Şirketlerin aksine, gündelik yaşamlarımız ofis malzemeleriyle ve bordrolarla dolu değildir. </st><st c="17920">Parayı, nasıl edindiğimize, nasıl harcayacağımıza, bize neler hissettireceğine bağlı olarak farklı türlerden zihinsel hesaplara, farklı kurallar çerçevesinde yatırırız. </st><st c="18089">Parayı çalışarak mı kazandık yoksa yolda bulduğumuz piyango biletine vuran ikramiyeyle mi? </st><st c="18180">Miras mı kaldı, yolsuzluk mu yaptık, yoksa çevrimiçi video oyunculuğu kariyerimiz sayesinde mi kazandık?</st></p>
			<p><st c="18284">Örneğin, elimize bir Amazon ya da iTunes hediye çeki geçtiğinde, muhtemelen normalde maaşımızla almayacağımız şeyler alırız. </st><st c="18410">Neden mi? </st><st c="18420">Çünkü hediye çeki, hediye hesabımız sınıfına girer. </st><st c="18472">Çalışarak kazandığımız maaşımız ise daha korunaklı, daha önemli bir hesaba yatar. </st><st c="18554">Bu hesapların farklı harcama kuralları vardır (tekrar edelim, tamamı size ait ve mübadele edilebilir bir para olduğu halde).</st></p>
			<p><st c="18678">Parayı kategorize etme yöntemlerimize dair ilgi çekici bulgulardan biri, parayı elde etme yöntemi konusunda kendisini suçlu hisseden insanların, bu paranın bir kısmını hayır kurumlarına bağışlamasıdır.</st><sup><st c="18880">2</st></sup><st c="18882"> Şunu netleştirelim: Parayı harcama yöntemimiz, paranın bize hissettirdiklerine bağlıdır. </st><st c="18972">Evet, parayı kategorize etme yöntemlerimiz konusundaki gizli etkenlerden biri de bize neler hissettirdiğidir. </st><st c="19082">Elimize geçen para, olumsuz koşullarda edinmemizden dolayı, kendimizi kötü hissetmemize mi yol açıyor? </st><st c="19185">Hediye olarak verildiği için bedavadan para olarak mı düşünüyorsunuz? </st><st c="19255">Yoksa çok çalışarak (çok emek harcayarak) kazandığımız ve hak ettiğimizi düşündüğümüz için kendimizi iyi mi hissediyoruz?</st><sup><span id="footnote-003-backlink"><a epub:type="noteref" href="TamamenDuygusal-11.xhtml#footnote-003"><st c="19376">[4]</st></a></span></sup> </p>
			<p><st c="19380">İnsanlar maaşlarını muhtemelen faturaları ödemek gibi daha “sorumluluk gerektiren” şeylere harcayacaktır. </st><st c="19487">Çünkü bu şekilde kazanılan para “ciddi para” gibi gelecektir. </st><st c="19549">Öte yandan, eğlenceli para (kumarhanede 300 milyon dolar kazanmak gibi) daha fazla kumar oynamak gibi, eğlenceye yönelik şeyler için harcanacaktır. </st></p>
			<p><st c="19697">Jonathan Levav ve Pete McGraw, elimize kendimizi kötü hissettiren para geçtiğinde bu parayı “aklamaya” çalıştığımızı ortaya çıkardı. </st><st c="19830">Örneğin sevdiğimiz bir akrabamızdan miras kalan para kendimizi iyi hissettirir ve gönül rahatlığıyla harcarız. </st><st c="19941">Ancak sevmediğimiz bir kaynaktan (yaptıkları deneyde sigara şirketi Philip Morris) gelen para insanların kendilerini kötü hissetmesine yol açar. </st><st c="20086">Dolayısıyla da, olumsuz duyguları ortadan kaldırmak amacıyla, bu paranın bir kısmını dondurma almak gibi bencil harcamalar yerine, kitap almak ya da hayır kurumlarına bağışlamak gibi olumlu şekillerde kullanırız. </st><st c="20299">Paranın bir kısmının iyilik için kullanılmasının ardından para aklanır ve kalanını tatil, mücevher ve dondurma gibi şeylere daha rahat harcarız. </st></p>
			<p><st c="20444">Jonathan ve Pete buna duygusal muhasebe adını veriyor. </st><st c="20499">Duygusal para aklama, çeşitli şekillerde gerçekleşebilir. </st><st c="20557">Kötü bir şekilde edindiğimiz parayı borçları kapatmak gibi ciddi işler ya da dondurma almak gibi (yetimhanedeki çocuklara) hayır işleri için kullanabiliriz. </st><st c="20714">İyi olduğunu düşündüğümüz bir şey yapmamız paradan kaynaklanan olumsuz duyguları ortadan kaldırır, rahatça harcamamızı sağlar. </st><st c="20841">Bu türden bir duygusal para aklama kesinlikle rasyonel değildir, ancak kendimizi iyi hissettirir.</st><sup><st c="20938">3 </st></sup></p>
			<p><st c="20941">Şu ifade, birçok durumda parayı kullanma şeklimize dair oldukça isabetli bir yorum olacaktır: Parayı mantıklı değil, kendimizi iyi hissettirecek şekilde kullanırız. </st><st c="21106">(Bu durum, hayattaki birçok şey için de geçerlidir, ancak ne felsefe yapacak zamanımız var ne de terapi yapacak ortamımız.)</st></p>
			<p><span><st c="21229">Gülün Adı Başka Bir Şey Olsaydı, Bize Daha Pahalıya Mal Olacaktı</st></span></p>
			<p><st c="21294">Maalesef kimi durumlarda şirketlerin muhasebe departmanları gibi davranırız; kişisel çıkarlarımız doğrultusunda sistemi kandırmak amacıyla muhasebe numaraları kullanmamız gibi. </st><st c="21472">Bazen de Enron benzeri şirketler gibi davranırız. </st><st c="21522">Enron’u hatırlıyor musunuz? </st><st c="21550">Adı kötüye çıkmış enerji şirketi (2000’li yıllardaki kurumsal dolandırıcılığın poster çocuğu) birtakım yasadışı muhasebe hileleriyle şirket içinden bazı isimleri zengin etmişti. </st><st c="21728">Enron yöneticileri masrafları gizlemek ve sahte gelirler yaratmak adına deniz aşırı hesaplar açmıştı. </st><st c="21830">Uydurma ürünlere yönelik işlemlerle insanları kandırdılar. </st><st c="21889">Bu muhasebe operasyonu, kendilerinin finanse ettiği bir denetim şirketi tarafından “kontrol altında tutuluyordu”. </st><st c="22003">Resmen dolandırıcılık yapıyorlardı. </st><st c="22039">Bu konuda o kadar başarılı olmuşlardı ki, kendileri bile hileli muhasebe yaklaşımlarına inanmaya başlamıştı.</st></p>
			<p><st c="22147">2008 finans krizini ortaya çıkaran temeller büyük ölçüde muhasebe oyunlarıyla atılmıştı; finans sektöründeki, parayı oradan alıp buraya vererek, kırparak ve satarak, paradan para kazanan isimler tarafından gerçekleştirilen... </st><st c="22374">Paranın kaynağını kendilerine alıyor, kalanını uygun ve kârlı buldukları, işlerine gelen fonlar arasında aktarıp duruyorlardı. </st></p>
			<p><st c="22501">Biz de kendimize karşı benzer muhasebe hilelerine başvururuz. </st><st c="22563">Farklı şeyler satın almak için yeni kredi kartları alır ve kısa sürede unuturuz. </st><st c="22644">Tasarruf amacıyla bir kenara koyduğumuz paradan borç alırız. </st><st c="22705">Aylık bütçemizde yer almadığı sürece yüklü faturalara kafa yormayız. </st><st c="22774">“Özel” bir şeyler yapma umuduyla parayı tasarruf hesapları, vadesiz hesap ve zor günler için ayırdığımız para hesabı arasında gezdirir dururuz. </st><st c="22918">Ancak yaptığımız muhasebe hileleri genellikle küresel ekonomik krizler doğurmaz. </st><st c="22999">Çoğu zaman kendi ekonomik geleceğimizi karartmakla kalırız. </st><st c="23059">Çoğu zaman. </st></p>
			<p><st c="23071">Tamam, belki Enron ve yüzyılın başındaki muadilleri kadar kötü değiliz ama zihinsel muhasebe konusunda biz de karanlık işler çeviririz. </st><st c="23207">Duygular, bencillik, içgüdüler, plansızlık, kısa vadeli düşünme, kendi kendimizi kandırmamız, dışarıdan gelen baskılar, kendini aklama çabası, kafa karışıklığı ve hırs bizi kolayca yoldan çıkarır. </st><st c="23404">Bunları 10 finansal günah olarak düşünebiliriz. </st><st c="23452">Ölümcül günahlar olmasa da iyi olmadıkları da ortada.</st></p>
			<p><st c="23505">Dünyadaki Enron’lar gibi, bizim zihinsel muhasebe departmanımız da fazla düşünmekten hoşlanmayan, harcamaktan keyif alan, doğası gereği var olan çıkar çatışmalarıyla boğuşan tembel denetçiler tarafından kontrol altında tutuluyor. </st><st c="23736">Kendimizin denetçisi yine biziz. </st><st c="23769">Finansal kümesimizi emanet ettiğimiz tilki yine biziz. </st></p>
			<p><st c="23824">Akşam yemeği saati geldiğini ve aç olduğunuzu düşünün. </st><st c="23879">Dün dışarıdan sipariş vermiştik ve bugün evde yemek yapmayı planlamıştık ama alışverişe çıkmadık. </st><st c="23977">Bütçemiz dışarıda yemememiz gerektiğini söylüyor. </st><st c="24027">Özellikle de sokağın ilerisindeki yeni açılmış o havalı restoranda. </st><st c="24095">Tamam, arkadaşlarımız bugün dışarı çıkıyor ama bizim evde bir şeyler atıştırmamız, yemeğe harcamadığımız parayı da bize 80 yaşına gelene dek bileşik faiz kazandıracak emeklilik sigortası hesabına yatırmamız gerekiyor. </st><st c="24313">O yaştan itibaren hep dışarıda yiyebiliriz. </st><st c="24357">Ancak kendimize şu soruyu sormayı unuturuz: “Jane Martin ya da Moses ne yapardı?” Böylece bebek bakıcısını arar ve bir saat sonra elimizde süslü bir kokteylle masadaki yerimizi alırız. </st></p>
			<p><st c="24542">Kendimize ucuz ve sağlıklı şeyler yeme konusunda söz veririz. </st><st c="24604">Ancak şu menüye bakar mısınız! </st><st c="24635">Tavuk yemeyi düşünüyorduk ama şu şaraba ve tereyağı sosuna yatırılmış ıstakozlar, etli pençelerini, yakalanmaya razı boğazımıza doğru uzatıyor. </st><st c="24779">“Piyasa ortalaması.” Fena değil. </st><st c="24812">Maine’de iyi bir sezon geçirdiklerini duymuştuk. </st><st c="24861">Böylece ıstakozu alırız ve kalın, kızarmış ekmeğimizi banarak o zengin sosu son damlasına dek sömürürüz. </st><st c="24966">Sadece su içeceğimizi de düşünmüştük ama bir şişe havalı pinot teklifine “tabii ki isterim” deriz. </st><st c="25065">Tatlıyı boş vermemiz gerek ama ohhhh; üç kat jöleyle kaplanmış sufle.</st></p>
			<p><st c="25134">Hesabı isteme zamanı geldiğinde, evde yiyeceğiniz bir tabak makarna ve portakalın 6 dolarlık masrafının kat be kat üzerine çıkmış olursunuz. </st><st c="25276">Hem diyet kurallarımızı hem finansal muhasebe kurallarımızı ihlal etmiş haldeyiz. </st><st c="25358">Neyse ki bunu sızdıracak bir ispiyoncu yok. </st></p>
			<p><st c="25402">Yemek yediğimiz ve para harcadığımız için kendimizi kötü hissetmeyiz. </st><st c="25472">Sonuçta bir şeyler yememiz gerekiyor ve uzun bir haftanın ardından bir güzelliği hak ettik, öyle değil mi? </st><st c="25579">Dahası içkiyi biraz fazla kaçırdığımızda, tasarruf etmek ve faturaları ödemek gibi sıkıcı şeyleri düşünme becerimizi yitiririz. </st></p>
			<p><st c="25707">Her ne kadar akıldışı olsa da, zihinsel muhasebe de, tıpkı kurumsal muhasebe gibi, sağduyulu bir şekilde kullanılırsa yararlı olabilir. </st><st c="25843">Bütçe kategorileri finansal durumumuzu planlamamıza ve harcamalarımızı kontrol altında tutmamıza yardımcı olabilir. </st><st c="25959">Ancak, tıpkı kurumsal muhasebe gibi, duygusal muhasebe de her derde deva mucizevi bir ilaç değildir, çünkü bir yığın gri bölge içerir. </st><st c="26094">Kimi şirketlerin yasadaki boşluklardan “yaratıcı muhasebe yöntemleriyle” yararlanması gibi, biz de esnek bir harcama mantığından yararlanırız. </st><st c="26237">Herhangi bir kategorizasyon yapmadığımızda paramızı doğru yönetemeyiz, ancak bunu yapsak bile harcama sınıflandırmasını kafamıza göre eğip bükeriz. </st><st c="26385">Kuralları değiştirir ve heveslerimizi makul gösterecek hikâyeler uydururuz. </st></p>
			<p><st c="26461">Mark Twain’in kuralların yaratıcı bir şekilde manipülasyonuna dair bir hikâyesi vardır. </st><st c="26549">Kendisine günde bir puro içme kuralı koyan Twain, giderek daha büyük purolar arar ve nihayetinde “koltuk değneği olarak kullanılabilecek” bir puro bulmayı başarır.</st><sup><st c="26712">4</st></sup><st c="26714"> Sosyal bilimciler bu tür yaratıcı muhasebe çalışmalarını “şekillendirilebilir zihinsel muhasebe” olarak adlandırır. </st><st c="26831">Masraflar konusunda muğlak sınıflandırmalar yaptığımızda ve masrafları yaratıcı yollarla farklı zihinsel hesaplara yazdığımızda, şekillendirilebilir zihinsel muhasebeyi kullanmış oluruz. </st><st c="27018">Bu yöntem, hesap sahibini (kendimizi) kandırmaya yarar. </st><st c="27074">Zihinsel muhasebe sistemimiz şekillendirilebilir olmasaydı, katı gelir ve gider kurallarıyla kuşatılırdık. </st><st c="27181">Ancak şekillendirilebilir olması sayesinde zihinsel muhasebemizi harcamalarımızı haklı gösterecek şekilde manipüle eder, kendimize aşırı harcama izni verir ve bu sayede kendimizi iyi hissederiz. </st></p>
			<p><st c="27376">Bir başka deyişle, bütçemizin müsaade etmeyeceğini bildiğimiz halde yemeği dışarıda yemenin bir yolunu bulduk. </st><st c="27487">Belki yemek masrafını “gıda” hesabından “eğlence” hesabına kaydırdık. </st><st c="27557">Belki çocukların üniversite okumasının bizim sorumluluğumuz olmadığına karar verdik. </st><st c="27642">Temel itibariyle, Enron gibi davrandık, finansal planlarımızı Tipex’le düzelterek, o anki arzularımızı tatmin ettik. </st><st c="27759">Bu yüzden hapse girmeyiz ama kendi kurallarımızı ihlal ettiğimiz gerçeğini de inkâr edemeyiz. </st><st c="27853">Gıda ve eğlence bütçeleri arasındaki duvarı yerle bir etmemiz yüzünden kıyamet koptu; o leziz, üç kat jöleyle kaplanmış kıyamet. </st></p>
			<p><st c="27982">Farklı kategorileri kullanma şeklimizi değiştirmekle kalmaz, bu kategorileri tanımlayan kuralları da değiştiririz. </st><st c="28097">Piyango bileti almak ya da sigara içmek gibi pek de gurur duyamayacağımız alışkanlıklarımız varsa, bunları satın almak amacıyla keyfekeder kurallar belirleriz. </st><st c="28257">“Sadece büyük ikramiye 100 milyon doları aşarsa loto oynayacağım.” Elbette bu aptalca bir kuraldır, çünkü loto oynamak, ikramiyenin büyüklüğü ne olursa olsun, kötü bir karardır. </st><st c="28435">Bu durum şuna benzer: “Sadece havanın parçalı bulutlu olduğu günlerde sigara içeceğim.” Ancak bu kural, kötü olduğunu bildiğimiz bu seçim konusunda kendimizi iyi hissetmemize yardımcı olur. </st></p>
			<p><st c="28625">Elbette bu uydurma kuralları da, kaçınılmaz olarak, haklı gösterecek bir sebep bulur bulmaz, ihlal ederiz; ofiste piyango bileti almak için para toplandığında ya da uzun bir kasa kuyruğunda beklerken ya da hayallere daldıysak ya da zor bir gün geçirdiysek ve bunu hak ettiğimizi düşünüyorsak. </st><st c="28918">Kuralları kendimiz koyduğumuza ve bu kuralların varlığından haberi olan tek kişi muhtemelen kendimiz olduğuna göre, herhangi bir yaptırımla karşılaşmadan değişiklik yapması, eklemeler yapması, yerine yeni kurallar koyması da kolaydır. </st><st c="29153">“Minimum 100 milyon dolar kuralı, kahverengi pantolon giyilen günlerde loto oynanması durumunda askıya alınacaktır.” İçsel yasama organımız bu yasa değişikliğini düşünmeden, partiler arasındaki sürtüşmelere aldırış etmeden onaylayacaktır. </st></p>
			<p><span><st c="29392">Kötü Para İyi Parayı Kovalar</st></span></p>
			<p><st c="29420">Başımıza talih kuşu kondu, lotodan fena olmayan bir para kazandık ya da Barcelona’da konuşma teklifi aldık diyelim. </st><st c="29537">Kazandığımız parayı hiç düşünmeden harcar, suçluluk duymadan kendimizi şımartabileceğimiz bonus hesabının giderek azalan diğer hesaplarımıza da sızmasına izin veririz. </st><st c="29705">Bonus bütçesindeki para çoktan tükenmiş olmasına rağmen, kendimize parasını talih kuşunun ödediğini söyleyerek savurganlık yapmaya devam ederiz. </st><st c="29850">Örneğin Jeff Barcelona’ya gittiğinde yaptığı ekstra harcamaları (genellikle şampanya ama her zaman değil), bunların konuşma ücretinden kesildiğini söyleyerek makul gösterir. </st><st c="30024">O an için yapılan tüm masrafları konuşma teklifini kutlamak amacıyla yapılan tek ve özel bir masraf olarak düşünmek çok kolaydır. </st><st c="30154">Oysa gerçekte bu küçük şımarıklıklar birikip oldukça yüklü bir meblağ oluşturur, ancak Jeff olaya bu şekilde bakmaz. </st><st c="30271">En azından ertesi ay kredi kartı ekstresi gelene dek. </st><st c="30325">(İlerleyen sayfalarda kredi kartlarına dair söyleyeceğimiz başka şeyler de olacak).</st></p>
			<p><st c="30408">Şekillendirilebilir zihinsel muhasebe aynı zamanda mevcut istek ve ihtiyaçlarımızı karşılamak amacıyla uzun vadeli tasarruflarımıza da el atmamıza yol açar. </st><st c="30566">Acil bir durum karşısında sağlık harcamaları yapmamıza yol açar; bir anlık bir hevesle yeni bütçe kategorileri yaratmamıza da... </st><st c="30695">Daha da beteri, bu yeni kategoriyi yarattığımız anda gelecekte de harcama yapmamız kolaylaşır. </st><st c="30790">“Çarşambaları Hayatta Kalmamızı Happy Hour’la Kutlayalım” diye bir kategori olduğunu ve bunun her hafta tekrarlandığını kim tahmin edebilirdi ki?</st></p>
			<p><st c="30935">Kimi zamanlar bir şekilde tasarruf etmeyi becerdiğimizde kendimizi normalde almayacağımız gereksiz lükslerle ödüllendiririz. </st><st c="31061">Oysa herhangi bir zihinsel hesapta tasarruf etmenin amacı başka bir hesapta para harcamak değildir. </st><st c="31161">Böyle bir şey meydana geldiğinde (her zaman olmasa da sıklıkla yaşanır) olumlu davranışımızı, tüm olumlu yönleri baltalayan olumsuz bir davranışla ödüllendirmiş oluruz. </st><st c="31330">Haftada 100 dolar tasarruf etmek iyi bir başlangıçtır, ancak bu tasarrufu normalde almayacağımız (akşam yemeği ya da hediye) bir şeye 50 dolar harcayarak kutlamamız, genel finansal durumumuza fayda sağlamaz. </st></p>
			<p><st c="31538">Yaratıcı muhasebe uygulamaları gerçekleştirmenin bir diğer yolu da entegrasyon olarak bilinir. </st><st c="31633">Bunu, iki farklı harcamanın aslında tek bir harcama olduğunu düşünerek, daha küçük miktardaki harcamanın, yüklü harcamayla aynı kategoride olduğunu söyleyerek yaparız. </st><st c="31801">Bu yolla kendimizi tek ve büyük bir harcama yapmak zorunda kaldığımızı söyleyerek kandırırız. </st><st c="31895">Çünkü bu, psikolojik açıdan bir büyük bir de küçük harcamadan daha az acı vericidir.</st></p>
			<p><st c="31979">Örneğin 200 dolarlık CD değiştirici masrafını 25.000 dolarlık araba masrafına ekler, bunun da arabanın bir parçası olduğunu düşünürüz. </st><st c="32115">500.000 dolarlık bir ev aldığımızda 600 dolara da bahçe mobilyası alırız ki güzel evimizin arka bahçesinde rahat rahat oturabilelim. </st><st c="32248">Masrafları bu şekilde birleştirerek, iki ayrı hesaptan (ev ve dekorasyon) iki ayrı kayıp (ev ve mobilya) yaşamamış oluruz. </st><st c="32371">Sadece tek masraf. </st><st c="32390">Ya da yorucu bir alışverişin … ve tatlının … ve barda içilen bir şeylerin ardından. </st><st c="32474">Bütün bu şımarıklıkları, “Yine Bayram Alışverişine Kapılmak” adındaki, pek bilinmeyen bir zihinsel hesaba bağlarız. </st></p>
			<p><st c="32590">Muhasebemizi hatalı sınıflandırmalarla da kandırabiliriz. </st><st c="32648">Örneğin Jane kuzeni Lou’ya hediye almak için para harcamak istemiyordu, bu yüzden saatlerini harcayarak ona bir pasta yaptı. </st><st c="32773">Harcanan bu zaman ve çabanın da bir değeri vardır: O dört saat boyunca başka bir şey yapabilirdi; oturup dinlenebilir, ailesini ziyaret edebilir, hatta para kazanabilirdi. </st><st c="32945">Finansal açıdan bakıldığında, harcadığı zaman, Lou’ya alabileceği fotoğraf çerçevesinden tasarruf ettiği 15 dolardan daha değerli değil mi? </st><st c="33085">Muhtemelen (tabii bir aile üyesi için kişisel bir hediye yapmanın duygusal değeri de söz konusu). </st><st c="33183">Mali disiplin açısından bakıldığında (Jane’in odaklandığı nokta buydu) 15 dolara karşılık saatler boyunca yorucu bir iş yapmak kötü bir karardır. </st><st c="33329">Bu kötü karara neden olan şey, yaptığı hatalı sınıflandırmadır. </st></p>
			<p><st c="33393">Kişisel muhasebe kurallarımız ne net bir şekilde belirlenmiştir, ne de katı bir şekilde uygulanır. </st><st c="33492">Genelde kafamızdaki olgunlaşmamış düşünceler şeklinde belirirler. </st><st c="33558">Bu yüzden de istediğimiz ya da ihtiyaç duyduğumuz anda kurallardaki boşlukları rahatça bulabiliriz. </st><st c="33658">Daha önce de görmüş olduğumuz gibi, seçme şansı verildiğinde çoğumuz kolay yolu seçeriz: O an bize cazip gelen seçeneğe yönelir, ardından sınıflandırma egzersizini kullanarak, pek de kafa yormaya gerek kalmadan, vermiş olduğumuz karar kendimizi aldatmamız anlamına gelse bile, bu davranışımızı makul gösteririz.</st></p>
			<p><st c="33969">İnsanların düşünmekten kaçınmak için yapmayacağı şey yoktur.</st></p>
			<p><st c="34030">Kötü insanlar değiliz. </st><st c="34054">Çoğumuz bilinçli bir şekilde açgözlü, aptalca ya da kötü niyetli davranmaz. </st><st c="34130">Kendi zihinsel kurallarımızı göz göre göre, bile bile ihlal etmeyiz. </st><st c="34199">Ancak, para konusundaki kararımız bu kurallara uymadığında, bu kararımızı makul göstermek amacıyla kuralların şekillendirilebilir oluşunu kullanırız.</st><sup><st c="34348">5</st></sup><st c="34350"> Tıpkı diyeti bozduğumuz zamanlarda olduğu gibi, yaratıcılığımızı kullanarak hemen her şeyi kolayca haklı gösterebiliriz. </st><st c="34472">Sonuçta, hafta başında öğle yemeğinde salata yediğimize göre, bir külah dondurmayı hak etmiş sayılırız, değil mi? </st><st c="34586">Üstelik yerel dondurmacıları da desteklemek gerekir, öyle değil mi? </st><st c="34654">Üstelik yaz mevsimindeyiz ve yılda bir yiyoruz, değil mi? </st><st c="34712">O halde kendimizi şımartabiliriz! </st><st c="34746">Çikolata sosu da olsun!</st></p>
			<p><span><st c="34769">Zamanlama Her Şeydir</st></span></p>
			<p><st c="34790">Zamanı uzatamazsınız, değil mi? </st><st c="34823">Sürekli deneriz. </st><st c="34840">Aslına bakarsanız, kendi zihinsel muhasebemizi aldatmanın en yaygın yollarından biri, zamanı yorumlama ve hatalı yorumlama şeklimizdir. </st><st c="34976">Spesifik olarak ifade edecek olursak, buna bir şeyi tüketmemizle ödeme zamanı arasındaki süre diyebiliriz.</st></p>
			<p><st c="35082">Finansal kararlarımızı sınıflandırma yöntemimizin en ilgi çekici özelliklerinden biri de satın aldığımız şeyi, aldığımız şeyin gerçek değerine göre değil, aldığımız ve tükettiğimiz süre arasında bize hissettirdiklerine göre sınıflandırmamızdır. </st><st c="35328">Örneğin Eldar Shafr ve Dick Thaler şarabı incelemiş (akıllıca ve leziz bir seçim) ve şarabı ön ödemeyle almanın “yatırım” olarak değerlendirildiğini bulmuştur.</st><sup><st c="35487">6</st></sup><st c="35489"> Aylar ya da yıllar sonra o şarap açıldığında, kadehe doldurulduğunda, içildiğinde, tüketildiğinde ve havası atıldığında, bu tüketim insanın kendisini iyi hissetmesini sağlar. </st><st c="35665">O akşam o güzel şarap için hiçbir para harcanmamıştır. </st><st c="35720">Şarap, uzun süre önce yapılmış akıllı yatırımın meyvesidir. </st><st c="35780">Oysa o gün şarap almamız gerekseydi (ya da şarabı düşürüp kırsaydık) bu masraf bütçeden eksilmiş gibi gelirdi. </st><st c="35891">Böyle bir durumda, yaptığımız akıllı yatırımdan dolayı kendi sırtımızı sıvazlayamazdık, çünkü masraf ile tüketimi farklı kategorilere koymaya zaman olmamıştır. </st><st c="36051">Önce al, bugün iç; bugün al, bugün iç; önce al, bugün kır; şaraba harcadığımız para aynı olduğu halde, satın aldığımız zaman ile tükettiğimiz zaman arasındaki zaman aralığı, bu masrafı çok farklı şekillerde değerlendirmemize yol açar. </st></p>
			<p><st c="36286">Kendini kandıran sorunlu insanlar yığınıyız. </st><st c="36331">Ama en azından sorun yaratırken bir yandan şarap içiyoruz. </st></p>
			<p><st c="36390">Zamanlama sadece para harcarken önemli değildir, kazanırken de önemlidir. </st><st c="36464">Maaşla çalışan biri hangisini tercih eder: Ayda 1000 dolar maaş zammı mı yoksa yıl sonunda 12.000 dolar ikramiye mi? </st><st c="36581">Rasyonel olanı ayda 1000 dolar zammı kabul etmektir, çünkü parayı yıl bitmeden alırsak, istersek tasarruf edebilir, istersek yatırım yapabilir, istersek borçlarımızı ödeyebilir, istersek de aylık ihtiyaçlarımızı karşılamak için kullanabiliriz. </st></p>
			<p><st c="36825">Ancak insanlara ayda 1000 dolar değil de yılda 12.000 dolar toplu para almaları durumunda bu parayı nasıl harcayacaklarını sorduğumuzda, toplu parayı kendilerini mutlu edecek özel bir şeye harcayacaklarını söyleyeceklerdir. </st><st c="37049">Bunun nedeni toplu paranın, aylık gelir-gider gelgitleri sırasında alınmaması, normal muhasebe sistemimizin dışında olmasıdır. </st><st c="37176">Öte yandan, aylık olarak alınması halinde, bu para maaş olarak kategorize edilecekti ve çoğu insan bu parayı normal giderlerini karşılamak amacıyla kullanacaktı. </st><st c="37338">İkramiyeler bu aylık çerçeveye girmez. </st><st c="37377">Bu yüzden de istediğimiz ancak kendimizi suçlu hissedeceğimiz için almadığımız şeyler için kullanılır (bu bölüme göre şarap ve dondurma, ama kimseyi yargılamayalım).</st></p>
			<p><st c="37542">İkramiyeyi eğlence amacıyla harcama tercihimize dair başka kanıtları Gelirler İdaresinde bulabilirsiniz; normalde “özel” ve “eğlence” ile özdeşleştirilemeyecek bir kurum. </st><st c="37714">Amerikalılar vergi iadesi almak istiyor, çünkü Nisan ayının 15’inde para almak ikramiye gibi geliyor. </st><st c="37816">Vergilerimizi yıl sonunda dengede olacak şekilde düzenleyebiliriz, bu sayede Nisan ayında borçlu ya da alacaklı olmayabiliriz. </st><st c="37943">Oysa çoğumuz (yıl boyunca kendi gelirlerimizi bilinçli bir şekilde kısarak) her ay fazla vergi ödüyor ki Nisan ayında vergi iadesi, yani ikramiyeyi alabilelim. </st><st c="38103">Bu örnekte devletin verdiği yıllık ikramiyeyi. </st><st c="38150">Özel ikramiyeyi. </st><st c="38167">Paramıza başka ve daha verimli nedenler uğruna bu kadar kolay veda edemememiz çok kötü.</st></p>
			<p><span><st c="38254">Bedavaya Ödemek</st></span></p>
			<p><st c="38270">Bir şehirde yaşayan ve araba sahibi olanlarımız şehirde araba kullanmanın ne kadar pahalıya patladığını bilir. </st><st c="38382">Şehirlerde yaşayanlar daha fazla sigorta öder. </st><st c="38429">Şehirde araba kullanmak arabaları zorlar, bu nedenle bakım masrafları artar. </st><st c="38506">Parkmetreler için, aylık otopark aboneliği için, adaletsiz park cezaları için para öderiz. </st><st c="38597">Her şeyden önce şehirlerde yaşayanlar arabalarını banliyölerde yaşayanlar kadar sık kullanmaz. </st><st c="38692">Mantıklı olan, şehirlerde yaşayanların gidecekleri yere taksiyle gitmesi, hafta sonu gezmelerine ve şehir dışındaki market alışverişlerine gideceği zamanlarda araba kiralamasıdır. </st><st c="38872">Bu masraflar, araba sahibi olmanın maliyetinden çok daha az tutacaktır. </st><st c="38944">Buna rağmen, şehirde yaşayan biri arabasını kullandığında (alışveriş yapmak, hafta sonu için bir yerlere kaçmak, banliyöde yaşayan arkadaşlarını ziyaret etmek için) bu yolculuğun bedavaya geldiğini düşünür. </st><st c="39151">Diğerlerinin ödemek zorunda olduğu taksi ve araç kiralama ücretlerinden tasarruf ediyorlarmış, bedavaya yolculuk yapıyorlarmış gibi gelir. </st><st c="39290">Bunun nedeni, bu yolculuğun parasını doğrudan yolculuk sırasında değil, düzenli ve sürekli bir şekilde ödemeleridir. </st></p>
			<p><st c="39407">Benzer şekilde, devre mülkler için, baştan yüklü bir para öderiz ki dilediğimiz zaman kullanalım. </st><st c="39505">Bedavaya hem de! </st><st c="39522">Evet, devre mülkü kullandığımız hafta boyunca bir şey ödemeyiz ama aslında para öderiz, genellikle yılda bir. </st><st c="39632">Ancak bedava gibi gelir, çünkü harcama yaptığımız zaman ile kullanım zamanı farklıdır. </st></p>
			<p><span><st c="39719">Alacak Hesabı</st></span></p>
			<p><st c="39732">Zihinsel muhasebenin kararlarınız üzerinde çok büyük etkisi vardır. </st><st c="39801">Bu muhasebe nelere para harcanması, nelere harcanmaması gerektiği konusundaki dikkatimizi dağıtarak, başka yerlere yönelterek, düşüncelerimizi değiştirir. </st><st c="39956">Ancak şunu unutmayın: Bu her zaman için kötü bir şey değildir. </st><st c="40019">Bilişsel sınırlarımız düşünüldüğünde, zihinsel muhasebe kimi zamanlar kestirme yollar bularak finansal düzenimizi korumamızı sağlar. </st><st c="40152">Ancak, bunu yaparken değeri ölçebilme becerimizi olumsuz etkileyen gevşek muhasebe kuralları üretiriz. </st><st c="40255">Bu durum özellikle bir şeyin parasını ödemenin acısıyla, tüketmenin hazzını birbirinden (zaman, ödeme yöntemi ya da dikkat düzeyi bakımından) ayırdığımız şeyler için geçerlidir. </st></p>
			<p><st c="40433">Bir şey için para ödemenin size acı verdiğinin farkında değil miydiniz? </st><st c="40505">O halde cüzdanınıza sıkı sıkı sarılın ve sayfayı çevirin.</st></p>
			<div>
				<aside id="footnote-003" epub:type="footnote">
					<p><sup></sup><st c="40562"> Bir sonraki kitabımız nasıl kazandığımıza dair olacak. </st><st c="40618">Şu anda söz etmiş olmamızın ardından Donna Summer’ın “</st><span><st c="40672">She Works Hard for the Money</st></span><st c="40701">” şarkısını aklınızdan çıkaramayacaksınız. </st></p>
				</aside>
			</div>
		</div>
	<div id="charCountTotal" value="40745"></div></body>
</html>
