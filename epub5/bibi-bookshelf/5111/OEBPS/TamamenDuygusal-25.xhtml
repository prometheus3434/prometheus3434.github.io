<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-25</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-25" lang="tr-TR" xml:lang="tr-TR">
		<div>
			<h1 id="_idParaDest-22"><span><st c="0">18 </st><br /><img src="image/Artwork_2.png" alt="" /><br /><st c="3">DURUN VE DÜŞÜN</st></span><span><st c="17">ÜN</st></span></h1>
			<p><img src="image/265.png" alt="" /></p>
			<p><st c="20">Son birkaç bölüm boyunca zihinsel engellerimizi finansal başarımıza hizmet edecek araçlara dönüştürecek bir ortam tasarlamaya yönelik bazı örnekler verdik. </st></p>
			<p><st c="177">Dünyanın dört bir yanında gerçekleştirilen deneylerden ve çalışmalardan da örnekler vererek bu yöntemleri çoğaltmaya devam edebiliriz ancak buradaki ana fikir şudur: İnsanların (finansal psikoloji ve davranış ekonomisi tarafından ortaya konan) acayipliklerini sömürmek yerine, kusurlu düşünce anlayışımızla ulaşabileceğimiz sonuçları geliştirmeye yönelik çalışmalar başladı. </st><st c="552">Ancak gerçek dünyada gördüklerimize bakacak olursak, daha yapılacak çok şey olduğu da ortada. </st></p>
			<p><st c="646">Finansal ortamımızı geliştirecek, para konusundaki zihinsel hatalarımızın etkisini azaltacak, bizi yoldan çıkaran dış güçleri zayıflatacak sistemlerin sayısının artması harika olurdu. </st></p>
			<p><st c="830">Ancak doğrusunu isterseniz, tek ve en büyük düşmanlarımız bu güçler değildir. </st><st c="908">Bizim en büyük düşmanımız kendimiziz. </st><st c="946">En baştan değer konusunda hatalı değerlendirmeler yapmamış olsak, bu derecede sömürülmezdik. </st></p>
			<p><st c="1039">Kusurlarımızı ve eksiklerimizi anlamamız ve kabullenmemiz gerekir. </st><st c="1106">Düşündüğünüz her şeye inanmayın. </st><st c="1139">İnat etmeyin. </st><st c="1153">Bu tür tuzaklara düşmeyecek kadar zeki olduğunuzu, bunların sadece başkalarında işe yaradığını farz etmeyin. </st></p>
			<p><st c="1262">Akıllı insan aptallık ettiğinin farkına varır, ancak aptal insan hiçbir şeyden kuşkulanmadan cüzdanını boşaltır. </st></p>
			<p><st c="1375">Alakasız; değer ipuçlarının peşine takıldığımızın farkına varmamız, bize öğrenme, kendimizi geliştirme, finansal durumumuzu düzeltme ve bu gelişmeyi kutlayacak paraya sahip olma fırsatı verir (umarız kutlamaları da bir parça ertelersiniz).</st></p>
			<p><st c="1614">Olağanüstü karikatürcü Sam Gross’un bir karikatür bandı vardır. </st><st c="1679">İki adam üzerinde “Dur” ve “Düşün” yazan dev bir afişin önünde durur. </st><st c="1749">Adamlardan biri diğerine dönerek şöyle der: “İnsanın durup düşünmesine yol açıyor, değil mi?”</st></p>
			<p><st c="1842">Finansal yolculuğumuz sırasında da bizi uyaracak, uyandırarak kendimize getirecek bu tür uyarı işaretlerine ihtiyacımız var. </st><st c="1968">Bu işaretlerin sık sık karşımıza çıkması, bizi durdurması, rahatsızlık yaratması, otomatik pilottan çıkmamızı sağlaması, yaşadığımızın farkına varmamızı, yaptıklarımızı değerlendirmemizi sağlaması gerekiyor. </st></p>
			<p><st c="2176">Elimizde büyük bir paket patlamış mısır ya da krakerle kanepeye oturursak, farkına varmadan hepsini bitiririz. </st><st c="2287">Oysa aynı miktar dört küçük pakete bölünse, bir paketi bitirdiğimizde, ikincisini açmadan önce duraklarız. </st><st c="2394">Bu basit eylem bize durup düşünme, daha fazla yemeyi isteyip istemediğimize karar verme fırsatı tanır. </st><st c="2497">Yani abur cuburlar çok sayıda küçük pakete bölündüğünde, bize tek ve büyük bir paket verilmesine oranla, daha az yeriz. </st></p>
			<p><st c="2617">Bu atıştırma eğilimini finans dünyasına uyarlarsak, paramızı belirli aralıklarla, tek bir zarf içinde alırsak, kanepede oturup farkına varmadan yememiz misali, hepsini harcama eğilimine gireriz. </st><st c="2812">Oysa aynı para birkaç zarfa bölündüğünde, her bir zarfın bitiminde harcamaya bir ara veririz. </st><st c="2906">Dahası, daha önce de belirtildiği gibi, bu zarfların üzerlerine çocuklarımızın adlarını yazarsak, para harcamaya devam etme olasılığımız daha da azalır.</st><sup><st c="3058">1</st></sup> </p>
			<p><st c="3060">Yeni bir paket ya da zarf açma zamanı geldiğinde atıştırmaya ya da harcamaya ara vermemizin nedeni, yeni bir paket açma eyleminin bizi durup ne yaptığımızı düşünmeye zorlamasıdır. </st><st c="3240">Bu durum yaptıklarımızı, yüzeysel de olsa, gözden geçirmemizi, atacağımız bir sonraki adımı değerlendirmemizi sağlayan bir karar noktası doğurur. </st></p>
			<p><st c="3386">Bu kitap boyunca size finansal yaşamlarımız sırasında bir yığın kararla karşı karşıya kaldığımızı göstermeye gayret ettik. </st><st c="3509">Bu kararları verirken genelde durup düşünmez, hatta yüzleşmemiz ve vermemiz gereken kararlar olduğunun farkına bile varmayız. </st><st c="3635">Buna rağmen bir yığın finansal karar verir ve bunların çoğunda karşımıza çıkan alakasız değer ipuçlarının peşine düşeriz. </st><st c="3757">Bu tür durumların farkında olmamız gerekir. </st><st c="3801">Ancak bu sayede, arada sırada da olsa, durup düşünebilir ve bir ihtimal daha iyi kararlar verebiliriz. </st></p>
			<p><st c="3904">Hayat kararlarla doludur. </st><st c="3930">Büyük kararlar, küçük kararlar, tekrarlanan kararlarla. </st><st c="3986">Büyük kararlar (ev almak, evlenmek ya da üniversite seçimi gibi) durup, değer ve harcamalar konusunda olabildiğince düşünülmesi gereken alanlardır. </st><st c="4134">Çoğumuz bunu yaparız. </st><st c="4156">Yeterince olmasa da yaparız. </st></p>
			<p><st c="4185">Küçük kararlar (panayırda canımızın çektiği bir tatlıyı yemek ya da yıldönümü yemeğimizde ekstra bir tabak yemek gibi) genelde değer ipuçlarını değerlendirmek için zaman ve emek harcamaya değmeyen alanlardır. </st><st c="4394">Evet, bunları da düşünmek iyi olabilirdi, ancak her küçük karar karşısında durup düşünmeyi alışkanlık haline getirmek insanı delirtir.</st></p>
			<p><st c="4528">Bir de tekrarlanan kararlar vardır; temel itibariyle sürekli verdiğimiz küçük kararlar. </st><st c="4617">Bunlar kahve almanız, markette alışveriş </st><br /><st c="4658">yapmanız, dışarıda yemek yemeniz, her hafta sevdiğinize çiçek almanız gibi alışkanlıklardır. </st><st c="4751">Yaptığımız harcamalar tek başlarına değerlendirildiğinde küçüktür, ancak sürekli yapıldığında, toplamda ortaya yüklü bir meblağ çıkarırlar. </st><st c="4891">Muhtemelen bu tekrarlanan harcamaların her birine, her seferinde kafa yormamız gerekmese de, arada sırada, örneğin altı ayda bir, üç ayda bir ya da bu kitabı bitirdiğinizde, durup bu konuda düşünebiliriz. </st><st c="5096">(Elbette çiçek alma konusunda şaka yapıyorduk; henüz eşine sevgisini göstermeye yetecek kadar para harcayabilmiş biriyle karşılaşmadık.) </st></p>
			<p><st c="5233">* * *</st></p>
			<p><st c="5238">Yani tüm finansal kararları, her an ve her açıdan sorgulamanız gerektiğini söylemiyoruz. </st><st c="5328">Böyle bir şey ekonomik açıdan mantıklı, ancak psikolojik açıdan yorucu, göz korkutucu ve aptalca olurdu. </st><st c="5433">Korkmanızı, pintilik etmenizi, her an kaygı duymanızı istemiyoruz. </st><st c="5500">Bu yüzden her şeyi sorgulamamalısınız. </st><st c="5539">Ancak uzun vadede size en büyük zararı vermesi en olası noktaları belirlemeli ve bunları sorgulamalısınız. </st></p>
			<p><st c="5646">Arada sırada, satın aldığınız şeyin size ne kadar keyif verdiğini, değer yarattığını, neler kattığını düşünün. </st><st c="5757">Bu parayı başka nerelere harcayabileceğinizi, neden onu seçtiğinizi değerlendirin. </st><st c="5840">Neyi neden yaptığımızın farkına varmamız durumunda, zaman içinde, yavaş yavaş da olsa, kesinlikle daha iyi kararlar vermeye başlayabiliriz. </st></p>
			<p><st c="5980">Para zor ve soyut bir kavramdır. </st><st c="6013">Parayla baş etmek, para hakkında kafa yormak kolay değildir. </st><st c="6074">Ancak bu durum çaresiz olduğumuz anlamına gelmez. </st><st c="6124">Kullanılan teşvik mekanizmalarını, araçları ve kendi psikolojimizi anladığımız sürece mücadele etmeyi becerebiliriz. </st><st c="6241">Ruhumuzun derinlerine inmeye başladıkça davranışlarımızı, yaşamlarımızı değiştirebilir ve geliştirebilir, finansal kafa karışıklığından ve stresten kurtulabiliriz. </st></p>
			<p><span><st c="6405">Para Önemli ve Aptalcadır… Tıpkı Bizim Gibi</st></span></p>
			<p><st c="6448">Jeff bir ara beşinci sınıflar öğrenci konseyi gibi önemli bir göreve aday olan bir politikacı için kampanya konuşması yazmıştı (kazandı; aksi halde burada anlatmazdık). </st><st c="6618">Bu iş için harcadığı zamanın çoğunu adayın anne babasını (başarılı yatırım fonu yöneticileri) servetlerinin ve parayla ilişkilerinin hem değer algılarını hem de çocuklarıyla ilişkilerini bozduğunu düşündüğü halde, iyi insanlar olduklarına ikna etmeye çalışmakla geçirdi. </st><st c="6889">Peki, neden yalan söyledi? </st><st c="6916">Hatta bu işi neden kabul etti? </st><st c="6947">Elbette para için. </st><st c="6966">(“Hikâyesini anlatabilmek için” dese de temel neden paraydı). </st></p>
			<p><st c="7028">Para herkese saçma şeyler yaptırır. </st><st c="7064">Beş parasız kalan loto milyonerlerinden ve iflas eden sporculardan çıkaracağımız bir ders varsa, o da bir yığın paraya sahip olmanın bile para hakkında düşünmeyi kolaylaştırmadığıdır. </st><st c="7248">Hatta kimi zaman tam tersi bile geçerlidir. </st></p>
			<p><st c="7292">O halde, ne yapmamız gerekiyor? </st><st c="7324">Modern ekonomiyi terk edebilir ve parasız yaşamanın yollarını arayabiliriz. </st><st c="7400">Paranın geçerli olmadığı, takas yönteminin kullanıldığı, her yemek karşılığında Arnavutluk’tan gelmiş üç parmaklı bir blork verdiğimiz, sepet ören bir komüne girebiliriz. </st><st c="7571">Ancak o zaman da tiyatroya, müzeye gitmeyi, seyahat etmeyi, şarap içmeyi özleriz. </st><st c="7653">Paylaştığımız, hayatı yaşamaya, parayı kazanmaya değer kılan zengin, karmaşık ve inanılmaz yapıdaki modern toplumu ortaya çıkaran şey paradır. </st></p>
			<p><st c="7796">O halde, parayla barış içinde bir arada yaşamanın yollarını bulalım. </st><st c="7865">Yardım yapmanın değerinin ve aşırı zenginliğin olumsuz yönlerinin farkına varan milyarderlerin sayısı artıyor. </st><st c="7976">Harcamalarımızdan daha fazla keyif almanın, anlam yaratmanın, tatmin olmanın yollarını anlatan kitapların sayısı da artıyor (bunların başını dostlarımız Mike Norton ve Elizabeth Dunn’un </st><span><st c="8162">Happy Money</st></span><st c="8173"> kitabı çekiyor). </st><st c="8191">Muhtemelen sizin de birtakım parlak fikirleriniz vardır. </st><st c="8248">Bunları paylaşın, geliştirin, olasılıkları araştırın. </st><st c="8302">Para hakkında düşünmeye, bu alengirli ancak hayati icatla uyum içinde yaşamanın yollarını araştırmaya devam edelim. </st></p>
			<p><st c="8418">Dostlarımızla para hakkında konuşmaya başlamamız da büyük önem taşıyor. </st><st c="8490">Paramızla ne yaptığımızı, ne kadar tasarruf ettiğimizi, ne kadar harcadığımızı, para konusunda ne tür hatalar yapmış olduğumuzu konuşmamız kolay değildir. </st><st c="8645">Ancak birbirimize parayla ve karşı karşıya olduğumuz karmaşık kararlarla baş etme konusunda yardımcı olmamız büyük önem taşır. </st></p>
			<p><st c="8772">Sonuç itibariyle her şey paradan ibaret değildir. </st><st c="8822">Ancak para da, çoğumuz açısından, çok önemlidir. </st><st c="8871">Para hakkında düşünmeye çok fazla zaman harcarız ve genelde de yanlış değerlendirmeler yaparız. </st></p>
			<p><st c="8967">Fiyatları belirleyenlerin, satıcıların ve ticari kuruluşların psikolojimizden, davranışlarımızdan, eğilimlerimizden ve aptallıklarımızdan yararlanmaya devam etmelerine izin verebiliriz. </st><st c="9153">Toplumun ve devletin bizi kendi aptallığımızdan koruyacak programlar hayata geçirmeye gerek duymasını bekleyebiliriz. </st><st c="9271">Ya da sınırlarımızın farkına varabilir, hatalarımızı düzeltmemizi sağlayacak kişisel sistemler tasarlayabilir ve finansal kararlarımızın kontrolünü elimize alarak kıymetli, sonlu ve paha biçilemez yaşamlarımızın her geçen gün zenginleşmesini sağlayabiliriz. </st></p>
			<p><st c="9529">Karar bize kalmış. </st><st c="9548">Biz, daha güzel bir geleceği kutlamak amacıyla, güzel bir şarapla dolu kirli kahve kupalarımızı kaldırıyoruz. </st></p>
			<p><st c="9658">Şerefe,</st></p>
			<p><st c="9665">Dan ve Jeff</st></p>
		</div>
	<div id="charCountTotal" value="9677"></div></body>
</html>
