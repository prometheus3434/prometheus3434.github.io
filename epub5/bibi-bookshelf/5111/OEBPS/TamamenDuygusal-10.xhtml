<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-10</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-10" lang="tr-TR" xml:lang="tr-TR">
		<div>
			<h1 id="_idParaDest-7"><span><st c="0">4 </st><br /><img src="image/Artwork_2.png" alt="" /><br /><st c="3">HER ŞEYİN </st><br /><st c="13">GÖRELİ OLDUĞUNU </st><br /><st c="29">UNUTURUZ</st></span></h1>
			<p><img src="image/33.png" alt="" /></p>
			<p><st c="37">Susan Thompkins birilerinin Susan teyzesidir. </st><st c="84">Herkesin bir Susan teyzesi vardır. </st><st c="119">Susan teyze mutlu ve sevgi dolu bir kadındır. </st><st c="165">Kendisine ve çocuklarına bir şey almaya çıktığında yeğenlerine de mutlaka hediye alır. </st><st c="252">Susan teyze JCPenney’den alışveriş yapmaktan hoşlanır. </st><st c="307">Anne babasına ve büyükannesine, büyükbabasına indirimli ürünleri bulmakta yardımcı olduğu çocukluk günlerinden beri alışverişini oradan yapar. </st><st c="450">Her zaman kaçırılmayacak indirimler olur. </st><st c="492">Ortalıkta koşuşturmak, yüzde işaretinin yanındaki en yüksek sayıya bakmak, gizli zulaları tespit etmek eğlenceli bir oyun gibidir. </st></p>
			<p><st c="623">Susan teyze son dönemlerde erkek kardeşinin çocuklarını da yanında sürüklemeye, “büyük indirim fırsatını kaçırmamaları gereken” çirkin süveterleri ve uyumsuz kıyafetleri göstermeye başlamıştır. </st><st c="817">Çocuklar pek sevmese de Susan teyze bu işe bayılır. </st><st c="869">JCPenney’deki büyük indirimleri yakalamak, Susan teyze açısından hâlâ büyük bir heyecan kaynağıdır.</st></p>
			<p><st c="968">Derken, günün birinde JCPenney’in yeni CEO’su Ron Johnson tüm indirimlere son verir. </st><st c="1054">Tüm mağazalarda “makul ve dürüst” olarak adlandırdığı yeni bir fiyatlandırma stratejisi başlatır. </st><st c="1152">Artık kampanyalar, kelepir ürünler, indirimler, indirim kuponları yoktur. </st></p>
			<p><st c="1226">Susan önce üzülür. </st><st c="1245">Ardından sinirlenir. </st><st c="1266">Daha sonra da JCPenney’e gitmemeye başlar. </st><st c="1309">Hatta arkadaşlarıyla birlikte “Ron Johnson’dan nefret ediyorum” adında bir grup bile kurar. </st><st c="1401">Bu konuda yalnız değildir. </st><st c="1428">Birçok müşteri daha JCPenney’i terk etmiştir. </st><st c="1474">Şirket açısından zor bir dönemdir. </st><st c="1509">Susan açısından da öyle, Ron Johnson açısından da. </st><st c="1560">Çirkin süveterler açısından da: Kendi kendilerini satın almaları mümkün değildir. </st><st c="1642">Bu durumdan memnun olan bir tek Susan’ın yeğenleridir. </st></p>
			<p><st c="1697">Bir yıl sonra Susan teyze JCPenney’deki indirimlerin tekrar başladığını duyar. </st><st c="1776">Temkinli bir şekilde, gardını düşürmeden, mağazaya geri döner. </st><st c="1839">Pantolon-ceket takımlarının bulunduğu rafları karıştırır, eşarpları inceler, kâğıt ağırlıklarına göz atar. </st><st c="1946">Ardından fiyatları inceler. </st><st c="1974">“Yüzde 20 indirim.” “Fiyatı düştü.” “İndirim.” İlk gün sadece birkaç parça bir şey alır. </st><st c="2063">Ancak o günün ardından JCPenney müdavimi olduğu eski günlerine geri döner. </st><st c="2138">Yine mutludur. </st><st c="2153">Bu da daha fazla alışveriş, daha fazla çirkin süveter, sevdiklerinden gelen zoraki teşekkürler anlamına gelir. </st><st c="2264">Yaşasın.</st></p>
			<p><span><st c="2272">JCPenney Ne Düşünüyordu?</st></span></p>
			<p><st c="2297">JCPenney’in yeni CEO’su Ron Johnson 2012’de Penney’in geleneksel ve evet biraz aldatıcı, ürünlerinin fiyatına önce zam yapma ardından da indirme uygulamasını rafa kaldırdı. </st><st c="2471">Johnson’un göreve gelmesinden önceki uzun yıllar boyunca, JCPenney Susan teyze gibi müşterilerine indirim kuponları verir, kampanyalar düzenler, mağazalara özel indirimler yapardı. </st><st c="2652">Önce şişirilen, ardından indirilen bu fiyatlar “kelepir” hissi yaratırdı. </st><st c="2726">Oysa fiyatlar diğer her yerle benzer düzeydeydi. </st><st c="2775">Bir ürünün nihai satış fiyatını bulmak için müşteriler ve mağaza çalışanları fiyatların önce yükseldiği, ardından türlü çeşitli yaratıcı yöntemlerle düşürüldüğü, farklı tabelalarla, farklı yüzdelerle duyurulduğu bir Kabuki tiyatrosu sahnelerdi. </st><st c="3020">Ve bu oyunu sürekli yinelerlerdi. </st></p>
			<p><st c="3054">Derken Ron Johnson fiyatları “makul ve dürüst” hale getirdi. </st><st c="3115">Artık kupon biriktirmeler, indirim kovalamalar, satış hileleri yoktu. </st><st c="3185">Sadece, rakiplerle ve daha önceki (önce yükseltilen, sonra indirilen) “nihai” fiyatlarla üç aşağı beş yukarı aynı düzeydeki gerçek fiyatlar vardı. </st><st c="3332">Johnson bu yeni uygulamanın daha net ve daha saygın olduğuna, müşterilere yönelik manipülasyonu azalttığına inanıyordu (ve elbette bu konuda haklıydı).</st></p>
			<p><st c="3483">Ancak Susan teyze gibi sadık müşteriler bu uygulamadan nefret etti. </st><st c="3552">“Makul ve dürüst” fiyatlardan hiç hoşlanmadılar. </st><st c="3601">Mağaza zincirini terk ettiler, gerçek ve asıl maliyet tarafından aldatıldıklarından, kandırıldıklarından, ihanete uğradıklarından yakınmaya, makul ve dürüst fiyatlardan hoşlanmadıklarını söylemeye başladılar. </st><st c="3810">Bir yıl içinde JCPenney 985 milyon dolar gibi inanılmaz bir zarar etti ve Johnson işini kaybetti. </st></p>
			<p><st c="3908">Kovulmasının hemen ardından JCPenney’deki birçok ürünün liste fiyatı yüzde 60 ve üzerinde arttı. </st><st c="4005">Fiyatı 150 dolar olan bir sehpa bir anda “her gün düşük fiyat” etiketiyle 245</st><sup><st c="4082">1</st></sup><st c="4084"> dolara fırladı. </st><st c="4101">Liste fiyatları yükselirken, indirim seçenekleri de artırıldı: tek fiyat yerine, “indirimli”, “orijinal”, “önerilen” fiyat uygulaması geldi. </st><st c="4242">Elbette mevcut indirimleri (kampanyalar, indirim kuponları, özel indirimler) hesapladığımızda, fiyatlar büyük ölçüde eski düzeyiyle aynı kalıyordu. </st><st c="4390">Ama öyle görünmüyordu. </st><st c="4413">JCPenney yine büyük indirimler yapıyor gibi görünüyordu. </st></p>
			<p><st c="4470">Ron Johnson’un JCPenney’i daha dürüst bir fiyat politikası izliyor ve satış hileleri yapmayı reddediyordu. </st><st c="4577">Susan teyze buna rağmen ondan nefret ediyordu. </st><st c="4624">Şöyle düşünün: JCPenney müşterileri, cüzdanlarını kullanarak oy kullandı ve manipüle edilmeyi seçti. </st><st c="4725">Fiyatların şişirilmesi anlamına gelmesine rağmen (ki JCPenney de öyle yaptı) kampanyalar, kelepirler, indirimler yapılmasını istediler. </st></p>
			<p><st c="4861">JCPenney (ve Ron Johnson) fiyatlandırma psikolojisini</st><sup><span id="footnote-002-backlink"><a epub:type="noteref" href="TamamenDuygusal-10.xhtml#footnote-002"><st c="4914">[3]</st></a></span></sup><st c="4918"> anlamamanın bedelini ağır ödedi. </st><st c="4952">Ancak şirket, nihayetinde değeri rasyonel bir şekilde değerlendirme konusundaki beceriksizliğimize dayalı bir iş kurabileceğini öğrendi. </st><st c="5089">H.L. </st><st c="5094">Mencken’in dediği gibi, “Amerikan halkının zekâsını küçümseyen insan aç kalmaz”.</st></p>
			<p><span><st c="5174">Burada Neler Oluyor?</st></span></p>
			<p><st c="5195">Susan teyze ve JCPenney’in hikâyesi, değeri gerçek değerle alakası olmayan yollarla ölçmemizi sağlayan en etkili güçlerden biri olan göreciliğin etkilerini ortaya koyar. </st><st c="5366">Susan teyze JCPenney’deki fiyatları göreli değeriyle ölçüyordu. </st><st c="5430">Ama neye göre? </st><st c="5445">Orijinal etiket fiyatına. </st><st c="5471">JCPenney de indirim yüzdesini yazarak, göreli olarak inanılmaz derecede düşük olan fiyata odaklanmasını sağlayan “indirim”, “özel indirim” gibi etiketler asarak, bu kıyaslamayı yapmasına yardımcı oluyordu. </st></p>
			<p><st c="5677">Hangi mağazadan satın alırsınız? </st><st c="5710">Bir gömleği 60 dolara satan mağazadan mı yoksa aynı gömleğe 100 dolar fiyat etiketi koyan, ardından “yüzde 40 indirim!” yapan, “Sadece 60 dolara” satan mağazadan mı?</st></p>
			<p><st c="5875">Fark etmemesi gerekir, değil mi? </st><st c="5909">60 dolarlık bir gömlek, fiyat etiketinde nasıl bir dil, ne tür grafikler kullanılırsa kullanılsın, 60 dolarlık bir gömlektir. </st><st c="6035">Evet, ancak göreciliğin bizi derinden etkilemesi nedeniyle, ikisine de aynı gözle bakmayız. </st><st c="6127">Her seferinde, tıpkı Susan teyze gibi, indirimli gömleği alırız ve diğer mağazada doğrudan 60 dolara satılmasına kızarız.</st></p>
			<p><st c="6248">Bu davranış mantıklı mı? </st><st c="6274">Hayır. </st><st c="6281">Göreciliğin farkına varmanız bir anlam ifade ediyor mu? </st><st c="6337">Evet. </st><st c="6343">Bu durum sık sık yaşanıyor mu? </st><st c="6374">Evet. </st><st c="6380">Bir yöneticinin işinden olmasına neden oldu mu? </st><st c="6428">Kesinlikle. </st></p>
			<p><st c="6440">Genellikle, ürün ve hizmetlerin değerini sadece o ürün ve hizmete bakarak ölçemeyiz. </st><st c="6525">Bir boşluktayken, bir evin, bir sandviçin, sağlık hizmetinin ya da Arnavutluk’tan gelmiş üç parmaklı bir blork’un maliyetini nasıl hesaplayabiliriz? </st><st c="6674">Bir şeyin değerini doğru bir şekilde ölçmenin güçlüğü, bizi değeri ölçmeye yönelik alternatif yöntemler aramaya iter. </st><st c="6792">İşte görecilik bu noktada devreye girer. </st></p>
			<p><st c="6833">Bir şeyin değerini doğrudan ölçmek zor olduğunda, rakip ürünler ya da aynı ürünün farklı versiyonu gibi başka şeylerle karşılaştırırız. </st><st c="6969">Bir şeyleri karşılaştırarak göreli değerler üretiriz. </st><st c="7023">Bunda bir sorun yok gibi görünüyor, değil mi?</st></p>
			<p><st c="7068">Sorun görecilik kavramından değil, bu kavramı kullanma şeklimizden kaynaklanır. </st><st c="7149">Her şeyi diğer her şeyle karşılaştırabilsek fırsat maliyetini de hesaba katabiliriz ve her şey yolunda gider. </st><st c="7259">Ancak öyle yapmayız. </st><st c="7280">Bir şeyi sadece başka bir şeyle karşılaştırırız (bazen iki). </st><st c="7341">İşte böylesi bir durumda görecilik bizi aldatabilir. </st></p>
			<p><st c="7394">60 dolar 100 dolara kıyasla ucuzdur. </st><st c="7431">Ama fırsat maliyetini aklınızdan çıkarmayın. </st><st c="7476">60 doları sıfır dolarla ya da 60 dolara alabileceğimiz her şeyle kıyaslamamız gerekir. </st><st c="7563">Ama bunu yapmayız. </st><st c="7582">Tıpkı Susan teyze gibi bir ürünün değerini belirlemek amacıyla, güncel fiyatını indirim öncesindeki maliyetiyle (ya da maliyeti olduğu söylenen fiyatla) kıyaslayarak göreli değeri kullanırız. </st><st c="7774">Görecilik işte kafamızı böyle karıştırır. </st></p>
			<p><st c="7816">JCPenney’in satış fiyatları müşterilere önemli bir değer ipucu sunuyordu. </st><st c="7890">Üstelik sadece önemli olmakla kalmıyor, genellikle de tek ipucu bu oluyordu. </st><st c="7967">Satış fiyatı ve JCPenney’in iddia ettiği tasarruf miktarı, müşterilere yaptıkları alışverişin ne kadar kârlı olduğunu belirlemelerini sağlayan bağlamı sunuyordu.</st></p>
			<p><st c="8128">Müşteriye bu bağlamı JCPenney’in indirim tabelaları sağlıyordu. </st><st c="8193">Bu bağlam olmazsa bir gömleğin değerini nasıl belirleyebiliriz? </st><st c="8257">60 dolar edip etmediğini nasıl bilebiliriz? </st><st c="8301">Bilemeyiz. </st><st c="8312">Ancak 100 dolarlık gömlekle kıyaslandığında, 60 dolarlık gömlek kesinlikle değerli gelir, değil mi? </st><st c="8412">Neden? </st><st c="8419">Çünkü bedavadan 40 dolar kazanmışız gibi olur! </st><st c="8466">Hepimiz yeğenlerimize birer tane alalım ki okulda alay konusu olsunlar!</st></p>
			<p><st c="8537">JCPenney indirimi ve “tasarrufu” kaldırarak müşterilerin kararlarının doğru olduğundan emin olmasını sağlayan bir unsuru yok etmiş oldu. </st><st c="8675">“Normal” fiyatın yanındaki indirimli fiyatı, akıllı bir karar verdiklerinin göstergesi olarak görüyorlardı. </st><st c="8783">Oysa akıllı bir karar vermiyorlardı. </st></p>
			<p><span><st c="8820">Göreli Konuşalım</st></span></p>
			<p><st c="8836">Şimdi cüzdanlarımızı bir kenara bırakalım ve görecilik ilkesini daha genel bağlamda ele alalım. </st></p>
			<p><st c="8933">En popüler görsel illüzyonlardan biri, resimdeki siyah ve gri dairelerdir:</st></p>
			<p><img src="image/38.png" alt="" /></p>
			<p><st c="9007">Sağdaki siyah dairenin soldakinden küçük olduğu gayet açık, değil mi? </st><st c="9078">Oysa değil. </st><st c="9090">Her iki daire de tam olarak ve inanılmaz derecede eşit. </st><st c="9146">İnanmıyor musunuz? </st><st c="9165">Gri dairelerin üzerini örtün ve kıyaslayın. </st><st c="9209">Bekleriz. </st></p>
			<p><st c="9219">Bu illüzyonun bizi kandırmasının nedeni, siyah daireleri doğrudan birbiriyle kıyaslamak yerine çevresindeki dairelerle kıyaslamamızdır. </st><st c="9355">Örneğimizde, gri dairelerle. </st><st c="9384">Soldaki siyah daire, çevresindeki gri dairelere kıyasla büyük; sağdaki siyah daire çevresindeki dairelere kıyasla küçüktür. </st><st c="9508">Dairelerin boyutlarını bu yolla belirlememizin ardından, iki siyah daire arasındaki kıyaslama, asıl boyutlarından çok göreli boyutlarının kıyaslamasına dönüşür. </st><st c="9669">Buna görsel görecilik denir. </st></p>
			<p><img src="image/Artwork_21.png" alt="" /></p>
			<p><st c="9698">Görsel illüzyonları çok sevdiğimiz için, en favori örneklerimizden biri olan Adelson satranç tahtası yanılsamasını da verelim istedik. </st><st c="9833">Bu yanılsama, bir köşede duran silindirin karelerin üzerine gölge düşürdüğü standart bir satranç tahtasından oluşur. </st><st c="9950">(Bu bölümüm temasıyla uyumlu olması amacıyla, silindir yerine çirkin bir süveter kullandık). </st><st c="10043">Karelerin ikisi işaretlenmiş haldedir. </st><st c="10082">A karesi gölgeli alanın dışında, B karesi içinde kalır. </st><st c="10138">A karesinin daha koyu renk olduğu ortada, değil mi? </st><st c="10190">Oysa öyle değil. </st><st c="10207">A ve B kareleri tam olarak ve inanılmaz derecede aynı tonda. </st><st c="10268">İnanmıyor musunuz? </st><st c="10287">Diğer tüm kareleri kapatın ve A ile B’yi tekrar kıyaslayın. </st><st c="10347">Bekleriz.</st></p>
			<p><img src="image/39.png" alt="" /></p>
			<p><img src="image/Artwork_21.png" alt="" /></p>
			<p><st c="10356">Görecilik, hayatın farklı alanlarında çeşitli şekillerde karşımıza çıkan bir zihinsel mekanizmadır. </st><st c="10457">Örneğin </st><span><st c="10465">Mindless Eating</st></span><sup><st c="10480">2</st></sup><st c="10482"> kitabının yazarı Brian Wansink göreciliğin bel ölçüsünü de etkileyebileceğini göstermiştir. </st><st c="10575">Ne kadar yiyeceğimize sadece aslında ne kadar besin tükettiğimize değil, alternatiflerle de kıyaslayarak karar veririz. </st><st c="10695">Bir menüdeki 250, 300 ve 350 gramlık hamburgerler arasında seçim yapıyoruz diyelim. </st><st c="10779">Büyük olasılıkla 300 gramlık hamburgeri seçer ve yemekten mutlu ve tatmin olmuş bir halde kalkarız. </st><st c="10879">Oysa seçeneklerimiz 300, 350 ve 400 gram olsaydı, büyük olasılıkla yine ortadakini seçer ve daha fazla yemiş olduğumuz, doymak için ihtiyaç duyduğumuz günlük besin miktarından fazlasını tüketmiş olduğumuz halde, yine yemekten mutlu ve tatmin olmuş bir halde kalkardık. </st></p>
			<p><st c="11148">İnsanlar yiyeceklerle bulundukları ortamdaki diğer nesneleri de kıyaslar. </st><st c="11222">Örneğin insanlar tabaktaki yemek miktarını tabağın boyutlarıyla karşılaştırır. </st><st c="11301">Brian, gerçekleştirdiği deneylerin birinde insanlardan masada duran kâselerdeki çorbaları doyana kadar içmelerini istemişti. </st><st c="11426">Kimileri çorbayı bitirmiş, daha fazla istememişti. </st><st c="11477">Ancak katılımcıların bir kısmı diplerine minik hortumlar bağlanmış kâselerden içtiğinin farkında değildi. </st><st c="11583">Onlar çorbalarını içtikçe, Brian onların farkına varamayacağı bir hızla kâselerine çorba pompalamaya devam ediyordu. </st><st c="11700">İçilen her kaşıkla birlikte, kâseye bir kaşık çorba daha doluyordu. </st><st c="11768">Sonuçta, sonsuz kâselerden içenler, normal, boşaldıkça dolmayan kâselerden içenlerden daha fazla çorba içmişti. </st><st c="11880">Bir yığın çorba içmelerinin ardından durdurulduklarında da (bir yerde dur demek gerekiyordu), hâlâ aç olduklarını söylemişlerdi. </st><st c="12009">Sonsuz kâseden çorba içenler ne kadar çorba içtiklerine ya da kendilerini ne kadar aç hissettiklerine dair tatmin ipuçlarından yoksun kalmıştı. </st><st c="12153">Tatmin hissini, kâsenin boşalma oranına bakarak çıkıyorlardı. </st><st c="12215">(Görecilikten bahsetmişken, aile toplantılarında benzer bir deney yapsak, birçok kişi çorba içmeye devam eder, böylece biz de kuzenlerle, amcalarla, halalarla, dedelerle konuşmak zorunda kalmazdık. </st><st c="12413">Ancak o başka bir konu.)</st></p>
			<p><st c="12437">Bu kıyaslama sadece çorba ve hamburger gibi aynı kategorideki nesnelerle sınırlı kalmaz. </st><st c="12527">İtalyan mücevher simsarı Salvador Assael şu anda popülerlik kazanmış olan siyah Tahiti incilerini ilk satmaya başladığında tek bir müşteri bile bulamamıştı. </st><st c="12684">Assael pes etmemiş, birilerinin dikkatini çekeceği umuduyla beyaz incilerin yanında birkaç siyah inci eklemekle de yetinmemişti. </st><st c="12813">Bunun yerine mücevher satıcısı arkadaşı Harry Winston’ı, siyah incileri, Beşinci Cadde’deki dükkânının elmaslar ve değerli taşlarla dolu vitrinine koymaya ikna etmişti. </st><st c="12982">İnciler bir anda popüler oldu. </st><st c="13013">Fiyatları fırladı. </st><st c="13032">Bir yıl öncesine dek beş para etmiyorlardı; muhtemelen içinden çıktıkları istiridyelerden daha değersizlerdi. </st><st c="13142">Oysa şimdi, bir anda, tüm dünya, zarif bir safir gerdanlıkla birlikte sergilenmeye layık bulunan siyah incinin çok para etmesi gerektiğine inanmaya başlamıştı. </st></p>
			<p><st c="13302">Bu örnekler, göreciliğin insan zihninin temel hesaplama yöntemlerinden biri olduğunu gösterir. </st><st c="13397">Gıda ve lüks mücevherler gibi somut şeylerin değeri hakkındaki fikirlerimizi bile etkileyen bu kavram, paramızla ne yapmamız gerektiğine dair düşüncelerimizi de çok güçlü bir şekilde etkiler. </st></p>
			<p><span><st c="13589">Nispeten Yaygın Finansal Görelikler</st></span></p>
			<p><st c="13624">Göreli değerin gerçek değeri bulanıklaştırma yöntemlerinin, Susan teyzenin kelepir takıntısının dışındaki örneklerinin bazılarına göz atalım.</st></p>
			<p><st c="13766">• Bir araba galerisine gittiğimizde bize deri koltuklar, sunroof, lastik sigortası, gümüş kaplama küllükler ve klasik satıcıların gereksiz teklifi olan araç altı zift kaplama gibi opsiyonlar sunarlar. </st><st c="13968">Araba satıcıları (muhtemelen amatör psikologların, halı satıcılarıyla birlikte en dolandırıcı kesimi) arabaya 25.000 dolar harcarken 200 dolarlık CD değiştirici gibi şeylerin, arabanın fiyatına kıyasla ucuz, hatta önemsiz görüneceğini bilir. </st><st c="14210">Artık kimse CD’den müzik dinlemiyor mu? </st><st c="14250">Hayır. </st><st c="14257">Ancak toplam fiyatın sadece binde sekizine bir CD değiştirici almaya kolay kolay omuz silkemeyiz. </st><st c="14355">Ancak bu kolay kolay omuz silkemeyeceğimiz miktarlar kısa sürede birikip yüklü bir toplam oluşturabilir. </st></p>
			<p><st c="14460">• Havalı bir tatil beldesinde, her yerde 1 dolara satılan bir kolaya 4 dolar vermek canımızı sıkmaz. </st><st c="14561">Bunun nedenlerinden biri tembel olmamız ve özel plajda aylaklık etmekten hoşlanmamızdır. </st><st c="14650">Bir diğer nedeni de tropik tatilimiz için harcadığımız toplam paranın yanında, 4 doların göreli olarak bozuk para gibi kalmasıdır. </st></p>
			<p><st c="14781">• Süpermarketlerin kasa kuyrukları da aynı yaklaşımı kullanarak gereksiz tabloid gazeteler ve şekerlemeler karşısındaki direncimizi test eder. </st><st c="14924">200 dolar tutan haftalık mutfak alışverişiyle kıyaslandığında, 2 dolarlık bir şeker ya da kapağında Kardashian kardeşlerin bulunduğu 6 dolarlık bir dergi pek de pahalı gelmez.</st></p>
			<p><st c="15099">• Şarabı da unutmayalım! </st><st c="15125">Restoranda içilen güzel bir şişe şarap, mağazadan alınan şaraptan daha pahalıya gelir. </st><st c="15212">Şarap ve yemek keyfi düşünüldüğünde daha fazla para ödemek mantıklı gelir; yemeğimizden bir lokma ısırdıktan sonra arabamıza koşarak marketten aldığımız ucuz şaraptan bir yudum içmek istemeyiz. </st><st c="15406">Ancak bu durum aynı zamanda göreli fiyat ile mutlak fiyat karşılaştırmasının bir örneğidir. </st><st c="15498">Marketten cips ve bir kutu peynir alırken orta düzey bir şaraba 80 dolar ödemek istemeyiz. </st><st c="15589">Ancak şık bir Fransız restoranında yemek yiyor ve yemeğe yüzlerce dolar para ödüyorsak, şarap için verilen 80 dolar fazla gelmez. </st><st c="15719">Ancak en iyisi, bu tezimizi kanıtlamak adına, meşhur Kaliforniya restoranında rezervasyon yaptırmayı başarabilmeniz durumunda bu kitabın yazarlarını da yemeğe davet etmenizdir. </st></p>
			<p><st c="15896">Süpermarketlerden söz etmişken, Jeff bir süre önce ilginç bir alışveriş deneyimi yaşadı. </st><st c="15985">Yıllardır Jeff’in en sevdiği kahvaltılık gevrek markası Optimum Slim oldu. </st><st c="16060">Yuvarlak hatlı, yaşı ilerlemekte olan ve pek spor yapmayan bir adam açısından, Optimun Slim tam da gereken miktarda zayıflama vaat ediyordu: Optimum düzeyde.</st></p>
			<p><st c="16217">Mahalledeki markette her zaman 3,99’dan satılırdı. </st><st c="16269">Derken, günün birinde, Optimum Slim’i her zamanki yerinde bulamadı. </st><st c="16337">Arandı, tarandı ama ne çare… Bir mağaza görevlisi eski yerindeki yeni kutuyu gösterene dek mini bir panik atak geçirdi; kayıp kahvaltı gevreğinden televizyon kumandasına dek hemen her şeyin sıklıkla yol açtığı bir durum. </st><st c="16558">Üzerinde “Doğanın Organik Yolu–Az Yağlı Vanilya” yazan, sol üst köşesinde, eski Optimum Slim kutusunun minik bir resminin altında “Yeni Görünüm, Eski Nefis Tat” ifadesi bulunan kahvaltılık gevrek orada duruyordu. </st></p>
			<p><st c="16771">Of! </st><st c="16775">İlaç kutusunu cebine koydu ve bir kutu gevrek aldı. </st><st c="16827">Derken raftaki etiket gözüne çarptı: “Doğanın Yolu Organik Optimum Slim–Normal fiyat 6,99, indirimli fiyat 3,99.”</st></p>
			<p><st c="16940">Vay canına. </st><st c="16953">Her zaman 3,99’a aldığı favori kahvaltılık gevreği yeni bir görünüme bürünmüştü ve yeni fiyatıyla satılıyordu… 6,99’dan 3,99’a indirilmiş fiyatıyla. </st><st c="17102">Şirket fiyata zam yapmaya bahane olsun diye paketi değiştirmiş olabilir. </st><st c="17175">Ya da mağaza satışları artırmak amacıyla yüksek bir etiket fiyatı koyarak indirim yapmış gibi görünebilir. </st><st c="17282">Ancak ikisini birden, aynı zamanda yapmak? </st><st c="17325">Bu, göreciliğin optimum düzeyde kullanımıdır. </st></p>
			<p><st c="17371">Mağaza ve gevrek şirketi bu etiketle Jeff’in aklını çelmeye çalışmıyordu. </st><st c="17445">Jeff gevreği zaten seviyordu. </st><st c="17475">Onlar bu “yeni” gevreğin değerini ölçme olanağı bulunmayan yeni müşterilerin peşindeydi. </st><st c="17564">Herhangi bir bağlam bulunmamasından dolayı (leziz ya da sağlıklı olduğunu, verilen paraya değip değmeyeceğini bilmenin bir yolu yoktu) müşterilerin yeni isimden etkilenmesini, 6,99’luk fiyat etiketi ile 3,99’luk indirimli fiyat arasında kolay bir kıyaslama yapmasını ve “Vay canına, bu gevrek çok değerli!” kararına varmasını umuyorlardı. </st></p>
			<p><st c="17903">Çok istediğimiz bir şeyle karşılaştığımızı farz edelim. </st><st c="17959">Buna zımbırtı diyelim (geleneksel ekonomi ders kitaplarında eşdeğer ürünlerin sorgulanabilir değerini gizlemek ve geleneksel ekonomi ders kitaplarını okuyanlara işkence etmek amacıyla sıklıkla kullanılan bir ifade). </st><st c="18175">Zımbırtımız indirime girmiş! </st><st c="18204">Yüzde 50 indirimli! </st><st c="18224">Heyecan verici, değil mi? </st><st c="18250">Ancak bir duralım. </st><st c="18269">Bu indirimi neden önemsiyoruz? </st><st c="18300">Eski fiyatını neden umursuyoruz? </st><st c="18333">Geçmişteki fiyatının bir önemi yoktur. </st><st c="18372">Çünkü şu andaki maliyeti budur. </st><st c="18404">Bu değerli zımbırtının değerini kestirme olanağımız bulunmadığı için, şu anki fiyat ile indirim öncesindeki (etiket fiyatı olarak adlandırılan) fiyatı karşılaştırır, bunu da o zımbırtının olağanüstü değerinin göstergesi olarak değerlendiririz. </st></p>
			<p><st c="18648">İndirimler kendimizi özel ve zeki sanmamızı da sağlar. </st><st c="18703">Başkalarının bulamadığı değeri bulabildiğimize inanmamıza yol açar. </st><st c="18771">Susan teyze açısından 100 dolarlık gömlekte 40 dolar tasarruf etmek, başka bir şey için harcayabileceği 40 dolar kazanmak gibidir. </st><st c="18902">Daha rasyonel bakacak olursak, değeri harcamadığımız miktarla (40 dolar) değil, harcadığımız 60 dolarla ölçmemiz gerekir. </st><st c="19024">Ancak beynimiz böyle çalışmaz ve böyle davranmayız. </st></p>
			<p><st c="19076">Bu kıyaslamayı yaptığımız yerlerden biri de daha fazlasını daha ucuza al (toplu) indirimleridir. </st><st c="19173">Bir şişe pahalı şampuan 16 dolarken, iki kat büyüğü 25 dolara satılıyorsa, pahalı şişe bir anda kaçırılmayacak bir kelepir gibi görünür. </st><st c="19310">Bu da o marka şampuanın o kadar fazlasına ihtiyacımız olup olmadığı gibi soruların unutulmasını kolaylaştırır. </st><st c="19421">Dahası, daha fazlasını daha ucuza al indirim uygulamaları, elimizde bir şampuanı meydana getiren kimyasal karışımın değerini nasıl ölçeceğimize dair bir ipucu bulunmadığı olgusunu gizlemeye de yarar. </st></p>
			<p><st c="19621">Albert Einstein fizikçi değil de ekonomist olsaydı, meşhur görecilik teorisini e=mc</st><sup><st c="19704">2 </st></sup><st c="19707">yerine 100 dolar &gt; 200 doların yarısı şeklinde ifade ederdi. </st></p>
			<p><span><st c="19768">Dolarlar ve Yüzdeler</st></span></p>
			<p><st c="19788">Bu örneklere bakarak, “Tamam, göreciliği kullanmanın bir hata olduğunu anladım” diyebilirsiniz. </st><st c="19885">Güzel! </st><st c="19892">“Amaaaa…” diye devam edeceksiniz muhtemelen. </st><st c="19937">“Bu seçimler mantıklıdır, çünkü harcadığım paranın yüzdesine vurursak, ekstra masraflar çok küçük bir oranı oluşturuyor.” Evet ama bir dolar, ekstradan ne kadar harcarsak harcayalım bir dolardır. </st><st c="20133">25.000 dolarlık bir araba alıyoruz diye CD çalar için 200 dolar harcamak, ekose gömlek giyiyoruz diye CD çalar için 200 dolar harcamak kadar akıldışıdır. </st><st c="20287">Bu kadar alakasız görünmese bile. </st></p>
			<p><st c="20321">Bir cumartesi sabahı yola çıktığınızı düşünün. </st><st c="20368">Almanız gereken iki şey var. </st><st c="20397">İlk olarak, bir süredir gözünüze kestirdiğiniz koşu ayakkabılarını alacaksınız. </st><st c="20477">Mağazaya gittiniz ve 60 dolarlık ayakkabıları aldınız. </st><st c="20532">Mağaza görevlisi tıpatıp aynı ayakkabıların sokağın ilerisindeki mağazada indirimde olduğunu ve 40 dolara satıldığını itiraf etti. </st><st c="20663">20 dolar tasarruf etmek için beş dakika daha yol yapmaya değer mi? </st><st c="20730">Çoğunluk gibi düşünüyorsanız, yanıtınız evet olacaktır.</st></p>
			<p><st c="20785">Ayakkabınızı aldığınıza göre, listenizdeki ikinci şey için yola koyuldunuz. </st><st c="20862">Bahçe mobilyası alacaksınız; malum bahar geldi. </st><st c="20910">Bir bahçe mağazasında 1060 dolara mükemmel sandalyeler ve üzerine şemsiye takılabilen bir masa buldunuz. </st><st c="21015">Çalışan yine beş dakika uzaklıkta bir mağazada indirim olduğunu söyledi. </st><st c="21088">Aynı takımı 1040 dolara alabilirsiniz. </st><st c="21127">Yine 20 dolar tasarruf etmek için beş dakika harcar mısınız? </st><st c="21188">İnsanların çoğunluğu gibiyseniz, yanıtınız bu defa hayır olacaktır. </st></p>
			<p><st c="21256">Her iki örnekte de bize sunulan gerçek mutlak değere bakmayız: Beş dakika yol yapma karşılığında 20 dolar. </st><st c="21363">Bunun yerine 20 doları sırasıyla 60 dolar ve 1060 dolarla kıyaslarız. </st><st c="21433">40 dolarlık ayakkabıların göreli avantajıyla 60 dolarlık ayakkabıları karşılaştırır ve bu paranın zaman harcamaya değeceğine karar veririz. </st><st c="21573">Ardından 1040 dolarlık bahçe mobilyası takımının göreli avantajıyla 1060 doları kıyaslarız ve değmeyeceğini buluruz. </st><st c="21690">İlkinde yüzde 33 tasarruf söz konusu, diğerinde ise yüzde 1,9; oysa her iki durumda da aynı miktarda, 20 dolar tasarruf edilir. </st></p>
			<p><st c="21818">25.000 dolarlık araba alırken 200 dolara CD değiştirici alma teklifine omuz silkmeyen adamın, cipsi 25 sent ucuza almak için kupon kesmesinin ya da restoranda 1-2 dolar için münakaşaya girmesinin nedeni de budur. </st><st c="22031">Görelik devreye girdiğinde yüksek tutarlı harcamalar konusunda hızlı kararlar verirken, küçük harcamalar konusunda yavaşlarız. </st><st c="22158">Bunun nedeni, cebimizden çıkan gerçek miktarı değil, toplam harcamamıza oranını düşünmemizdir. </st></p>
			<p><st c="22253">Bunlar mantıklı seçimler mi? </st><st c="22282">Hayır? </st><st c="22289">Doğru seçimler mi? </st><st c="22308">Genellikle hayır. </st><st c="22326">Kolay seçimler mi? </st><st c="22345">Kesinlikle. </st><st c="22357">Çoğumuz, çoğunlukla, kolay seçimlere yöneliriz. </st><st c="22405">En büyük sorunlarımızdan biri budur. </st></p>
			<p><span><st c="22442">Kolaya Kaçarız</st></span></p>
			<p><st c="22456">Hangi soruyu daha hızlı ve kararlı bir şekilde yanıtlarsınız: “Akşama yemekte ne istersin?” mi, yoksa “Akşama yemekte tavuk mu yoksa pizza mı istersin?” mi?</st></p>
			<p><st c="22613">İlk soruda sonsuz sayıda seçenek vardır. </st><st c="22655">İkincisinde ise sadece iki seçeneği kıyaslarız ve hangisinin o an göreli olarak daha cazip geldiğine karar veririz. </st><st c="22771">İkinci soru daha hızlı bir şekilde yanıtlanacaktır. </st><st c="22823">Çünkü çok daha kolay bir kıyaslamadır. </st><st c="22862">Zaten anlamsız bir sorudur: Laktoz alerjisi olmadığı sürece kim pizza dururken tavuk ister? </st><st c="22954">Saçmalık.</st></p>
			<p><st c="22963">Görecilik, kararlar konusunda başvurulan iki kestirme yol üzerine kuruludur. </st><st c="23041">İlki, mutlak değeri hesaplayamadığımız durumlarda yaptığımız kıyaslamalardır. </st><st c="23119">Aylin Aydınlı, Marco Bertini ve Anja Lambrecht, görecilik konusundaki araştırmaları kapsamında Groupon teklifleri benzeri e-posta satışlarını (“promosyonlu fiyat” olarak adlandırıyorlar) incelemiş ve bunların çok anlamlı bir duygusal etki yarattığını tespit etmişlerdi. </st><st c="23389">Bu tür promosyonlu fiyatlarla karşılaştığımızda, farklı seçenekleri değerlendirmeye daha az zaman ayırırız. </st><st c="23497">Dahası, ilerleyen zamanlarda teklifin ayrıntılarını hatırlayıp hatırlamadığınız sorulduğunda, ürün hakkında aklımızda pek az şey kaldığını görürüz.</st><sup><st c="23644">3</st></sup></p>
			<p><st c="23646">Görüldüğü gibi, indirimler tam birer aptallık iksiridir. </st><st c="23703">Karar verme sürecinde bizi aptallaştırırlar. </st><st c="23748">Herhangi bir ürün “indirime girdiğinde” daha hızlı harekete geçer, indirimli fiyatın etiket fiyatıyla aynı olup olmadığına bile bakmayız. </st></p>
			<p><st c="23886">Temel itibariyle, herhangi bir şeyin gerçek değerini ölçmemizin zor olmasından dolayı, bir şey indirime girdiğinde (bize göreli bir değerlendirme sunulduğunda) kolay yolu seçeriz ve kararlarımızı satış fiyatına bakarak veririz. </st><st c="24114">JCPenney müşterileri gibi, biz de bir ürünün mutlak değerini belirlemek için çabalamak yerine, seçme şansımız olduğunda göreli olarak en az dirençle karşılaşacağımız yolu seçeriz. </st></p>
			<p><span><st c="24294">Dikkat Dağıt ve Tuzağa Düşür</st></span></p>
			<p><st c="24322">Görecilik ve kolay seçimler yapma eğilimimiz, bizi fiyatları belirleyenlerin çeşitli müdahalelerine, tuzaklarına ve manipülasyonlarına açık hale getirir. </st><st c="24477">Dan, </st><span><st c="24482">Akıldışı Ama Öngörülebilir</st></span><st c="24508"> (Optimist Yayınları) kitabında, görecilik problemini gözler önüne sermek amacıyla </st><span><st c="24591">Economist</st></span><st c="24600"> dergisinin abonelik tekliflerini kullanmıştı. </st><st c="24647">Bu örnekte, okuyucular 59 dolara çevrimiçi versiyona, 125 dolara basılı dergiye ya da 125 dolara çevrimiçi versiyona ve basılı dergiye birden abone olabiliyordu. </st></p>
			<p><st c="24809">Dan’in test ettiği Massachusetts Teknoloji Enstitüsü mezunları gibi çokbilmiş olsaydık, yüzde 84’ümüz 125 dolar karşılığında hem çevrimiçi versiyona hem de basılı dergiye abone olmayı seçerdi. </st><st c="25002">125 dolara sadece basılı dergiye abone olmayı seçen çıkmazdı ve sadece yüzde 16 web versiyonuna abone olurdu.</st></p>
			<p><st c="25111">Peki, ya sadece 59 dolara çevrimiçi versiyonla 125 dolara hem basılı dergiye hem de çevrimiçi versiyona abone olma seçeneklerinden birini seçmek durumunda olsaydık? </st><st c="25277">Bir anda, birkaç yıl daha MIT’de problem setleri çözmek için ekstradan para ödeyen bu gençler gibi oldukça farklı davranmaya başlardık: Yüzde 68’imizi sadece çevrimiçi versiyonu seçer, 125 dolara hem çevrimiçi versiyona hem de basılı dergiye abone olanların oranı, ilk senaryodaki yüzde 84’ten yüzde 32’ye gerilerdi. </st></p>
			<p><span><st c="25594">Economist</st></span><st c="25603">, sadece, gereksizliği ortada olan (kimsenin seçmediği) sadece basılı dergi aboneliğini ekleyerek, 125 dolara çevrimiçi versiyon ve basılı dergi aboneliği sayısını neredeyse üçe katladı. </st><st c="25790">Neden mi? </st><st c="25800">Çünkü sadece basılı dergi seçeneği, göreciliği kullanarak bizi toplu seçeneğe yönlendiren bir tuzaktı. </st></p>
			<p><st c="25903">Hem basılı dergi hem de çevrimiçi versiyon için 125 dolar ödemek elbette sadece basılı dergi için 125 dolar ödemekten daha iyi bir seçimdir. </st><st c="26044">Bu iki seçeneğin benzerliğini rahatça görür ve daha kolay kıyaslarız. </st><st c="26114">Bu seçenekler göreli değeri yaratır. </st><st c="26151">Kararımızı bu kıyaslamaya bakarak verir ve seçimimizden dolayı kendimizi zeki hissederiz. </st><st c="26241">Derginin birkaç sayısını okuduktan sonra kendimizi daha da zeki hissederiz (dergileri evde ortalığa bırakarak arkadaşlarımıza da daha zeki görünebiliriz). </st><st c="26396">Peki, pek de zeki olmadığımızı kanıtlayan bir araştırmanın her şeyden habersiz katılımcıları olduğumuzu nasıl anlayabiliriz?</st></p>
			<p><st c="26520">Dan’in deneyi, göreciliğin bize karşı nasıl kullanılabileceğini (ve sıklıkla kullanıldığını) ortaya çıkardı. </st><st c="26630">Yalnızca basılı dergi seçeneğini sadece basılı dergi ve çevrimiçi versiyon bir arada seçeneğiyle karşılaştırırız çünkü en basit, en bariz ve en kolay kıyaslama budur. </st><st c="26797">Bu seçeneklerin içerik ve fiyat açısından birbiriyle çok benzer olması, kıyaslamayı kolaylaştırır. </st><st c="26896">Bu durum, daha karmaşık bir kıyaslama gerektiren diğer seçeneği unutmamızı, görmezden gelmemizi, hatta bu seçenekten kaçınmamızı kolaylaştırır. </st><st c="27040">Kolay kıyaslamalarla karşılaştığımızda büyük resmi ve alternatif seçenekleri (bu deneyde hem 59 dolarlık seçenek hem de </st><span><st c="27160">Economist</st></span><st c="27169"> aboneliğine hiç para harcamama seçeneği) gözden kaçırırız. </st><st c="27229">Göreciliğin çizdiği yolda ilerleriz. </st><st c="27266">Kendimize neden o şekilde davrandığımıza dair hikâyeler anlatırız. </st><st c="27333">Görecilikle karşı karşıya olduğumuz durumlarda bu hikâyeleri anlatmak da kolaylaşır. </st><st c="27418">Mantıksız bile olsa, o şekilde davranmış olmamızı haklı gösterecek açıklamalara sarılırız. </st></p>
			<p><img src="image/Artwork_21.png" alt="" /></p>
			<p><span><st c="27509">ABONELİKLER</st></span></p>
			<p><span><st c="27520">The Economist</st></span><span><st c="27534"> Abonelik Merkezine Hoş Geldiniz</st></span></p>
			<p><st c="27566">Satın almak veya yenilemek istediğiniz abonelik türünü seçin.</st></p>
			<p><st c="27628">• </st><span><st c="27631">Economist.com aboneliği</st></span><st c="27654"> - 59.00 USD</st></p>
			<p><st c="27666">Bir yıllık Economist.com aboneliği</st></p>
			<p><st c="27701">1997’den bu yana </st><span><st c="27719">The Economist</st></span><st c="27732">’te yayınlanmış tüm makalelere erişim imkânı.</st></p>
			<p><st c="27778">• </st><span><st c="27781">Basılı dergi aboneliği</st></span><st c="27803"> -125.00 USD</st></p>
			<p><span><st c="27815">The Economist</st></span><st c="27829"> dergisinin basılı versiyonuna bir yıllık abonelik.</st></p>
			<p><st c="27880">• </st><span><st c="27883">Basılı ve web aboneliği</st></span><st c="27906"> -125.00 USD</st></p>
			<p><span><st c="27918">The Economist</st></span><st c="27932"> dergisinin basılı versiyonuna bir yıllık abonelik ve 1997’den bu yana </st><span><st c="28003">The Economist</st></span><st c="28016">’te yayınlanmış tüm makalelere erişim imkânı.</st><a id="_idTextAnchor000"></a></p>
			<p><img src="image/Artwork_21.png" alt="" /></p>
			<p><st c="28062">Kendimizi kolay kıyaslama (değeri ölçerken, bunu gerçekleştirmenin başka basit yolu olmaması durumunda göreciliği kullanma) tuzağına düşmüş halde bulduğumuz durumlardan biri de çok fazla seçeneğimizin bulunduğu ve herhangi birini kolay kolay değerlendiremediğimiz durumlardır. </st><st c="28340">Dan bu konuda televizyon örneğini kullanır: 690 dolara 36 inch Panasonic, 850 dolara 42 inch Toshiba ve 1480 dolara 50 inch Philips. </st><st c="28473">Bu seçeneklerle karşı karşıya birçok insan ortadaki seçeneği (850 dolarlık Toshiba) tercih eder. </st><st c="28570">En ucuz ve en pahalı ürünler, bizi ortadaki seçeneğe yönlendiren yol işaretleridir. </st><st c="28654">Bu örnekte görecilik bizi belirli bir ürünle diğerini kıyaslamaya zorlamaz; bunun yerine fiyat ya da boyut gibi spesifik ürün özelliklerine yönlendirir ve bu özelliklerin kapsam aralığına göreli bir şekilde bakmamızı sağlar. </st><st c="28879">Kendi kendimize şöyle deriz: “Fiyatları 690 dolar ile 1480 dolar arasında” ya da ekran boyutları “36 ve 50 inch arasında”. </st><st c="29002">Ardından bu aralıklar bağlamında bir seçim yaparız; genellikle de orta noktada olanı. </st></p>
			<p><st c="29088">Bir şeyin maliyetinin ne olması gerektiğine dair herhangi bir fikrimiz olmadığında, lüks model için aşırı harcama yapmayarak ya da ucuza kaçıp en sade modeli almayarak en iyi seçimi yapmış olduğumuza inanırız. </st><st c="29298">Bu yüzden de, seçenekleri belirleyen pazarlamacıların en başından itibaren bize satmayı hedeflediği ortadaki seçeneğe yöneliriz. </st><st c="29427">İstediğimizin bu olduğuna ya da ödediğimiz paraya değdiğine dair en ufak bir fikrimiz olmasa bile, ortadaki seçeneği tercih etmek daha mantıklı görünür. </st><st c="29580">Bu illa ki yanlış seçim olmak zorunda değildir, ancak gerçek değerle pek alakası olmayan nedenlere dayanarak yapılmış bir seçimdir. </st><st c="29712">Bu durum 60 dolarlık bir gömleği eski fiyatı 100 dolar diye almaya, seçenekler ister 250, 300 ve 350 gram olsun, isterse de 300, 350 ve 400 gram olsun, orta büyüklükteki hamburgeri almaya ya da bir sinemada 9 dolara satılan süper büyük kova mısırı çok büyük diye almayarak 8 dolara normal boy mısır almaya benzer. </st><st c="30026">İki seçenek söz konusuyken görecilik kusursuz işler. </st><st c="30079">Ancak bunlar yaptığımız seçimlerin mutlak değerine değil, göreli alternatiflere bakılarak alınmış kararlardır. </st></p>
			<p><st c="30190">Bu yüzden genellikle kolay kıyaslamalara yöneliriz. </st><st c="30242">Pazarlamacılar, menü tasarımcıları ve politikacılar bunu bilir ve stratejilerini planlarken bu numarayı kullanır. </st><st c="30356">Artık biz de bu numarayı biliyoruz ve bu bilgi ışığında dünyaya daha nesnel gözlerle bakabiliriz. </st><st c="30454">Artık bu numaradan haberiniz olduğuna göre, ticari oyun alanı biraz daha adil bir hale gelmiş sayılabilir. </st></p>
			<p><span><st c="30561">Toplu Sıkıntı</st></span></p>
			<p><st c="30574">Görecilik, değere dair değerlendirmelerimizi ürünler gruplandığında, yani farklı özellikleri ve seçenekleri bir arada barındırdığında da etkiler. </st><st c="30721">Bu tür durumlarda, görecilik karmaşadan kurtulma fırsatı sunuyor gibi gelir. </st><st c="30798">Oysa farklı bir problemin ve daha fazla kafa karışıklığının ortaya çıkmasına zemin hazırlar. </st></p>
			<p><st c="30891">Fast food restoranlarındaki ekonomik menüleri düşünün. </st><st c="30946">İki ayrı şey sipariş edebiliriz. </st><st c="30979">Peki neden ikisini bir arada alıp, birkaç sent fazlasına üçüncü bir ürün daha almayalım? </st><st c="31068">Hamburger ve kola mı istiyorsunuz? </st><st c="31103">Patates kızartması da ekleyelim mi? </st><st c="31139">Büyük boy olsun ister misiniz? </st><st c="31170">Bu türden gruplamalar bizi tuzağa düşürür, çünkü değeri nerede arayacağımızı tam olarak bilemeyiz. </st><st c="31269">Böyle bir grupla karşılaştığımızda her bir bileşenin değerini kolay kolay ölçemeyiz. </st><st c="31354">Çünkü tek bir ürünü çıkardığımız anda fiyat tamamen değişir. </st><st c="31415">Her biri 5 dolar olan üç ürün bir arada 12 dolara satılıyorsa, hangisini 5 dolara alırken kazık yiyoruz? </st><st c="31520">Hangi üründe indirim yapılıyor? </st><st c="31552">Yoksa üçünde de mi indirim yapılıyor? </st><st c="31590">Hangi boyuttaki kolanın değeri ne kadardır? </st><st c="31634">Ya üzerinde eğlenceli yazılar olan kahve kupalarının değeri nedir? </st><st c="31701">Ben bir numarayı alacağım! </st><st c="31728">Kardiyoloğumu arayın.</st></p>
			<p><st c="31749">Gruplanmış ürünlere bu şekilde bakmayı başarırsak, hayatın, çoğu kafamızı karıştırmak üzere tasarlanmış, bu türden gruplarla dolu olduğunu görebiliriz. </st><st c="31902">Örneğin 250.000 dolara bir ev aldığımızda, harcadığımız toplam rakam bu değildir ama aklımızda bu rakam kalır. </st><st c="32013">Oysa gerçekte bir peşin ödeme yapar, ardından anapara artı sabit ya da değişken faizlerden oluşan miktarda bir parayı 15 ya da 30 yıl boyunca aylık taksitler halinde öderiz. </st><st c="32187">Bunun daha zamanla değişen sigortası ve vergileri vardır. </st><st c="32245">Ve de değerlendirme, inceleme, tapu, sigorta, avukat, emlakçı, ekspertiz, yediemin, poliçe ve daha neler neler ücretleri vardır. </st><st c="32374">En ucuzlarını bulmak amacıyla her birini ayrı ayrı arayıp yapmak güç gelir. </st><st c="32450">Bu yüzden hepsini bir arada halleder ve 250.000 dolarlık bir ev aldığımızı söyleriz. </st></p>
			<p><st c="32535">Elbette tüm hizmet sunucuları, bu maliyetlerin farkına varılmaması amacıyla, ya da farkına vardığımız anda görecilik ilkesini kullanmak amacıyla, aldıkları ücreti bu toplam rakamın içinde gizlemeyi tercih eder. </st></p>
			<p><st c="32746">Ya da bir cep telefonu aldığınızı düşünün. </st><st c="32789">Bir cep telefonu ve paketi ile rakiplerin telefon ve paketlerini karşılaştırmak mümkün değildir. </st><st c="32886">Ve grup yapısı gereği, teker teker ürünlerin değerini belirlemek de kolay değildir: Veri kullanımına kıyasla SMS’lerin değeri nedir? </st><st c="33019">4G şebekeleri, paket aşımı, dakika ücreti, roaming, kapsama alanı, oyunlar, depolama, yurtdışı kullanım… Her birinin değeri nedir? </st><st c="33150">Ya operatörün hizmetlerinin, işlem ücretlerinin ve itibarının değeri? </st><st c="33220">Verizon hattına sahip bir iPhone ile T-Mobile hattını kullanan bir Android telefonu nasıl kıyaslayabiliriz? </st><st c="33328">Her bir unsurun göreli değerini ölçmek için dikkatle aşmamız gereken bir yığın küçük ve iç içe geçmiş bileşen vardır. </st><st c="33446">Bu yüzden de telefonların toplam maliyetini ve aylık paket ücretini kıyaslamakla yetiniriz. </st><st c="33538">Tabii bunları da belirleyebilirsek.</st></p>
			<p><span><st c="33573">Göreli Başarı</st></span></p>
			<p><st c="33587">Görecilik kuramından etkilenen şeylerin listesi cep telefonlarının ve çirkin süveterlerin ötesine geçerek uzar gider. </st><st c="33706">Görecilik, kendimize verdiğimiz değeri de etkiler. </st><st c="33757">Ülkedeki en iyi okullara gitmiş arkadaşlarımız vardır. </st><st c="33812">Bu arkadaşların bazıları, nereden baksanız çok başarılıdır. </st><st c="33872">Kimileri ise kendilerini daha “başarılı”, en üst düzey meslektaşlarıyla, üye oldukları kulüpteki tanıdıklarıyla, golf arkadaşlarıyla kıyaslar ve genellikle de pek başarılı olmadıklarını hisseder. </st><st c="34068">Jeff bir arkadaşının ikramlı, şık doğum günü partisini oldukça net ve oldukça üzülerek hatırlıyor. </st><st c="34167">Park Avenue üzerindeki, girişte apartman görevlilerinin beklediği lüks bir apartmandaki beş odalı evinin çalışma odasında, kendisine destek olan dostları, güzel, sağlıklı ve mutlu ailesiyle çevrilmiş haldeki arkadaşı iç geçirmiş ve bir itirafta bulunmuştu: “Şimdiye kadar daha büyük bir daire almış olacağımı sanıyordum.”</st></p>
			<p><st c="34488">Nesnel bir şekilde bakıldığında başarısını kutlaması gerekirdi. </st><st c="34553">Ancak birkaç meslektaşıyla kıyasladığında, kendisini bir hayal kırıklığı olarak görüyordu. </st><st c="34644">Neyse ki bir komedyen ve yazar olan Jeff kendisini bankacı dostlarıyla kıyaslayamıyor. </st><st c="34731">Bu durum hayata farklı bir açıdan bakmasını ve hayatından nispeten memnun olmasını sağlıyor. </st><st c="34824">Daha da güzeli Jeff’in karısının da kendisini bankacılarla kıyaslayamaması; gerçi daha komik komedyenlerle karşılaştığını söylüyor. </st></p>
			<p><st c="34956">Burada vurgulamak istediğimiz nokta, göreciliğin hayatımızın her alanına etkili bir şekilde sızdığıdır. </st><st c="35060">Bir ses sistemine çok para harcamamız ayrı bir şeydir, hayattaki seçimlerimize lanet okumamız apayrı. </st><st c="35162">Mutluluğu ölçerken gerçekte ne kadar mutlu olduğumuzdan çok başkalarına kıyasla ne kadar mutlu olduğumuza bakarız. </st><st c="35277">Bu kıyaslama çoğunlukla sağlıklı ya da iyi bir şey değildir. </st><st c="35338">Kendimizi başkalarıyla kıyaslama eğilimimizin içimize işlemesinden dolayı Tanrı bu konuda bir emir göndermek zorunda kalmış, komşunun malına göz dikmeyeceksin demiştir. </st></p>
			<p><st c="35507">Pişmanlık kavramı da kimi açılardan, kıyaslamanın bir başka versiyonudur. </st><st c="35581">Pişmanlık duyarken kendimizi (yaşamlarımızı, kariyerlerimizi, servetimizi, statümüzü) başka insanlarla değil, kendimizin alternatif versiyonlarıyla kıyaslarız. </st><st c="35741">Kendimizi, farklı seçimler yapmış olsaydık varabileceğimiz noktalarla kıyaslarız. </st><st c="35823">Bu da, aynı şekilde, ne sağlıklı ne de faydalı bir tutumdur. </st></p>
			<p><st c="35884">Çok derinlere inip felsefe yapmaya başlamayalım. </st><st c="35933">Mutluluğu ve hayatın anlamını sorgulamayalım. </st><st c="35979">En azından şimdilik. </st><st c="36000">Bu duyguları alın ve küçük bir kutuya koyun. </st><st c="36045">Bu tür şeyleri kategorize edin.</st></p>
			<p><st c="36076">Tıpkı bizim gibi.</st></p>
			<div>
				<aside id="footnote-002" epub:type="footnote">
					<p><sup></sup><st c="36094"> Eğer büyük bir mağazalar zincirinin başına geçerseniz ve fiyatlandırma politikasında değişiklik yapmayı düşünürseniz, naçizane tavsiyemiz şirket genelinde uygulamaya geçmeden önce bir-iki küçük mağazada test etmeniz yönündedir. </st><st c="36323">Tabii kovularak yüklü bir tazminat alma peşinde değilseniz. </st><st c="36383">Niyetiniz buysa, size tavsiye vermemize gerek yok. </st></p>
				</aside>
			</div>
		</div>
	<div id="charCountTotal" value="36434"></div></body>
</html>
