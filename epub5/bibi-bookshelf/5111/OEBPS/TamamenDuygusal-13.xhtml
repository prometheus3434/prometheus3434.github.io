<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>TamamenDuygusal-13</title>
    <meta http-equiv="Content-Type" content="text/html; charset=utf-8" />
  

</head>
  <body id="TamamenDuygusal-13" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">7 </st><br /><img src="image/Artwork_2.png" alt="" /><br /><st c="3">KENDİMİZE GÜVENİRİZ</st></span></h1>
			<p><img src="image/105.png" alt="" /></p>
			<p><st c="22">Yıllar önce, 1987’de, Arizona Üniversitesinden iki profesör (Gregory Northcraft ve Margaret Neale) biraz eğlenmeye karar verdi. </st><st c="151">İkili, Tucson’un en saygın ve güvenilir emlakçılarını satışa çıkarılan bir evi görmeye davet etti. </st><st c="250">Davet edilen emlakçılar Tucson gayrimenkul piyasasını, evlerin değerini herkesten iyi bilen uzmanlardı. </st><st c="354">Northcraft ve Neale evi inceleyen emlakçılara ortak gayrimenkul veritabanı kayıtları doğrultusunda benzer evlerin satış fiyatlarını ve eve dair diğer bilgileri verdi.</st></p>
			<p><st c="520">Tüm emlakçılara aynı bilgiler verildi. </st><st c="560">Tek bir şey hariç: Satış fiyatı. </st><st c="593">Kimi emlakçılara ev için 119.900 dolar istendiğini söylediler. </st><st c="656">Diğer gruba 129.900 denildi. </st><st c="685">Üçüncü bir gruba 139.900 dolar istendiği söylenirken, son gruba ise 149.900 dendi (büyük bir metropolitan bölgede ev satın aldıysanız gözyaşlarınıza hâkim olmaya çalışın–bu fiyatlar uzun yıllar önceydi). </st><st c="889">Satış fiyatı emlakçıların inceledikleri eve dair edindikleri ilk bilgiydi. </st></p>
			<p><st c="964">Ardından, Northcraft ve Neale bu uzmanlara bu ev için istenebilecek makul rakamı sordu. </st><st c="1052">Yani Tucson gayrimenkul piyasası koşullarında bu evin tahmini değeri neydi?</st></p>
			<p><st c="1127">Ev için 119.900 dolar istendiği söylenen emlakçılar, evin tahmini değerinin 111.454 dolar olduğunu söyledi. </st><st c="1236">129.900 dolar istenmesi, tahmini değeri 123.209 dolara çıkardı. </st><st c="1300">139.900 dolarlık satış fiyatı evin tahmini değerini 124.653 dolara ve 149.900 dolarlık satış fiyatı 127.318 dolara çıkardı.</st><sup><st c="1423">1</st></sup></p>
			<p><img src="image/Tamamen_Duygusal_120.png" alt="" /><st c="1425"></st></p>
			<p><st c="1517">Bir başka ifadeyle, satış fiyatı (ilk duydukları fiyat) yükseldikçe, tahmini değer de yükseliyordu. </st><st c="1617">Satış fiyatındaki 30.000 dolarlık artış, emlakçıların tahminlerinin 16.000 dolar kadar artmasına yol açtı. </st></p>
			<p><st c="1724">Bu profesyonellerin beceriksizliğine kızmadan önce Northcraft ve Neale’in sıradan insanlar üzerinde gerçekleştirdiği aynı testin sonuçlarına bakalım.</st></p>
			<p><st c="1873">İkili, istenen fiyatın emlakçıları olduğu gibi, bu işin profesyoneli olmayan insanları da etkilediğini ortaya çıkardı: Satış fiyatındaki 30.000 dolarlık artış, tahmini değerde 31.000 dolar artışa yol açtı. </st><st c="2080">Evet, profesyoneller de başlangıç fiyatından etkileniyordu ama bu etkilenme, profesyonel olmayanların yarısı düzeyinde kalıyordu.</st></p>
			<p><st c="2209">Oysa istenen fiyatın, herhangi biri açısından, herhangi bir şekilde, evin tahmini değerini etkilememesi gerekir. </st><st c="2323">Gayrimenkul fiyatları son dönemdeki satış fiyatları (karşılaştırmalı fiyatlar) gibi piyasa koşulları; evin kalitesi (teftiş ve ortak gayrimenkul veritabanı verileri); arsanın büyüklüğü; okulların kalitesi ve bölgedeki diğer evlerin fiyatları (komşu evler) doğrultusunda belirlenmelidir. </st><st c="2610">Bu durum, özellikle piyasa koşullarını ve ev fiyatlarını herkesten iyi bilen uzmanlar için geçerli olmalıdır. </st><st c="2720">Ama öyle olmamıştı. </st><st c="2740">İstenen satış fiyatı, evin değerine dair fikirlerini etkilemişti. </st></p>
			<p><st c="2806">Şimdi işin en eğlenceli kısmına geliyoruz. </st><st c="2849">Emlakçıların büyük çoğunluğu (yüzde 81), evin tahmini değerini belirlerken istenen fiyatı dikkate almadığını söyledi. </st><st c="2967">Sıradan insanların ise yüzde 63’ü tahmini değer konusundaki kararını verirken bu bilgiyi dikkate almadığını iddia etti. </st><st c="3087">Bir başka deyişle, istenen fiyat herkesin eve biçtiği değeri etkiledi ama çoğunluğu bunun farkında bile değildi. </st></p>
			<p><span><st c="3200">Burada Neler Oluyor?</st></span></p>
			<p><st c="3220">En güvendiğimiz danışmanımız kim? </st><st c="3255">Kuşku ve belirsizlik durumlarında kimden yol göstermesini istiyoruz? </st><st c="3324">Anne-baba, din adamı, öğretmen, politikacı?</st></p>
			<p><st c="3367">Görünüşe göre, en güvendiğimiz kişi kendimiz. </st><st c="3414">Ancak bu pek de iyi bir şey olmayabilir. </st><st c="3455">Farkında olsak da olmasak da, değere dair yargılarda bulunurken, başka insanlar kadar deneyimli ve zeki olmasak da, hatta sandığımız kadar deneyimli ve zeki olmasak da kendi dehamıza güveniyoruz. </st><st c="3651">Kendimize duyduğumuz bu aşırı güven, en fazla ilk izlenim konusunda gündeme geliyor ve en büyük tehlikeyi de bu konuda yaratıyor; çıpalama tuzağına düşmemize yol açıyor. </st></p>
			<p><st c="3821">Çıpalama, kararımızla herhangi bir ilgisi olmayan bir şeyin etkisinde kalmak anlamına geliyor. </st><st c="3916">Böyle bir durumda, alakasız bilgiler karar sürecini kirletiyor. </st><st c="3980">Sayıların kararlarımızı sıklıkla etkilemediği düşünülürse, çıpalama konusunda pek de </st><br /><st c="4065">kaygılanmaya gerek yokmuş gibi gelebilir. </st><st c="4107">Ancak, çıpalamanın ikinci ve daha da tehlikeli boyutu bu alakasız başlangıç noktasının, o andan itibaren verilecek tüm kararlara temel teşkil etme ihtimalidir.</st></p>
			<p><st c="4266">Tucson’daki emlakçılar çıpalamıştı. </st><st c="4303">Bir rakam görmüş, bunu düşünmeye başlamış ve bundan etkilenmişlerdi. </st><st c="4372">Kendilerine güvenmişlerdi. </st></p>
			<p><st c="4399">Kendilerine evin bedelinin 149.900 dolar olması gerektiği söylendiğinde bu rakam kafalarında dolanmaya başlamış, evin bedeliyle bağlantılı hale gelmişti. </st><st c="4553">Bu noktadan itibaren yaptıkları değerlendirmelerde bu rakamı referans almışlardı. </st><st c="4635">Farkında olsalar da olmasalar da, bu rakam güven duydukları bir kişisel veri noktası halini almıştı.</st></p>
			<p><st c="4735">149.900 rakamını duymalarının ya da görmelerinin bir evin değerinin belirlenmesiyle ilgisi olmamalıdır. </st><st c="4840">Bu sadece bir rakamdır. </st><st c="4864">Ama öyle olmaz! </st><st c="4880">Başka somut bilgi, kesit, teyit edilebilir rakam (ve farklı bağlamların neredeyse hiçbiri) olmaması durumunda, emlak uzmanları, kendilerine verilen rakamın etkisinde kalır ve tahminlerini bu rakam doğrultusunda yapar. </st><st c="5098">Bir mıknatıs gibi bu rakama çekilirler. </st><st c="5138">Ya da kara delik gibi. </st><st c="5161">Ve evet, çıpa gibi. </st></p>
			<p><span><st c="5181">Salpa</st></span></p>
			<p><st c="5186">Birinin köpeğini her gün bir saat gezdirme karşılığında kaç para isterdik? </st><st c="5262">Bir kutu kolaya kaç para verirdik? </st><st c="5297">Bu sorulara bir yanıt, en azından bir rakam aralığı bulmamız uzun sürmezdi. </st><st c="5373">Bir kutu kolaya en fazla bir dolar vermeye hazırız diyelim. </st><st c="5433">Bu bizim rezervasyon fiyatımızdır. </st><st c="5468">Farklı insanların da kola konusunda benzer bir rezervasyon fiyatı vardır. </st><st c="5542">Peki, neden? </st><st c="5555">Hepimiz kolayı aynı derecede mi seviyoruz? </st><st c="5598">Hepimizin harcanabilir geliri aynı düzeyde mi? </st><st c="5645">Hepimiz aynı alternatifleri mi değerlendiriyoruz? </st><st c="5695">Bir kutu kolaya ne kadar para ödeyeceğimizi belirlerken hangi süreçlerden geçiyoruz da benzer bir yanıta ulaşıyoruz?</st></p>
			<p><st c="5811">Arz-talep kanununa göre, rezervasyon fiyatımızı belirlerken sadece bu ürünün bizim için değerini hesaba katmamız, diğer harcama seçeneklerini göz önüne almamamız gerekir. </st><st c="5983">Oysa gerçekte, satış fiyatını da fazlasıyla dikkate alırız. </st><st c="6043">Bir kutu kola markette, otelde ya da havaalanında bize kaça mal oluyor? </st><st c="6115">Satış fiyatı arz-talep çerçevesi dışında kalan bir etkendir. </st><st c="6176">Ancak, tıpkı diğer çıpalar gibi, ödemeye razı olduğumuz fiyatı etkilemeyi başarır. </st><st c="6259">Bu ilişki bir döngü halini alır: Bir dolar ödemeye hazır oluruz çünkü kolanın normalde maliyeti budur. </st><st c="6362">Buna çıpa etkisi adı verilir. </st><st c="6392">Dünya bize kolanın fiyatının bir dolar civarında olduğunu söyler, biz de bu parayı öderiz. </st><st c="6483">Bir dolar vererek bir kutu kola aldığımız andan itibaren, bu karar bizde yer eder ve bu noktadan itibaren kolanın değerine dair değerlendirmelerimizi etkiler. </st><st c="6642">Bir ürünün parasal değeriyle nikâhlanırız. </st><st c="6685">İyi günde, kötü günde ölüm bizi ayırana (ya da kola kutusunu çalkalayana) dek.</st></p>
			<p><st c="6763">Çıpalama etkisi ilk olarak Amos Tversky ve Daniel Kahneman tarafından 1974’te Birleşmiş Milletlere dair bir deneyde ortaya kondu.</st><sup><st c="6893">2</st></sup><st c="6895"> Bir grup üniversite öğrencisinden bir çarkı çevirmeleri istendi. </st><st c="6961">Çark hileli olduğu için ya 10’da ya da 65’te duruyordu. </st><st c="7017">Ardından, öğrencilere iki soru sordular: </st></p>
			<p><st c="7058">1. </st><st c="7061">BM’deki Afrika ülkelerinin oranı yüzde 10 ya da yüzde 65’ten yüksek mi, düşük mü (Çarkta hangi sayı geldiyse)?</st></p>
			<p><st c="7171">2. </st><st c="7175">BM’deki Afrika ülkelerinin oranı nedir?</st></p>
			<p><st c="7214">İlk olarak Afrika ülkelerinin oranının yüzde 10’dan yüksek mi yoksa düşük mü olduğu sorulan öğrencilerin ikinci soruya verdikleri cevabın ortalaması yüzde 25 oldu. </st><st c="7379">İlk olarak 65 sayısını gören öğrencilerin ikinci soruya verdikleri cevapların ortalaması ise yüzde 45’ti. </st><st c="7485">Bir başka ifadeyle, ilk soru öncesi çevirdikleri çarktaki sayı, tamamen bağımsız bir soru olan ikinci soruya verdikleri cevaplarda ciddi bir fark yarattı. </st><br /><st c="7640">Baştan bu sayılarla karşılaşmaları, BM’deki Afrika ülkelerinin oranını değerlendirirken 10 ya da 65 sayıları çevresinde düşünmelerine yol açtı. </st><st c="7784">10 ya da 65 sayısının gösterilmesi, ikinci soruya dair, görünüşte bu sayılardan bağımsız, değerlendirmelerini etkilemişti. </st><st c="7907">Çıpalama etkisi devredeydi. </st></p>
			<p><st c="7935">Pek bilinmeyen, muhtemelen pek de işe yaramayan bilgilere meraklı olanlar için söyleyelim: 1970’lerde BM üyelerinin yüzde 23’ü Afrika ülkesiydi. </st></p>
			<p><st c="8080">Bu durum bize, bir şeyin değerini (bir eve kaç dolar vereceğimizi, bir sunroof karşılığında kaç CD değiştirici alacağımızı, BM’de kaç Afrika ülkesi olduğunu) bilmediğimizde, ister gelişigüzel rakamlar olsun, ister kasıtlı manipülasyon, isterse de kendi zihnimizin aptallığı, önerilerin etkisinde kaldığımızı gösterir. </st></p>
			<p><st c="8398">Para ödemenin acısı ve görecilik konularında görmüş olduğumuz gibi, belirsizlik denizine düştüğümüzde bulduğumuz herhangi bir şeye sarılırız. </st><st c="8540">Çıpa fiyatı bize hem kolay hem de tanıdık bir başlangıç noktası sunar. </st></p>
			<p><st c="8611">Tucson’daki satış fiyatı, tıpkı BM çarkı gibi, değer algısına yönelik bir başlangıç noktası oluşturmuştu. </st><st c="8717">Satış fiyatı yükseldikçe, algılanan değer de yükselmişti. </st><st c="8775">Oysa bildiğimiz gibi, bizim açımızdan gerçek değer ne kadar ödemeye hazır olduğumuza bağlı olmalıydı. </st><st c="8877">Ne kadar ödemeye hazır olduğumuz ise, satış fiyatına değil, fırsat maliyetine bağlı olarak belirlenmeliydi. </st></p>
			<p><st c="8985">Tucson hikâyesi gerçekten önemlidir, çünkü söz konusu emlakçılar bilgili ve deneyimli (gerçek değeri doğru hesaplaması beklenen) isimlerdi. </st><st c="9125">Denizde kaybolma olasılıkları çok düşüktü. </st><st c="9168">Bir evin değerini, sadece değer bazlı değerlendirmeler ışığında hesaplayacak birileri varsa, onlardı. </st><st c="9270">Ama onlar da yapamamıştı. </st><st c="9296">Bu durumun emlakçıların dolandırıcı olduğunun kanıtı olduğunu söyleyebilir ve ev sahipleri olarak bu tespite onay verebiliriz, ancak asıl önemli nokta, profesyonellerin bile başına gelen bu durumun herkesin başına gelebileceğidir. </st><st c="9527">Ve de gelir. </st></p>
			<p><st c="9540">Çıpalardan hepimiz, her an ve genelde de farkına varmadan etkileniriz. </st><st c="9611">Sonuçta, hatırlarsanız emlakçıların yüzde 81’i ve sıradan insanların yüzde 63’ü çıpa fiyattan etkilenmediğini söylemişti. </st><st c="9733">Veriler etkilendiklerini, hatta çok etkilendiklerini gösterdiği halde, bunun farkında değillerdi. </st></p>
			<p><st c="9831">Çıpalama, kendimize güvendiğimiz anlamına gelir. </st><st c="9880">Çünkü çıpa aklımıza girdiği ve kabullendiğimiz bir şey haline geldiği andan itibaren, içgüdüsel olarak bunun alakalı, bilinçli ve mantıklı olduğuna inanmaya başlarız. </st><st c="10047">Sonuçta kendimizi yanlış yönlendirmeyiz, değil mi? </st><st c="10098">Hatalı da olamayız, çünkü çok zekiyiz. </st><st c="10137">Hata yaptığımızı ne kendimize ne de başkasına itiraf edebiliriz. </st><st c="10202">Herhangi bir ilişki içindeki herhangi birine sorun: İnsanın hatalı olduğunu kabullenmesi kolay mıdır? </st><st c="10304">Yoooo. </st><st c="10311">Bu, dünyadaki en zor şeylerden biridir. </st></p>
			<p><st c="10351">Bu örnekte hatalı olduğumuzu kabullenemememizin nedeni kibrimiz değil, tembelliğimizdir (kibir de genel anlamda davranışlarımızı belirleyen önemli etkenlerden biridir; ancak bu örnekte o kadar belirleyici değildir). </st><st c="10567">Zorlu seçimler yapmak zorunda kalmayı istemeyiz. </st><st c="10616">Mecbur kalmadıkça kendimizi zorlamak istemeyiz. </st><st c="10664">Bu yüzden kolaya kaçar, aşina olduğumuz karara yöneliriz. </st><st c="10722">Bu karar da genellikle beynimize çıpalanmış bir başlangıç noktasının etkisiyle verilir. </st></p>
			<p><span><st c="10810">Sürü Psikolojisi</st></span></p>
			<p><st c="10826">Şimdi bir anlığına güdülmek ve kendini gütmek kavramlarını düşünelim. </st><st c="10897">Güdülmek sürüye uymamız, bir şeyin iyi ya da kötü olduğuna, başkalarının davranışlarına bakarak karar vermemiz anlamına gelir. </st><st c="11024">Başkaları seviyorsa, olumlu değerlendirmeler yapıyorsa, görmek için yalvarıyorsa, almak için para veriyorsa, biz de iyi olduğuna ikna oluruz. </st><st c="11166">Başkalarının çok değer verdiği şeyin değerli olduğunu varsayarız. </st><st c="11232">Yelp benzeri değerlendirme sitelerinin temelindeki psikoloji, güdülmektir. </st><st c="11307">Kapısında uzun kuyruklar olan restoranlara ve kulüplere yönelmemizin nedeni de budur. </st><st c="11393">Bu devasa mekânlar bu çocukların içeride beklemesine izin veremez miydi? </st><st c="11466">Hayır. </st><st c="11473">Dışarıda durmalarını isterler ki paralarını tasarımcı imzalı votkalara ve gürültülü müziğe harcamak isteyenleri güden asortik, çekici birer işaret fişeği işlevi görsünler. </st></p>
			<p><st c="11645">İnsanın kendini gütmesi, çıpalamanın ikinci ve daha tehlikeli boyutudur. </st><st c="11718">İnsanın kendini gütmesi, temel itibariyle güdülmeye benzer ancak bu durumda kararımızı başkalarının kararlarına göre değil, geçmişte vermiş olduğumuz kararlara bakarak veririz. </st><st c="11895">Bir şeye değer veririz, çünkü geçmişte değer vermişizdir. </st><st c="11953">Bir şeyin değerinin “normal” ve “her zamanki” düzeyde olduğunu düşünürüz, çünkü kendi davranışlarımız konusunda kendimize güveniriz. </st><st c="12086">Biçilen değer konusundaki bu kararı daha önce defalarca vermişizdir. </st><st c="12155">Bu yüzden de tekrar değerlendirmek için zaman ve enerji harcamadan, bunun iyi bir karar olduğunu varsayarız. </st><st c="12264">Sonuçta kararlar konusunda inanılmaz derecede başarılı bir insanız. </st><st c="12332">Dolayısıyla geçmişte bu yönde karar verdiysek, demek olası en iyi, en mantıklı karar budur. </st><st c="12424">Gayet açık, değil mi? </st><st c="12446">Bir kere latteye 4 dolar, yağ değişimine 50 dolar verdiysek, gelecekte de büyük olasılıkla aynı şeyi yaparız. </st><st c="12556">Çünkü bu kararı daha önce de vermiş olduğumuzu hatırlarız ve geçmişteki kararlarımıza meyil duyarız; gereğinden fazla para ödesek bile. </st><st c="12692">Hatta 25 dolara yağ değiştirirken ücretsiz kahve ikram eden bir yer olsa bile. </st></p>
			<p><st c="12771">Yani çıpalama basit bir kararla başlar ve ardından kendini gütmeye dönüşerek daha büyük bir sorun halini alır, sürekli bir kendini kandırma ve hatalı değerlendirme döngüsü yaratır. </st><st c="12952">Bir zımbırtıyı belirli bir fiyattan satın almamızın nedeni, bize önerilen fiyattır: Çıpa. </st><st c="13042">Ardından bu satış fiyatı, iyi bir karar vermiş olduğumuzun kanıtına dönüşür. </st><st c="13119">Bu noktadan itibaren de benzer zımbırtılar alırken başlangıç noktamız bu fiyat olur. </st></p>
			<p><st c="13204">Çıpalama ve kendini gütmeyle yakından alakalı bir diğer değer manipülasyon ipucu da onaylanma önyargısıdır. </st><st c="13312">Onaylanma önyargısı, yeni bilgileri önyargılarımız ve beklentilerimize uyacak şekilde yorumladığımız zamanlarda baş gösterir. </st><st c="13438">Bu önyargı, geçmişteki kararlarımızı onaylayan yeni kararlar verdiğimiz zamanlarda da devrededir. </st><st c="13536">Geçmişte finansal konularda belirli bir karar vermişsek, en iyi kararı vermiş olduğumuzu varsayma eğilimine gireriz. </st><st c="13653">Fikrimizi destekleyen veriler arar, bu sayede kararımız konusunda kendimizi daha da iyi hissederiz. </st><st c="13753">Böylece geçmişteki kararlarımız pekiştirilir, günümüzde ve gelecekte de aynı yolu izlememizin yolu açılır. </st></p>
			<p><st c="13860">Onaylanma önyargısının gücünü görmek istiyorsanız, bilgi edinme yöntemimize bakmanız yeterli. </st><st c="13954">Bize bilgi aktaran haber kanallarının seçimini, mevcut inançlarımızla çelişen bilgileri reddedecek şekilde gerçekleştiririz. </st><st c="14079">Kafamızdaki yerleşik kavramları onaylayan, pekiştiren haberlere odaklanırız. </st><st c="14156">Bu, birey olarak bize daha hoş bir deneyim yaşatsa bile, bir vatandaş ya da ülke açısından iyi bir şey değildir. </st></p>
			<p><st c="14269">Geçmişteki kararlarımıza güvenmemizin mantıklı yanı da vardır: Yaşamlarımızı her an kendimizden kuşku duyarak, sürekli stres yaşayarak geçirmek istemeyiz. </st><st c="14424">Üstelik geçmişteki kararlarımızın bazıları gerçekten de mantıklı ve yinelenmeyi hak ediyor olabilir. </st><st c="14525">Geçmişteki deneyimlerimize güvenmemiz aynı zamanda geçmişteki benliğimiz üzerinde bir baskı yaratır. </st><st c="14626">Değer konusunda ilk kararı veren, bir kahveye bilinçli bir şekilde 4 dolar ödeyen ya da bir ev alırken bilinçsiz bir şekilde 149.900 dolar ödemeyi seçen benliğimiz. </st><st c="14791">İlk izlenim konusunda tek şansımız olduğu söylenir. </st><st c="14843">Bu durum ilişkilerimiz açısından olduğu kadar, finansal kararlarımız açısından da geçerli olabilir. </st></p>
			<p><st c="14943">Çıpalama sadece gayrimenkul fiyatları konusundaki değerlendirmelerimizi değil, maaş pazarlıkları (ilk teklif sonuç konusunda büyük bir fark yaratır), hisse senedi fiyatları ve “12 tane alana 3 tane bedava” yazısını gördüğümüzde aynı üründen daha fazla alma eğilimimiz dahil, tüm finansal kararlarımızı etkiler.</st><sup><st c="15253">3 </st></sup></p>
			<p><st c="15256">Çıpalamanın etkisi konusunda sayısız örnek vardır. </st><st c="15307">Sizce 100 örnekten az mı vereceğiz, çok mu? </st><st c="15351">Kaç örnek bekliyorsunuz? </st><st c="15376">Sadece takılıyoruz. </st></p>
			<p><st c="15396">• Araba alma konusuna dönelim. </st><st c="15427">Çok az insan üreticinin önerdiği fiyatı öder. </st><st c="15473">Buna rağmen, bu fiyatın görünür şekilde sergilenmesinin bir nedeni vardır: Çıpalama.</st></p>
			<p><st c="15557">• Bir AVM’nin derinliklerine daldığımızı, bir ayakkabı mağazasının yanından geçmekte olduğumuzu düşünelim. </st><st c="15665">Vitrindeki parlak gece ayakkabısı bize gel gel yapıyor. </st><st c="15721">İlk dikkatimizi çeken şey dudak uçuklatan fiyatı olur: 2500 dolar. </st><st c="15788">Bir çift ayakkabı için 2500 dolar? </st><st c="15823">Bir an düşünür, gözlerimize inanamayız. </st><st c="15863">Yine de mağazaya girer ve kendimizi farklı, gerçekten ama gerçekten çok sevdiğimiz 500 dolarlık bir ayakkabıyı elimizde tutarken buluruz. </st><st c="16001">O ayakkabıyı almamamız gerektiğini gerçekten ama gerçekten biliyoruz. </st><st c="16071">Ama 2500 dolarlık gece ayakkabıları diyarında 500 dolarlık fırsat da kaçmaz. </st></p>
			<p><st c="16148">• Yemeği ayakkabıya tercih mi ediyorsunuz? </st><st c="16191">Şık bir restoranda oturduğunuzu, güzel tasarlanmış menüye baktığınızı düşünün. </st><st c="16270">İlk olarak ne görürsünüz? </st><st c="16296">125 dolarlık, lüks ıstakoz ve trüf mantarlarıyla birlikte servis edilen, çimenle beslenmiş, elle masaj yapılmış Kobe bifteğini. </st><st c="16424">Kobe bifteği istemiyoruz ve almayacağız. </st><st c="16465">Ama bu fiyat menüdeki diğer yemeklerin değerine dair bir çıpa oluşturur ve diğer her şeyi Kobe bifteğine kıyasla makul hale getirir.</st><sup><span id="footnote-005-backlink"><a epub:type="noteref" href="TamamenDuygusal-13.xhtml#footnote-005"><st c="16597">[6]</st></a></span></sup></p>
			<p><st c="16601">• Amerikan şirketlerindeki yönetici maaşlarının arşa ulaşmasının nedenlerinden biri de çıpalamadır. </st><st c="16702">İlk 1 milyon, 2 milyon ya da 35 milyon dolarlık CEO piyasaya düştüğü andan itibaren, bu rakam beklentileri ve yöneticiliğin değerine dair tahminleri yükseltir; en azından diğer yöneticilerin gözünde. </st><st c="16902">Bu türden maaş çıpalamasına </st><span><st c="16930">benchmarking</st></span><st c="16942"> denir, çünkü kulağa “madem başıma bir şey gelmiyor, insanları neden kazıklamayayım” sözünden daha iyi gelir. </st></p>
			<p><st c="17052">• Salvador Assael’in görecilik kısmında anlattığımız siyah incilerini hatırlıyor musunuz? </st><st c="17142">Değerli görünmeleri amacıyla elmasların ve diğer pahalı mücevherlerin yanına yerleştirilmişlerdi. </st><st c="17240">Bu yerleştirme, incilerin algılanan değeri ile elmasların ve ender mücevherlerin, De Beers ailesinin çabaları sayesinde, oldukça yüksek olan değerine çıpalanmasını sağlamıştı. </st></p>
			<p><st c="17416">Bunlar ve sayısız başka örnek, çıpalamanın değer algımızı birçok şekilde değiştirebildiğini gösterir. </st></p>
			<p><span><st c="17518">Sıfıra Çıpalama</st></span></p>
			<p><st c="17533">Çıpalama fiyatların düşük tutulması için de kullanılabilir. </st><st c="17594">Tasarruf ediyor olmamız, bir şeyin değerini doğru belirleyebildiğimiz anlamına gelmez. </st></p>
			<p><st c="17681">Daha önce değindiğimiz bedava uygulamaları hatırlayın. </st><st c="17736">Uygulamalar birkaç fiyat kategorisine tam uyar ve bu fiyatlar belirlendiği andan itibaren insanlar uygulamanın faydasını, aynı parayı başka bir şeye harcamaları durumunda elde edecekleri faydayla kıyaslamaya gerek duymaz. </st><st c="17958">Bunun yerine, uygulamanın fiyatını, başlangıçtaki çıpa fiyatıyla kıyaslamaya odaklanırlar. </st></p>
			<p><st c="18049">Örneğin bir yıl boyunca, haftada iki kere 15’er dakikalığına kullanacağımız yeni bir uygulama çıksa ve fiyatı da 13,50 dolar olsa ne olurdu? </st><st c="18190">Bu düşük mü yoksa yüksek bir fiyat mı? </st><st c="18229">İnsanların böyle bir deneyimden elde edeceği mutlak hazzı ve yararı, paralarını harcayabilecekleri diğer şeylerle kıyaslaması kolay değildir. </st><st c="18371">Bunun yerine bu uygulamanın maliyetini, diğer uygulamaların maliyetleriyle kıyaslar ve bu süreç sonunda yeni uygulamanın ödenecek paraya değmeyeceği sonucuna varırız. </st><st c="18538">Ama durun! </st><st c="18549">Bu uygulama bize 27 saat boyunca keyif verecek. </st><st c="18597">Bu süre zarfında 18 film izler ve iTunes’tan izlesek 70 dolar, sinemada izlesek çok daha fazla para verirdik. </st><st c="18707">Bu süre aynı zamanda yarım saatten 54 dizi bölümüne denk gelir. </st><st c="18771">Bu da, bölüm başına 99 sentten 53,46 dolar eder. </st><st c="18820">Bu şekilde baktığımızda 27 saatlik eğlence için 13,50 dolar ödemek pek de fena bir anlaşma gibi gelmiyor. </st><st c="18926">Sorun, bu egzersizi (ya da benzer bir şeyi) yapmamamızdır. </st><st c="18985">Bunun yerine, bu uygulamanın fiyatını diğer uygulamaların fiyatlarıyla kıyaslamakla yetiniriz; sıfıra çıpalanmış bir fiyatla. </st><st c="19111">Sonuç olarak, paramızı aldığımız hazzı maksimize etmeyen ve finansal açıdan mantıklı olmayan şeylere harcarız. </st></p>
			<p><span><st c="19222">Cehalet Erdemdir</st></span></p>
			<p><st c="19238">Bir şey hakkında ne kadar az şey bilirsek, çıpalara o kadar çok bağımlı oluruz. </st><st c="19319">Tucson’daki gayrimenkul uzmanlarına ve “sıradan insanlara” bir ev için istenen fiyatın söylendiği, ardından da eve değer biçmelerinin istendiği gayrimenkul örneğini bir kez daha hatırlayalım. </st><st c="19511">Evin değeri konusunda sıradan insanlardan muhtemelen daha çok bilen gayrimenkul uzmanları çıpa fiyattan, pek bir şey bilmeyen insanlara oranla, daha az etkilenmişti. </st><st c="19677">Aynı şekilde, diğer evlerin fiyatları, kıyaslaması ve ilgili diğer bilgilerin verilmediği, yani çok daha az şey bilen üçüncü bir grup olsaydı, bu grubun çıpalardan daha da fazla etkileneceği varsayılabilir. </st></p>
			<p><st c="19884">Bu bulguları (yani bir şeyin değerine dair üç aşağı beş yukarı bir fikrimiz olması durumunda, hiçbir fikrimiz olmamasına kıyasla çıpalamanın etkisinin daha zayıf olacağı) aklınızda tutmanızda yarar var. </st><st c="20087">İşe, aklımızda yerleşik bir değer ve fiyat aralığıyla başladığımızda, dışarıdan insanların biçtiğimiz değeri etkilemek amacıyla çıpa kullanması güçleşir. </st></p>
			<p><st c="20241">William Poundstone, Andy Warhol’un ölümünün ardından sanatçının Montauk, Long Island’daki evinin satışa çıkış hikâyesini anlatır. </st><st c="20371">Sanat dünyasının görünürde keyfekeder fiyatları düşünüldüğünde, (bir zamanlar) sanat dünyasının önde gelen figürlerinden birinin oturduğu bir evin fiyatı nasıl belirlenebilir? </st><st c="20547">Buradaki değer göstergeleri nelerdir? </st><st c="20585">Evdeki varlığı, aurası, 15 dakikalık şöhreti mi? </st><st c="20634">Ev 50 milyon gibi absürt bir fiyattan satışa çıkarıldı.</st><sup><st c="20689">4</st></sup><st c="20691"> Bir süre sonra fiyat 40 milyon dolara indi. </st><st c="20736">Eğer 10 milyon dolar gibi bir indirim yapılabiliyorsa, neden baştan bu fiyattan satışa çıkarılmadı? </st><st c="20836">Çıpalama yüzünden. </st><st c="20855">50 milyon dolar bir çıpa gibi dolandı ve kısa süre sonra birileri 27,5 milyon dolar ödedi. </st><st c="20946">Başlangıçta istenen fiyatın neredeyse yarısıydı. </st><st c="20995">Ama hatırlatmamız gerek, başlangıçta istenen fiyat da 50 milyon dolardı. </st><st c="21068">Elli. </st><st c="21074">Milyon. </st><st c="21082">Dolar. </st><st c="21089">Ev en baştan 9 milyon dolara satışa çıkmış olsaydı (hâlâ yüksek ama bölgedeki gayrimenkullerin fiyatına yakın bir rakam) üç katına çıkması pek mümkün olmayacaktı. </st><st c="21252">Abartılı başlangıç fiyatı, evin algılanan değerinin yükselmesini sağlamıştı. </st><st c="21329">Bu durum belki de domates çorbalarının marka yüzü olan büyük bir ressamın ölümünün ardından tüketim kültürüne getirdiği bir eleştiriydi. </st></p>
			<p><st c="21466">Warhol’un bir zamanlar yaşadığı ev gibi nereye koyacağımızı bilemediğimiz bir ürün ya da hizmetle karşılaştığımızda, çıpalama etkisinin gücü büyük olur. </st><st c="21619">Daha önceki hiçbir şeye benzemeyen yepyeni bir ürünle karşılaştığımızda, bu etki daha da artar. </st><st c="21715">Herhangi bir piyasası, benzer bir ürün, karşılaştırabileceğiniz bir şey, hakkında herhangi bir bilgi bulunmayan bir ürün ya da hizmet düşünün. </st><st c="21858">Gökten zembille inmiş gibi görünen bir ürün… </st></p>
			<p><st c="21903">Steve Jobs, iPad’i piyasaya sürdüğünde kimse o güne dek böyle bir şey görmemişti. </st><st c="21985">Ekrana 999 dolar rakamını yazdı ve herkese uzmanlara göre bu ürünün maliyetinin 999 dolar olması gerektiğini anlattı. </st><st c="22103">Fiyatı bu düzeyde tutarak biraz daha konuştu ve ardından iPad’in fiyatını açıkladı… 499 dolar! </st><st c="22198">Vay canına! </st><st c="22210">Sudan ucuz! </st><st c="22222">Akıl almaz! </st><st c="22234">Çocuklar sevinç gözyaşları döküyor! </st><st c="22270">Elektronik kıyamet alameti!</st></p>
			<p><st c="22297">Dan bir zamanlar bir deney yapmış; insanlara yüzlerini maviye boyatmak için, üç çift ayakkabı koklamak için, bir fare öldürmek için, 15 dakika boyunca caddede şarkı söylemek için, üç çift ayakkabı cilalamak için, 50 gazete dağıtmak için, bir köpeği bir saat gezdirmek için kaç para isteyeceklerini sormuştu. </st><st c="22606">Ayakkabı koklamak ve fare öldürmek gibi şeyleri herhangi bir piyasası olmadığı için seçmişti. </st><st c="22700">Bu sayede insanlar fiyatı belirlerken aşina oldukları tekniklere yaslanamayacaktı. </st><st c="22783">Ayakkabı cilalamak, gazete dağıtmak ve köpek gezdirmek için ise oldukça standart bir fiyat aralığı vardı; asgari ücret düzeyinde. </st><st c="22913">İnsanlar bir çıpaya sahip bir iş için fiyat belirleyeceği sırada, ortaya asgari ücretten pek de uzak olmayan bir fiyat çıkıyordu. </st><st c="23043">Ancak ilk dört iş için (yüz boyamak, ayakkabı koklamak, fare öldürmek, şarkı söylemek) herhangi bir çıpa söz konusu değildi; bu yüzden de cevaplar büyük farklılıklar gösterdi. </st><st c="23219">Kimileri neredeyse bedavaya yapmaya hazırken, kimileri binlerce dolar istedi. </st></p>
			<p><st c="23297">Neden mi? </st><st c="23307">Çünkü ayakkabı koklamak gibi bir şeyi değerlendirirken piyasa fiyatını bilemeyiz. </st><st c="23389">Bu yüzden değerlendirmeye kendi tercihlerimiz doğrultusunda başlarız. </st><st c="23459">Herkesin tercihi birbirinden farklıdır ve bir rakam belirlemek zordur. </st><st c="23530">Derinlere inmemiz, nelerden hoşlandığımızı, nelerden hoşlanmadığımızı, nelere para harcamaya hazır olduğumuzu, bundan ne kadar keyif alacağımızı, nelerden vazgeçmeye hazır olduğumuzu (fırsat maliyeti) düşünmemiz gerekir. </st><st c="23751">Zorlu bir süreç olsa da bunu yapmamız ve nihayetinde bir fiyat belirlememiz gerekir. </st><st c="23836">Kişiden kişiye büyük farklılıklar gösteren bir fiyat. </st></p>
			<p><st c="23890">Bir şeyin bir piyasa fiyatı varsa (diyelim mini fırın) tercihlerimizi gözden geçirmeyiz. </st><st c="23979">Buna gerek kalmaz. </st><st c="23998">Piyasa fiyatını başlangıç noktası olarak kabul ederiz. </st><st c="24053">Fırsat maliyetini ve bütçemizi yine hesaba katarız ama değerlendirmeye kendi belirlediğimiz fiyattan değil, piyasanın belirlediği fiyattan başlarız ve başladığımız noktadan çok da uzak olmayan bir fiyata ulaşırız. </st></p>
			<p><st c="24267">Farklı bir şekilde ifade edelim: İyi bir uyku çekmenin hazzının parasal karşılığını düşünmeye çalışın. </st><st c="24370">Hepimiz, uykuya ne kadar rahat daldığımıza ve uykudan ne kadar keyif aldığımıza bağlı olarak, farklı bir yanıt veririz. </st><st c="24490">Bu deneyim kaç para eder? </st><st c="24516">Söylemesi kolay değil. </st><st c="24539">Peki ya bir çikolata yemenin ya da milk shake içmenin hazzının parasal karşılığı? </st><st c="24621">Muhtemelen bizim için değerini anında söyleyebiliriz; bu deneyimden elde etmeyi beklediğimiz hazzı hesapladığımız için değil, başlangıç noktası olarak piyasa fiyatını kullandığımız ve bundan pek de uzak olmayan bir noktaya ulaştığımız için. </st><st c="24862">Benzer şekilde, birinin 30 saniye boyunca ayağımıza basmasına izin vermemiz karşılığında ne kadar para isteyeceğimizi belirlememiz de güçtür. </st><st c="25004">Oysa bir ayağa basma piyasası olmuş olsaydı, bu deneyimin fiyatını belirlememiz muhtemelen çok daha kolay olacaktı. </st><st c="25120">Bunun nedeni alacağımız hazzı hesaplamanın daha kolay olması değil, yanıta ulaşmak için farklı bir strateji izleyebilmemizdir (çıpalama). </st><st c="25258">Doğru yanıt olmayabilir ama sonuçta bir yanıt. </st><st c="25305">Bu egzersizler, başka bir işe yaramasa bile, aranızdan bazılarına bu heyecan verici ayağa basma ve ayakkabı koklama sektörlerine yatırım yapma konusunda ilham verebilir. </st></p>
			<p><span><st c="25475">Keyfi Uyum</st></span></p>
			<p><st c="25485">Muhtemelen fark etmiş olduğunuz gibi, çıpalama gördüğümüz ilk fiyattan (örneğin üreticinin tavsiye ettiği satış fiyatı) ya da bir şey için, örneğin bir kutu kola için, geçmişte ödemiş olduğumuz fiyattan kaynaklanabilir. </st><st c="25706">Üreticinin tavsiye ettiği satış fiyatı dışsal çıpalara bir örnektir; otomobil üreticisinin, arzuladığımız arabanın maliyetinin 35.000 dolar olduğu kavramını beynimize işlemesi gibi. </st><st c="25888">Kolanın fiyatı ise geçmişteki kola, diyet kola, çifte diyet kola, kafeinsiz vişneli şekersiz kola, misket limonlu kola… vb. </st><st c="26012">alma deneyimlerimizden kaynaklanan içsel bir çıpadır. </st><st c="26066">Bu iki çıpanın davranışlarımız üzerindeki etkisi temel itibariyle aynıdır.</st><sup><st c="26140">5</st></sup><st c="26142"> Aslına bakarsanız, çıpanın nereden geldiğinin bir önemi yoktur. </st><st c="26207">Bir şeyi belirli fiyattan almayı düşünüyorsak, çıpalama etkisi devreye girmiş demektir. </st><st c="26295">Bu fiyat tamamen tesadüfi ve keyfi olsa bile. </st></p>
			<p><st c="26341">En sevdiğimiz çıpalama deneyi; Drazen Prelec, George Loewenstein ve Dan tarafından gerçekleştirilen deneydir. </st><st c="26451">Bu deneylerin birinde bir grup MIT öğrencisine bir bilgisayar mouse’u, kablosuz klavye, özel üretim çikolata, eleştirmenlerden yüksek not alan bir şarap gibi bazı ürünlere ne kadar para ödemeye razı olacaklarını sormuşlardı. </st><st c="26676">Ancak, bir ürüne ne kadar para vermeye hazır olduklarını sormadan önce, sosyal güvenlik numaralarının son iki hanesini bir kâğıda yazmalarını istemiş (tesadüfi bir sayı) ve o ürüne bu parayı ödeyip ödemeyeceklerini sormuşlardı. </st><st c="26904">Örneğin sosyal güvenlik numaramızın son iki hanesi 5 ve 4’se, bir klavyeye ya da şaraba 54 dolar ödeyip ödemeyeceğimizi söyleyecektik. </st><st c="27039">Ardından da öğrencilerden o ürün için gerçekte ödemeye hazır oldukları maksimum fiyatı açıklamalarını istemişlerdi. </st></p>
			<p><st c="27155">Sonuçların ilginç olan yanı, öğrencilerin ödemeye hazır oldukları rakamlarla sosyal güvenlik numaralarının son iki hanesinin uyumlu olmasıydı. </st><st c="27298">Sosyal güvenlik numarasının son iki hanesi büyüdükçe daha fazla para ödemeye hazır oluyorlardı. </st><st c="27394">Sosyal güvenlik numaralarının ürünlerin gerçek değeriyle (tabii ki) herhangi bir ilgisinin olmadığı durumlarda bile bu bağlantı geçerliliğini koruyor, ödemeye hazır oldukları fiyatı etkiliyordu. </st></p>
			<p><st c="27589">Elbette Drazen, George ve Dan öğrencilere sosyal güvenlik numaralarının son iki hanesinin belirledikleri değerleri etkileyip etkilemediğini de sormuştu ve hepsi hayır demişti. </st></p>
			<p><st c="27765">Bu durum çıpalama etkisinin devrede olduğunun göstergesidir. </st><st c="27826">Daha da önemlisi, tamamen tesadüfi bir çıpalama örneği olduğu halde, fiyatları belirlemesidir. </st><st c="27921">Tamamen tesadüfi bir rakamın bile kafamızda fiyat olarak yer etmesi, şu an ve gelecekte benzer ürünlere ödeyeceğimiz fiyatı belirler.</st><sup><st c="28054">6</st></sup><st c="28056"> Mantıken belirlememelidir ama belirler. </st><st c="28097">Mantığımızı kullanmayı çoktan bıraktık.</st></p>
			<p><st c="28136">Şu önemli gerçeği tekrarlamakta fayda var: Çıpa fiyatı herhangi bir şey olabilir. </st><st c="28219">Kararımızla arasında bir bağ kurduğumuz sürece, tamamen tesadüfi bir rakam olması bir şeyi değiştirmez. </st><st c="28323">Bu karar, zamanla güçlenir ve gelecekteki kararlarımızı da etkilemeye başlar. </st><st c="28401">Çıpalama, fiyat konusunda verilen ilk kararın önemini ortaya koyar. </st><st c="28469">Bu ilk fiyat kafamızda bir değer algısının oluşmasını sağlar ve ilerleyen süreçlerde de değer hesaplamalarımızı etkiler. </st></p>
			<p><st c="28590">Daha bitmedi! </st><st c="28604">Çıpalar, uzun vadedeki etkilerini “keyfi uyum” adı verilen bir süreçte edinir. </st><st c="28683">Keyfi uyum, temel itibariyle, katılımcıların herhangi bir ürün için ödemeye hazır olduğu para miktarının büyük ölçüde gelişigüzel bir çıpa tarafından belirlenmesi ve bu ürün kategorisi için belirlenen fiyatın aynı kategorideki diğer ürünler için bir çıpa haline gelmesidir. </st><st c="28957">Yukarıdaki deneydeki öğrencilerden aynı kategorideki iki ürün için teklif vermeleri istenmişti; iki şişe şarap ya da iki bilgisayar aksesuarı (kablosuz klavye ve mouse). </st><st c="29127">Belirli bir kategorideki belirledikleri ilk fiyat (ilk şişe şarap ya da kablosuz klavye) aynı kategorideki ikinci ürünün fiyatına dair kararlarını etkilemiş midir? </st><st c="29291">Umarız, ilk kararın ikincisini de etkilemiş olması sizi artık şaşırtmıyordur. </st><st c="29369">Sıradan bir şarap olan ilk şarabın fiyatını öğrenenler, ikinci ve daha iyi şarap için daha fazla para ödemeye hazır oluyordu. </st><st c="29495">İlk olarak güzel şarabı görenler, ikinci şaraba daha az para veriyordu. </st><st c="29567">Aynı şey bilgisayar aksesuarları için de geçerliydi. </st></p>
			<p><st c="29620">Bu durum, belirli bir kategorideki ilk kararımız doğrultusunda hareket etmeye başladığımız andan itibaren başlangıçtaki çıpayı düşünmeyi bıraktığımız anlamına gelir. </st><st c="29786">Bunun yerine, ikinci kararımızı, ilk kararımıza kıyasla veririz. </st><st c="29851">Sosyal güvenlik numaramızın son iki hanesinin 7 ve 5 olmasının bizi bir şişe şaraba 60 dolar ödemeye yöneltmesi durumunda, ikinci şişe şarabın fiyatını 60 dolarlık şarapla kıyaslayarak verir, 7 ve 5 rakamlarını aklımıza getirmeyiz. </st><st c="30083">Çıpalamadan göreciliğe geçiş yaparız. </st><st c="30121">Elbette çıpa etkisi geçerliliğini korumaktadır. </st><st c="30169">Çünkü en baştan ilk şişe şaraba 40 dolar değil de 60 dolar vermeye karar vermemizi sağlayan şey budur. </st><st c="30272">Ve ikinci şişe şarabın ilkinin yarısı kadar para edeceğine karar verdiysek, 20 dolar yerine (40 doların yarısı) 30 dolar harcarız (60 doların yarısı).</st></p>
			<p><st c="30422">Gündelik hayatta en fazla göreli değerlendirmeler yaparız. </st><st c="30482">Televizyonları, arabaları ve evleri birbiriyle kıyaslarız. </st><st c="30541">Keyfi uyum bize iki kural uygulayabileceğimizi söyler. </st><st c="30596">İlk önce bir ürün kategorisi konusunda baz alacağımız fiyatı tamamen keyfi bir şekilde belirler, bu kategoriye dair bir karar aldığımız andan itibaren, bu kategorideki diğer kararlarımızı, göreli bir şekilde, yani birbiriyle kıyaslayarak alırız. </st><st c="30842">Mantıklı görünse de aslında değildir. </st><st c="30880">Çünkü işe alakasız bir çıpayla başlamamız, bu fiyatların hiçbirinin gerçek değeri yansıtmadığı anlamına gelir. </st></p>
			<p><st c="30991">Drazen, George ve Dan gelişigüzel başlangıç noktalarının ve sonrasında bu çıpalar doğrultusunda ortaya çıkan değer biçme kalıplarının bir düzen yanılsaması yarattığını ortaya çıkarmıştı. </st><st c="31178">Bir kez daha tekrarlayalım, bir şeyin maliyetini bilmediğimizde ya da hayattaki herhangi bir şey konusunda emin olamadığımızda, bulabildiğimiz herhangi bir şeye tutunuruz. </st><st c="31350">Uygulamalar, iPad, köpüksüz soya latte, kokan ayakkabılar; bunlar, daha önceden bir fiyat belirlenmiş ürünler değildir (ya da değildi). </st><st c="31486">Herhangi bir fiyatın dile getirilmesinin ve kendimizi bu fiyatın mantıklı olduğu konusunda ikna etmemizin ardından, bu fiyat zihnimize kazınır, o andan itibaren benzer ürünlere verdiğimiz değeri etkileyen bir çıpa halini alır. </st></p>
			<p><st c="31713">Başlangıçtaki bu çıpalar, birçok açıdan finansal yaşamlarımızdaki en önemli değer göstergeleri halini alır. </st><st c="31821">Gerçeklik algımıza temel teşkil ederler; uzun süreler boyunca gerçek ve mantıklı saydığımız şeylere. </st><st c="31922">Birçok sihirbaz, pazarlamacı ve siyasetçi sosyal güvenlik numarası çıpası gibi basit ve etkili numaraları kullanmaya bayılır. </st><st c="32048">Geri kalan bizler açısından tüm bu sayılar, göreli sayılar ve fiyatlar tek bir şeyi ortaya koyar: Biz de nispeten iyi ya da kötü bir şarabı içmeyi çıpa olarak kullanabiliriz. </st></p>
			<p><span><st c="32223">Çıpayı Kaldırmak</st></span></p>
			<p><st c="32239">Çocukken hepimiz yenilmez olduğumuza inanırız. </st><st c="32287">Hepimiz birer süper kahramanızdır. </st><st c="32322">Yaşlandıkça sınırlarımız olduğunun farkına varırız: Hatalar yaptığımızın; Süper kahraman değil, kırmızı tayt giyen sıradan bir insan olduğumuzun. </st><st c="32468">Fiziksel sınırlarımızın yanı sıra, kötü seçimler yapmakta olduğumuzu da anlarız. </st><st c="32549">Ancak, sadece bilinçli bir şekilde verdiğimiz kararlardan ders çıkarabiliriz; utandırıcı da olsa ders derstir. </st><st c="32660">Bilinçsiz bir şekilde verdiğimiz, dikkat etmediğimiz, unuttuğumuz ya da hiç düşünmeden benimsediğimiz, hayatlarımızın temelini oluşturan kararlardan ise kesinlikle kuşku duymayız. </st></p>
			<p><st c="32840">Herhangi bir şeyin bizim açımızdan değerini gerçekten bilmiyoruz. </st><st c="32906">Şu an itibariyle bunu anlamış olmalısınız. </st><st c="32949">Bir çıpa tarafından önerilen herhangi bir fiyatın aklımızı kolayca ve farkına bile varmadan çelmesi, değer biçmenin ne kadar güç bir iş olduğunu gösterir. </st><st c="33104">Gerçekten zor bir iş olduğu için yardım edecek birini ararız ve geçmişteki kararlarımız ne kadar akıllıca (ya da aptalca) olursa olsun, genellikle kendimize yöneliriz. </st><st c="33272">Devlerin omuzlarında dururuz… Bu devler, yapmış olduğumuz devasa hatalar olsa bile. </st></p>
			<p><st c="33356">Birçok yatırım önerisinde şöyle bir sorumluluk reddi yer alır: “Geçmişteki performanslar, gelecekteki sonuçların garantisi değildir.” Çıpalamanın, bir şeye verdiğimiz değeri ne kadar etkilediğini ve bu çıpalamanın büyük ölçüde geçmişteki kararlarımıza dayandığını düşünecek olursak, bizim de kendi hayatlarımıza benzer bir sorumluluk reddi koymamız gerekir: Geçmişteki kararlarımız, gelecekteki sonuçların garantisi değildir.</st></p>
			<p><st c="33781">Ya da çıkarılacak dersi başka bir şekilde ifade edelim: Düşündüğünüz her şeye inanmayın.</st></p>
			<div>
				<aside id="footnote-005" epub:type="footnote">
					<p><sup></sup><st c="33870"> Bir restoran danışmanı olan Gregg Rapp gibi insanlar, en pahalı yemeğin, insanların en pahalı ikinci yemeği almasını sağlayarak gelir yarattığını söyler. </st><st c="34025">Çıpalama ve </st><a id="_idTextAnchor001"></a><st c="34037">görecilik kavramlarının kullanıldığı bir tuzak fiyatlama örneği.</st></p>
				</aside>
			</div>
		</div>
	<div id="charCountTotal" value="34101"></div></body>
</html>
