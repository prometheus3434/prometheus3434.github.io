<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		HollândalIlar Orange Hanedanı 321 yıl (1559-1650, 1672-1702, 1747-1795, 1814- 1966)<br/>
<br/>
		Türklerden Artuk Hanedanı 300 yıl (1108- 1408)  Ruslardan Romanof Hanedanı 294 yıl (1623- 1917)  Çinlilerden Tang Hanedanı 289 yıl (618- 907)  Portekizlerden Bragansa Hanedanı 270 yıl (1640- 1910)  İspanya'da Bourbon Hanedanı 232 yıl (1700- 1932)  Bizans'ta Makedonya Hanedanı 189 yıl (867 - 1056)  İsveçlilerden Vasa Hanedanı 131 yıl (1523 - 1654)<br/>
<br/>
		Demek ki, başka milletlerin en uzun zaman devam eden hanedanları, bile, Osmanlı Hanedanı ile yarış  edememektedir. Bu, şüphesiz, Osmanlı Hânedânı'nın lehine bir noktadır. Çünkü onlar, kıyıda kalmış sessiz  bir ülkede değil, yetmiş iki millete karşı gaza yapan bir memlekette padişahlık ediyordu. Bir avuç Türk ile 12  millet üzerinde hüküm sürüyorlardı.<br/>
<br/>
		Başka milletlerden çıkan hanedanların içindeki büyük, orta, küçük çaptaki adamların sayısı üzerinde bir şey  söyleyemem. Fakat Osmanlı pâdişâhları için şöyle bir liste yapabiliriz:<br/>
<br/>
		Osman Gazi, Orhan Gazi, I. Murad, Yıldırım Bayazıd, Musa Çelebi, Mehmed Çelebi, II. Murad, Fâtih, II.  Bayazıd, Yavuz, Kanuni, III. Mehmed, I. Ahmed, Genç Osman, IV. Murad, II. Mustafa, III. Ahmed, I. Mahmud,  III. Selim, II. Mahmud ve II. Abdülhamid, yani 21 tanesi büyük şahsiyetlerdir. Hele bunların da yarısı pek  büyük ve şanlı kimselerdir.<br/>
<br/>
		Süleyman Çelebi, Mustafa Çelebi, Sultan Cem, II. Selim, III. Murad, IV. Mehmed, III. Mustafa, I. Abdülhamid,  Abdülmecid, Abdülâziz ve V. Mehmed yani 11 tanesi orta çapta kimselerdir. Meziyetleri kusurlarından  üstündür. Bunlar hakkında hüküm verirken yaşadıkları çağın şartlarını göz önünde tutmak gerekir.<br/>
<br/>
		II. Süleyman, II. Ahmed, III. Osman ve IV. Mustafa yani 4 tanesi, silik şahsiyetlerdir. Padişahlık süreleri pek kısa  olduğu için haklarında doğru bir hüküm vermek güçtür.<br/>
<br/>
		I. Mustafa, İbrahim ve V. Murad, yani 3 tanesi, akıl hastasıdır. /.Mustafa ile V. Murad tahtta pek az  kalmışlardır. İlk zamanlar normal ve pek hamiyetli bir pâdişâh olan Sultan İbrahim ise sonradan hastalanmış,  sinirleri bozulmuş ve yerine geçirilecek şehzade bulunmadığı için tahtta kalmıştır. Bunların üçü de hasta  olduklarından, haklarından normal insanlar gibi hüküm veremeyiz.<br/>
<br/>
		VI. Mehmed, henüz tarih olmamıştır. İngilizlerle işbirliği yaptığı hakkındaki sözler doğru değildir. Doğru olsa  bile, İngilizleri Türkiye işlerine karışmaya çağıran Mithat Paşa büyük bir vatansever sayılırken, VI. Mehmed'in  ihanetle suçlanması garip bir haksızlıktır. Onun hakkındaki hüküm, yakınları tarafından kesin savunulması  yapıldıktan sonra verilecektir.<br/>
<br/>
		Buna göre, eğer bir öğretmen benzetmesi yapılacak olursa, bu 40 kişilik sınıftan 32 tanesi sınıf geçmiş, 4 tanesi  bütünlemeye kalmıştır. Sınıfta kalanlar 3 kişidir. Onlar da hasta olduklarından kalmışlardır. 1 kişinin sınav  kâğıdı yeniden gözden geçirilecektir. Böyle bir sınıf, mükemmel bir sınıftır.<br/>
<br/>
		Osmanlı Hanedanından Gündüz Beğ, Savcı Beğ, Baykoca Beğ ve Aydoğdu Beğ, yani 4 tanesi şehittir.  Ertuğrul, I. Osman, Orhan, Süleyman Paşa, Yıldırım, Yâkub Çelebi, Süleyman Çelebi, Mehmed Çelebi, Mûsâ<br/>
<br/>
		Çelebi, İsa Çelebi, Mustafa Çelebi, II. Murad, Fâtih, Cem, II. Bayazıd, Yavuz, Kanunî, III. Mehmed, Genç Osman,  IV. Murad, II. Mustafa, yani 22 kişi gazidir.<br/>
<br/>
		I. Murad hem gazi, hem şehittir.<br/>
<br/>
		II.Murad'dan başlayarak hemen hepsi şâirdir Büyük bir kısmı hattat, musikişinas veyabilgindir.<br/>
<br/>
		Artık, böyle bir aile için hepsi gafil ve bîçâre demek insafsızlıktır. Bugün memlekette cumhuriyet yerleşmiştir.  Osmanlı Hanedanı'nın yeniden gelmesi bahis konusu olamaz. Bu sebepten, tarihî övünçlerimiz olan hususları  açıkça söyleyebiliriz.<br/>
<br/>
		OsmanlI Hanedanı, Türk tarihindeki ailelerin en büyüğüdür. Tarihî vazifesini şerefle yapıp çekilmiştir. Şüphesiz  onların da kusurları vardır. Fakat Osmanlı pâdişâhlarını topyekûn küçük görmek ve göstermeye çalışmak,  nihayet, kendi tarihimize ve geçmişimize karşı nankörlük olur. Hele okul kitaplarında bu gibi düşüncelerin yer  alması, millî terbiye bakımından büyük bir tehlikedir.<br/>
<br/>
		Artık, tarihimizi nasıl ele alacağımızı öğrenmeli, bu işi yola koymalıyız. Milletimizin tarihinin nereden  başladığını, devletimizin kurulduğu yılı, büyük bayram günlerini tespit etmeliyiz.<br/>
<br/>
		Geçmişin değerlerine saygı... İşte milliyetçiliğin ve ahlâkın baş şartı... Ne kadar inkılâpçı olsak, yine geçmişe  bağlıyız. Çünkü:<br/>
<br/>
		Kökü mazide olan âtiyiz!<br/>
<br/>
		(1) Bu cümle, kitabın &quot;Türkiye Cumhuriyet Maarif Vekâketi Neşriyatından&quot; seri kaydı ile 1926 da yayınlanan  basımından beri vardır.<br/>
<br/>
		(Tanrıdağ, 10. ve 11. sayı, 10 ve 17 Temmuz 1942)<br/>
<br/>
		<b>TÜRK KARA ORDUSU NE ZAMAN KURULDU?</b><br/>
<br/>
		1963'te Kara Kuvvetleri Komutanı radyoda yaptığı konuşma ile Türk kara kuvvetlerinin 600. kuruluş yılını  kutladığı gibi, daha yüksek mevkilerdeki kimseler arasında da, aynı konu üzerinde tebrikleşmeler oldu.<br/>
<br/>
		Buna göre, Türk kara kuvvetleri, yani daha gerçek anlamı ile Türk ordusu 1363'te kurulmuş oldu.<br/>
<br/>
		Bu demeç ve tebrikleşmelerle, kendimizi bilmek ve millî şuur bakımından nasıl bir gaflet içinde bulunduğumuz  bir kere daha ortaya çıkmış oldu.<br/>
<br/>
		Türk kara kuvvetlerinin 600. yıl dönümünü kutlamak suretiyle, onu 1363'te kurulmuş olduğunu kabul edenlere  şunu sormak gerek: Kara ordumuz 1363'te kurulduysa, ondan önceki büyük savaşlar, büyük stratejik  hareketler ve taktik vuruşmalar kimin tarafından yapıldı? Bu hareketleri yapanlar ve büyük meydan savaşlarını  kazananlar Türk orduları değil mi idi? Meselâ, sık sık tekrarlanan 1071 Malazgirt zaferini Türk ordusu değil de,  çeteler mi kazandı? Yahut bu ordu, Türk devletine ücretle tutulmuş yabancı askerler tarafından mı  kurulmuştu?<br/>
<br/>
		Bunun gibi, 1040 Dandânakan Savaşı'nı, 1048 Pasinler Savaşı'nı, I.Kılıç Arslan'ın, I. Mesud'un, II Kılıç Arslan'ın  haçlılarla yaptığı büyük meydan savaşlarını kazanan Türk ordusu değil mi idi?<br/>
<br/>
		Türk ordusunu 1363'te kurulmuş saymak millî gururu incitici bir yanlıştır. 1363'te kurulan Türk ordusu değil,  devşirmelerden meydana gelen bir iki muhafız bölüğüdür. Osmanlı Hanedanı zamanındaki büyük askerî  hareketlerde de bunların rolü cirimleri kadar olmuş, asıl savaşı tımarlılar, yâni eskiden beri var olan ordu  yapmıştır.<br/>
<br/>
		1363'te kurulmuş ordu ile yeni bir ordu düzenden bahsedilmek isteniyorsa, yine yanlıştır. Çünkü bu ordu, XIX.  Yüzyılda devlet tarafından kaldırılarak yenisi kur Imuş, hattâ Balkan Savaşı'ndan sonra Almanya'dan getirilen  öğretmenlerle ve yeni teşkilâtla ordu yeni baştan düzenlenmiştir. Değişme burada da bitmemiştir. Şimdiki  ordumuzun eğitim, kuruluş, taktik, kıyafet, hattâ yürüyüş ve adım atış bakımından, Kurtuluş Savaşı'nı yapan  orduya benzer tarafı kalmış mıdır?<br/>
<br/>
		Böyle olduğu halde, onlara, nasıl aynı ordunun çeşitli çağlardaki kademeleri diye bakıyorsak, 1363 ten önceki  zamanların ordusuna da ö e bakmak gerekir ve gerçek de budur.<br/>
<br/>
		Tarihi, Milâttan önce 220 den beri tarihî belgelerle bilinen ve tarihte daima birinci sınıf askerler diye tanınan  bir millet, 16 yüzyıl, ordusu olmadan yaşayacak, sonra ancak 1363 te aklına gelerek bir kara ordusu kuracak, bu  ordu da, yeryüzünde Türk kalmamış gibi yabancılardan meydana getirilecek!<br/>
<br/>
		Buna karşı söylenecek söz bulmak güçtür.<br/>
<br/>
		Bu olay, memlekette millî kültür yoksunluğunun derecesini gösteriyor.<br/>
<br/>
		Millî şuurun, millî kültür ile ayakta tutulacağı, artık dünyanın yuvarlaklığı kabilinden bir gerçektir. Millî kültürün  kaynağı ise okullardaki bazı derslerdir. Bu derslerin başında Türk dili ve Türk tarihi gelir. Millî Eğitim Bakanlığı  tarih, coğrafya ve yurt bilgisini birleştirip, yerine müstakil bir Türk tarihi dersi koyarsa ve bunu ilkokulun ikinci  sınıfından lisenin sonuna kadar okutursa çok yerinde bir harekette bulunmuş olur.<br/>
<br/>
		Başka milletlerin aydınlarındaki kendi tarihlerini biliş, her türlü takdirin üstündedir. Bizim aydınlarımızın da o  hâle gelmesi, ancak, ders programlarındaki yeni ayarlama ile kâbil olacaktır. Kısacası, ilk ve orta öğretim, bir  yandan millî şuur, bir yandan da atom çağı gereklerine göre düzenlenecektir.<br/>
<br/>
		Sayın Kara Kuvvetleri Komutanı, lise öğrenimi sırasında, iyi bir Türk tarihi tedrisi görseydi. Atillâ'nın, Kül  Tegin'in, Çağrı Beğ'in zaferlerini; Cengiz Han'ın genç komutanı Cebe'nin Doğu Avrupa'daki harika yürüyüşünü  ve bu komutanları eşsiz disiplinli ordularını bilseydi, Türk kara kuvvetleri 1363 te kurulmuştur demeyecekti.<br/>
<br/>
		O hâlde, Türk kara kuvvetleri ne zaman kuruldu?<br/>
<br/>
		Bugünkü tarihî bilgimize göre, ilk teşkilâtlı Türk ordusu Milâttan önce 209 da Tanrı kut Mete (=Motun)  tarafından kurulmuş, verilen buyruğa kayıtsız şartsız itaat kabul edilmiştir. Ordu, 10, 100,1000 kişilik birliklere  ayrılmıştır. Fâtih, İstanbul kuşatmasında nasıl yeni bir top icâd etmişse, Mete de uzun menzilli bir yay icâd  etmiş, bu müthiş ordu sayesinde Kora'dan Hazar'a kadar olan bölgeyi tek devlet hâlinde birleştirerek Türk  milletinin yaratıcısı olmuştur.<br/>
<br/>
		Bundan sonra bütün ordularımızı, Tanrıkut Mete ordusunun devamıdır. Zaman zaman değişiklikler ve  düzeltmeler yapılmış, fakat rûh ve temel aynı kalmıştır.<br/>
<br/>
		Bu sebeple, 1963, Türk kara kuvvetlerinin, yani Türk ordusunun kuruluşunun 600. değil, 2172 yılı olur. Bütün  generallere ve subaylara duyurulur.<br/>
<br/>
		(Orkun, 18. Sayı, 15 Temmuz 1963) <b>30 AĞUSTOS VE TÜRK ORDUSU</b><br/>
<br/>
		30 Ağustos deyince, tabiî, akla hemen Türk ordusu geliyor. Türk ordusunu düşününce de, insan, ister istemez  geçmişin derinliklerine giderek bir savaşlar destanını gururla hatırlıyor.<br/>
<br/>
		Tarihimiz her şeyden önce bir kavgalar tarihidir. Eşsiz kahramanlıklarla, kumandanlık sanatının şaheser  örnekleriyle dolu bir kavgalar tarihi ve tarihin seçkin ordusunun destanı...<br/>
<br/>
		Türk ordusunun ne zaman kurulduğunu, daha doğru bir deyimle, Türk savaşçılarının ne vakit ordu haline  geldiğini, kesin olarak, bilmiyoruz. Tarihin aydınlığına çıktığımızı zaman ordumuz vardı. Hem de ne ordu?  Destana &quot;Oğuz Han&quot; diye geçen büyük imparatorumuz Tanrıkut Mete yahut Motun'un yarattığı o bulunmaz ve  yenilmez ordu... Tanrıkut Mete, disiplinin bir ordu için yiğitlikten de üstün olduğunu anlamıştı. Tarihin en  disiplinli ordusunu bu düşünceyle kurdu ve askerlerine öyle bir rûh aşıladı ki, ne buyruk verse körükörüne  yapılıyordu. O kadar ki, Tanrıkut buyruk verdiği için servetleri olan atlarını ve sevgilileri olan nişanlıları ile  evdeşlerini hedef yaparak vurmaktan çekinmediler.<br/>
<br/>
		Bugünün yumuşamış insanları, şüphesiz, böyle bir şeyi yapamaz ve yaptıramazlar. Fakat az kuvvetle çok iş  yapmak, büyük devlet kurmak ve millet yaratmak isteyenin felsefesi de pörsük bir ruha dayanamaz.<br/>
<br/>
		Tcmrıkut Mete, Türk milletinin ebedî disiplinini kurdu ve bütün dünyaya askerî disiplinin ne olduğunu neler  yapabileceğini gösterdi.<br/>
<br/>
		Disiplin, körükörüne itaattir ve körükörüne itaatte en büyük yaratıcı şuur gizlidir. Buhranlı anda, ölümün  karşısında, tartışmakla hiçbir güçlük çözülemez. İtaat edilen yanlış karar bile, tartışılan doğru karardan daha  verimlidir.<br/>
<br/>
		Mete'nin Hunlarının yiğitliğe ve nişancılığa ihtiyaçları yoktu. Lüzumundan çok cesur ve nişancı idiler. Mete, bu  meziyetlere disiplini de ekleyerek Türk ırkını ebedîleştirdi.<br/>
<br/>
		Disiplin... Emir vermek gururu ve emir almak sarhoşluğu... Bu sarhoşluk müthiş bir şeydir ve içinde atom  enerjisi gibi korkunç bir kuvvet gizlidir.<br/>
<br/>
		Hunlar, Tabgaçlar, Aparlar, Gök Türkler, Uygurlar, Karahanlılar ve Selçuklular hep aynı strateji ve aynı taktikle  savaşıyorlardı. Ani baskın yapmak; yahut düşman saldırınca çekilmek, çekilmek ve onu üssünden iyice<br/>
<br/>
		uzaklaştırıp yıprattıktan sonra kesin sonuçlu savaşa girmek. Düşmanla karşılaşınca ok yağdırarak ince ay  şeklinde saldırmak, düşman dayanırsa yine ince ay biçiminde hızla çekilmek ve çekilirken geriye şaşmaz oklarla  atış yapmak.<br/>
<br/>
		Bu ince ay, kovalarken de, kaçarken de düşmanı kıskaç içine almaya dâima hazır bir metottur ve çok kere  kapanarak onu yok etmiştir.<br/>
<br/>
		Savaş, bozkırların bir hayat felsefesi olmuştur. Henüz İslâmiyet doğmamıştır ve Türkler ebedî cenneti  bilmedikleri gibi şehitlerin cennete gideceklerinden de haberleri yoktur. Öyle olduğu halde savaşta ölmeye can  atarlar, evde ölmekten utanırlar, böyle bir ihtimal karşısında benizleri sararır.<br/>
<br/>
		Böyle bir orduyu elbette yenemezsin. Yok edebilirsin, fakat mağlûp, asla!<br/>
<br/>
		Babadan oğula askerliğin, iyi savaşçı yetiştirdiği muhakkaktır. İnsan hayatında işbölümü gelişip toplum daha  çapraşık bir durum alınca, Türkler de tımarlı askerliği kabul ettiler. Bu daimî bir ordu demekti ve yüzyıllar  boyunca çok verimli sonuçlar doğurdu. Tımarlı asker bir toprağın sahibi idi. Toprağın gelirini alıyor, fakat dâima  savaşa hazır bulunuyordu.<br/>
<br/>
		Ölünce, yerine oğullarından en iyisi geçiyordu. OsmanlIların, bir muamma ve mucize gibi görülen ilk fetihlerini,  küçük toprak aristokrasisi olan bu tımarlı ordu yaptı.<br/>
<br/>
		Mete'nin, büyük bir askerî felsefenin kurucusu olduğunu zaman ispat etti. Türk ordusu, Mete'nin prensiplerine  sâdık kaldığı müddetçe yenilmedi, yenilse de hemen toparlanmasını bildi. Mete'nin prensiplerinden  uzaklaşınca bozgunlar kendini gösterdi.<br/>
<br/>
		Askerlik, fedakârlık mesleğidir. Asker, şahsî kaprislerden de feragat edecektir. Kumanda aldığı zaman bunu  kayıtsız şartsız uygulamayan insan, asker olamaz. Bu itaatte eşsiz bir güzellik vardır. Hoşuna gitmeyen şey  karşısında herkes direnir. Bunu, en seviyesiz insan, hattâ hayvan da yapar. Fakat hoşuna gitmesini  düşünmeden, zevkini, arzusunu, fikrini büyük bir prensip uğruna feda edebilen insan, en üstün insandır.  Disiplin ve itaat, medenî insanın vasfıdır. Tarihimizde, disiplinin bozulduğu zamanların cezasını bozgunlarla  ödedik. Son devrimizde ise, disiplinsizlikten başka yeni bir mikropla zehirlendiğimiz oldu: Siyâset! Bunun nasıl  bir mikrop olduğunu ve neye mal olabileceğini Balkan Savaşı göstermiştir. Bütün dünyanın, Balkanları birkaç  ayda perişan edecek sandığı Türk ordusu, subay kadrosuna giren siyâset mikrobu yüzünden korkunç bir  bozguna uğradı. Siyâsetin, nasıl kemirici bir mikrop olduğunu anlamak için 1913'te Balkanlılara yenilen bu  ordunun, 1914-1918'de İngiltere ve Fransa gibi o zamanın şampiyonları karşısındaki şerefli ve destanı  savaşlarına bakmak yeter.<br/>
<br/>
		Çekirdek silâhların ortaya çıktığı zamanımızda, askerliğin değeri kalmış mıdır diyenler var. Bunlar kasıtlı  bozguncular değilse, karamsar gafillerdir. Askerî ruha sahip bir millet, aklın gerektirdiği şekilde hazırlanmışsa,  birkaç atom bombası ile yenilmesine imkân yoktur. Küçük İsveç, atom silâhları olmadığı halde atom savaşına  hazırlanmıştır. Sığınaklarla, atom savaşı eğitimi ve gerillâcıları ile...<br/>
<br/>
		Çekirdek silâhlı düşmanın saldırısına uğrayan Türk ordusu ne yapar? Kendisinin de aynı silâhları varsa mesele  yok. Aynı cinsten silâhları yoksa dağlara ve mağaralara dağılarak tarihin en şanlı ve kanlı en uzun ve çetin  savaşını yapar.<br/>
<br/>
		İngilizler, Fransızlar Çanakkale'ye saldırdığı zaman, o üstün silâhlar karşısında, o maneviyat ve o eğitim  karşısında, Balkan Savaşı'ndan çıkmış Türk askerinin bir şey yapamayacağına emindiler. Hattâ Türk  ordusundaki Alman subayları da aynı düşüncede idiler. Fakat Enver Paşa'nm sıkı disiplini ile bir buçuk yılda  hazırlanan ordu, yetişkin ve fedakâr subaylarının kumandasında, bire karşı iki ölerek, onları durdurup kaçırdı.  Çünkü ruhlarını zafer inancı sarmıştı. Fakat ruhlarında zafer inana olmayan Fransızlar, Majino'nun arkasında  oldukları halde Alman saldırışı karşısında 12 günde yere serildiler.<br/>
<br/>
		30 Ağustosu anarken, bir inanç gücünün kazandırdığı zaferi düşünüyor ve ona başlangıç olan 26 Ağustosu da  hatırlıyoruz. 26 Ağustos 40.000 kişinin 100.000 i darmadağın ettiği başka bir inanç savaşının, Malazgirt'in de  yıldönümüdür. Ve doğrusunu isterseniz, Türkiye Türklerine yakışan asıl bayram 26-30 Ağustos günlerinin  bayramıdır.<br/>
<br/>
		30 Ağustosu anarken, onun şehitlerinin ve bütün savaşların şehitleri olan elli milyon kahramanı kutluyoruz.  Milletimizin özü olan ordumuzun ve onun şeref tablosunu düşünüyoruz. Subaylarımızın,<br/>
<br/>
		Tarırıkut Mete ordusu subayları kadar çelik iradeli olmasını diliyoruz. Askerliğin zorlaştığı çağımızda, subay ve  as subaylarımızın daha çekirdekten yetişmesini istiyor, bu sebepten askerî okullarımızın kapatılmaları  yolundaki hareketleri üzüntüyle karşılıyoruz.<br/>
<br/>
		Hayat savaştır. Ölümden korkanlar yaşamasın. Bayraklar, nasıl kanlandıkça bayrak luyorsa, toprak nasıl kanla  sulandıkça vatan hâline geliyorsa, toplumlar da ölmesini bildikler nispette millettirler. Ölümden ancak hayvan  ve hayvanlaşmış insan kaçar. Ölümlerin en güzeli ise, yurt ve şeref uğrunda ölümdür. İçimizi sızlatan  şehitlerimiz aynı zamanda övüncümüz ve sevincimizdir de...<br/>
<br/>
		Bu yazı, Türkçülerin, Türk ordusunu, onun elli milyon şe idine ve yarınki şehitlerine saygı duruşudur.  (Millî Yol, 31. Sayı, 31 Ağustos 1962)<br/>
<br/>
		<b>TÜRK DESTANI ÜZERİNE İNCELEMELER: İTÜRK DESTANI</b><br/>
<br/>
		Geçmişteki büyük olayların, savaşların, kahramanlıkların şiirleşmiş şekli oları millî destana mâlik bulunmak  millet için bir talihtir. Her millet bu talihe erişememiştir. Geçmiş zamanı, tüller arkasından görülen belirsiz  görüntüler gibi gösterip bizi büyük karanlıktan kurtaran, bir soyun geleceği hakkındaki ümitlerini hayâl meyâl  belirten, bir milletin yüksek edebiyatının tohumlarını taşıyan millî destan, millî hâzinenin en yüksek değerli  mücevherlerinden birisidir. Fakat bu mücevherin tam değerini bulabilmesi için yüksek bir sanatçını elinde,  yıllarca işlenmesi, şekillendirilmesi gerektir. Bu işin en mükemmel örneği olarak İran destanı ile onu işleyip  &quot;Şehname&quot; haline koyan Firdevsi gösterilir.<br/>
<br/>
		Biz, büyük parçalar halinde, çoğu birbirinin devamı olan destanlara mâlik bahtiyar milletinden birisiyiz.  Talihsizliğimiz, şimdiye kadar, içimizden, bu destan parçalarını birleştirip işleyecek büyük bir sanatçının  çıkmamış olmasıdır.<br/>
<br/>
		Bir millî destan o kadar mühim bir millî kuvvettir ki, bazan, bir milleti yaşattığı veya dirilttiği görülür. Firdevsî:  &quot;Farsça ile Acem milletini dirilttim!&quot; demekle haklıdır. Arap istilâsı ile yıkılıp bütün millî varlığını kaybeden ve  hattâ eski ırkî özellikleri bile kalmayan İran son devirdeki siyâsî istiklâlinden önce, Firdevsî'nin yarattığı  &quot;Şehname&quot; sayesinde mânevîrûhî istiklâlini kazanmıştı. Fars dili ve Fars millî ruhu yalnız &quot;Şehname&quot; sayesinde  yaşadı demek pek mübalâğa olmasa gerektir. Millî destanın millî hayattaki rolünü kavrayan bazı küçük  milletlerin kendilerine millî destan uydurmaya kalktıkları bile görülmüştür.<br/>
<br/>
		Acaba, Türk destanı nasıl bir destandır? Hangi zamanları, hangi kahramanları, hangi düşünceleri ve karakterleri  anlatıyor? Yunan destânı ile kıyaslandığı zaman, onlarınkinin daha çok efsânelerle dolu bulunmasına karşılık,  bizimkinin tarihî olduğu, hemen dikkati çeker. Belki bu da, Türklerin mübalâğadan kaçan millî karakterlerin bir  sonucudur.<br/>
<br/>
		Dünyanın ve insanların yaratılışı hakkındaki parça ile Altay Türklerinin pek mahallî kalmış bazı destan parçaları  bir yana bırakılırsa, Türk destanına, bir nevi halk tarihi demek mümkündür. Fakat efsânevî olanlardaki şiiriyet  ile tarihî olanlarınki hamasilik, manzum ve mensur büyük bir Türk destanı yaratacak olan sanatçı için baha  biçilmez değerli unsurlardır.<br/>
<br/>
		Türk tarihinin hamasî ve lirik bir yankısı olan millî destanlarımız, bize, Milâttan önceki VII. Yüzyılın kırıntılarını  bile getirmektedir. Fakat ne yazık ki bu büyük destanın mâhiyetini ve onun baş kahramanı olan Alp Er Tunga'yı  ancak îran kaynaklarındaki şeklinden öğrenebiliyoruz. Bu destanın Türkçesinden yalnız bir ağıt kalmıştır ki, o  da, Milâttan sonraki XI. Yüzyılda kâğıda geçirilmiş ve orijinalliğini kaybetmiştir.<br/>
<br/>
		Firdevsî, İranlIların &quot;Afrâsiyâb&quot; dedikleri Türk kahramanından &quot;Şehname&quot; de uzun uzadıya bahsetmiştir. Onu,  yenilmiş ve kötü bir tip olarak göstermiş, hattâ &quot;Şehnâme&quot;r\\r\ Türkler üzerindeki tesiri dolayısıyla, Selçuklar  ve Osmanlılar devrindeki Türk edebiyatında Afrâsiyâb, kötülüğün timsâli hâline gelmiştir.<br/>
<br/>
		Türk destanlarına şöyle bir bakmak bile, onlardaki bediî ve hamasî unsurları görmeye yeter. Kadın güzelliği,  kadının ilham verişi ve vefâlılığı, kahramanlıkta ölçüsüzlük, iyiliğin her zaman kazanışı, atın insana sadık bir  yoldaş olması, gafletin her zaman ceza görmesi, namusun ve şerefin hayattan üstün tutulması Türk  destanlarında belli başlı unsurlardır.<br/>
<br/>
		Dünyanın yaratılışı hakkındaki destana bakınız. Hiç bir şey yokken yalnız Tanrı ve ebedî su var. Bu yalnızlıktan  sıkılan Tanrı, ne yapayım diye düşünürken sudan beyaz bir kadın çıkıyor ve ne yapayım diye düşünen Tanrı'ya  &quot;yarat!&quot; diye ilham vererek suda kayboluyor. Tanrı, bu ilham üzerine şeytanı, yeri ve insanları yaratıyor.<br/>
<br/>
		Yine Dokuz Oğuz'ların türeyişleri hakkındaki dest nı hatırlayınız: &quot;Flun imparatorlarından birisinin o kadar güzel  iki kızı vardır ki, bunlar hiçbir insana verilemez, ancak Tanrı'nın eşi olabilirler diye düşünüyor. Bu düşünce ile  yurdun yüksek bir yerinde bir kule yaptırıp kızları oraya koyuyor ve onları eş olarak alması için Tanrı'ya<br/>
<br/>
		yalvardıktan sonra gidiyor. Bir zaman sonra kulenin dibine yerleşen ve durmadan haykıran bir kurt, kızların  dikkatini çekiyor. Tanrı, bir kurt şeklinde kendisini göstermiştir diyerek ona eş oluyorlar. Ve Dokuz Oğuz'lar bu  evlenmeden türkülerini kurt ulumasını andırır şekilde seslerini titreterek söylüyorlar.&quot;<br/>
<br/>
		İptidaî toplumlarda türlü şekiller gösteren bediîlik, görülüyor ki, Dokuz Oğuz Türklerinde pek şairane bir hâl  almıştır. Totemizmin veya eski bozkurt hanedanının hâtırası olan &quot;kurt babadan türeyiş&quot; yanında bediî unsur  olarak &quot;dünya güzeli iki kız kardeşten doğuş&quot; motifi herhalde birçok tarihîdestânî eserlere, operalara konu  olacak güçtedir.<br/>
<br/>
		Bugün, Türk destanı hakkındaki bilgimizin tam olmadığı muhakkaktır. Anadolu'da yer yer önemli destan  parçalarının halk ağzında yaşamakta olduğunu gösterecek deliller vardır. Bu delillerden biri, son yıllarda halk  bilgisi araştırmaları sırasında elde edilen bazı yeni Dede Korkut varyantları, diğeri de Baki Arık tarafından  yayınlanan &quot;Adananın Fethi&quot; adlı küçük bir kitaptır. Adananın fethinin Adana Türkleri arasında yaşayan  hâtırasının yayınlanması, bize, diğer şehirlerimizin de böyle fetih destanları olabileceğini düşündürdü.  Anadolulu bazı aydınlarla yaptığımız konuşmalar, hiç olmazsa bazı şehirlerimizde böyle destanlar olduğunu,  halk arasında söylenen ve yaşlılar azaldıkça yavaş yavaş unutulan bu destanların gecikmeden kâğıda  geçirilmezse, kaybolup gideceklerini de bize öğretmiş bulunuyor.<br/>
<br/>
		Türk destanının, bundan başka meseleleri de vardır. Bunlardan birisi de, yayınlanmış ve hattâ kesin şekillerini  almış destan parçaları üzerinde yetkililerin ortak kanaat ve sonuca varmamış olmalarıdır. Meselâ &quot;Battal Gazi&quot;  destanı, Türk destanı mıdır, yoksa Türkçeye çevrilmiş veya adapte edilmiş bir Arap destanı mıdır? &quot;Köroğlu&quot;  destanı VII. Yüzyıla âit bir Gök Türk destan parçası mıdır, yoksa XVI. Yüzyıla âit bir Anadolu destanı mıdır?  &quot;Manas&quot; destanı X. Yüzyıla âit bir Karahanlı destanı mıdır, yoksa<br/>
<br/>
		XVII. Yüzyıla âit bir Kırgız destanı mı?<br/>
<br/>
		Görülüyor ki, bunlar, küçümsenecek meseleler değildir. Bunlar hallolunmadıkça destan parçalarını birleştirip  bir sanat anıtı meydana getirmek imkânsızdır. Millî tarihimizi bir sisteme bağlamak için uzun bir hazırlanma  gerektiği gibi, millî destanımızı kesin bir şekle sokmak, şüpheli taraflarını aydınlatmak, bize âit olanlarını alıp  olmayanları atmak için de yine yorucu bir çalışmaya ihtiyaç vardır.<br/>
<br/>
		(Orkun, 31. Sayı, 4 Mayıs 1951)<br/>
<br/>
		<b>TÜRK DESTANI ÜZERİNE İNCELEMELER: 2 TÜRK DESTANI ÜZERİNDE ÇALIŞANLAR</b><br/>
<br/>
		Benim bildiğime göre, Türk destanı üzerinde ilk çalışan Türk, Ziya Gökalp tır. Gökalp, iyi bir şâir olmamakla  beraber, Türk destanının bazı parçalarını sâde ve özlü bir dille nazma çekmiş ve bununla İlmî değil, yalnız millî  ve terbiyevî bir gaye gütmüştür. Fakat Gökalp'in çocuklar için yazdığı ve aslına göre az çok değiştirdiği manzum  masallar ve destanlar, gerçekte çocukların anlayabileceği manzumeler değildir. Bu alandaki ilk denemeleri  sembolik mâhiyette olduğundan, ancak belirli kültürü olan aydınların anlayabileceği parçalardır.<br/>
<br/>
		Gökalp'in, vaktiyle, ilkokul çocukları için çıkan &quot;Çocuk Dünyası&quot; adlı haftalık dergiden &quot;Türk Tufanı&quot; başlığı ile  yazdığı bir manzume, Oğuz Destanının değiştirilmiş bir şeklidir. Bu destanın aslındaki Karahan, Oğuz Han'ın  babası olduğu halde, Gökalp, onu yabancı bir düşman hâline sokmuş ve Karahan kelimesi, Türkleri basan  karanın bir sembolü hâline getirilmiştir. Bu manzume, &quot;Çocuk Dünyası'nın 30 Mayıs 1329 (=1913) tarihli<br/>
<br/>
		sayısında çıktığına göre, Gökalp, o zaman 37 yaşında idi ve Türkoloji bakımından henüz olgunlaşmamıştı. O,  yalnız, Balkan Savaşının felâketle biten günlerinde, geçmişten kuvvet almak ve gelecek için ümitli bulunmak  gayesiyle bu manzumeyi yazmıştı. Nitekim 58 beyitlik manzumenin son mısraları bunu açıkça göstermektedir;  Gerçek yalan içinde, Budur kalan içinde; Türk'ü kara basmışken Oğuz, onu bu dertten Kurtardı, verdi necat!  Başladı yeni hayat; Şimdi bizi al bastı; Camilere haç astı,<br/>
<br/>
		Koptu kızıl kıyamet, Yeni güne alâmet; Eğer bugün Tanrıdan İsteyerek kol ve kan, Çıkarmazsak bir Oğuz,  Bilelim: artık yoğuz...<br/>
<br/>
		Gökalp'in Birinci Dünya Savaşı sırasında çıkan &quot;Kızılelma&quot; adlı şiir kitabında da Türk destanının az çok işlenmiş  parçaları vardır. &quot;Alageyik&quot; ve &quot;Ergenekon&quot; adlı parçalar tamamen veya kısmen Türk destanından alınmıştır.  Hece vezninin yedilisi ile yazılan &quot;Alageyik&quot; manzumesi Gök Türklere ait Ergenekon Destanı'nın oldukça  değiştirilmiş bir şeklidir. Gökalp, burada Türkçesinin kudretini en güzel şekilde isbât eden bir nazımadır:<br/>
<br/>
		Açtım bir elmas oda, Dev şahını uykuda Gördüm, kestim başını, Dedim: Ey ifrit, hani Nerde dünya güzeli? Dedi:  &quot;Elinde eli!&quot; Döndüm, baktım bir Kırgız Elbiseli güzel kız Durmuş bakar yanımda, Şimşek çaktı canımda!<br/>
<br/>
		Bu manzumenin Ergenekon Destânı'ndan alındığını gösteren parçası son mısralarıdır:<br/>
<br/>
		Geçtik nice dağ, kaya, Geldik Demirkapı'ya. Kapanması çok yıldı, &quot;Açıl!, dedim, açıldı. Yol verince gizli yurt,  Aldı bizi bir bozkurt, Kaf Dağından geçirdi, Türkeli'ne getirdi.<br/>
<br/>
		Hecenin sekizlisiyle yazılan &quot;Ergenekon&quot; manzumesi ise şekil bakımından olduğu gibi muhtevası bakımından da  hem destan, hem de tarihtir. İlk dörtlüklerinde Oğuz Destanı'nın malûm olan Îslâmî şeklini ve Ergenekon  Destanı'nı anlatır, Gökalp bu kısımları belli ki Ebülgâzi Bahadur Han'ın &quot;Türk Şeceresi&quot; adlı eserinden almıştır.  Daha sonraki dörtlükler ise Türk tarihinin bir özü halindedir.<br/>
<br/>
		Fakat Gökalp, manzumelerini dâima telkin maksadı ile yazdığı için, bunun sonunda da okuyuculara bir ders  vermeyi ihmâl etmemiştir:<br/>
<br/>
		Kırım, Kazan heder oldu! Tuna, Kafkas beter oldu! Türkistan 'da neler oldu, İşitmedi kulağımız.<br/>
<br/>
		Yurt girince yâd eline Ergenekon oldu yine. Çıkmaz mı bir Börteçine? Nurlanmaz mı çırağımız?<br/>
<br/>
		Gökalp, Kurtuluş Savaşı'ndan sonra, 1339 (=1923) da, çocuklar için yayınladığı manzum ve mensur masallardan  meydana gelen &quot;Altın Işık&quot; adlı kitapta da, bazı Türk destan parçalarını nazma almıştır. &quot;Altın Işık&quot; tâki parçalar  Dede Korkut'tan alınmıştır. Hecenin 4+4+3 vezniyle yazılan &quot;Deli Dumrul&quot; masalı, aslına çok uygun ve yine  sâde, güzel Türkçe iledir. Yine Dede Korkut'taki &quot;Tepegöz&quot; parçasının nazma çekilmiş sekli olan &quot;Arslan Basat&quot;  adlı uzun parça ise, nazım tekniği ve sanat bakımından, diğer manzumelerinden daha az başarılıdır.<br/>
<br/>
		Ziya Gökalp, çeşitli millî ve toplum görevlerinin ele alınmadığı veya iyi görülmediği bir devirde yetişmiş  milliyetçi bir aydın olduğu ve bundan büyük bir ızdırap duyduğu için, ihmâl edilenlerin hepsini birden yapmaya  kalkmış, bu yüzden yaptıklarının bir kısmı eksik veya yarım kalmıştır. Türk destanını yazmak hususundaki  teşebbüsü de böyledir. Bununla beraber birçok alanlarda olduğu gibi, bu sahada da ilk çığırı açmış olması,<br/>
<br/>
		onun büyük şereflerinden birisidir.<br/>
<br/>
		***<br/>
<br/>
		Gökalp'tan sonra Türk destanı ile uğraşan fikir adamlarından birisi de Hilmi Ziya Ülken'dir. 1340-1341 (=1924 -  1925) yıllarında yalnız 12 sayı olarak çıkan ve Anadoluculuk fikrini yaymaya uğraşan aylık Anadolu dergisinde,  Türk destanı üzerinde çalışmalarının ürünlerini yayınlamıştır. Hilmi Ziya Ülken'in, o sıralarda lise öğretmeni  olduğunu sanıyorum. Anadoluculuk inancının fikriyatını yapan ve millî tarihimizin adı, konusu, milletimizin adı,  Anadolu coğrafyası, millî bayram, Anadolu kadınlığı, Anadolu edebiyatı gibi sırf Anadolu'ya ait şeylerle uğraşan,  hattâ milletimizin adını Anadolu milleti, devleti de<br/>
<br/>
		Anadolu cumhuriyeti diye adlandıran ve hepsi de genç olan bu grup arasında Hilmi Ziya, Türk destanı ile  uğraşan tek kişidir.<br/>
<br/>
		* * *<br/>
<br/>
		O, bu konu ile iki yönden uğraşmıştır: Hem bazı destan parçalarını uzun manzumeler halinde yazmış, hem de  destanı İlmî bir konu olarak ele alıp nasıl teşekkül ettiğini göstermiştir.<br/>
<br/>
		HilmiZiya'ya, manzumelerinde başarı göstermiştir denemez. Çünkü zaten şâir değildi. &quot;Anadolu Örfü ve  Destanlar&quot; adı ile yayınladığı ve destanı İlmî olarak ele aldığı iki makalesinde de fazla başarılı değildir. Çünkü o  zaman kendisi pek genç, ele aldığı konu da bizim için yeni ve el değmemiş gibi idi. Bundan başka Hilmi Ziya,  Anadolu dergisinin prensibine uyarak, işe, Anadoluculuk ön fikriyle başlamış bulunuyordu. Bu ön fikrin, onu,  bazı tarihî gerçekleri görmekten alıkoyduğu muhakkaktır.<br/>
<br/>
		Bununla beraber, destanlar hakkında vardığı sonuç ve verdiği hüküm doğrudur: &quot;Galip veya mağlûp, zengin  veya fakir bütün milletlerin mefkûresini gösteren, istikâmetlerini tâyin eden destanlardır.&quot; (Orkun, 30. Sayı, 27  Nisan 1951)<br/>
<br/>
		<b>TÜRK DESTANI ÜZERİNE İNCELEMELER: 3 TÜRK DESTANINI SINIFLANDIRMAK TECRÜBESİ</b><br/>
<br/>
		Ziyâ Gökalp ve Hilmi Ziyadan sonra, Türk destanı üzerindeki çalışmalar daha İlmî ve daha metotlu olmuştur.  Başka milletlerin destanları hakkındaki eserleri inceleyerek, Türk destanını İlmî şekilde sınıflandıran ilk Türk,  Prof. Zeki Velidi Togan'dır. Türk tarihi üzerindeki derin bilgi ve ihtisası malûm bulunan ve Türkistan'ın batı ucu  demek olan Başkurdistan'da doğan, bütün Orta Asya'yı İlmî ve siyâsî sebeplerle dolaşan Zeki Velidi Togan,  Türklerin henüz destanı devirde yaşayan boyları arasında da dolaşmanın verdiği yetkiyle, millî destanlar  üzerinde ciddiyetle durmuş ve bunu yaparken yalnız destanı işlemekle kalmayarak eski destanlar vasıtasıyla  tarihin bazı karanlık noktalarını aydınlatmasını da bilmiştir.<br/>
<br/>
		Prof Zeki Velidi Togan'ın Türk destanı üzerindeki ilk mühim yazıları &quot;Atsız Mecmua&quot; da çıkmıştır. Bu derginin  mayıs, haziran, temmuz ve eylül 1931 tarihinde çıkan 1., 1., 3. ve 5. sayılarında &quot;Türk Millî Destanının Tasnifi&quot;  başlığıyla dört makale yayınlayarak, millî destan üzerine dikkati çekmiş ve bu destanın nasıl işlenmesi  gerektiğini göstermiştir.<br/>
<br/>
		Zeki Velidi Togan'a göre; &quot;Millî destanlar, tarihî vakaları tasvirden ziyâde, milletin yüksek millî duygularını  İnikas ettiren, tamamiyle veyahut az çok tarihe müstenit bir ideal âlemi gösteren halk edebiyat eserlerinden  ibarettir.&quot;<br/>
<br/>
		Millî destanın meydana gelmesi için üç merhale lâzımdır.<br/>
<br/>
		1 Destanı ruhlu bir milletin çeşitli devirlerdeki maceralı hayatını halk şâirleri ufak parçalar hâlinde söyler.  2 Milletin bütününü ilgilendiren bir hâdise, bu çeşitli destan parçalarını bir mihver etrafındatoplar.<br/>
<br/>
		3 Sonunda, millette büyük bir medenî hareket olur ve o sırada çıkan aydın bir halk şâiri, bu parçaları  toplayarak millî destanı yaratır (Yunan, Fars ve Fin destanları böyle meydana gelmiştir.)<br/>
<br/>
		Prof. Zeki Velidi Togan ’a göre, Türkler, ikinci devri birkaç kere geçirmişlerdir. &quot;Bütün Türk milletinin  mefkûresini ve düşüncelerini bir yere toplayan destanlar bütün Türk milletini birleştiren Oğuz (HunKun) ve  Çengiz vekâyii gibi hâdiseler dolayısıyla husule gelmiş, fakat üçüncü devreye girmeyip büyük bir halk şâiri  tarafından tespit edilerek muntazam millî destan şeklini alamamış ve üfûl edip gitmiştir. Bizde bu büyük  destanların ancak enkazı vardır.&quot;<br/>
<br/>
		Acaba, bu eski büyük destanların &quot;enkazı&quot; yeni başta düzenlenebilir mi? Destan zamanı geçmiş değil midir?  Zeki Velidi Togan, Avrupa için geçmiş olan destan devrinin Türkler için de geçmiş olduğunu kabul etmekle  beraber, Avrupa'da çıkacağını daha o zaman (yani 1921 de) haber verdiği uzun çarpışmada, eski millî  destanların Türk ve Çin gibi milletlerin işine yarayacağını söylemekten de geri kalmamıştır. Ona göre, bugünkü  durum ve şartlar, eski Türk destanlarım sınıflandırmaya ve bunları millî terbiyeye esas edinmeye elverişli  olmakla beraber, geçmişimizi anlayış hususunda aramızda birlik bulunmayışı da önemli bir engeldir.<br/>
<br/>
		Prof. Zeki Velidi Togan, Fâtih Sultan Mehmed zamanına kadar Türkiye'de yaşayan Çağatay hayranlığının (ve  bunun sonucu olan manevî Türk birliğinin), Mısır ve Suriye müverrihleri tarafından yapılan propaganda ile  kaybolduğunu ve yerini Çengiz ve Temir düşmanlığına bıraktığını söyler. Yine ona göre Safevîlerin Şiîlik  propagandası ve İranlılık gayreti de millî tarih anlayışı ile Türk destanının baltalanmasına sebep olan  hareketlerden birisidir? Bunları ortaya koyduktan sonra, Türk destanının ana çizgilerine geçen Zeki Velidi  Togan bu destanı şöyle özetliyor.<br/>
<br/>
		Dişi kurt tarafından beslenen ilk Türklerin yurdu Isıg Göl yakınlarındaki Azık Art dağlarıdır. Türk'ün dört oğlu<br/>
<br/>
		oluyor ve bunlardan Tüng tuzu keşfediyor. Onun oğlu Alp Er Tunga ise Türk hükümdar sülâlelerinin kurucusu  oluyor. Bunun neslinden Alanca Kara Han, âhûdan mis elde etmesini bulup ticareti kuruyor, ok ve yay ile av  avlamasını icâd ediyor. Alanca Kara Han'dan sonra memleket Türk ve Oğuz veya Moğol ve Tatar diye ikiye  ayrılıyor. Moğol neslinden Kara Han'ın oğlu Oğuz Han (veya Oğuz Ata), büyükfetihler yapıyor. Veziri Ulug Türk  de aklın, tedbirin temsilcisi sayılıyor. Oğuz Han'dan sonra oğlu Gün Han hükümdarlığa geçiyor ve onun da İrkil  Hoca adındaki veziri nâm salıyor. Gün Han'dan sonra her biri 75- 125 yıl hüküm süren dokuz hükümdar daha  geçiyor ve hükümdarlık Oğuz sülalesinden, Buğra Han sülâlesine geçiyor. Karahanlıların destana geçmiş şekli  olan Buğra Han'dan sonra olağanüstü bir doğuşla dünyaya gelen Çengiz Han başa geçiyor. Çengiz'in neslinden  gelen birkaç pâdişâhtan sonra Temir, Toktamış ve Edüge parçaları destanı tamamlıyor.<br/>
<br/>
		Zeki Velidi Togan, üzerinde fazla çalışmadığı için batı Türklerinin, yâni Türkiyelilerle AzerbaycanlIların  destanları hakkında çok söz söylememiş, yalnız, Anadolu'da yayılan Battal Gazi ve Dânişmend Gazi  destanlarının Türk destanı değil, İslâmî destanlar olduklarını söylemekle yetinmiştir.<br/>
<br/>
		Seyit Battal Gazi hikâyesi, konusunu Anadolu'daki İslâmBizans kavgalarından almış olmakla beraber, bu  kavgaların Selçuklular değil, daha önceki Araplar devrini dile getirdiği ve kahramanları hep Arapça adlar  taşıyanlar olduğu için, gerçekten de, bir Türk destanı gibi görülmemektedir. Her ne kadar Fuad Köprülü Türk  Edebiyatı Tarihi'nde bunu Anadolu Türk destanlarının ilki diye göstermiş ve Anadolu'daki İslâmBizans  çarpışmaları sırasında Emevî ve bilhassa Abbasî ordularındaki Türk unsuru arasında doğmuş olabileceğini ileri  sürmüşse de, masal unsuru ile çok karışmış olan Battal Gazi hikâyesinin diğer Türk destânlarındaki umumî  karakteri göstermediği muhakkaktır. Anadolu'da ilk önce Araplarla Rumlar, sonra Türklerle Rumlar arasında  yüzyıllarca süren dinî savaşları aksettirmiş olması bakımından bunun öteki Türk destanlarından ayrıldığı  düşünülebilirse de, böyle bir düşünce ve itiraz pek de yerinde olamaz. Çünkü Müslüman olmayan Gürcü ve  Abazalar ile yapılan savaşların hâtırasını saklayan Dede Korkut hikâyeleri de dinî bir karakter taşıdığı halde millî  unsurdan bir şeykaybetmiş değildir. Öyle sanıyorum ki, batı Türklerinin, yâni Türkiye, Irak, Azerbaycan  Türklerinin ilk destânî ürünleri de bu Dede Korkut hikâyeleridir.<br/>
<br/>
		Kökünü Türkistan'da ve hattâ kısmen Gök Türkler çağından aldığı belli olmakla beraber Doğu Anadolu'da  yerlileşmiş, değişmiş ve olgunlaşmış olan bu hikâyeler Battal Gazi ile kıyaslanamayacak kadar millî ve destânî  karakter taşımaktadır. Bugün yalnız Anadolu Türkleri arasında bilinen ve destânî mahiyet taşıyan hikâyeleri  doğrudan doğruya Anadolu Türklerinin destanı saymakta isabet olamayacağını sanıyorum. Bunların başka  milletlerden Türklere geçmiş olması ve Türklerde yaşadığı hâlde eski sahiplerince unutulmuş bulunması pek  mümkündür. Nitekim Alp Er Tunga destanı da Türklerin malı olduğu halde onlar arasında hemen hemen  unutulmuş, fakat bizden alınan zengin parçaları Firdevsîtarafından Şehname'ye sokularak İranlIlara mal  edilmiştir.<br/>
<br/>
		Prof. Zeki Velidi Togan'ın Dânişmend Gazi destanını da Türk destanı saymamasına g linçe: Ben burada değerli  bilginin fikrine katılmıyorum. Çünkü Battal Gâzi'nin Araplar arasında yaşamış, tarihî bir aslı olduğu halde,  Dânişmend Gazi, bilindiği gibi, XI. Yüzyıldaki Anadolu Türk kahramanlarından birisidir. Destanı da destan  olduğu kadar popüler bir halk tarihinden başka bir şey değildir.<br/>
<br/>
		Dânişmend Gazi destanının da, eski karakteristik Türk destanlarına çok ben mediği muhakkaktır. Zannımca  bunun sebebi, bu hikâyenin destânlaşacak kadar bir sözlü devre geçirmeden kâğıda çekilmiş olmasıdır. Bu  iddiayı kuvvetlendirecek başka örneklerini de Osmanlı tarihinin başlangıcında görüyoruz: Ertuğrul Gâzi'nin,  çarpışan iki orduya rastlayıp yenilmek üzere olana yardımı, Kur'an karşısında sabaha kadar ayakta durması,<br/>
<br/>
		Osman Gâzi'nin meşhur rüyası ve bu rüyadan sonra Ede Balı'nın kızı ile evlenmesi, Rumeli'ye sallar ile geçiş  vesaire hep tarihî birer aslı bulunan fakat destanlaşmanın bütün safhalarını tamamlamadan kâğıda geçirildiği  için tarihle masal arasında kalan hâdiselerdir.<br/>
<br/>
		Âşıkpaşaoğlu, Oruç Beğ gibi Osmanlı tarihlerinde ilk OsmanlIlara âit olayların büyük bir kısmını bozulmuş, yanlış  tespit edilmiş tarih saymak mümkün olduğu gibi destan saymak da mümkündür. Tıpkı Şehnamenin bazı  parçalarının tarihe uyması gibi...<br/>
<br/>
		O halde, Prof. Zeki Velidi'nin ihmal ettiği batı Türkleri destanını sınıflandırmak gerekirse, bunu şimdilik Dede  Korkut, Dânişmend Gazi, Adana Fethi ve ilk OsmanlIlara âit parçalar olmak üzere sıralamak ve Köroğlu'nu da  aslı Türkistan'a âit olsa bile Dânişmend Gazi destanından sonra veya OsmanlIlardan önceye getirmek üzere bu  işin uzmanlarına bırakmak gerekir.<br/>
<br/>
		(Orkun, 32. Sayı, 11 Mayıs 1951)<br/>
<br/>
		<b>TÜRK DESTANI ÜZERİNDE İNCELEMELERE TÜRK DESTANINI NAZMA ÇEKME TEŞEBBÜSÜ</b><br/>
<br/>
		<b>a) Uğuz Kağan Destanı</b><br/>
<br/>
		Yakın yıllarda, Türk destanını manzum olarak yazmak teşebbüslerine de rastlandı. Bu teşebbüsler, ilk defa Ziya  Gökalp'ın denediği gibi küçük parçalar hâlinde değil, Türk destanının büyük parçaları veya bütünü üzerinde  yapılmıştır. Millî destanı bu şekilde nazma çekmeye çalışanlar Dr. Rızâ Nur ile Basri Gocul'dur.<br/>
<br/>
		Millî hükümetin ilk maarif vekili olan Dr. Rızâ Nur, yirmi yılı gurbette geçen maceralı hayatında pek çok eser  vermiş ve Türklüğe hizmet etmek için çeşitli konulara temas etmek lüzumunu duymuştu.<br/>
<br/>
		Bunlar arasında Uğuz Kağan Destanı1 adını taşıyanı merhumun son eseridir ve diğer birçokları gibi sadece  Türklüğe hizmet gayesiyle kaleme alınmıştır.<br/>
<br/>
		Dr. Rızâ Nur, Türk destanını baştan sona kadar bir bütün olarak yazmak teşebbüsüne girmemişse de, ele aldığı  Uğuz Kağan Destanını öteki Türk destanlarından parçalarla zenginleştirmiş ve 6100 mısrayı aşan büyük bir eser  meydana getirmiştir. Eserine 1 Kasım 1937'de İskenderiye'de başlamıştır. Bitiriş tarihi ise 1 Kasım 1939 dur.  Rızâ Nur, destanına yazdığı &quot;önünç&quot;te şöyle demektedir: &quot;Bir milletin destanı, masalları nice asırlar sonra  toplanır, tanzim edilir. Ben de birçok asır sonra Türk destanını yazmak hevesine düştüm. Türk tarihini tetkikim  esnasında bunlardan topladım.<br/>
<br/>
		Uğuznâmeye esâs yaptım. Topladıklarımı Paris'te 1932 yılında nesir ve iskelet hâlinde tespit ettim. Bu esâsa  göre şiir olarak süsleyerek yazacaktım. O tarihten 1936 yılı başına kadar diğer eserlerimin işini bitirip de bu  destana başlayamadım. Hepsi bu tarihte bitti, lâkin başım çok orgun düştü. Uzunca dinlenmek lâzımdı Başka  türlü çalışmak mümkün olmayacaktı.<br/>
<br/>
		Bundan sonra bir taraftan eserlerimi bastırmakla, bir taraftan da yavaş yavaş bu destanı yazmakla ömrümü<br/>
<br/>
		geçirmeye karar vermiştim. Dinlenirken bazı neşriyat da yaptım. Böylece 1937 yılı teşrinisanisinin ilk gününe  geldim. Ben, bu destanı şiir olarak ve iyi yazabilmek için başım dinlenmiş, sıhhatim yolunda, gönlüm rahat ve  cebimde para olsun dedim. Bugün de yine gurbetteyim. Yine elem içindeyim. Yine kafa yorgun, yine sıhhat  bozuk, yine gönül üzgün ve perişan, yine paranın benimle ünsiyetsizliği devamda. Baktım ki istediğim böyle bir  devir bize gelmeyecek, bu zaten muhali istemekti. Artık bu tarihte yazmaya başladım.<br/>
<br/>
		Dünyada ne kendim için, ne de bir başkası için hiç bir arzum, emelim yoktur. Arzum sâdece bu. Bakalım kaç  yılda bitireceğim? Ölmeden bitirirsem gözüm arkada kalmayarak bu dünyadan giderim. Uzun yıllardan beri  Türk için, mukaddes Türklük için canımın içinde bin naz ve sevgi ile beslediğim, gönlümün en kıymetli  köşesinde aklı, fikri alan ve bütün varlığı kaplayıp tutan coşkun bir aşkın, tatlı, altın kanatlı sırrı gibi sakladığım  bu hizmeti de görünceye kadar ölüm bana aman versin.<br/>
<br/>
		Bu destanı sırf Türkçe yazmak mümkündü. Gönlüm de böyle isterdi. Millî destanlar zaten böyle yazılır. Ancak  böyle bir eseri bugün hiçbir Türkün anlayamayacağını düşünerek vazgeçtim. Millet anlamazsa yazmakta ne  fayda var? Ve yine böyle bir destan için bir dilde kelimeler uzun zamandan beri işlenmiş, billûrlaşmış,  hazırlanmış bulunmlıdır. Arap ve Acem kelimeleri Türkçeyi istilâ edip çıktıktan sonra Türk kelimeleri bu  meziyetleri kaybetmişlerdir. Sırf Türkçe yazmak için Türkçe kelimeler yeniden içleninceye kadar beklemek  lâzımdır. Demek henüz bunun vakti değil. Bununla beraber bugün mümkün en sâde dille yazdım. Bu eserde  eski Türkçe kelimelerden de pek çok bulunacaktır. Ecnebi kelimeler hem pek az, hem de Türkçenin bünyesine  girmiş, adapte olmuş kelimelerdir.&quot;<br/>
<br/>
		Rızâ Nur bundan sonra, bu destanı yazarken atalar türesine uyarak mesnevi tarzını kullanacağını, araya bazı  mensur ufak parçalar koyacağını söylüyor. Seçtiği vezin, hecenin on birlisidir. Fakat bunu 6+5 veya 4+4+3  duraklı olarak değil, serbest, yani duraksız olarak almıştır. Rızâ Nur, bunun yeknesaklığı gidereceğini  söylemekte ise de aksine, eserin ahengini zayıflatmıştır. Destanın içinde bazan kullandığı daha küçük vezinler  ise esere gerçekten çeşni vermiş ve bu küçük vezinli yerler daha başarılı olmuştur. Meselâ Uğuz'un kıyat'ı (yani  ejderhayı) öldürmesi üzerine orman perilerinin onu övmesi hiç de fena değildir:<br/>
<br/>
		Bu Uğuz Kağan, Elinde çağan,<br/>
<br/>
		Duruşu hoştur, Kolunda kalkan, Cıdası hele, Elinde yaman. Bu Uğuz'dur, bu Acunu yakan, Hayran olur her  Uğuz'a bakan, Kıyat geberdi, Sevindi orman.<br/>
<br/>
		Yine bir başka yerde, Kanturalı adındaki bir kahramanın savaştan önce övünmesi de, başarılı bir nazım  örneğidir:<br/>
<br/>
		Ben bir baturum, Düşkünüm şana. Ovalar, dağlar, Bahçedir bana. Sahiptir evim, Gökten tavana. Yemeğim  vardır, Susarım kana.<br/>
<br/>
		Yumuşak yatak, Gelmez arslana. Er dilerim ben, Bugün düşmana. Bir iş edeyim,<br/>
<br/>
		Ki cihan ana.<br/>
<br/>
		Şu ufak örneklerde de görüldüğü özere Rızâ Nur, hem eski kelimeleri, hem de eski gramer şekillerini  kullanmaktadır. Hele bazı yerlerde eski Türkçede olmayan ancak konuşma dilimizde kullanılan şekilleri  denemesi bizi oldukça yadırgatmaktadır. Meselâ &quot;ova kanla, leşle doldu&quot; diyeceği yerde &quot;ovan kannan, leşnen  doldu&quot; demesini yadırgamamak mümkün değildir. Bununla beraber konuşurken çoğumuzun böyle söylediği ve  &quot;benimle, seninle&quot; diyecek yerde &quot;bennen, sennen&quot; dediğimiz de muhakkaktır.<br/>
<br/>
		Eserin bölüm başlıkları şunlardır:<br/>
<br/>
		Başlangıç, destanı yazmanın sebebi, destana başlama, Ergenekon'a kapanış, Ergenekon'dan çıkış, Karahan'ın  kağanlığı, Uğuz Kağan'ın doğuşu, Uğuz Kağan'ın çocukluğu ve gençliği, Uğuz'un İtiyatla cengi, Uğuz'un  evlenmesi, Uğuz'un şiiri, Uğuz'un âşık olup evlenmesi, Uğuz'un babası Karahan'la cengi, Uğuz'un kağan oluşu,  Uğuz Kağan'ın evlenişi, Uğuz Kağan'ın dünya fethine çık şı, ordunun tanzimi, Uğuz Kağan'ın orduya geçit yapışı,  Çin elçisinin gelişi, Uğuz Kağan'ın Çin'e dalışı, Uğuz Kağan'ın öğüdü, ulu vuruşgu (=harp), Uğuz Kağan'ın Han  Baluğu (=Pekin'i) alışı, Altın Kağan'dan Uğuz Kağan'a yumsab (=elçi) gelişi, Uğuz Kağanın Urum üstüne  yürüyüşü, ulu vuruşgu, U us Beğin gelip Uğuz Kağan'a itaati ve Uğuz Kağan'ın Uruslara Saklab adı verişi, Uğuz  Kağan n İtil ırmağını geçişi ve Kıpçaklar, Uğuz Kağan'ın aygırının kaçışı ve Karluklar, anahtarsız ev ve kalaçlar,  Mamak'ın ölümü, Uğuz Kağan'ın Çürçit üzerine yürüyüşü, cenk kurultayı, kağnının icadı, Uğuz Kağan'ın Tangut  üstüne yürüyüşü, kalenin muhasarası, İtbarak'ın Uğuz Kağan'a sığınması, Uğuz Kağan'ın doğuya dönüşü, batıya  dönüş ve Uğuz Kağanın Kırgızlara varışı, Uğuz Kağan'ın Hinde yürüyüşü, vuruşgu, Uğuz Kağanın Keşmir'i alışı ve  Gün Han'ın Sevim Hanımla aşkı, Uğuz Kağan'ın yurda dönüşü, Uğuz Kağan'ı İran'ı alışı, vuruşgu, Uğuz Kağan'ın  Suriye'yi ve Mısır'ı alışı, altın yayla üç gümüş ok, Uğuz Kağan'ın oğullarına öğüdü ve yurdunu taksimi, Uğuz  Kağan'ın duası, şölen, Uğuz Kağan'ın ölümü, Uğuz Kağan'ın yuğu, Uğuz Kağan'ın yakılması, bark ve balballar,  sağu (=mersiye), sonuç.<br/>
<br/>
		Rızâ Nur, şâir yaratılışlı olmadığı için bu uzun destanda başarı göstermiştir denemez. Eserin, parça parça  kuvvetli yerleri bulunmakla beraber, bütünü zayıf kalmıştır. Bin türlü dert arasında ve ömrünün son yıllarında  yazdığı bir eser de, zaten başka türlü olamazdı.<br/>
<br/>
		Eserin en değerli tarafı, yazılmasındaki gayedir. Nâmık Kemâl ve Ziya Gökalp gibi, Rızâ Nur da, çeşitli edebî  nevilere sırf millî hizmet olsun diye başvurmuştur. Esasen onun tarih yazması, meşhur operaları nazım olarak  Türkçeye çevirmesi, Türk edebiyatı üzerinde çalışarak 5 büyük cilt meydana getirmesi de hep aynı maksatladır.<br/>
<br/>
		Destan yazmak için çektiği sıkıntıları, eserinin son bölümünde, şöyle anlatıyor:<br/>
<br/>
		Uğuz'un şâiri saf Türk Rızâ Nur, —Tanrı'ya bin kere şükür olunur îstanbul'da, Taksim, Sülünpalas’ta, Yalınız,  perişan, bezgin ve hasta, Tamamladı. Etti Türk'e armağan... Paris'te, Mısır'da sefalet içre,<br/>
<br/>
		Türlü tehlike geçire geçire<br/>
<br/>
		Bu destanı yazmak için çalıştım, Dert Öyle oldu ki, derde alıştım.<br/>
<br/>
		Millî gayeler uğrunda bu kadar didinen ve son devir tarihimizin birinci sınıf adamlarından olan Dr. Rızâ Nur,  bugün yalnız gözlerden değil, gönüllerden ve hafızalardan da uzak olarak, Merkezefendi Kabristanındaki<br/>
<br/>
		mütevazı mezarında dinlenmektedir. Taşında şu kelimeler kazılıdır:<br/>
<br/>
		Türklük için yaşadı, Öldü.<br/>
<br/>
		(1) Rızâ Nur, umumi &quot;Oğuz&quot; söyleyişinin aksine olarak &quot;Uğuz&quot; diye söyler ve yazardı. Bugün Anadolu Türkleri  arasında her iki şekilde de kullanılmaktadır.<br/>
<br/>
		(Orkun, 33. Sayı, 18 Mayıs 1951)<br/>
<br/>
		<b>TÜRK DESTANI ÜZERİNE İNCELEMELER: 5 TÜRK DESTANINI NAZMA ÇEKME TEŞEBBÜSÜ b) Kopuzlama  ve Oğuzlama</b><br/>
<br/>
		Birçoklarının yadırgayacağı &quot;Kopuzlama&quot; ve &quot;Oğuzlama&quot; kelimeleri, tanınmamış bir köy öğretmeninin, manzum  olarak hazırlamak için yıllardır çalıştığı Türk destanına verdiği isimlerdi.<br/>
<br/>
		&quot;Kopuz&quot;, bilindiği gibi bugünkü çöğür, bağlama ve saz'ın anası olan millîTürk sazı, &quot;Oğuz&quot; da büyük Türk  soyunun en mühim unsurlarından biri, yâni bugün Türkiye, Azerbaycan ve Irak'ta yaşayan Türklerin hemen  genellikle mensup bulundukları kavmin adıdır. O halde kopuzlama ve oğuzlama ne oluyor diye sorulacak.  Acaba bu kelimeler de uydurmacıların ortaya attığı asılsız, fasılsız nesneler mi diye düşünülecek.<br/>
<br/>
		Hayır, bunlar uydurulmuş değil, yaratılmış kelimelerdir. Nasıl &quot;yiğit&quot; anlamındaki &quot;koçak&quot;tan &quot;hamasî şiir&quot;  mânâsına &quot;koçaklama&quot; yapılmışsa, nasıl &quot;güzel&quot;den &quot;güzelleme&quot; yapılmışsa bu tanınmadık köy öğretmeni de  kopuzlama ve oğuzlama kelimelerini icâd etmiştir. Kopuzlama kopuzun eşliğiyle söylenen eski destanlara  kıyasla Türk destanı, oğuzlama da Oğuz Türkleri'nin destanı demektir. Halk şiirleri üzerinde, pek üstünkörü bile  olsa, biraz duranlar, ikinci okuyuştan sonra kopuzlama ve oğuzlama kelimelerine alışmaktadırlar.<br/>
<br/>
		Bu tanınmamış şâir, belki de ilerde millî bir şöhretin sahibi olacak olan bu köy öğretmeni Basri Gocul'dur.  Vaktiyle komünist Nâzım Hikmet'e karşı çıkarılmış bir küçük risalesini hatırlıyorum. Ömrünü tek ülküye, Türk  destanını manzum olarak yazmak düşüncesine vermiştir ve tek gaye üzerinde koşan insanların çoğu gibi onun  da başarıya ulaşması pek muhtemeldir.<br/>
<br/>
		Her türlü yayınların pek bol, hattâ müptezel olarak yapıldığı şu son zamanlarda şiirden ve şâirlerden bahseden  münekkitlerin onun adını da söylediklerini hatırlamıyorum. Münekkitler bunda belki haklıdırlar. Bütün  yazılanları görmek mümkün olmadığı gibi yığınla yazılanlar arasında ölçülü bir seçme yapmak da imkânsızdır.  Fakat &quot;zaman&quot; iltimassız süzgecini kullanacak; zayıfları, değersizleri süzüp atacak; o zaman belki de bugün adı  anılmayanlardan bazıları edebiyat tarihine girecektir.<br/>
<br/>
		Ben Basri Gocul için bu ihtimâli vârid görenlerdenim. Uğraştığı konunun heybeti ve haşmeti kendisindeki nazım  tekniği ve şairlik kabiliyeti belki ilerde onun adım ebedîleştirecektir.<br/>
<br/>
		Şimdiye kadar bazı gazete ve dergilerde onun millî destanından parçalar görüyorduk. Sonra Dil Kurumu'nun bu<br/>
<br/>
		destanı mükâfatlandırdığını işittik. Fakat Ahmet Cevad'ın tercüme etdestânunan destanını yayınlayan Türk Dil  Kurumu, Basri Gocul'un eserlerini bastırmaya istekli görünmedi. Nihayet şâirin kendisi destanından seçilmiş  parçaları &quot;Örnekler&quot; adlı ile küçük kitaplar hâlinde yayınlayarak Türk aydınlarına sundu. Bu örneklerin 1948 de  İstanbul'daki Anıl Matbaasında basılan birincisinden öğrendiğimize göre Basri Gocul, Türk destanını manzum  olarak yazmak düşüncesine bir sabit fikirle kendini vermiştir. Türk destânını iki cilt hâlinde yazmıştır. Birinci cilt  &quot;Kopuzlama&quot; adındadır ve &quot;Türk Han&quot;dan &quot;Çengiz Han&quot;a kadar olan çağları almaktadır. İkinci cilt Oğuzlama'dır.  Dede Korkut hikâyeleri bu ikinci cilttedir. İkinci cildin 10.000 mısradan fazla tuttuğunu yine şâirin ifâdesinden  öğreniyoruz.<br/>
<br/>
		Türk destanını nazma çekmek için yalnız şairliğin yetemeyeceğini, destanın ruhuna da nüfuz etmek gerektiğini  iyice takdir eden Basri Gocul millî destanlar üzerindeki yazıları dikkatle okumuş, onu iyice kavramıştır. Dede  Korkut'ta bir nevî serbest vezinle yazılmış manzumeleri adetâ restore ederek ortaya cidden başarılı sonuçlar  çıkarmıştır.<br/>
<br/>
		Basri Gocul, Oğuzlama'yı hecenin türlü vezinleriyle yazmış ve çok 7, 8,11 ve 12 hecelileri kullanmıştır. Eski  Türkçe kelimeler de az değildir. Fakat bu manzumelerde yapmacık bir z râkilik yoktur. Meselâ şu yelteme, yâni  hücum manzumesine bakın:<br/>
<br/>
		Kiyir kiyir kişneşiyor Atlar yeri eşe eşe! Gün doğusu kızıllaştı, Yayılalım dağa, taşa!<br/>
<br/>
		&quot;Tayma! Tayma!&quot; naraları Korku salsın uçar kuşa!<br/>
<br/>
		Bir uğurdan saldıralım Çarpıyorken oklar döşe! Gözümüzün pekliğinden Düşmanların aklı şaşa! Hanlar, beğler  aramızda, Emeğimiz gitmez boşa! Can kaygısı çekmek olmaz, Yazılanlar gelir başa!<br/>
<br/>
		Kırılmakla tükenmeyiz; Bakmamak üçe, beşe!<br/>
<br/>
		Tunç topuzlar yüz dağıta, Kunt adalar bağır deşe! Dahî kılıç çarpışından Baş, bacaklar ayrı düşe! Cenk meydanı  doluşunca Üşmelidir kuzgun leşe!<br/>
<br/>
		Tam bir hamasî şiir olan bu parçadaki &quot;kiyir kiyir kişnemek&quot; bize hiç de yabancı gelmiyor. Mânâsını da hiçbir  sözlüğe bakmadan anlıyoruz. Bunun gibi, &quot;tayma&quot;nın da bir saldırış narası old ğunu kolayca farkediyoruz. &quot;Döş&quot;  kelimesi bugün edebî dilde olmamakla beraber &quot;döl döş&quot; deyiminde kullanılıyor. &quot;Döşek&quot; kelimesi de buradan  geliyor. Bir türlü kargı olan &quot;çıda&quot; sözlüklerde kalmış bir kelime olmakla beraber bu manzumenin havası içinde  okuyanı yadırgatmıyor.<br/>
<br/>
		Görülüyor ki Basri Gocul halk şiiriyle haşır neşir olmuştur. Yukarıdaki parçanın:<br/>
<br/>
		Kırılmakla tükenmeyiz;<br/>
<br/>
		Bakmamak üçe, beşe beyti, halk şâiri &quot;Muhibbî&quot;nin:<br/>
<br/>
		Sayılamaz parmak ile, Tükenmeyiz kırmak ile. Taşramızdan bakmak ile, Kimse bilmez hâlimizi.<br/>
<br/>
		dörtlüğünü hatırlatıyor. Yine &quot;yazılanlar gelir başa&quot; mısrasındaki fikir bütün halk edebiyatında, anonim<br/>
<br/>
		edebiyatta, Türk milletinde ortaklaşa bir fikirdir. Hattâ Sultan Cembile: &quot;Herkesin başına yazılan gelir,  devrândır&quot; diye aynı fikri manzum olarak söylemiştir. Sondan bir önceki beyitte, mısraın &quot;dahî&quot; kelimesiyle  başlaması da bize yabancı gelmiyor. Bu bakımdan Basri Gocul, merhum Rızâ Nur'un söylediği &quot;Türkçe  kelimelerin bir destanı ifâde edebilecek şekilde billûrlaşması'm sağlamış demektir. Hakikaten Öteki parçalarda  da bu billûrlaşma göze çarpmaktadır. Sanki uzun zamanlardan beri Türkçe ile türlü destanlar yazılıyormuş gibi  bir akıcılık mısrâlardan dökülmektedir. Türlü Türk lehçelerinde, özellikle Kazakçada görülen îcâz kudreti Basri  GocuTda da olgunluğa doğru gidiyor. Örnek olmak üzere &quot;Kanturalı&quot;nın bir söylemesini alıyorum: Kanturalı  tehlikeli bir maceraya atılmak üzeredir. Babası, oğlunu vazgeçirmek için gideceği yerin korkunç sarplığından,  ahâlisinin keskin nişancılığından, baş kesen cellâtlardan, zindanlarından, insanı belâya sokan yosmalarından  bahseder. Kanturalı'nın cevabı şudur:<br/>
<br/>
		Yollardan korkar mıyım ? Aygırım nal dökerdir!<br/>
<br/>
		Okçudan korkar mıyım? Cebem temren bükerdir! Cellâttan korkar mıyım? Yumruğum döş çökertir! Zindandan  korkar mıyım? Yoldaşım kırk nökerdir!<br/>
<br/>
		Yosmadan korkar mıyım? Döneceğim bu yerdir!..<br/>
<br/>
		Kendisini millî destanın güzelliğine kaptıran için, Dede Korkut'taki tekrirlere benzeyen bu tekrarlamalar çok  hoştur. Millî kültürü olmayanların bundan zevk almayacağı tabiîdir. Millî destanlar halka ve ilkokul çocuklarına  kadar yayıldıkça bundan alman zevk de umumîleşecek ve büyüyecektir. Çünkü zevk kısmen öğrenim ve çevre  meselesidir. Eskiden makbul olmayan yarım kafiyeler bugün hoşumuza gittiği gibi destanlardaki rûh da yarın  beğenilecektir.<br/>
<br/>
		Bu bakımdan Basri Gocul bugün, belki kendisinin de farkına varmadığı, büyük bir iş üzerindedir. Acele etmeyişi,  yazdıklarını boyuna değiştirmesi (bunu kendi söylüyor), durmaksızın çalışması onun başarısını hazırlayan  sebeplerdir. Kendisi şehirlerin gürültülü hayatından uzaktır. Beynini ve gönlünü dinleyebilecek bir çevre  içindedir. Bundan dolayı eserine ihtirasla sarılması, ortaya koyabileceği en yüksek değeri yaratabilmes m  mkündür.<br/>
<br/>
		Şehnameler çağı geçmiş değildir. Bugün başka milletlerde mensur destan olarak çok lirik tarihî romanlar  yazıldığına şahit oluyoruz. B z ise her ikisini de başaracak bir tarihî çağda bulunuyoruz. Korkunç sosyal  kasırgalar arasında, oluşlar ve ölüşler ortasında yeni bir manevî düzene, yeni bir hamasî devre doğru gittiğimizi  gösteren belirtiler de var. Millî destan üzerindeki ümit verici çalışmalar bu belirtilerden biridir.<br/>
<br/>
		(Orkun, 34. Sayı, 15 Mayıs 1951)<br/>
<br/>
		<b>NAMIK KEMAL</b><br/>
<br/>
		Yakın tarihimizin en büyük insanlarından biri olan Nâmık Kemâl hakkında, şimdiye kadar yazılan eserlerde,  birbirine çok aykırı düşünceler ileri sürülmüştür. Bütün insanlar hakkında, birbirine benzemeyen fikir ve  düşünceler ileri sürmek tabiîdir. Fakat vatana hizmet etmiş, millet için çalışmış ve hürriyet uğrunda her şeye  katlanmış yüksek ahlâk sahibi bir insanı, bu gibi meziyetlerin tam tersi görmek ve göstermek, elbette ki, hususî  maksatlarla hareket etmek demektir.<br/>
<br/>
		Nâmık Kemâl için yazılmış eserlerin en büyükleri, tarih sırası ile Sadettin Nüzhet, Rızâ Nur ve Necip Fazıl  tarafından kaleme alınmış olanlardır. Millî Eğitim Bakanlığı tarafından para ile ve ısmarlama olarak yazdırılan  sonuncusunun hiçbir İlmî değeri yoktur. Kaynakları arasında Rızâ Nur'un kitabı alınmadığı hâlde, onun bir  kopyası olduğu anlaşılan, fakat içinde İlmî ve ciddî bir mütalâaya rastlanmayan bu eserin yazarı da, esasen,  Nâmık Kemâl hakkında İlmî bir monografi yazacak yetkide değildir.<br/>
<br/>
		Sadettin Nüzhet ve Dr. Rızâ Nur'un eserleri ise ayrı bakımlardan kaleme alınmıştır. Rızâ Nur'un eserinde Nâmık  Kemâl hakkında ileri sürülen düşünceler ve fikirler, çoğunluğunkine uygundur. Yâni Nâmık Kemâl'in  vatanseverliği, yüksek şairliği, milliyetçiliği, ahlâkî büyüklüğü kabul edilmektedir.<br/>
<br/>
		Sadettin Nüzhet ise, Nâmık Kemâl'de bazı meziyetler kabul etmekle beraber, onun milliyetçiliğini ve  ülkücülüğünü kabul etmemekle, üstelik de Nâmık Kemâl'in Arnavut olduğunu ileri sürmektedir.<br/>
<br/>
		Çok iyi tanıdığım Sâadettin Nüzhet'in bu fikirlerinin samimî olmadığını biliyorum. Onun hangi kaygular ve ne  gibi düşünceler ile böyle yazdığım da biliyorum. Şahsiyata dökülmemek için, bu zoraki düşmanlığın sebeplerim  saymayacağım. Fakat, onun bu yanlış davranışı, bi ok kafaları da bulandırdığı ve bulandırmaya devam edeceği  için, bunlara cevap vereceğim. Türk olmayan veya yabancı ülkülere bulaşmış kimseler bu fikirleri sömürmekte  oldukları için, Sadettin Nüzhet de bilmeyerek ve istemeyerek kötülük yapmış bir duruma düşmektedir.<br/>
<br/>
		1 Nâmık Kemâl'e yapılan hücum ve iftiraların başında, Arnavutluğu hakkındaki iddia gelir. Bu iddia, iki sebebe  dayandırılmaktadır:<br/>
<br/>
		b)Nâmık Kemâlin &quot;Tâkib&quot; adlı eserinde: &quot;Bendeniz Arnavudum ama o kadar ciğerden hoşlanmam.  Hârâbât'ın her sayfasında ise bir ciğer mazmununa tesadüf ettikçe kendimi Bahçekapısındaki Süslü'nün  lokantasında zannediyorum da gönlüme istikrah geliyor.&quot; demesi..<br/>
<br/>
		Bu iki zayıf delil ile Nâmık Kemâl'i Arnavut yapmak için, insanın muhakkak bir niyeti olması gerekir. Çünkü bir  insanın, annesinin babası Arnavut olmakla, kendisinin de Arnavut olması gerekmez.<br/>
<br/>
		Ambriyoloji ilmine göre o insanda ancak %25 Arnavut kanı var demektir. Eğer Nâmık Kemâl'in annesinin  babası gerçekten Arnavut ise, kendisinde dörtte bir nispetinde Arnavut kanı olduğunu kabul ederiz. Fakat  kanının dörtte üçü ile kültürünün tamamının Türk olmasını bir yana bırakarak Kemâl'e Arnavutluk kondurmak  çok gülünçtür. Kaldı ki anne babasının Arnavutluğu da kesin değildir, sadece bir ihtimâldir. Çünkü Koniçeliler  Arnavut değildir. Bu, İstanbul'daki Koniçelilerden sorulup öğrenilebilir. Dr. Rızâ Nur, &quot;Nâmık Kemâl&quot; adlı  eserini yazarken, Koniçelilerin ırkı hakkında araştırmalar yapmış ve İstanbul'da da benim araştırma yapmamı  istemişti. Yaptığım araştırmalara göre &quot;Konice&quot; kelimesinin Sırpça, Rumca ve Arnavutça olmadığını,  Koniçelilerin kendilerini Türk saydıklarını, aralarında bozuk bir Rumca, Selanik şivesine benzeyen bir Türkçe ve  çarşıda kısmen Arnavutça konuştuklarını öğrenmiştik.<br/>
<br/>
		Bu muhtemel %25 Arnavutluğa karşı, Nâmık Kemâl'in, baba tarafından sağlam bir Türk soy kütüğü vardı ki,  inkâr olunamayacak kadar kuvvetlidir. Nâmık Kemâl'in bilinen ilk dedesi Konyalı Bekir Ağa, onun oğlu  sadrazam ve şehit Topal Osman Paşa, onun oğlu derya kaptanı ve III. Ahmed'in damadı şâir ve hattat Râtib  Ahmed Paşa, onun oğlu beğlerbeğilik rütbesi almış olan ve III, Mustafa'ya, mabeyinci olan Şemseddin Beğ,  onun oğlu ve Nâmık Kemâl'in babası da II. Abdülhamid'in baş müneccimi Mustafa Âsim Beğ'dir. Görülüyor ki,  Nâmık Kemâl, 250 yıllık aristokrat ve vatana hizmet etmiş bir aileye mensuptur. III. Ahmed'in kızı Ayşe Sultan  ile evlenen Râtib Ahmed Paşanın on tane oğlu vardır. Bunlar herhalde aynı hanımdan değildir. Eğer Nâmık  Kemâl'in dedesi Şemseddin Beğ, Ayşe Sultandan doğmuşsa, Kemâl, kısmen de Osmanlı hanedanına mensup  demektir. Buna göre Kemâl'in soykütüğü şöyle olmaktadır:<br/>
<br/>
		Bazıları, Topal Osman Paşa'nın babası olan Bekir Ağayı, tarihî kayıtlarda rastlanmıyor diye kabul etmiyorlar.  Tarihî kayıtlarda rastlanmayan şeylerin, ailelerin özel sicillerinde bulunması pekâlâ mümkündür. Böyle  olmasaydı, Nâmık Kemâl'in oğlu Ali Ekrem Bolayır&quot; &quot;Nâmık Kemâl&quot; adlı kitabına Konyalı Bekir Ağa'yı almazdı.<br/>
<br/>
		Konyalı Bekir Ağa uydurma bir ad olsa bile, Topal Osman Paşa'nın Türklüğü aleyhinde hiçbir delil yoktur. Eski  hâl tercümesi kitaplarında, Türkten gayrı soylardan olanların asıl milliyeti kaydedildiği halde, Topal Osman  Paşa hakkında böyle bir kayıt yoktur. Türklüğü aleyhinde hiçbir kayıt bulunmayan bir Osmanlı paşasını Türk  saymamak, kötü niyetten başka bir şey olamaz.<br/>
<br/>
		Nâmık Kemâlin: &quot;Bendeniz Arnavut'um, ama o kadar ciğerden hoşlanmam!&quot; demesi ise, apaçık bir alaydır. Bu  söz, o sırada Kemâl ile arası açık olan Ziya Paşayı horlamak için söylenmiştir. Ziya Paşanın annesi Arnavut'tur.  Nâmık Kemâl, Ziya Paşa’nın &quot;Harabat'ını tenkit ederken, onun hakkında böyle bir telmihte bulunmuştur.<br/>
<br/>
		Kemâl'in oğlu Ali Ekrem, Edebiyat Fakültesinde benim hocamdı. Tam bir Osmanlı olan Ali Ekrem'de öyle aşırı  bir Türklük duygusu yoktu. Bu sebepten, ailesinde, gerçekten bir Arnavut olsaydı, bunu, bizlerle çok husûsî ve  samimî konuşan Ali Ekrem'den duymamız gerekirdi. Aksine, biz kendisinden bunun tamamen tersini duyduk.<br/>
<br/>
		Görülüyor ki, Nâmık Kemâl'in Arnavutluğu iddiası, son yıllarda Türk düşmanları tarafından Ömer Seyfeddin,  Abdülhak Hâmid, Ziya Gökalp ve Osman Gazinin, başka soylardan oldukları iftira ve yalanları gibi yalandır.<br/>
<br/>
		2 Nâmık Kemâl'in pâdişâhtan para aldığı hakkındaki sözler de iftiradır. Kemâl, Avrupa'da iken Mustafa Fâzıl  Paşa'nın verdiği para ile geçinip mücâdelesini yapıyordu. O para kesilince Türkiye'yedöndü.<br/>
<br/>
		Pâdişâhtan para alan adam Türkiye'de otururdu.<br/>
<br/>
		Nâmık Kemâl düşmanları, onun, Osmanlı hanedanına düşman olduğu hâlde, onlardan memuriyet almasını da  aleyhinde bir delil diye kullanmak istiyorlar. Şunu kesinlikle bilmeli ki, Nâmık Kemâl, Osmanlı hanedanına  düşman değildi. Aksine, o hanedanı seven ve sayan bir insandı. Bu gerçek tarihî eserlerinde pek açık görülür.  O, yalnız, mutlakıyeti yıkıp meşrûtiyeti getirmek için pâdişâhla<br/>
<br/>
		çarpışmıştı. Memuriyet almasına gelince, bundan daha tabiî bir şey olamazdı. Çünkü kendi vatanına hizmet  ediyor ve hizmetine karşılık da, yaşamak için, milletin parası demek olan bir maaş alıyordu. Nâmık Kemâl, Rus  çarına hizmet etmiyordu. Kendisine memuriyet veren adam, nihayet bir Türk pâdişâhı idi. Nasıl, Osmanlı  hanedanını yıkan Atatürk'ün Osmanlı devletinde bir subay ve sultanın yaveri olması onun aleyhine  kaydedilecek bir husus değilse, mutlakıyetin düşmanı bulunan Nâmık Kemâl'in de pâdişâhın bir mutasarrıfı  olması onu asla küçültmez.<br/>
<br/>
		3 Nâmık Kemâl milliyetçi değildir, Osmanlıcı ve İslamcıdır diyorlar.<br/>
<br/>
		Şunu düşünmek gerek: Acaba Nâmık Kemâl'in Türkiyesinde bugünkü gibi bir Türkçülük yapılabilir miydi? Her  şeyi zaman ve çevre ile ölçmek gerekirken, neden, Nâmık Kemâl, zamanı dikkate alınmadan suçlanıyor?<br/>
<br/>
		Nâmık Kemâl, Osmanlıcı ve İslamcı idi. Fakat onun zamanında milliyetçilik de ancak o şekilde yapılabilirdi. O  kadar ululadığımız Fâtih Sultan Mehmed de bugünkü mânâsı ile Türkçü değildi.<br/>
<br/>
		Onu da mı böyle tenkid edeceğiz?<br/>
<br/>
		Bu gülünç iddialar, demagojiden başka bir şey değildir. Unutmamalı ki, Nâmık Kemâl, yurdumuza herkesin  &quot;Memâliki Osmâniyye&quot; dediği bir sırada &quot;Türkistan&quot; diyordu. Milletimiz için birçok yerlerde &quot;Türkler&quot; deyimini  kullanmıştı. Bunlar onun şuurlu bir milliyetçi olduğunu göstermez mi?<br/>
<br/>
		Ve nihayet, Nâmık Kemâl'in, gerçek bir Türk milliyetçisi olduğuna bir delil daha vardır ki, küçümsenemez  Türkiye'deki komünistler neden dâima Nâmık Kemâl'e saldırmışlardı? Herhalde kendilerinin tam karşısı  olduğu için... Nâmık Kemâl, büyük milliyetçi olmasaydı, Türklük ve vatan düşmanları ilk önce ona s  aldırmazlardı.<br/>
<br/>
		Nâmık Kemâl'in şairliği, bilginliği hakkındaki tenkitlere cevap vermeyeceğim. Bunların asıl konu ile ilgisi azdır.  Ancak, şu kadar söyleyey ki, Nâmık Kemâl, Osmanlı Türk edebiyatının bütün inceliklerini bilen bir şâirdi. Öyle  sanıyorum ki, Osmanlı şâirlerinin en önemsizlerini bile okumuştu. XV. Yüzyıl sonu tarihçilerinden Neşrî'nin bir  gazeline yazdığı nazire bunu gösterir. Çünkü Neşrî, değersiz bir şâirdi.<br/>
<br/>
		Büyük Nâmık Kemâl'e yapılan hücumlar ya milliyetçiliği yıkmak, ya da bazı kimselere yaranmak için  yapılmaktadır. Kemâ'Un, tenkit olunacak tarafları elbette vardır. Fakat bunlar ne komünistlerin, ne de  dalkavukların ile sürdükleri şeyler değildir.<br/>
<br/>
		(Çınaraltı, 22. Sayı, 3 Ocak 1942)<br/>
<br/>
	</body>
</html>