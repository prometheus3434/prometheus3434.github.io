<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Genel Yayın: 2734</p>
<p class="calibre1">Bu kitap hiçbir “ödül”e katılmamıştır.</p>
<p class="calibre1">LEYLA ERBİL</p>
<p class="calibre1">TUHAF BİR ERKEK</p>
<p class="calibre1">RESİMLER: KOMET</p>
<p class="calibre1">©TÜRKİYE İŞ BANKASI KÜLTÜR YAYINLARI, </p>
<p class="calibre1">Sertifika No: 11213</p>
<p class="calibre1">EDİTÖR</p>
<p class="calibre1">RÜKEN</p>
<p class="calibre1">GÖRSEL YÖNETMEN</p>
<p class="calibre1">BiROL BAYRAM</p>
<p class="calibre1">DÜZELTİ</p>
<p class="calibre1">ASLI YALKUT</p>
<p class="calibre1">GRAFİK TASARIM UYGU^^</p>
<p class="calibre1">IŞ BANKASI KÜLTOR YA'^^^</p>
<p class="calibre1">I. BASIM: NİSAN 1013, İSTANBUL</p>
<p class="calibre1">ISBN 978-605-360-824-0 (KARTON ^KAPAICLI)</p>
<p class="calibre1">ISBN 978-605-360-823-3 (cIltlI)</p>
<p class="calibre1">BASICI</p>
<p class="calibre1">GOLDEN MEDYA MATBAACA VE TICARET A.Ş.</p>
<p class="calibre1">Ioo. YIL MH. MAS-SİT I. CAD. NO: 88 BAl!cILAR İSTANBUL (02.12) 619 00 :ı.4 SERTİFİKA NO: I:ı.358</p>
<p class="calibre1">Bu kitabın tüm yayın hakları saklıdır.</p>
<p class="calibre1">Tanıtım amacıyla, kaynak göstermek şanıyla yapılacak kısa alıntılar dışında gerek metin, gerek görsel malzeme hiçbir yolla yayınevinden izin alınmadan çoğaltılamaz, yayımlanamaz ve dağıtılamaz.</p>
<p class="calibre1">İŞ BANKASI KÜLTÜR YAYINLARI</p>
<p class="calibre1">Caddesi, Meşelik Sokak No: 214 Beyoğlu 34433 İstanbul Tel. (0212) 252 39 91 Fax. (0212) 252 39 95 ^^w.iskultur.com.tr</p>
<p class="calibre1"><a id="bookmark0"></a><span class="calibre2">tuhaf bir erkek</span></p>
<p class="calibre1"><a id="bookmark1"></a>Leylâ Erbil </p>
<p class="calibre1"></p>
<p class="calibre1"><a id="bookmark2"></a><span class="calibre2">Resimler:</span> Komet</p>
<p class="calibre1"><a id="bookmark3"></a><span class="calibre2">birinci bölüm</span></p><div class="calibre3"><img src="main-1.png" alt="" class="calibre4"/></div>
<p class="calibre1">"(...) <span class="calibre2">her hainde, rezilliğe susamışlık olması</span></p>
<p class="calibre1"><span class="calibre2">mümkündür. ’””</span></p>
<p class="calibre1">çürümenin kitabı, e.m.cioran, çev.: haldun bayrı, metis yayınları.</p>
<p class="calibre1">bildiğiniz gibi, ben de iyi yürekli, yardımsever</p>
<p class="calibre1">iffetli okulları birincilikle bitirmiş</p>
<p class="calibre1">ondan da öte perişey benzeri</p>
<p class="calibre1">yaşlısever, çocuksever, oyunsever</p>
<p class="calibre1">bir genç kız olduğumda</p>
<p class="calibre1">sıram da geldiğinde</p>
<p class="calibre1">bir fallusun koynuna verilme sıram</p>
<p class="calibre1">birbirimize göz koyduğumuz</p>
<p class="calibre1">öteki mahallede oturan</p>
<p class="calibre1">sevgilimin kollarına attım kendimi</p>
<p class="calibre1">yıldırım nikahı dedikleriyle</p>
<p class="calibre1">ben henüz</p>
<p class="calibre1">tuhaf bir erkek nedir bilmezdim</p>
<p class="calibre1">o sıra gorgo da</p>
<p class="calibre1">bu denli korkunç değildi</p>
<p class="calibre1">kendi kendine</p>
<p class="calibre1">yumuşacık salınan</p>
<p class="calibre1">bir kayık</p>
<p class="calibre1">ya da</p>
<p class="calibre1">kendi</p>
<p class="calibre1">beşiğini sallayan tatlı bir bebek yüzü görünümündeydi her şey zaten gorgo da aramızdan çıkmış başa geçmiş</p>
<p class="calibre1">bizden biri gibiydi nasıl başa geçtiğini bilmesek de fakiri ve doğayı seven sandığımız</p>
<p class="calibre1">ablam birkaç yıl önce varmıştı evlilik denen o menzil-i mertebeye tanımadığımız düzceli bir çiftçi ailesinin oğlu ile sandık dağları dolusu çeyizinin alıp yarısını yarısı da sana kalsın zengin bunlar diyerek tatlı cıvıltılarla uçunca aramızdan kalınca ben hacı murat adlı rum ustanın üç katlı sefertası diye o günlerde küçümsenen bugünlerde antikaya binen ahşap evinde yapayalınız</p>
<p class="calibre1">merdivenlerinden inerken çıkarken</p>
<p class="calibre1">kıyamet gıcırtıları içinde</p>
<p class="calibre1">kefenli o adam karşılardı</p>
<p class="calibre1">merdivenin başında beni</p>
<p class="calibre1">uyuyamazdım</p>
<p class="calibre1">bembeyaz uzun</p>
<p class="calibre1">çılgın bakışlarıyla</p>
<p class="calibre1">gorgo’ydu o</p>
<p class="calibre1">çocukluğumun</p>
<p class="calibre1">kalın</p>
<p class="calibre1">kerestesi elinde yapayalınızdık o evde</p>
<p class="calibre1">sen yoksun o yok ben yalınız çıldıracaktım haliyle tomris, iris, mesrop, efterpi, vangel ve farandolsuz annemle baş başa</p>
<p class="calibre1">ve ölse de ölmemiş olan</p>
<p class="calibre1">bir pencereden sürekli bizi gözetleyen</p>
<p class="calibre1">dayının picasso’yu andıran</p>
<p class="calibre1">gölgeleriyle</p>
<p class="calibre1">uğraşmaktan yorgun</p>
<p class="calibre1">tutuluverdim</p>
<p class="calibre1">bizim oraların bir çıkmaz sokağında oturan yakışıklı o gence ki eşim şimdi benim semt düğünlerinde seyyar org çalan bir müzisyen</p>
<p class="calibre1">seyyar org kalmış ona dedesinden ezekiel’i andıran sakallarını sürterek deliklerine çalarmış orgu tükenmez nefesiyle o dede ardından da babası yinelemiş o nefesi nefesle çalınmasa da org bilirsiniz gene de</p>
<p class="calibre1">nefesle görülür her şey</p>
<p class="calibre1">bu ölümlü dünyada</p>
<p class="calibre1">ölmeden önce</p>
<p class="calibre1">ben o zamana kadar</p>
<p class="calibre1">tuhaf bir erkeğe</p>
<p class="calibre1">rastlamış değildim dedim</p>
<p class="calibre1">yanaklarımı ya da saçımı okşayan</p>
<p class="calibre1">yumuşak eller tatmıştım</p>
<p class="calibre1">sevgilim de öyle olur sanıyordum</p>
<p class="calibre1">ve bu sanı hurşit’e olan</p>
<p class="calibre1">tutkumu</p>
<p class="calibre1">artırıyordu</p>
<p class="calibre1">katbekat</p>
<p class="calibre1">özlemiyle sevilmenin</p>
<p class="calibre1">onun geçmişi biraz tuhaftı zaten bu kentte her şey tuhaftı gökyüzünün renkleri denizin iniltileri toprağın küsmesi</p>
<p class="calibre1">ana babası birlikte mutlulukla intihar eden insanlardandı zweig’lara benzeyen değil benzemeyen nedenlerle yani öyle toplumsal avla kovalanmakla</p>
<p class="calibre1">öldürülme korkusuyla yaşamamışlar</p>
<p class="calibre1">yahudi değiller</p>
<p class="calibre1">türk bunlar</p>
<p class="calibre1">fakat gene de</p>
<p class="calibre1">intihar etmişler</p>
<p class="calibre1">bu dünyada</p>
<p class="calibre1">kendilerinden başkasını gözleri görmeden</p>
<p class="calibre1">tatlı tatlı</p>
<p class="calibre1">tıka basa</p>
<p class="calibre1">yaşadıktan sonra</p>
<p class="calibre1">yeryüzünü</p>
<p class="calibre1">orglarıyla birlikte</p>
<p class="calibre1">yaşayabildikleri kadar</p>
<p class="calibre1">öteki dünyaya da</p>
<p class="calibre1">sevinerek göçmüşler</p>
<p class="calibre1">baş başa</p>
<p class="calibre1">orada bu dünyanın hallerini</p>
<p class="calibre1">anarak kırılırlarmış</p>
<p class="calibre1">gülmekten mezarlarında</p>
<p class="calibre1">oynatarak göbeğini toprağın</p>
<p class="calibre1">kendilerine</p>
<p class="calibre1">“kün” demiş sanki</p>
<p class="calibre1">bir ses</p>
<p class="calibre1">toz, toprak</p>
<p class="calibre1">balçık, çamur</p>
<p class="calibre1">tortudan kalkan bir ses</p>
<p class="calibre1">kimseye küsmeden</p>
<p class="calibre1">incitmeden kimseyi</p>
<p class="calibre1">bir orgla</p>
<p class="calibre1">nasıl yaşanırsa bu dünya şan olsun bize diyerek</p>
<p class="calibre1">toprağa girerken de</p>
<p class="calibre1">ardlarında</p>
<p class="calibre1">bırakarak</p>
<p class="calibre1">başını sokacak bir ev</p>
<p class="calibre1">oğullarına</p>
<p class="calibre1">eline bir org</p>
<p class="calibre1">sarı madenden</p>
<p class="calibre1">oğul ki sevgilim benim işte</p>
<p class="calibre1">hayatın sonsuz karmaşası</p>
<p class="calibre1">içinde</p>
<p class="calibre1">elinde bir org ve ben</p>
<p class="calibre1">bu orgu</p>
<p class="calibre1">çalardı elvis presley gibi dizini bükerek çıldırmışça hurşit-i mümin</p>
<p class="calibre1">bizim orada sokak aralarında gezerek</p>
<p class="calibre1">tepesine mahalle sakinleri</p>
<p class="calibre1">kovayla su atıp kovalayana dek</p>
<p class="calibre1">çalardı</p>
<p class="calibre1">öyle ki</p>
<p class="calibre1">bir kızı sıkıştırmışçasına bacak arasına kükreyerek ve tırmıklayarak kendisi de iniltiler katarak orgun sesme</p>
<p class="calibre1">org öyle çalınmaz demeyin o ne olursa olsun çalmayı bilirdi dizinin üstünde sokakta, evde, salonlarda ve havada uçurarak bumin orgu da</p>
<p class="calibre1">fuları gibi şarkı söylerdi</p>
<p class="calibre1">kırmızı fularlı sevgilim benim</p>
<p class="calibre1">kırmızı gömlek</p>
<p class="calibre1">kırmızı fular</p>
<p class="calibre1">kırmızı fötr</p>
<p class="calibre1">kırmızı deri ceket</p>
<p class="calibre1">bir ton kırmızı aramıştık aylarca</p>
<p class="calibre1">ıstanbul’un en ücra köşelerinde</p>
<p class="calibre1">hangi ton</p>
<p class="calibre1">takılmışsa zihnine</p>
<p class="calibre1">bu değil bu değil</p>
<p class="calibre1">deyip durduydu</p>
<p class="calibre1">öyle bir</p>
<p class="calibre1">kırmızı ki</p>
<p class="calibre1">anlaşıldı sonunda</p>
<p class="calibre1">yalçın küçük’ün atkısı renginde</p>
<p class="calibre1">dünyanın bütün işçileri birleşin diye dolaşan firar ederek silivri cezaevi’nden f tipi</p>
<p class="calibre1">f tipi ne demekti kimse bilmezdi zeyyat’a sorduğumda insansız dediydi deli olsunlar diye tıkarlar oraya muhalifleri</p>
<p class="calibre1">gerçi sevgilim değildi bilincinde kırmızı gerçeğinin bense</p>
<p class="calibre1">sökmüştüm</p>
<p class="calibre1">bilinçaltından mı freud’un bilinçdışından mı young’un kopup gelen yüksek sezgimle evet</p>
<p class="calibre1">diyecek yoktur sezgıme</p>
<p class="calibre1">kırmızı tutkusuyla tutuştuğundan habersiz bu sevgilimi de keşfettim ama gene de tuhaf bir erkek nasıldır bilemezdim</p><div class="calibre3"><div class="calibre3"><img src="main-2.png" alt="" class="calibre5"/></div></div>
<p class="calibre1">sonunda mahallemizin bakkalı köse yalıya efendi’nin izbe dükkânında rastlamış bir adama kırmızım sakallıymış çok adam ezekielle boy ölçülesiye sakalı midesine kadar hürmetli dertleşmiş</p>
<p class="calibre1">adı zekeriya olan köse sakallı sevgilimle</p>
<p class="calibre1">bunu çok sevmiş ve takdis etmiş bulacaksın “onu” artık rahat uyu demiş “onu” dediği de ben</p>
<p class="calibre1">sanatçının bir genç adam olarak portresini de iyi bilirmiş bu zekeriya ki</p>
<p class="calibre1"><span class="calibre2">ey mezar, nerde senin zaferin? ey ölüm, hani senin zehirin?</span></p>
<p class="calibre1">dizelerini sık sık söyleyerek çevresindekilere ezberlettiği gibi sevgilime de ezberletmiş zurşit’le birlikte dolaşırdı evde bu iki dize</p>
<p class="calibre1">ikinci zurşitiymiş gibi kendinin</p>
<p class="calibre1">ne anlama geldiğini sordum <span class="calibre2">mezarın zaferi ölümün zehiri ile karşı karşıya</span></p>
<p class="calibre1">dedi</p>
<p class="calibre1">anlamadım dedim <span class="calibre2">yani mezar seni öldürüp zafer kazanır zehir de mezarı </span>dedi</p>
<p class="calibre1">gene anlayamadım dedim</p>
<p class="calibre1"><span class="calibre2">sen anlayamazsın böyle şeyleri </span>dedi</p>
<p class="calibre1">aslında çiftliği ve hayvanları da varmış zekeriya’nın</p>
<p class="calibre1">ancak ben eşimin</p>
<p class="calibre1">yorumuna tutturmuştum</p>
<p class="calibre1">mezarla zafer ölümle zehir?</p>
<p class="calibre1">dolandı dilime</p>
<p class="calibre1"><span class="calibre2">ey mezar, nerde senin zaferin? ey ölüm, hani senin zehirin?</span></p>
<p class="calibre1">neyse burada bekleyedursun bu dizeler</p>
<p class="calibre1">her çeşit hayvanı seven biriymiş zekeriya</p>
<p class="calibre1">ancak sevgilim olacak genci de nedense sevmiş yavru keçisinden fazla her yere kucağında taşıdığı sakalıyla birlikte</p>
<p class="calibre1">fener’de bizimkine yakın</p>
<p class="calibre1">çimen sokak’ta otururdu</p>
<p class="calibre1">hâlâ ayakta durur evi bünyamin’in</p>
<p class="calibre1">adını bumin koyayım bari</p>
<p class="calibre1">kırmızımın</p>
<p class="calibre1">azıcık çarpıksa da</p>
<p class="calibre1">hâlâ yıkılmak bilmez</p>
<p class="calibre1">benim telli duvaklı</p>
<p class="calibre1">gelin gittiğim o ev</p>
<p class="calibre1">&lt;-=î^</p>
<p class="calibre1">aslında bu öyküde</p>
<p class="calibre1">zekeriya’dan söz edecek değildim sizlere</p>
<p class="calibre1">tuhaf bir erkekle hiç ilgisi yok zekeriya’nın</p>
<p class="calibre1">doğrudan girmeliydim</p>
<p class="calibre1">tuhaf bir erkek’e</p>
<p class="calibre1">ama çevremde dolaşırken</p>
<p class="calibre1">hayaletleri bu anlatının</p>
<p class="calibre1">tutamıyorum kendimi</p>
<p class="calibre1">sıra gelmek bilmiyor</p>
<p class="calibre1">tuhaf bir erkeğe</p>
<p class="calibre1">hayaletler her yerde</p>
<p class="calibre1">uzunlu kısalı çocuklu kadınlı</p>
<p class="calibre1">dev zambakların içinden çıkan</p>
<p class="calibre1">aslan bakışlı</p>
<p class="calibre1">bembeyaz kombinezon giymiş kızlarla hayvanlar gelinlikli erkekler duvakları yerleri süpüren her kapı ardında bekleyen zekeriya bu dünyadan çekip gittikten sonra bile yukardaki iki dizeyi her fırsatta yineler durur sinir ederdi beni kurşit</p>
<p class="calibre1">belki o yüzden yazmış bulunuyorum o günleri yoksa ben</p>
<p class="calibre1">yazacaktım tuhaf bir erkeği</p>
<p class="calibre1"><span class="calibre2">ey ölüm, nerde senin zaferin? ey mezar, hani senin zehirin?</span></p>
<p class="calibre1">diye değiştiriyordu sözcüklerin yerini arada bir ardından</p>
<p class="calibre1">orgla dizeleri seslendiriyordu ey ölüm, duuut ey zafer, düüüüt dediğim gibi o günlerde henüz</p>
<p class="calibre1">tuhaf bir erkek nasıl olur bilmiyordum</p>
<p class="calibre1">belki de o yüzden asabi biriyim</p>
<p class="calibre1">dr. cem mumcu</p>
<p class="calibre1">biraz gerginsin evet</p>
<p class="calibre1">fazla düşünme</p>
<p class="calibre1">dünyayı dert etme</p>
<p class="calibre1">gez, toz, eğlen</p>
<p class="calibre1">gel bi kadeh daha rakı içelim sonra gidersin dedi ilaçları da unutma ha dedi beni sımsıkı kucaklayıp savarken meyhaneden harun’un tüm bilgisi</p>
<p class="calibre1">zekeriya’dan işittiklerine dayanır sanki hiç mazhar şevket hoca’nın derslerine girmemişiz birlikte birlikte birbirimizi dikizlerken</p>
<p class="calibre1">kızıl deri montun sırtında simsiyah yazılar:</p>
<p class="calibre1"><span class="calibre6">mademoiselle!.. la la la la layla lom!.. my - concord - 6:30 roissy - kennedy airport about 9:30 yellow cab - to manhattan - sunny weather in central park. shopping 5<sup class="calibre7">th</sup> avenue - flash at the bus stop - a soft drink in brooklyn’s cafe!!! champagne!!! preview at modern art gallery with my old limousine - lovely walk along the city - back to paris then istanbul with tender souvenirs!!!</span></p>
<p class="calibre1">sanki beni motosikletin arkasına atar atmaz bir avazda 5<sup class="calibre7">th</sup> avenue!.. alacaktım annemin kıpkırmızı topuklu farandola papucunu ilkin,,,</p>
<p class="calibre1">ah onu,,, o motor sesini uzaktan işitir işitmez,,, nasıl da annemin topukları gibi vururdu kalbime kalbim o kızıl mont kara yazılı “ ...s hopping fifth avenue ... ” atlardım motor’un arkasına sarılırdım beline vangel’in beline sarıldığım gibi dönerdik gök gürültüsünü andırır bağırtılarla sokaklara,,, bütün mahalle fırlardı pencerelere kıskançlıkla</p>
<p class="calibre1">ben de eğri büğrülüğüme karşı çok alıcı bir kız olmuş</p>
<p class="calibre1">sığmazlanmıştım ablamın eski giysilerine</p>
<p class="calibre1">bezmiştim onarmaktan her seferinde</p>
<p class="calibre1">patlayan fermuarları</p>
<p class="calibre1">sökülen yırtmaçları,,,</p>
<p class="calibre1">ve bezmiştim yaz akşamları</p>
<p class="calibre1">bir kumaştan çıkmayan</p>
<p class="calibre1">lekeler halinde oturan</p>
<p class="calibre1">konu komşuyu</p>
<p class="calibre1">ağırlamayı</p>
<p class="calibre1">kısa bacağımla</p>
<p class="calibre1">annem hep</p>
<p class="calibre1">sen zahmet etme zehranım</p>
<p class="calibre1">sevdacığım yapıverir şimdi birer kahve bize dedikçe mahlepli çörekler çay eşliğinde</p>
<p class="calibre1">kapı önündeki terasımsı yere attığımız eski kilimlerde bağdaş kurar</p>
<p class="calibre1">bahçemizden ağan serinliğe,,, ohhh ohhh çekerlerdi ardından</p>
<p class="calibre1">başlardı gorgo dedikoduları</p>
<p class="calibre1">bugün gene yüz kişiyi gözaltına aldırmış</p>
<p class="calibre1">mapushanelerde bir ranzada yirmi dört kişi</p>
<p class="calibre1">ah kardeş dile kolay</p>
<p class="calibre1">münavebe ile uyuyorlarmış evlatlarımız</p>
<p class="calibre1">aç karnına yerlerde</p>
<p class="calibre1">bir de gorgo masalını diline dolamıştı sanki elinde büyümüş gorgo aslında</p>
<p class="calibre1">şen şakrak gencecik</p>
<p class="calibre1">sevimli</p>
<p class="calibre1">yufka yürekli</p>
<p class="calibre1">merhamet doluymuş da</p>
<p class="calibre1">kimsenin bilmediği bir nedenle</p>
<p class="calibre1">çarpılmış bir akşam</p>
<p class="calibre1">sabahına</p>
<p class="calibre1">cellat suratlı bir ceberut olarak uyanmış yatağında yüzünü görenin ödü patlamış</p>
<p class="calibre1">kimileri şeytan çarptı demiş kimileri erdi <span class="calibre2">sevgiye muhtaç </span>dedi hurşit-bümin herkes sevgiye muhtaç dedim</p>
<p class="calibre1">yağma mı var</p>
<p class="calibre1">onu seveceğiz dedim</p>
<p class="calibre1"><span class="calibre2">elbette ama</span> o <span class="calibre2">bir evliya</span> dedi</p>
<p class="calibre1">gorgo evliya ha!</p>
<p class="calibre1"><span class="calibre2">allah’ın çarptığı adamlar</span></p>
<p class="calibre1">kutsaldır dedi</p>
<p class="calibre1">anlasam ya</p>
<p class="calibre1">tuhaf bir erkek olduğunu o zaman kendini de allah’ın çarptıklarından</p>
<p class="calibre1">biri sanıyor olmalıydı neyse</p>
<p class="calibre1">bütün bunlarla aşağıda</p>
<p class="calibre1">anlatmaya başlayacağım aşk öykümüzün yok hiçbir ilgisi</p>
<p class="calibre1">ama tutamıyorum kendimi dedim ya</p>
<p class="calibre1">sanki anlatmasam</p>
<p class="calibre1">bir şeyler eksik kalacak</p>
<p class="calibre1">esirgemiş olacağım hakikati sizlerden</p>
<p class="calibre1">hakikat ki hakikatidir</p>
<p class="calibre1">kendi hakikatinin</p>
<p class="calibre1">vardır ilgisi aşkımızla da</p>
<p class="calibre1">hiçbir şey kaçırmamanın</p>
<p class="calibre1">okurla yazar arasında</p>
<p class="calibre1">etike giren</p>
<p class="calibre1">vardır mutlaka</p><div class="calibre3"><div class="calibre3"><img src="main-3.png" alt="" class="calibre8"/></div></div>
<p class="calibre1">bir rivayete göre harun reşit’in babası daha bu bir aylıkken ağlamasına dayanamamış almış beşiğinden</p>
<p class="calibre1">“seni bize sayıyla mı verdiler ulan” diyerek</p>
<p class="calibre1">çalmış duvara</p>
<p class="calibre1">o an suspus olmuş zurşitçik</p>
<p class="calibre1">bir başka bünyamin var</p>
<p class="calibre1">bilirsiniz</p>
<p class="calibre1">yakup peygamber’in en küçük oğlu bu o değil</p>
<p class="calibre1">bünyamin çok nedense bizde asalı yahudi’dir duvara çalınınca bizimki ağlamayı unutmuş o anda</p>
<p class="calibre1">yusuf peygamber’in kardeşinin adı da bünyamin’dir katmanlı tarihsel bir ad bu bünyamin bana düştü ne ki</p>
<p class="calibre1">bu babanın beşikteki oğlu duvara çalmasından öylesine çarpıldım ki anlatamam</p>
<p class="calibre1">bunu biz boşanma</p>
<p class="calibre1">kararı aldıktan</p>
<p class="calibre1">bir gece sonra</p>
<p class="calibre1">şarabı fazla kaçırınca</p>
<p class="calibre1">kendisi anlattı bana hurşit</p>
<p class="calibre1"><span class="calibre2">içimde uktedir</span> dedi</p>
<p class="calibre1"><span class="calibre2">keşke o pezevengi</span></p>
<p class="calibre1"><span class="calibre2">ağlayarak</span></p>
<p class="calibre1"><span class="calibre2">uyutmasaydım</span></p>
<p class="calibre1"><span class="calibre2">ağlasaydım</span></p>
<p class="calibre1"><span class="calibre2">hıçkıra hıçkıra</span></p>
<p class="calibre1"><span class="calibre2">gece gündüz sabahlara</span></p>
<p class="calibre1"><span class="calibre2">o geberene kadar</span></p>
<p class="calibre1"><span class="calibre2">içimde hicrandır</span> dedi</p>
<p class="calibre1">çok acıklı buldum bebekliğini sevgilimin gözlerim doldu</p>
<p class="calibre1">başını göğsüme dayattım zorla istemedi ama çeke çeke dayattım başını göğsüme</p>
<p class="calibre1">onunla anasıymışım gibi seviştim o gece</p>
<p class="calibre1">zeyyat'a anlattığımda <span class="calibre2">kökleri nietzsche’ye dayanan postmodern bir travma</span> dediydi</p>
<p class="calibre1">bildiğiniz gibi çok sevgili okurlarım</p>
<p class="calibre1">hani meryem teyze de</p>
<p class="calibre1">“hiç düşünme, çöpsüz üzüm!” dediydi</p>
<p class="calibre1">bünmayin’e</p>
<p class="calibre1">çöpsüz üzüm</p>
<p class="calibre1">hoşuna gitmişti</p>
<p class="calibre1">ailemin de</p>
<p class="calibre1">bu öksüz</p>
<p class="calibre1">kürşit’le</p>
<p class="calibre1">evlenmek için biraz bekledik zira o sırada</p>
<p class="calibre1">matemliydi bizim mahalle bizim mahalle türkiye'de tarihi yarımada’da ne imparatorluklar ne imparatorlar görmüş şaşkındır mahallemiz</p>
<p class="calibre1">bilmem ki bizler bugünün çocukları layık mıyız ona bu da ayrı bir sorun i.s. 330</p>
<p class="calibre1">i constantinus’u düşünün</p>
<p class="calibre1">büyük constantinus da derler</p>
<p class="calibre1">kemiklerinin</p>
<p class="calibre1">tozu kalmış mıdır</p>
<p class="calibre1">toza sor</p>
<p class="calibre1">belki de saklıdır</p>
<p class="calibre1">bir urnada</p>
<p class="calibre1">matemliydi mahallemiz volkanik öfkeler püskürtüyordu tanrı'ya çünkü</p>
<p class="calibre1">ferit amca’yı da intihar</p>
<p class="calibre1">ettirmişlerdi</p>
<p class="calibre1">emniyette</p>
<p class="calibre1">imparator constantinus’tan (337) gel gel gel yüzyıllar geç</p>
<p class="calibre1">imparator sarhoş mikhael ve karısı</p>
<p class="calibre1">imparatoriçe theodora</p>
<p class="calibre1">bu muydu o</p>
<p class="calibre1">hani orhan duru'nun</p>
<p class="calibre1">çevirisinde</p>
<p class="calibre1">sahneye çıkar</p>
<p class="calibre1">orasına tavuk yemi serper</p>
<p class="calibre1">ve tavuklara yemletir erillerin</p>
<p class="calibre1">ulumaları eşliğinde</p>
<p class="calibre1">saymakla tükenmez</p>
<p class="calibre1">gorgo’lar geçmiş</p>
<p class="calibre1">kadınlı erkekli</p>
<p class="calibre1">şu bastığımız toprakta</p>
<p class="calibre1">919'da birinci romanos lekapenos</p>
<p class="calibre1">1453'e kadar</p>
<p class="calibre1">düşünün</p>
<p class="calibre1">44 imparator</p>
<p class="calibre1">fatih’ten sonra</p>
<p class="calibre1">23 osmanlı</p>
<p class="calibre1">1789 m. selim</p>
<p class="calibre1">arada göz oymalar</p>
<p class="calibre1">gırtlaklamalar</p>
<p class="calibre1">boğdurmalarla ecdat’ın</p>
<p class="calibre1">doymak bilmez gözü tahta dikilmiş</p>
<p class="calibre1"><span class="calibre2">ey mezar, hani senin zaferin?</span></p>
<p class="calibre1">ferit amca’ya</p>
<p class="calibre1">sıra geldiğinde</p>
<p class="calibre1">ağzı var dili yok bir adamcık</p>
<p class="calibre1">polisin söylediğine</p>
<p class="calibre1">gazetelerin de yazdığına göre:</p>
<p class="calibre1">pantolonunun beli düşmesin diye</p>
<p class="calibre1">bağladığı sicimle</p>
<p class="calibre1">asmıştı kendini emniyette</p>
<p class="calibre1">yattığı somyayı</p>
<p class="calibre1">duvarına dayamış</p>
<p class="calibre1">koğuşun</p>
<p class="calibre1">dikine ve eğrisine</p>
<p class="calibre1">sonra somya demirinin kalın yerine</p>
<p class="calibre1">bağlamış</p>
<p class="calibre1">sicimin bir ucunu</p>
<p class="calibre1">öteki ucunu geçirmiş</p>
<p class="calibre1">âdemelmasının dibine</p>
<p class="calibre1">olacak şey mi</p>
<p class="calibre1">gerçi</p>
<p class="calibre1">boyu çok kısaydı değmemiş olabilir bacakları yere</p>
<p class="calibre1"><span class="calibre2">ey ölüm, hani senin zehirin?</span></p>
<p class="calibre1">ne olursa olsun</p>
<p class="calibre1">tüm komşular haykırdı yok olası gorgo faşist gorgo rejim faşist</p>
<p class="calibre1">çember olup sokaklarda</p>
<p class="calibre1">döndük</p>
<p class="calibre1">bazı amcalar</p>
<p class="calibre1">ispirto içtiler</p>
<p class="calibre1">sabaha kadar</p>
<p class="calibre1">yerim ulan ben o gorgo’yu</p>
<p class="calibre1">çıkmasın önüme diye</p>
<p class="calibre1">yeri göğü inletti</p>
<p class="calibre1">saliha teyze’nin</p>
<p class="calibre1">evden çıkamayan</p>
<p class="calibre1">veremli oğlu ali</p>
<p class="calibre1">o alevi’ydi</p>
<p class="calibre1">çok iyi insanlardı</p>
<p class="calibre1">sakin</p>
<p class="calibre1">dupduru</p>
<p class="calibre1">tertemiz</p>
<p class="calibre1">ama</p>
<p class="calibre1">meryem teyze ferit amca’dan olma kızı saçaklı mefküre’yle birlikte çok tuhaf beddualar etti yedi kat yerin dibine gire gözlerini sağ iken çıyanlar yiye cesedini çiğneyelim sakız diye yaşarken</p>
<p class="calibre1">farelere ziyafet olsun s.kin</p>
<p class="calibre1">isteriz</p>
<p class="calibre1">isteriz</p>
<p class="calibre1">ferit amca’yı isteriz fe-rit am-ca fe-rit am-ca isteriz isteriz</p>
<p class="calibre1">katil gorgo’yu isteriz diye sessiz naralar attılar kendi içlerine</p>
<p class="calibre1">başka bir genç grup da dolaştı mahalleyi gece yarısı “kahrolsun gorgo”</p>
<p class="calibre1">“gorgo’ya ölüm” pankartlarıyla</p>
<p class="calibre1">aydınlıkta sokağa dökülemeseler de</p>
<p class="calibre1">gece vardiya tutuyorlardı</p>
<p class="calibre1">duvar diplerinde</p>
<p class="calibre1">sabaha doğru</p>
<p class="calibre1">alacakaranlıkta</p>
<p class="calibre1">yerlere bırakılmış</p>
<p class="calibre1">ağaçlara</p>
<p class="calibre1">kapılara asılmış</p>
<p class="calibre1">pankartları okuyordu</p>
<p class="calibre1">halk</p>
<p class="calibre1">ve bir gün nedense</p>
<p class="calibre1">birkaç kişi yürümeye başladı nereye yürüdüğünü bilemeden çocuklar da takıldı bilmeden peşimıze aslında azdık</p>
<p class="calibre1">ama yollarda bize katılan oldu</p>
<p class="calibre1">ayasofya’nın yakınlarına toplandık</p>
<p class="calibre1">orada çağırdıkça</p>
<p class="calibre1">katil gorgo</p>
<p class="calibre1">gorgo’ya ölüm</p>
<p class="calibre1">bağirdıkça</p>
<p class="calibre1">çoğaldık</p>
<p class="calibre1">kendiliğinden müthiş bir miting oldu maviyle yeşil karışımı bir sis örttü üstümüzü korudu polislerden kaçarken</p>
<p class="calibre1">kimimiz müzenin içine kimimiz ayairini’ye ayasofya’yı böylece gördüm ben ilk kez birinci tepenin üstünde parıldayan bu kilise</p>
<p class="calibre1">iustinianos tarafından son görkemli haline kavuşmuş durumundadır yapımına 532’de başlanmış sütunların 32’si mısır granitindendir</p>
<p class="calibre1">eğriboz adası’ndan açık yeşil çimen rengi</p><div class="calibre3"><div class="calibre3"><img src="main-4.png" alt="" class="calibre9"/></div></div>
<p class="calibre1">cezayir’den safran rengi siga’dan damarlıpembe kürdistan’dan beyaz-kırmızı mermerler taşındı</p>
<p class="calibre1">efes’teki diana tapınağı’ndaki kırmızı porfir sütundan da sekiz adedi</p>
<p class="calibre1">bu yapıda kullanılmıştı</p>
<p class="calibre1">kırk pencereden ışık alır</p>
<p class="calibre1">yapımı da kırk yıl sürmüştür</p>
<p class="calibre1">dünyada eşi yoktur</p>
<p class="calibre1">eskiyle övünmenin</p>
<p class="calibre1">yok anlamı</p>
<p class="calibre1">yapanlar da</p>
<p class="calibre1">müslüman değil zaten</p>
<p class="calibre1">gerçi padişah efendilerimiz</p>
<p class="calibre1">kubbesi ondan geniş</p>
<p class="calibre1">camiler emretse de</p>
<p class="calibre1">bir türlü o genişliği tutturamamış</p>
<p class="calibre1">bizimkiler</p>
<p class="calibre1">kiminin ellerini kesmiş boğdurmuş kimini gözlerini oydurmuş nasıl bana ondan daha büyük bir kubbe yapamadınız diye</p>
<p class="calibre1"><span class="calibre2">ey mezar, nerde senin zaferin? ey ölüm, hani senin zehirin?</span></p>
<p class="calibre1">böyle bir yere türk polisinden kaçarak sığınan</p>
<p class="calibre1">müslümanlar olarak gorgo’yu</p>
<p class="calibre1">başımıza dert eden cumhuriyet’e de sövenler olunca kilisenin içinde dövüştük olmaz olaydın</p>
<p class="calibre1">keşke imparatorluk olarak kalaydın osmanlı’yı deviren haindir öfkesiyle</p>
<p class="calibre1">birbirimizle yumruklaştık</p>
<p class="calibre1">ardından polis gitti dediler</p>
<p class="calibre1">dışarı fırladık</p>
<p class="calibre1">sokakta</p>
<p class="calibre1">çocuklar</p>
<p class="calibre1">faşistlere ölüm</p>
<p class="calibre1">kahrolsun gorgo</p>
<p class="calibre1">osmanlı’yı isteriz</p>
<p class="calibre1">amerikan casusu gorgo</p>
<p class="calibre1">gorgo’ya ölüm nidalarıyla</p>
<p class="calibre1">çekiyorlardı şut</p>
<p class="calibre1">birbirlerine</p>
<p class="calibre1">futbol oynarken</p>
<p class="calibre1">caddede</p>
<p class="calibre1">kızlar ise</p>
<p class="calibre1">ela mena dosi</p>
<p class="calibre1">dosi saklambosi</p>
<p class="calibre1">olarak seksek’te fekat</p>
<p class="calibre1">hepimiz</p>
<p class="calibre1">umutsuzluktan mı</p>
<p class="calibre1">öfkeden mi</p>
<p class="calibre1">yoksulluktan mı</p>
<p class="calibre1">hiçbir vakit olmadığımız kadar</p>
<p class="calibre1">birbirimizi sever olmuştuk</p>
<p class="calibre1">imparatorluktan kalma</p>
<p class="calibre1">bu soylu mahalledeki</p>
<p class="calibre1">aristokratlar</p>
<p class="calibre1">sanarak kendimizi</p>
<p class="calibre1">ki tam o sırada gorgo’ya ölüm diye</p>
<p class="calibre1">bağıranları da</p>
<p class="calibre1">susanları da topladı polis</p>
<p class="calibre1">bir daha haber alınamadı onlardan</p>
<p class="calibre1">öldürüldüler diye bildik</p>
<p class="calibre1">bu hacı murat’ın evinin de salınımı hiç durmaz rüzgârda</p>
<p class="calibre1">ha düştü ha düşecek ön bahçeye ev</p>
<p class="calibre1">merdivenden inerken</p>
<p class="calibre1">kış gelince</p>
<p class="calibre1">basamak aralarında</p>
<p class="calibre1">buzlu öksürükler</p>
<p class="calibre1">kırık camlar</p>
<p class="calibre1">pervazlar çürümüş</p>
<p class="calibre1">duvarlar</p>
<p class="calibre1">kirden yosun bağlamış</p>
<p class="calibre1">bitek</p>
<p class="calibre1">sarnıç-</p>
<p class="calibre1">bizans’tan kalma</p>
<p class="calibre1">sapasağlam</p>
<p class="calibre1">taşlıkta</p>
<p class="calibre1">sarnıcın kıyısına topuğu yapışmış kırmızı iskarpinlerinin annemm</p>
<p class="calibre1">farandola çıkacak sanki</p>
<p class="calibre1">gülüyor eve</p>
<p class="calibre1">üreterek yeni egolarını</p>
<p class="calibre1">ölü suyundan bizans’ın</p>
<p class="calibre1">kahkalar atarak</p>
<p class="calibre1">çocukluğumun</p>
<p class="calibre1">aslında bütün bu güzellikler</p>
<p class="calibre1">efendi köle diyalektiğini hegel’in</p>
<p class="calibre1">ve sendromunu stockholm’ün</p>
<p class="calibre1">bilmediğim o günlerde</p>
<p class="calibre1">ne güzel insanlarla doluydu mahallemiz muhtaçtı herkes herkese sıze</p>
<p class="calibre1">tuhaf bir erkeği</p>
<p class="calibre1">anlatacaktım</p>
<p class="calibre1">bir türlü giremez oldum</p>
<p class="calibre1">konuya ama</p>
<p class="calibre1">başlıyorum şimdi</p>
<p class="calibre1">günü geldiğinde “hadi bakalım,</p>
<p class="calibre1">madem sevmişin birbirini sen de uç git yuvana bilmek ister kız kısmısı kendi evini he!.” demişti ya annem,</p>
<p class="calibre1">dayı ise ölmemiş gibi buzda kayıp sancaktar yokuşunda patlatarak kafasını</p>
<p class="calibre1">“akıllısındır sen} güçlüdür yaşam dürtülerin egon korur seni yallah!..” ve gitme kararımla eve yerleşen sevinçli havada karşı karşıya kalkıp başlamıştılar birbirlerinin etrafında zıt döne döne farandola dansına “istersen al götür keltoş’u, olsun senin?” dedi dayı “istemem orası apartman katı ne yapsın keltoş orada?” dedimdi işte şimdi,</p>
<p class="calibre1">bu orgcu sevgilim kurşit, karun, bumin-i bünyamin’le</p>
<p class="calibre1">evliliğimizin birinci yılını kutlamak üzere</p>
<p class="calibre1">el eleyiz</p>
<p class="calibre1">kararım kati</p>
<p class="calibre1">eşimin adı bünyamin</p>
<p class="calibre1">çok katmanlı bir addır bünyamin</p>
<p class="calibre1">bilirsiniz</p>
<p class="calibre1">hava raporlarını da bildirir bize</p>
<p class="calibre1">constantinople’ın</p>
<p class="calibre1">sular denizler</p>
<p class="calibre1">güneş kar tipi</p>
<p class="calibre1">şiddetli lodos poyraz</p>
<p class="calibre1">en çok da mor lodos</p>
<p class="calibre1">mor değil</p>
<p class="calibre1">mosmordur lodosu ıstanbul tükenmez ki bence en güzeli süleymaniye camii olan hadi gene onun dalmayayım görkemine bilirsiniz hepiniz babasından kalan orgla sanat tarihi okumuş ıstanbul üniversitesi’nde mazhar şevket hoca’dan terk benimle birlikte eşim üniversitenin üniversite hocaların hoca olduğu o günlerde ah bu okullar ilkokul orta ve lise</p>
<p class="calibre1">ilkokula ayten’le</p>
<p class="calibre1">çantalar elimizde uzun ip belimizde giderdik sabahları el ele</p>
<p class="calibre1">annem gorgo’ya dikkat edin</p>
<p class="calibre1">her yerde olabilir derdi</p>
<p class="calibre1">beşiktaş kız ortaokulu’na gönderirken bizi</p>
<p class="calibre1">ayten’le beni yani</p>
<p class="calibre1">ayten saliha teyze’nin kızı</p>
<p class="calibre1">bana dedi ki</p>
<p class="calibre1">“bizimkiler</p>
<p class="calibre1">büyüyünce seni isteyeceklermiş abime” gözümün önüne şakir’in salyası akan hep açık ağzı geldi ben istemem dedim “ama neden avukat olacak” dedi olsun dedim</p>
<p class="calibre1">beşiktaş’ta sinanpaşa camii’nin musalla taşında her gün</p>
<p class="calibre1">bir yeşil tabut beklerdi neler çektim o yeşilden düşlerimin zeminini ölüm yeşillendirir hâlâ geceleri o vakit</p>
<p class="calibre1">yatağımdan kalkar sığınırdım ablamın sıcağına</p>
<p class="calibre1">ben</p>
<p class="calibre1">ortaokuldayken</p>
<p class="calibre1">gorgo’yu öldürmüşlerdi</p>
<p class="calibre1">katili de</p>
<p class="calibre1">yakalanmamıştı</p>
<p class="calibre1">bir oh çekmiştik derinden</p>
<p class="calibre1">meryem teyze göbek atmıştı</p>
<p class="calibre1">fıldır dıldır döndürmüştü göbeğini</p>
<p class="calibre1">göbek çok kabarıktı</p>
<p class="calibre1">o açlıkta öyle göbek görülmemişti</p>
<p class="calibre1">lisedeyken yeni bir gorgo geldi</p>
<p class="calibre1">o kendi eceliyle öldü</p>
<p class="calibre1">gerçi zehirlendiği dedikodusuyla</p>
<p class="calibre1">çalkalandı ortalık</p>
<p class="calibre1">olsun</p>
<p class="calibre1">ona da sevindik üniversitedeydik başka bir gorgo başa geçti onu idam ettiler üzülmüş gibi yaptık anma töreninde ağladık güya bütün kızlar birbirimizi dürte dürte gorgo’ları hiç sevmezdik</p>
<p class="calibre1">başımızdaki yeni gorgo korkunç sezince sevilmediğini intikam alıyor çok kindar sezince dedim ama</p>
<p class="calibre1">kendi sezdiği bi şey yok</p>
<p class="calibre1">“unsur”ları var</p>
<p class="calibre1">“unsur”ları ile</p>
<p class="calibre1">karıkocaların</p>
<p class="calibre1">yatağını bile</p>
<p class="calibre1">dinliyor</p>
<p class="calibre1">üstelik</p>
<p class="calibre1">allah’ın içine gizlenerek konuşuyor o yüzden</p>
<p class="calibre1">bu yeni gorgo zamanında kimse kimseyle doya doya sevişemiyor konuşamıyor örüşemiyor</p>
<p class="calibre1">memleket gorgo felaketiyle</p>
<p class="calibre1">altüst olurken</p>
<p class="calibre1">biz</p>
<p class="calibre1">orgcu sevgilimle birlikteyiz</p>
<p class="calibre1">ben hâlâ anlamamış durumdayım tuhaf insanlar olduğunu bu dünyada</p>
<p class="calibre1">biliyorsunuz asıl anlatmak istediğim tuhaf bir erkekti ama bu tuhaf erkeği ancak böyle anlatabileceğim size</p>
<p class="calibre1">bugün</p>
<p class="calibre1">benim için bir parti veriyor bümin-i mümin</p>
<p class="calibre1">ida dağı peçekuş manastırı’nda</p>
<p class="calibre1">sürpriz bir kutlama partisi bu sevgili eşim</p>
<p class="calibre1">yanından ayıramadığı orguyla</p>
<p class="calibre1">365 gün sonra birlikteliğimizin</p>
<p class="calibre1">birliktelik dedim ama</p>
<p class="calibre1">birlikte sayılır mıydık</p>
<p class="calibre1">tam bilemeyeceğim</p>
<p class="calibre1">ucu sivri kahverengi ayakkabılı</p>
<p class="calibre1">bir ağaç benim eşim</p>
<p class="calibre1">evin içinde hep dikilen</p>
<p class="calibre1">yatak mı</p>
<p class="calibre1">genç evliler pek</p>
<p class="calibre1">merak edilir bilirim</p>
<p class="calibre1">hele köylerde</p>
<p class="calibre1">gelinin kanlı çarşafı bayrağıdır</p>
<p class="calibre1">zifaf sabahı</p>
<p class="calibre1">damadın otomobilinin</p>
<p class="calibre1">penceresinde bir kanlı bayrak</p>
<p class="calibre1">hayasız gelenek</p>
<p class="calibre1">çünkü herkes merakta</p>
<p class="calibre1">bakire mi çıktı</p>
<p class="calibre1">merak etmeyenleri</p>
<p class="calibre1">tenzih ve terfi ederim</p>
<p class="calibre1">durumumuz bu yükselmekte ve alçalmakta olan o başıboş sandalız alçaldığında batıyoruz boğulmadan yükseldiğinde çöküş başlıyor</p>
<p class="calibre1">parti dedim ama</p>
<p class="calibre1">buraya</p>
<p class="calibre1">manastıra</p>
<p class="calibre1">gelince hemen anladım ki baş başayız gene bünyamin’le öteki bünyamin</p>
<p class="calibre1">m.s. 8. yüzyıldan bu yana yaşamaktadır</p>
<p class="calibre1">tarsus’ta doğar</p>
<p class="calibre1">roma vatandaşıdır</p>
<p class="calibre1">iki adı vardır onun</p>
<p class="calibre1">biri musevi adı saul ki</p>
<p class="calibre1">bünyamin kavminden gelmedir</p>
<p class="calibre1">öteki ise roma adı olan paulus’tur 68 yılında</p>
<p class="calibre1">başı kör testereyle kesilerek roma’da</p>
<p class="calibre1">görüyorsunuz sadece müslüman kardeşlerimiz baş kesmemiş bu dünyada sivri diller hep kesilmiş ötekilerce</p>
<p class="calibre1">bünyamin</p>
<p class="calibre1">ana babasının fotoğrafı önünde</p>
<p class="calibre1">uzun süre kaldı</p>
<p class="calibre1">içinden</p>
<p class="calibre1">ahhh melek anacığım benim diye geçirdi</p>
<p class="calibre1">erkenden gittin beni yapayalnız bıraktın</p>
<p class="calibre1">şu halime bakın</p>
<p class="calibre1">bir zalim kadının eline</p>
<p class="calibre1">düştüm</p>
<p class="calibre1">sevmiyor beni hiç</p>
<p class="calibre1">senin o pamuk ellerin</p>
<p class="calibre1">başımı okşarken</p>
<p class="calibre1">dediğinde fotoğraftan</p>
<p class="calibre1">bir yankı yükseldi</p>
<p class="calibre1">kadının bulaşık yıkamaktan</p>
<p class="calibre1">elleri haşır huşur sesler çıkararak</p>
<p class="calibre1">buharlaşıp eriyordu gözümün önünde</p>
<p class="calibre1">gene de</p>
<p class="calibre1">sevgilim üzülme</p>
<p class="calibre1">anneciğin çok tatlı bir kadınmış</p>
<p class="calibre1">ama bak şimdi ben de seni seviyorum</p>
<p class="calibre1">anneciğin gibi olmasa da</p>
<p class="calibre1">çünkü o aristokrat bir aileden geliyordu</p>
<p class="calibre1">değil mi</p>
<p class="calibre1">bense alt kültürden tutamam yerini onun hangi ecdattan demiştin evliya çelebi merhum ha ne soylu bir soy ya babam dedi o da mı soylu</p>
<p class="calibre1">soylu</p>
<p class="calibre1">büyük dedemin varmış ordusu askerleri elbette binlerce terracotta askerler değil mi her birinin yüzü de başkaydı değil mi canikom başkaydı ya</p>
<p class="calibre1">tanrım ne kalabalıkmış yaşamı ben de severim kalabalıkları ama</p>
<p class="calibre1">kimsesiz bir parti olacak bizimki dedim dağ başını duman almış bu yerde çifte kumrular gibi olsun</p>
<p class="calibre1">baş başayız ya seninle sevgilim benim</p>
<p class="calibre1">tuhaf bir adam</p>
<p class="calibre1">evlendim evleneli</p>
<p class="calibre1">ne bir arkadaşıyla tanışmışım</p>
<p class="calibre1">ne bir hısmıyla bu bünyamin’in</p>
<p class="calibre1">yalnızlıktan ve ilgisizlikten</p>
<p class="calibre1">bitap</p>
<p class="calibre1">yoksun bir genç kadın</p>
<p class="calibre1">allah düşürmüştü onu önüme</p>
<p class="calibre1">bana zulüm olsun diye sanki</p>
<p class="calibre1">gene söylüyorum</p>
<p class="calibre1">her şeye kadir olan allah</p>
<p class="calibre1">çok gaddar davranmıştır bana</p>
<p class="calibre1">sanki gorgo’nun ta kendisi</p>
<p class="calibre1">henüz ben 19 yaşımda</p>
<p class="calibre1">birkaç ay geçmişti ki üzerinden</p>
<p class="calibre1">kutsal evlilik müessesemizin</p>
<p class="calibre1">müstemleke halkı bakışı üredi gözlerime</p>
<p class="calibre1">inanamayarak bakıyordum</p>
<p class="calibre1">kendim kendime</p>
<p class="calibre1">ve sevgili eşime</p>
<p class="calibre1">ve her sabah kalkar kalkmaz</p>
<p class="calibre1">burunları sipsivri</p>
<p class="calibre1">kahverengi ayakkabılarını</p>
<p class="calibre1">giymeden yaşayamayan</p>
<p class="calibre1">bünyamin’e</p>
<p class="calibre1">evet</p>
<p class="calibre1">aynanın önünden geçerken gizlice</p>
<p class="calibre1">bakıyordum kendime ya günün biri tanıyamazsam</p>
<p class="calibre1">kendimi</p>
<p class="calibre1">dedim ya</p>
<p class="calibre1">gorgo’nun</p>
<p class="calibre1">kulağı her yerde</p>
<p class="calibre1">şikâyet yok</p>
<p class="calibre1">herkes mutlu olacak</p>
<p class="calibre1">herkes bulduğuyla yetinecek</p>
<p class="calibre1">beş parmak bir mi</p>
<p class="calibre1">oysa çoktan</p>
<p class="calibre1">sokak aralarına serpili evlerin</p>
<p class="calibre1">pencerelerindeki</p>
<p class="calibre1">sardunya saksılarından</p>
<p class="calibre1">kapı eşiklerinden</p>
<p class="calibre1">dolaşık mahallelerin</p>
<p class="calibre1">toprak altlarından</p>
<p class="calibre1">ortalıktan el ayak çekildiğinde</p>
<p class="calibre1">bütün ıstanbul’da</p>
<p class="calibre1">gökyüzü</p>
<p class="calibre1">bir kısık ses</p>
<p class="calibre1">insanlığın iç sesi</p>
<p class="calibre1">gorgo’ya ölüm</p>
<p class="calibre1">gorgo’nun</p>
<p class="calibre1">hepimizi</p>
<p class="calibre1">taksim 1 mayıs alanı’na topladığı</p>
<p class="calibre1">o muhteşem günü de unutmamalı</p>
<p class="calibre1">anıtın çevresine sığışarnayanları</p>
<p class="calibre1">taksim gezisine kovalattı</p>
<p class="calibre1">ve unsurlarıyla</p>
<p class="calibre1">bir hamlede kuşattı çevreyi</p>
<p class="calibre1">biz ne olduğumuzdan</p>
<p class="calibre1">korkup bağırıp</p>
<p class="calibre1">çığırınca</p>
<p class="calibre1">coplar zehirli gazlar ardından basınçlı sular işledi maksemin ordan su ki bir damlası bile azizdir biz laikler için</p>
<p class="calibre1">çocukları alıp havada döndürüp</p>
<p class="calibre1">yere çalmaya başladı</p>
<p class="calibre1">o azız su</p>
<p class="calibre1">korkmuş</p>
<p class="calibre1">buyruğa uymuş</p>
<p class="calibre1">hazır ola geçmiştik ki</p>
<p class="calibre1">kendini göstermeden</p>
<p class="calibre1">taksim alanı’ndaki heykelin</p>
<p class="calibre1">yerine dikilen</p>
<p class="calibre1">avm kulesinin tepesinden</p>
<p class="calibre1">seslendi gorgo:</p>
<p class="calibre1">ölümümü bekleyenler</p>
<p class="calibre1">avucunu yalasın</p>
<p class="calibre1">ölmeyeceğim</p>
<p class="calibre1">yüzyıllar sürse de</p><div class="calibre3"><div class="calibre3"><img src="main-5.png" alt="" class="calibre10"/></div></div>
<p class="calibre1">sizi değiştirene kadar başınızdayım bu iğrenç toplumu istediğim biçimde yoğurup istediğim inanca getirene kadar ölmeyeceğim her biriniz tek tek benim biçtiğim kısbeyi giyene kadar yaşayacaksınız ölmeyeceğim</p>
<p class="calibre1">zeyyat</p>
<p class="calibre1"><span class="calibre2">insan küstah bir yokluktur</span> dedi</p>
<p class="calibre1">öte yandan</p>
<p class="calibre1">hava kararmaya başladığında kent hışırdadı</p>
<p class="calibre1">“özgürkalmışbeyinler örgütü”</p>
<p class="calibre1">son bilgileri</p>
<p class="calibre1">gizlice asıyordu</p>
<p class="calibre1">ağaçlara</p>
<p class="calibre1">duvarlara</p>
<p class="calibre1">kapılara</p>
<p class="calibre1">yerlere:</p>
<p class="calibre1">oğlan çocuk satışları</p>
<p class="calibre1">yüz kat arttı</p>
<p class="calibre1">çocuk gelin satışları</p>
<p class="calibre1">rekor yaptı</p>
<p class="calibre1">kadın katilliği</p>
<p class="calibre1">aldı başını gitti</p>
<p class="calibre1">karısını öldüresiye</p>
<p class="calibre1">dövenler</p>
<p class="calibre1">öldürenler</p>
<p class="calibre1">ve tüm katiller</p>
<p class="calibre1">zengin oldu</p>
<p class="calibre1">“özgürkalmışbeyinler”</p>
<p class="calibre1">teker teker kurşunlandı</p>
<p class="calibre1">sağda solda kalanlar ise</p>
<p class="calibre1">gorgo’nun yeni bir buyruğuyla</p>
<p class="calibre1">insanların içini dinleyen</p>
<p class="calibre1">“unsur”la kuşatıldılar</p>
<p class="calibre1">bu “unsur” denilen şey de aslında</p>
<p class="calibre1">hayalet gorgo’ydu</p>
<p class="calibre1">yuvarlak delik deşik yumuşak</p>
<p class="calibre1">sünger topa benzeyen ama</p>
<p class="calibre1">durmadan diş gıcırdatan leş gibi kokan her yere sığan bir şey her birimizin</p>
<p class="calibre1">bilinmez bir yerine sığdırıyordu</p>
<p class="calibre1">kendini</p>
<p class="calibre1">yastık kılıfına</p>
<p class="calibre1">uykuya</p>
<p class="calibre1">sutyenin dibine</p>
<p class="calibre1">saç arasına</p>
<p class="calibre1">kasıklara</p>
<p class="calibre1">koltuk altınızda</p>
<p class="calibre1">olduğu kadar</p>
<p class="calibre1">açık alanlara da</p>
<p class="calibre1">göze görünmeden</p>
<p class="calibre1">saklanabiliyordu</p>
<p class="calibre1">sokak</p>
<p class="calibre1">çatılar</p>
<p class="calibre1">köşe başları</p>
<p class="calibre1">yerlerin dibi</p>
<p class="calibre1">dip-bucak</p>
<p class="calibre1">kovuklar hep bu</p>
<p class="calibre1">“unsur”larla doluydu</p>
<p class="calibre1">bu “unsur”ların</p>
<p class="calibre1">varlığını</p>
<p class="calibre1">düşünmekten</p>
<p class="calibre1">onlara yakalanmama planlarıyla yaşamaktan yorgun düşmüş ama</p>
<p class="calibre1">teslim olmamıştık gorgo’ya</p>
<p class="calibre1">derken</p>
<p class="calibre1">gorgo’ya karşı çıkan “özgürkalmışbeyinler” adlı gizli örgütün kılıç artıkları ortaya çıkar oldu sağda solda bir görünüp bir yittiler halkı aydınlatmaya akılları başa toplamaya birlik olmaya çağırdılar herkesi</p>
<p class="calibre1">zeyyat</p>
<p class="calibre1"><span class="calibre2">yakınmak bir âcizliktir baskıya karşı as/olan eylemdir </span>demeye başladı</p>
<p class="calibre1">azıcık ayılır gibi olmuştuk ki</p>
<p class="calibre1">birden</p>
<p class="calibre1">gorgo</p>
<p class="calibre1">gizli ordusunu soktu devreye ellerinde tüfekler kelepçelerle geldiler arkadaşlarımızı yoldaşlarımızı, yakınlarımızı katledip çekip gittiler minicik yavrularımızı kapıp kendi kamplarına götürdüler oğlanları imam</p>
<p class="calibre1">kızları hafize yapacağız dediler öldüremediklerini bunlar terörist diyerek zindana attılar</p>
<p class="calibre1">bu söylediğim dört yıl önce oldu</p>
<p class="calibre1">hâlâ oradalar</p>
<p class="calibre1">kimi ölüm orucuna yattı</p>
<p class="calibre1">tabutluklarda</p>
<p class="calibre1">ayakta</p>
<p class="calibre1">ölenlerin gövdelerini akordeon olarak buldular kimi de intihar etti geri kalanlarsa delirdi ama gorgo nuh dedi peygamber demedi bunlar deli değil bana şantaj yapıyor dedi onları da</p>
<p class="calibre1">hayırsızada’ya gönderdi birkaç deli kaçmıştı ellerinden gülüşüp söyleşirlerdi sokaklarında konstantinopolis’in kalan sağlamlar da deli taklidi yaparak dolaşmaya başladılar böylece</p>
<p class="calibre1">tarihin en şanlı kentlerinden biri olan vizantion’un ikinci roma şarki roma</p>
<p class="calibre1">konstantinopolis roması</p>
<p class="calibre1">imparatorluk şehri</p>
<p class="calibre1">megali polis</p>
<p class="calibre1">kali polis</p>
<p class="calibre1">olarak da anılan</p>
<p class="calibre1">üç yanından deniz</p>
<p class="calibre1">bir yanından karaya bağlı olan</p>
<p class="calibre1">ülkemizin</p>
<p class="calibre1">görkemli</p>
<p class="calibre1">bizantium’unun</p>
<p class="calibre1">sokaklarında</p>
<p class="calibre1">kalan deliler de</p>
<p class="calibre1">oğlancı mafyasıyla</p>
<p class="calibre1">fuhuş çetesinin eline düştü</p>
<p class="calibre1">ekmek almaya gittiğinizde</p>
<p class="calibre1">bir karartı belirirdi kapının dibinde</p>
<p class="calibre1">karıncalara dönüşmüş</p>
<p class="calibre1">çocuklar</p>
<p class="calibre1">amca açım</p>
<p class="calibre1">teyze bir ekmek al bana bir mendil al benden teyze bir kalem al teyze</p>
<p class="calibre1">bir simit alayım</p>
<p class="calibre1">iki gündür ağzıma lokma girmedi</p>
<p class="calibre1">bi simit nolurabla</p>
<p class="calibre1">dışarıya çıkmak</p>
<p class="calibre1">tehlikeli olmuştu</p>
<p class="calibre1">ali’yi de aldı içeri gorgo</p>
<p class="calibre1">kimseyle konuşmazdı ali</p>
<p class="calibre1">içi kan ağlıyor ama susuyordu</p>
<p class="calibre1">“unsur”</p>
<p class="calibre1">ispiyonladı babaannem bunaklaşmıştı biraz git yavrum gezersin dedi ali’ye orası güzel yerdir şanslıymışın bak yoğurt yersin kaymaklı dedi meşhurdur</p>
<p class="calibre1">kaymaklı yoğurdu silivri’nin ah kaymak kaymak kaymak dedi</p>
<p class="calibre1">annem oğlumu vermem diye</p>
<p class="calibre1">kendini yere attı</p>
<p class="calibre1">ben annemi kaldırdım</p>
<p class="calibre1">nasıl geçineceğiz dedi annem</p>
<p class="calibre1">pandantifimi satarız</p>
<p class="calibre1">sen üzülme dedi</p>
<p class="calibre1">babaannem</p>
<p class="calibre1">ben de varım dedim</p>
<p class="calibre1">yarım ağızla</p>
<p class="calibre1">çalışmakta olduğum şirketten atılacağımı biliyordum oysa kurtarırız ali’yi sen merak etme bu düzen böyle gitmez iyiler kötüleri her zaman yenmiştir gene yenecektir göreceksiniz dedim anneme hemen ardından kapalıçarşı’da babaannemin kuyumcusu cemil bey’e</p>
<p class="calibre1">sudan ucuza sattım pandantifi</p>
<p class="calibre1">iyi kötü geçinmeye başladık ben işte tam o sıralarda aniden on yıl büyüdüm koskoca kadın oldum üstelik eşime âşık oldum oldum da ne oldu eşım</p>
<p class="calibre1">bu hercümerç içinde</p>
<p class="calibre1">ruhunu ablukaya almış olan tek felsefesiyle <span class="calibre2">mutluyuz mtademoiselle</span> diyordu durmaya <span class="calibre2">mutluluk odur ki biz bize yetmeliyiz </span>bütün gün yol boyunca</p>
<p class="calibre1">çanakkale’ye doğru ilerlerken otobüsümüz</p>
<p class="calibre1">esirgemedi vaazlarını</p>
<p class="calibre1">“yalnızlık</p>
<p class="calibre1">koparılamaz biçimde düğümlermiş</p>
<p class="calibre1">aşk bağımızı”</p>
<p class="calibre1">vız gelirmiş bize gorgo’lar</p>
<p class="calibre1">zaten gorgo kansermiş</p>
<p class="calibre1">birkaç yıllık ömrü kalmış</p>
<p class="calibre1">o gidince</p>
<p class="calibre1">düğün dernek</p>
<p class="calibre1">maytap şenlik</p>
<p class="calibre1">havai fişeklerle donatacağız</p>
<p class="calibre1">ıstanbul’u</p>
<p class="calibre1">göreceksin</p>
<p class="calibre1">nakaratına inanarak</p>
<p class="calibre1">keyfi tuhaf tuhaf</p>
<p class="calibre1">yerine geldi</p>
<p class="calibre1">ama sol dudak kıyısı</p>
<p class="calibre1">burnuna doğru seyirir oldu</p>
<p class="calibre1">gorgo dedikçe</p>
<p class="calibre1">akşam içinde yatacağımız odayı gezdirirken bana</p>
<p class="calibre1">gene o sürprizle karşılaştım</p>
<p class="calibre1">“mutluluk odur ki biz bize yetmeliyiz” yazılı</p>
<p class="calibre1">sivilce akıntılarıyla dolu bir karton</p>
<p class="calibre1">astırmıştı başucumuza</p>
<p class="calibre1">sonra dönüp bana sarıldı kahkalar içinde</p>
<p class="calibre1"><span class="calibre2">nasıl ama, nasıl ama mtademoiselle</span> diye...</p>
<p class="calibre1">sakın sevgili okurlarım bütün bu saçma hayatı kendimi acındırmak için anlattığımı sanmayın acımam ben kendime sadece</p>
<p class="calibre1">yakınlaştırmayı isterim</p>
<p class="calibre1">varlığımı sizinkine</p>
<p class="calibre1">canciğer olmayı</p>
<p class="calibre1">nedenini bilemem</p>
<p class="calibre1">isterim işte tuhaf bir erkek nasıldır</p>
<p class="calibre1">bilin isterim</p>
<p class="calibre1"><span class="calibre2">mutsuz bilincin kendisi özbilincin bir başkasına bakmasıdır unutma </span>dedi zeyyat</p>
<p class="calibre1">şu da var</p>
<p class="calibre1">bütün acılara karşın hayat</p>
<p class="calibre1">içimize bir nota bırakır ya</p>
<p class="calibre1">en bitik günümüzde</p>
<p class="calibre1">direnme notasını</p>
<p class="calibre1">bir zarfa mı koyar</p>
<p class="calibre1">bir deniz çırpıntısıyla mı</p>
<p class="calibre1">savurur</p>
<p class="calibre1">yüzümüze</p>
<p class="calibre1">neşe üşüşür hayatımıza</p>
<p class="calibre1">birden</p>
<p class="calibre1">güç aşılar</p>
<p class="calibre1">iyi güçtür</p>
<p class="calibre1">baş eğdirmeyen</p>
<p class="calibre1">umut</p>
<p class="calibre1">altın kafesinden çıkıverir</p>
<p class="calibre1">dolaşır tepemizde</p>
<p class="calibre1">bize bu direncin tanrı tarafından sunulduğuna günün birinde karşımıza çıktığında gorgo’yu bile alt edeceğimize inanmışızdır bilmeden</p>
<p class="calibre1">ve gizlice gizlice çünkü tanrı</p>
<p class="calibre1">inanç tanımaz bilirsiniz akılsa</p>
<p class="calibre1">küstahtır yeterince</p>
<p class="calibre1">yenmeye yeminlidir gorgo’yu</p>
<p class="calibre1">ah ah insan aklı</p>
<p class="calibre1">ne güzeldir allahım!</p>
<p class="calibre1">hem küstah hem zavallıdır</p>
<p class="calibre1">bakın ki oyununa yaradanın</p>
<p class="calibre1">sivri burnu havaya kalkık</p>
<p class="calibre1">o koskoca kahverengi</p>
<p class="calibre1">ayakkabılar giyen şu</p>
<p class="calibre1">dayanılmaz yakışıklıyı</p>
<p class="calibre1">çıkararak karşıma</p>
<p class="calibre1">unutturarak gorgo’yu</p>
<p class="calibre1">bu tanrı kendisine sığınmamı istiyor</p>
<p class="calibre1">diye düşünsem de</p>
<p class="calibre1">korkmayın sığınmam</p>
<p class="calibre1">ona</p>
<p class="calibre1">çünkü</p>
<p class="calibre1">“korkmuş bilinç efendisine sığınır” felsefesini</p>
<p class="calibre1">tanrı değil</p>
<p class="calibre1">insan aklı bilir</p>
<p class="calibre1">her zaman asi olan</p>
<p class="calibre1">akıl güneşin bulutları sıyırarak</p>
<p class="calibre1">dünyamı aydınlatmasını bekliyorum</p>
<p class="calibre1">camın arkasında</p>
<p class="calibre1">karşı dağlar kapkara</p>
<p class="calibre1">karanlık kuşlar</p>
<p class="calibre1">bir yerlere kona kalka</p>
<p class="calibre1">ışıtıyor karanlığı</p>
<p class="calibre1">ardından toplaşıp</p>
<p class="calibre1">yumak olup</p>
<p class="calibre1">uzaklaşıyorlar</p>
<p class="calibre1">bilmediğimiz o yere</p>
<p class="calibre1">dünyanın benimle</p>
<p class="calibre1">birlikte aydınlığı beklemesi de</p>
<p class="calibre1">çok anlamlı geliyor bu sabah</p>
<p class="calibre1">bunca kaostan sonra</p>
<p class="calibre1">insanları mutlu etmek için</p>
<p class="calibre1">gönderildiğimi sanıyorum dünyaya</p>
<p class="calibre1">sanmıyor manıyorum</p>
<p class="calibre1">sevgililerimden biri</p>
<p class="calibre1">yüzünde erişemediğim</p>
<p class="calibre1">bir ışık var demişti</p>
<p class="calibre1">inanmıştım</p>
<p class="calibre1">kim</p>
<p class="calibre1">zeyyat</p>
<p class="calibre1">oysa</p>
<p class="calibre1">öncekiler</p>
<p class="calibre1">sen çatlaksın deyip çekip gittiler hiç inanmadım onlara öyleyse neden yüzümde o ışık var aynaya koşardım kaçardı beni görünce ışık olsun</p>
<p class="calibre1">güçlüyüm ben</p>
<p class="calibre1">yüzümün yarısı ötekine uymasa da</p>
<p class="calibre1">bir memem berikinden büyük olsa da</p>
<p class="calibre1">bir ayağım diğerinden kısa doğmuşsam-da</p>
<p class="calibre1">bir omzum ötekinden alçak</p>
<p class="calibre1">gözümün biri mavi biri sarımsı olsa da</p>
<p class="calibre1">yeterim kendime kendim</p>
<p class="calibre1">ve ezberimdedir yaşam</p>
<p class="calibre1">küçüklerimi korumak</p>
<p class="calibre1">büyüklerimi saymak</p>
<p class="calibre1">bir de şu gorgo geberse</p>
<p class="calibre1">evet</p>
<p class="calibre1">toplum</p>
<p class="calibre1">layık olduğunu geçirir başa diyorlar</p>
<p class="calibre1">ama biz de varız bizim layığımız nerede bir de şu var bırak vursun dibe tiranlı köleli dünya ne çırpınıp durursun diyorlar koyver sen de</p>
<p class="calibre1">güle oynaya katıl seni bekleyen</p>
<p class="calibre1">gorgo’lu hayata hayat ey hayat</p>
<p class="calibre1">iyi ki sana rastladım bir azizeyim herhalde he he heeey bir azizesin alıkoyamıyorsun ruhunu</p>
<p class="calibre1">en yükseklerde erişilemez olan o şeyi yaratmaya ruhunu aradıkça yabancı bir başka ruhun seni</p>
<p class="calibre1">bir yerlere bilmediğin</p>
<p class="calibre1">yari karanlık bir yerlere sürüklediğini de</p>
<p class="calibre1">zeyyat</p>
<p class="calibre1"><span class="calibre2">insan hiçbir zaman kendisi değildir olmamıştır ve olamayacaktır </span>dedi</p>
<p class="calibre1">mutlu olmam gerekir</p>
<p class="calibre1">aslında</p>
<p class="calibre1">her şeyim var</p>
<p class="calibre1">nankör müyüm</p>
<p class="calibre1">yoksa ben</p>
<p class="calibre1">evet evet</p>
<p class="calibre1">nankör</p>
<p class="calibre1">düşünürüm</p>
<p class="calibre1">esin kaynağını</p>
<p class="calibre1">nankörlüğümün</p>
<p class="calibre1">iki bin yıldır</p>
<p class="calibre1">başıma</p>
<p class="calibre1">bir</p>
<p class="calibre1">efendi dikilsin ona yaranayım diye bekleşen halkımız var ya o yüzden</p>
<p class="calibre1">sevgili halkım benim doğdum doğalı neden hamdederler şükrederler beklerler</p>
<p class="calibre1">nasırlı çatlak parmakları</p>
<p class="calibre1">yorgun kararmış elleri</p>
<p class="calibre1">kirli kalın tırnakları</p>
<p class="calibre1">tabanları genişlemiş koca ayaklar</p>
<p class="calibre1">sırtlar kambur</p>
<p class="calibre1">dirsekler fırlamış</p>
<p class="calibre1">gömlekten</p>
<p class="calibre1">sıpsıvrı</p>
<p class="calibre1">bir deri bir kemik avuçlar açılmış göğe iki bin yıldır dilendiği sadaka i nmemı ş</p>
<p class="calibre1">gökyüzünden bir türlü kaç gorgo görmüş bu kubbenin altında kaç kuşak kurban vermiş gene de bezmemiş dilenmekten sevgili halkım benim</p>
<p class="calibre1">doğaya bak</p>
<p class="calibre1">ayın bir noktası parıldıyor bulutta dağlar uykuda bahçe kararmış</p>
<p class="calibre1">uzaktan konuşmaya benzer sesler geliyor</p>
<p class="calibre1">insan sesleri</p>
<p class="calibre1">insan sesleri</p>
<p class="calibre1">ne konuşuyorlar</p>
<p class="calibre1">anlaşılmıyor</p>
<p class="calibre1">kim bilir</p>
<p class="calibre1">ne konuşur insanlar</p>
<p class="calibre1">tuhaf bir erkeği anlatacaktım size</p>
<p class="calibre1">daldim gittim gene</p>
<p class="calibre1">tuhaf bir erkek eşimdi hakikati bulup</p>
<p class="calibre1">hakikatteki gerçekliği de bulup gorgo’yu öldürmek benimle mutlu bir hayat sürmekti nedeni</p>
<p class="calibre1">evlendikten birkaç ay sonra her şeyi unuttu</p>
<p class="calibre1">hakikatle gerçekliği, sahihle doğruyu,,, hakikatle yalanı,,, gorgo’yu öldürmeyi falan,,, sükûnete erdi kendi kendine,,, hiç dokunmadım ona,,, oh ne güzel,,, her şey yoluna giriyor derken,,, ani bir değişime uğradı,,, sabah oldu mu uçları yukarı kalkık o kahverengi deri papuçlar ayakta,,, koşarak bir tomar gazeteyle dönüyor,,, tümünün bilmecesini çözmeye çabalıyordu,,, bütün gün tüm zamanını gazete ya da dergi sayfasının üstüne kapanmış, konsantrasyonum bozuluyor diyerek bana konuşmayı, müziği, radyoyu, teybi yasak ederek geçiriyordu günlerini. ne leonard cohen’imi dinleyebiliyordum ne macar rapsodilerini, ne de beethoven’ımı,,, arada bir yerinden fırlayıp anasından kalan ve çok kıymetli olduğunu söylediği boyunları siyah kırmızı çizgili ve üzerinde sakallı bir adamın bir başka sakallıya sunduğu vazolara bir şey yapmış mıyım, diye denetimde bulunuyordu,,, vazolarda sakallılardan biri ötekine bir kâseyi özenle uzatmaktaydı,,, sanıyorum kâsede isa’nın kanı vardı,,, ama onu kaygılandıran o sakallılar gibi kâsenin içindeki kan değil,,, sadece kâsenin çatlayıp, kırılmak gibi bir uğursuzluğa uğrayıp uğramadığıydı,,, işte bu son oyalanmalardan sonra sıra bulmacalara gelirdi,,, artık iyice tuhaf olduğunu anlamıştım ama ne yapabilirim diye düşüncelerle boğuşuyordum,,, onu kurtarmak için ne yapabilirim</p>
<p class="calibre1">bünyarnin hurşit,,, buydu değil mi adı,,, bulmaca döneminde,,, bulmacaya geçmeden önce tramplenden denize atlayacak bir yüzücü gibi,,, portakal rengi şortunu giyiyor,,, sivri burunlu 43 numara pabuçlar ayağında,,, iri baldırlarını sıkıp sıkıp koyveriyor,,, sonunda olduğu yerde eşiniyor,,, gövde dimdik,,, derin soluklar alıp vererek ciğerlerini şişiriyor,,, kemiklerini çatırdatan hareketlere başlıyor,,, başını sanki saçlarının arasında gezinen bir sinsi böceği düşürmek ister gibi silkeleyip,,, “bilmece bildirmece dil üstünden kaydırmaca!” diye haykırıp oturuyordu masaya,,, o günlerinde yemek yemek, konuşmak, gülmek,,, sevişmek çıkıp gitmişti aklından,,, öyle ki ben ona,,, gorgo cumhuriyet bayramını yasaklamış diyorum,,, o gorgo da kim oluyor,,, boş versene sen diyordu...</p>
<p class="calibre1">şimdi sadece bulmaca soruları vardı,,, sıra bulmacayı çözmeye geldiğinde sorun başlıyor,,, doğru sözcüğü bir türlü anımsayamıyor,,, en kolay sorularda bile afallıyor,,, evin içine dikilmiş kahverengi ayakkabılı bir ağaç gibi orta yerde mıhlanıyor bir elini bana uzatıp parmak ucunda tuttuğu minicik bir topu gösteriyordu sürekli,,, yorulmadan,,, arada bir öteki elini ağzına götürerek sus işareti yapıyordu yorulmadan,,, o küçük top ne demeye geliyordu,,, o ayakta duruş ne dernekti bilemiyor susuyordum,,, sonunda onu seyretmekten bitkin düşmüş olan beni çağırıp sormaya başlıyordu soruları,,, bunu fark edince o daha bana yanaşmadan ben yatak odasına kaçıp elime başucu kitabımı alıyordum</p>
<p class="calibre1">bu anlattığım sıralarda kitlesel katliamlar yaşanıyordu türkiye’de</p>
<p class="calibre1">daha eskiden başlamıştı kötülük,,, önce kürtlere tut-turdulardı,,, aynı zamanda köy enstitülerini kapattılar, komünist yetiştiriyor diyerek,,, aslında da öyleydi ne zararı vardı ki komünistlerin,,, para istemezler,,, pul istemezler,,, eşitlik diye tutturmuşlar,,, yok illa da biz zengin siz fukara olacaksınız değil mi,,, kâfirler sizi işte bu yüzden seksen yıldır doğrultamadınız belinizi ...</p>
<p class="calibre1">türkiye’yi bi yana bırakalım bir de burada yaşayanlar,,, onlardan biri olan ben varım değil mi,,, başucu kitabımın kapağında, <span class="calibre2">ibni sina’nın “kanun” ve davud-u antâkinin “tezkere” adlı kitaplarından iktibas edilerek tercüme edilmiştir</span> yazılıydı. ciddi bilimsel bir kitap sayılırdı ve içinde deliliğe karşı ilaç formüllerini de içeriyordu. eşimin belki de bana olan aşkından yavaş yavaş delirmekte olduğu geldi aklıma,,, çare arıyordum derdine,,, bugüne kadar okuduğum hiçbir kitapta böyle bir sapıtık görmemiştim; ne freud’un bilinçaltı, ne young’un bilinçdışı, ne levinas’ın, ne zizek’in, ne ricceur’ün, ne adorno’nun kitaplarından yararlanacak durum var ortada,,, böyle hastalara önce libido üzerinden bakılırsa da ben bunda öyle bir şey de sezemiyordum</p>
<p class="calibre1">olsa olsa tarihöncesi cinsel hayattan bu yana biriken tüm çelişkilerin modern insana yığılması olabilirdi bu durum diyordum içimden,,, mıknatıs gibi çekmişti bütün divaneliklerini tarihin üstüne,,, bir gün kapının dibine oturup yavaş yavaş kendini erittiğini ve orada sadece saçsız yabancı bir erkek başı kaldığını gördüm,,, bünyamin bu kafa senin mi, gövdeni ne yaptın? dedim,,, o kafa da yok oldu.</p><div class="calibre3"><div class="calibre3"><img src="main-6.png" alt="" class="calibre11"/></div></div>
<p class="calibre1">eşımı</p>
<p class="calibre1">harun’u tanıdığımda tuhaf olduğunu elbette bilemezdim belki tuhaf da değildir size nasıl gelecek bilemem o yüzden anlatmalıyım size her şeyi</p>
<p class="calibre1">ben sevda - o bünyamin harun</p>
<p class="calibre1">doğrusu adını tam olarak bilemedim bir türlü</p>
<p class="calibre1">hangisiyle seslensem</p>
<p class="calibre1">efendim derdi</p>
<p class="calibre1">akıllıydı canım</p>
<p class="calibre1">geç de olsa anladım</p>
<p class="calibre1">beni delirtmeye çalışıyordu</p>
<p class="calibre1">başardı mı bilemem</p>
<p class="calibre1">şimdi burada</p>
<p class="calibre1">bu eski manastırın bahçesindeyiz kurşit’le</p>
<p class="calibre1">bana saadet içinde yüzdüğümüzü</p>
<p class="calibre1">kanıtlayacak aklınca</p>
<p class="calibre1">derme çatma bir kır lokantası</p>
<p class="calibre1">lokanta deyişim de</p>
<p class="calibre1">başka bir sözcük bulamadığımdan</p>
<p class="calibre1">bizden başka müşterisi olmayan</p>
<p class="calibre1">ağaçlarla dolu koca bir arsa</p>
<p class="calibre1">içinde bir baraka</p>
<p class="calibre1">hem sahibi hem garsonu olduğu anlaşılan bir garson</p>
<p class="calibre1">garsona adınız ne dedim “aşim” dedi</p>
<p class="calibre1">bir geceliğine bir oda ayırmış bize hurşit</p>
<p class="calibre1"><span class="calibre2">ne oteller gördük</span></p>
<p class="calibre1"><span class="calibre2">kim</span></p>
<p class="calibre1"><span class="calibre2">biz</span></p>
<p class="calibre1"><span class="calibre2">üzerine çiçekler serpiliydi</span></p>
<p class="calibre1"><span class="calibre2">açtığımızda</span></p>
<p class="calibre1"><span class="calibre2">yatak örtüsünü</span></p>
<p class="calibre1"><span class="calibre2">bembeyaz çarşafta</span></p>
<p class="calibre1"><span class="calibre2">kıpkırmızı</span></p>
<p class="calibre1"><span class="calibre2">gül yaprakları</span></p>
<p class="calibre1"><span class="calibre2">zeyyat ve ben</span></p>
<p class="calibre1">birkaç kirli çıplak tahta masa ve sandalye var bahçede</p>
<p class="calibre1">Üzerlerinde kurumuş pislikleri keyifli kuşların aşım,</p>
<p class="calibre1">kırçıllaşmaya başlamış sakallarını sıvazlayarak dedi “menüde var sadece tereyağında alabalık abası” dönüp bir adım atmıştı ki pantolonunun aldığı biçimden</p>
<p class="calibre1">kısacık bacaklarının çasçarpıklığına bakakalmışken gördü beni</p>
<p class="calibre1">kocaman uzayan kıpkırmızı dilini şaplatarak kırmızı şarap da abası diye koca kafasını sağa sola salladı</p>
<p class="calibre1"><span class="calibre2">kıçı tabureye sığmazdı</span></p>
<p class="calibre1"><span class="calibre2">şair o kadar yiyip içer mi derdi</span></p>
<p class="calibre1"><span class="calibre2">zeyyat</span></p>
<p class="calibre1"><span class="calibre2">kendi de içerdi</span></p>
<p class="calibre1"><span class="calibre2">yemezdi</span></p>
<p class="calibre1"><span class="calibre2">sığardı</span></p>
<p class="calibre1"><span class="calibre2">tabureye</span></p>
<p class="calibre1"><span class="calibre2">incecikti</span></p>
<p class="calibre1"><span class="calibre2">şuna bak</span></p>
<p class="calibre1"><span class="calibre2">şair olacak</span></p>
<p class="calibre1"><span class="calibre2">nasıl da tıkınıyor</span></p>
<p class="calibre1"><span class="calibre2">zeytinyağlı fasulyeyi</span></p>
<p class="calibre1"><span class="calibre2">demişti</span></p>
<p class="calibre1"><span class="calibre2">büyük bir kürt şairi için kendisi de kürt’tü ama kürt türk ayrım tanımazdı şaşırmıştım kendisi de</span></p>
<p class="calibre1"><span class="calibre2">zeytinyağlı fasulye severdi ne tuhaf insanlar tanıdım ben bilemezsiniz</span></p>
<p class="calibre1"><span class="calibre2">ama şimdi ötekileri bırakalım hurşit'i anlatıyorum sizlere</span></p>
<p class="calibre1">ne ki üzerimizi örten titrek kameriye birden</p>
<p class="calibre1">yemyeşil salkımlarıyla</p>
<p class="calibre1">yeşile doyamayan halkımızdan biri olarak</p>
<p class="calibre1">beni de büyüledi</p>
<p class="calibre1">gerçi kameriye ha devrildi ha devrilecek 1.86 boyundaki eşim başını eğerek geçiyor altından olsun gene de belli ki asırlık bir tavanın koruma-sındayız</p>
<p class="calibre1">çevrede oraklar, tekerlekler, ekinler küspeler, kurumuş çam gövdeleri çöp adacıklarında tavuklar eşinmekte başıboş keçiler buldukları her şeyi benim oturduğum sandalyenin bacağını bile kemirmekte garson aşim omzuna atılı pis bir peçeteyi “adilann! adi, başka çomak mi yok” diyerek kovalıyor</p>
<p class="calibre1">ama aldırmıyor hiç hayvanlar</p>
<p class="calibre1">alışmışlar peçetesine</p>
<p class="calibre1">aşim’in besbelli</p>
<p class="calibre1">halkımızın beyaz paçavralarla</p>
<p class="calibre1">mumyaladığı zeus sunağı</p>
<p class="calibre1">az ötemizde talihine küsük</p>
<p class="calibre1">beklemekte unutulacağı günü sabırsızlıkla</p>
<p class="calibre1">topal bir teyze</p>
<p class="calibre1">yeni bir paçavra sıkmakta kuru dalına bense o an</p>
<p class="calibre1"><span class="calibre2">bilincin her şeyini ortaya koyduğu ve</span></p>
<p class="calibre1"><span class="calibre2">yok edilmeyi göze aldığı yerdeyim</span></p>
<p class="calibre1"><span class="calibre2">nasıl bir yer orası bilemezsiniz</span></p>
<p class="calibre1"><span class="calibre2">anlatamam</span></p>
<p class="calibre1"><span class="calibre2">bazı insanlar</span></p>
<p class="calibre1"><span class="calibre2">hep o noktadadır</span></p>
<p class="calibre1"><span class="calibre2">örneğin orhan koçak</span></p>
<p class="calibre1"><span class="calibre2">hep o</span></p>
<p class="calibre1"><span class="calibre2">en yüce</span></p>
<p class="calibre1"><span class="calibre2">sandığımız noktada asılı kalmıştır gırtlağında halat bacaklar sallanmakta akıl başta yücelik</span></p>
<p class="calibre1"><span class="calibre2">uydurmasıdır insanın aslında neye göre bilinmez bir sanı</span></p>
<p class="calibre1"><span class="calibre2">ben de öyleyim canbazca</span></p>
<p class="calibre1"><span class="calibre2">ilerlerken telin üstünde</span></p>
<p class="calibre1"><span class="calibre2">ayağı kaymak</span></p>
<p class="calibre1"><span class="calibre2">tek elle</span></p>
<p class="calibre1"><span class="calibre2">asılı kalmak</span></p>
<p class="calibre1"><span class="calibre2">telde</span></p>
<p class="calibre1">şimdi düşünüyorum da</p>
<p class="calibre1">her akşam içen</p>
<p class="calibre1">ve şişeyi açarken mutlaka</p>
<p class="calibre1">“mademki içiyoruz sevda’mıza içelim mademoiselle!” tekerlemesiyle birlikte cılız kahkalar atan attıkça sevimsizleşen eşim</p>
<p class="calibre1">manyak-ı cinnet-i inhitatiye</p>
<p class="calibre1">denilen hastalıktan mustaripti sanırım</p>
<p class="calibre1">bi tek o da değil</p>
<p class="calibre1">ikame-i ya rab denilen</p>
<p class="calibre1">megalomani</p>
<p class="calibre1">ayrıca</p>
<p class="calibre1">vaka-i vesvese ile de maluldü bence</p>
<p class="calibre1">evlenir evlenmez düştü gözümden</p>
<p class="calibre1">amma iş işten geçmişti</p>
<p class="calibre1">yürütmeye çalıştım</p>
<p class="calibre1">tüm hıncımla</p>
<p class="calibre1">ailemizi</p>
<p class="calibre1">düşmana inat</p>
<p class="calibre1">zeyyat</p>
<p class="calibre1">kıs kıs</p>
<p class="calibre1">gülerdi halime</p>
<p class="calibre1">vesvese sanmayın</p>
<p class="calibre1">benimkisini</p>
<p class="calibre1">gorgo’yu anımsayın</p>
<p class="calibre1">hak verin bana</p>
<p class="calibre1">hakkaniyet duygusunun</p>
<p class="calibre1">yok olduğu günlerde olsak bile</p>
<p class="calibre1">hurşit miydi adı her neyse</p>
<p class="calibre1">ne herküllüğü sarıyor beni ne mübinliği şimdi evet adını değiştirmiştim bünyamin’di</p>
<p class="calibre1">her fırsatta azar işitiyorum densizden: tuvaletin ışığını gene açık unutmuşun çay demlenince altını kapat demiştim sana, tabağını iyice sıyır, sıyır, sıyır! bir başka huyu da, sokakta yürürken gözüne kestirdiği genç bir kız yanımızdan geçecek olsa, bana dönüp, “valla keyfin bilir mademoiselle! asıl karım değilsin ya!” demesi?! alık alık bunun ne demeye geldiğini çıkarmaya çalışırken genç kız kırıtarak yanımızdan geçip gitmiş olur bu da bana dönüp, “şaka şaka mademoiselle!” diye kahkasını atardı. kahka da denemez ya gülüşüne,,, bir ad bulamadım henüz o gülüşe...</p>
<p class="calibre1"><span class="calibre2">c.ertesi anneleri kaybedilen oğullarının kızlarının acısını bekliyor galatasaray’da mekteb-i sultani'nin muhkem</span></p>
<p class="calibre1"><span class="calibre2">içeriye de dışarıya da kimseyi sızdırmayan olağanüstü kültürümüzün bekçi kapısının dibinde oturarak</span></p>
<p class="calibre1">anlaşılan ite kaka götürdüğümüz bir yılın sonunda</p>
<p class="calibre1">bir alabalık ziyafetiyle bağışlatacaktı</p>
<p class="calibre1">eşim bana kendini</p>
<p class="calibre1">“hazırlan bakalım</p>
<p class="calibre1">mademoiselle</p>
<p class="calibre1">meyhaneye</p>
<p class="calibre1">gidiyoruz” dedi</p>
<p class="calibre1">ne ki ben de için için</p>
<p class="calibre1">bu ziyafet sonunda başka bir şey</p>
<p class="calibre1">beklemekteyim</p>
<p class="calibre1">iyi bildiniz</p>
<p class="calibre1">küpeleri</p>
<p class="calibre1">evlilik armağanı ki</p>
<p class="calibre1">unutturacak bana</p>
<p class="calibre1">geçirdiğim kasvetli günleri</p>
<p class="calibre1">eee eninde sonunda</p>
<p class="calibre1">ben de bir kadınım değil mi</p>
<p class="calibre1">bir memem berikinden</p>
<p class="calibre1">bir gözüm ötekinden</p>
<p class="calibre1">sağ ayağım soldakinden</p>
<p class="calibre1">olsa da kısa</p>
<p class="calibre1">çok güzelim</p>
<p class="calibre1">bimar-ı bimar denilen</p>
<p class="calibre1">hastalık hastalığıyla karışık</p>
<p class="calibre1">vaka-i vesvese ile</p>
<p class="calibre1">yaşamanın</p>
<p class="calibre1">bedeli</p>
<p class="calibre1">sigara yeşili dişleriyle sırıtıyor durmadan</p>
<p class="calibre1">küpe mi aldı yoksa takmamıştı evlenirken ortaparmağıma bol gelen anasının halkasından başka hiçbir şey zevcesme bu melun</p>
<p class="calibre1">sivri burunlu pabuçları da var ya onlarla</p>
<p class="calibre1">kaldırımda dolaşırken bir gün</p>
<p class="calibre1">nasılsa kol kola pera’da</p>
<p class="calibre1">kuyumcu diamenştayn’m vitrininin önüne çekti beni alacağım sana şu küpeleri bir gün sana evet alacağım göreceksin! bir gün mutlaka mutlaka mutlaka dedi paylarcasına vitrini söz verdi</p>
<p class="calibre1">apollon başı gibi ışık saçan incili</p>
<p class="calibre1">damla elmas montürlü bir çift küpeyi uzun uzun seyrettirdi bana</p>
<p class="calibre1">o gün bugün çıkmaz aklımdan ve her çalışında kapının zili karlı günlerde özellikle geç kaldığında eve dönmeye</p>
<p class="calibre1">sivri burunlu kahverengi ayakkabıları kara gömülü bir ağaç</p>
<p class="calibre1">girmiş koluma yansıyoruz vitrine eğri büğrü bir fırtına küpeler küpeler başladı gene esmeye</p>
<p class="calibre1">kozkavuran, ülker</p>
<p class="calibre1">kocakarı, filizkıran</p>
<p class="calibre1">İsmail ertürk ise</p>
<p class="calibre1">bu yakınmaları</p>
<p class="calibre1">hep iktisat bilmememe yorar</p>
<p class="calibre1">barkan’ı</p>
<p class="calibre1">inalcık’ı</p>
<p class="calibre1">ahmet güner sayar’ı okumamış biri</p>
<p class="calibre1">yazar olamaz der</p>
<p class="calibre1">ben de</p>
<p class="calibre1">iktisatçı da</p>
<p class="calibre1">iktisatçı olmayan</p>
<p class="calibre1">kadının derdinden</p>
<p class="calibre1">anlamaz derim</p>
<p class="calibre1">heh heh heh!</p>
<p class="calibre1">fekat</p>
<p class="calibre1">evet haklıyım ziynet konusu mu kadın olmayan anlayamaz evet evet</p>
<p class="calibre1">bunca gorgo bataklığından sonra</p>
<p class="calibre1">bu ziynet konusuyla</p>
<p class="calibre1">ferahlık getireyim içinize biraz</p>
<p class="calibre1">sevgili okurlarım</p>
<p class="calibre1">yok unutmam</p>
<p class="calibre1">anlatacağım</p>
<p class="calibre1">o tuhaf erkeği size</p>
<p class="calibre1">ama ondan önce</p>
<p class="calibre1">kısa bir</p>
<p class="calibre1">itirafta daha bulunmalıyım</p>
<p class="calibre1">her ne kadar itiraflarımın</p>
<p class="calibre1">benim aleyhime olacağını bilsem de</p>
<p class="calibre1">yalan söyleyemeyecek kadar</p>
<p class="calibre1">ikame-i rab duygusuna</p>
<p class="calibre1">sahip olduğumu fark ettiniz mi</p>
<p class="calibre1"><span class="calibre2">bastırma diyor freud dürtüler diyor dürtülerin uzaklık ve çarpıtılmıştık durumu diyor bastırmayla bilinçten kurtulmuşluk diyor</span></p>
<p class="calibre1">bu sözler çok hoş ve derin keşke ben söyleyebilseydim freud’dan önce ama şimdi itiraf ederim (bu kaçıncı itiraf) bende</p>
<p class="calibre1">bastırılamamış olan en soylu duygu elmastır</p>
<p class="calibre1">tarih boyunca aşkların en güzeli imparatoriçelerin boynunda ışıldayan kudreti</p>
<p class="calibre1">ret aşamasıyla asla</p>
<p class="calibre1">bastırılamayan</p>
<p class="calibre1">elmas</p>
<p class="calibre1">sanki ilk kez çırılçıplak olmuşsun sevgilinin önünde utanmayla karışık istek birazdan hiç bilmediğin ama heyecanla beklediğin zevkler dünyasının eşiğinde bir cariyesin <span class="calibre2">aptullah ve arkadaşları toplandı erdal eren’i 17’sinde katleden cellat</span></p>
<p class="calibre1"><span class="calibre2">saltanat sürüyor</span></p>
<p class="calibre1"><span class="calibre2">bir gönüllü yok mu aramızda</span></p>
<p class="calibre1"><span class="calibre2">alalım intikamımızı</span></p>
<p class="calibre1"><span class="calibre2">gebertelim şunu</span></p>
<p class="calibre1"><span class="calibre2">karar alındı</span></p>
<p class="calibre1"><span class="calibre2">biri dedi ki</span></p>
<p class="calibre1"><span class="calibre2">on binlerce ölümüz var onların katilleri ne olacak onlara da sıra gelecek dedi öteki şakir abi</span></p>
<p class="calibre1"><span class="calibre2">bu işi bana bırakın herkes işine dönsün ben hallederim dedi şakir abi de işsizdi</span></p><div class="calibre3"><div class="calibre3"><img src="main-7.png" alt="" class="calibre12"/></div></div>
<p class="calibre1">bense bir yandan böyleyken</p>
<p class="calibre1">kendisini değil</p>
<p class="calibre1">fotoğraflarını gördüğüm</p>
<p class="calibre1">kraliçelerin</p>
<p class="calibre1">taçları kolyeleri yüzük</p>
<p class="calibre1">ve küpeleriyle sarmaş dolaşım</p>
<p class="calibre1">evet evet kudret-i sabite</p>
<p class="calibre1">yok bu ayıbımı saklayamam sizden</p>
<p class="calibre1">kömür madenlerinde çalışan</p>
<p class="calibre1">emekçiler için</p>
<p class="calibre1">işçi sınıfı</p>
<p class="calibre1">proletarya diktatörlüğü için falan değildir bu hırs elmas için elmas</p>
<p class="calibre1">bakınız kraliçe victoria</p>
<p class="calibre1">21 yaşında büyük aşkı prince albert’le evliliğinde günlüğüne yazar:</p>
<p class="calibre1">“ ( ... ) i wore my turkish diamond necklace and earrings ( ... ) ”</p>
<p class="calibre1">küpeler omuz kemiğine kadar sarkmaktadır</p>
<p class="calibre1">boynu da uzun bir beyazlıktır</p>
<p class="calibre1">victoria’nın</p>
<p class="calibre1">belki de</p>
<p class="calibre1">modigliani</p>
<p class="calibre1">hep victoria’nın boynunu çizmişti onu tanımasa bile örneğin 1598’lerde katolik kraliçe</p>
<p class="calibre1">mary tudor’un takılarını gördüğümde</p>
<p class="calibre1">“table-cut” dedikleri kesimle donanmış pandantifi sekiz parmağına taktığı taşlar</p>
<p class="calibre1">-sadece ortaparmaklar boş bırakılmıştı-</p>
<p class="calibre1">başparmak dahil</p>
<p class="calibre1">sekiz parmak</p>
<p class="calibre1">donanmıştır</p>
<p class="calibre1">kestane büyüklüğünde</p>
<p class="calibre1">yüzüklerle</p>
<p class="calibre1">o çirkin kraliçenin</p>
<p class="calibre1">ben ondan güzelken</p>
<p class="calibre1"><span class="calibre2">tudor’lardan yüzlerce yıl sonra</span></p>
<p class="calibre1"><span class="calibre2">stephen zweig’ın hayatı</span></p>
<p class="calibre1"><span class="calibre2">bizimkinden daha acıklı</span></p>
<p class="calibre1"><span class="calibre2">diye düşündüm</span></p>
<p class="calibre1"><span class="calibre2">yahudi’ydi</span></p>
<p class="calibre1"><span class="calibre2">adını bilmediğimiz</span></p>
<p class="calibre1"><span class="calibre2">acıklı yahudiler</span></p>
<p class="calibre1"><span class="calibre2">biri de arkadaşım sami</span></p>
<p class="calibre1"><span class="calibre2">bin beladan kaçmış</span></p>
<p class="calibre1"><span class="calibre2">bir aileden kalmış bize</span></p>
<p class="calibre1"><span class="calibre2">öyle sevimli ki</span></p>
<p class="calibre1"><span class="calibre2">aileyi</span></p>
<p class="calibre1"><span class="calibre2">yakmışlar</span></p>
<p class="calibre1"><span class="calibre2">milyonlarcasını</span></p>
<p class="calibre1"><span class="calibre2">yaktılar yahudiciklerin</span></p>
<p class="calibre1"><span class="calibre2">unutmayalım</span></p>
<p class="calibre1"><span class="calibre2">alevileri de</span></p>
<p class="calibre1"><span class="calibre2">biz yaktık</span></p>
<p class="calibre1"><span class="calibre2">sünni gorgo’lar</span></p>
<p class="calibre1"><span class="calibre2">nasıl kudurmuşlardı</span></p>
<p class="calibre1"><span class="calibre2">anımsayın</span></p>
<p class="calibre1"><span class="calibre2">o fotoğrafı</span></p>
<p class="calibre1"><span class="calibre2">merdivene oturmuş</span></p>
<p class="calibre1"><span class="calibre2">uğur kaynak</span></p>
<p class="calibre1"><span class="calibre2">behçet aysan</span></p>
<p class="calibre1"><span class="calibre2">metin altıok</span></p>
<p class="calibre1"><span class="calibre2">içlerinden sadece</span></p>
<p class="calibre1"><span class="calibre2">üçü</span></p>
<p class="calibre1"><span class="calibre2">o günü unutmayın ötekiler</span></p>
<p class="calibre1"><span class="calibre2">çoğunluk otuz üçü içeride</span></p>
<p class="calibre1"><span class="calibre2">görünmüyorlar bize</span></p>
<p class="calibre1"><span class="calibre2">gülümseyerek bekliyorlar</span></p>
<p class="calibre1"><span class="calibre2">birazdan gelecek</span></p>
<p class="calibre1"><span class="calibre2">ülkemin sünni azraili</span></p>
<p class="calibre1"><span class="calibre2">sıvas, çorum, kahramanmaraş</span></p>
<p class="calibre1"><span class="calibre2">gazi, başbağlar</span></p>
<p class="calibre1"><span class="calibre2">arkasında</span></p>
<p class="calibre1"><span class="calibre2">kontrgerilla, abd, cia bir de</span></p>
<p class="calibre1"><span class="calibre2">osmanlı’nın gorgo’ları osmanlı’nm kanuni’si örneğin ceddimizdir övündüğümüz altmış binin kör testeresi</span></p>
<p class="calibre1">evet kesmiştim ki</p>
<p class="calibre1">diamenştayn’dan umudumu</p>
<p class="calibre1">bağlayarak kirpiklerinin gölgesine eşimin</p>
<p class="calibre1">bu sürpriz partiyle</p>
<p class="calibre1">çınladı elmas çanları</p>
<p class="calibre1">küpelerimin</p>
<p class="calibre1">constantinopolis’in çanlarının halk tarafından işitilmesi ilk</p>
<p class="calibre1">bizans’ ın el yapımı çanlarının o pırlant umut mavilikte sabahın pırıltısı doldurması boş gözleri boşluğun aydınlığını delerek gelmişti eşimin</p>
<p class="calibre1">“bir gün mutlaka!” dediği gün! derindeki varlık gözlerini kapayarak bekledi</p>
<p class="calibre1"><span class="calibre2">ikinci bölüm</span></p>
<p class="calibre1">eşimin arkadaşı garson aşim -birinci kemanmış kışın asmalımescit meyhanelerinde- bizi masa başında iki kadehle bir saat baş başa bırakarak ve bekleterek alabalık tabaklarını masaya bırakıp mutfak ve motel olan o barakamsı yere dönmesiyle ve bünyamin’in ıslığa başlamadan “mutluluk odur ki biz bize yeteriz” teranesiyle ben artık</p>
<p class="calibre1">bir eski vazoda unutulmuş dikenli kuru gül keşke diyen içimden keşke</p>
<p class="calibre1">bununla olacağıma katılsaydım yürüyüşlere gorgo’ya karşı onca aydır</p>
<p class="calibre1">eski çatlak bir vazoda bu üstben</p>
<p class="calibre1">benim ötekim olarak</p>
<p class="calibre1">zeyyat dedi ki <span class="calibre2">sonsuzluk sonsuzdur aklın alamayacağıdır sonsuzluk</span></p><div class="calibre3"><div class="calibre3"><img src="main-8.png" alt="" class="calibre13"/></div></div>
<p class="calibre1">fekat</p>
<p class="calibre1">önüme konan balığa bakarken</p>
<p class="calibre1">ve bir çatal bile koymadan ağzıma henüz</p>
<p class="calibre1">birden</p>
<p class="calibre1">arılar</p>
<p class="calibre1">üşüştü tabağıma sardılar</p>
<p class="calibre1">balıklarımın naçiz bedenini birbirlerini ite kaka eze büze sapsarı bir duman ki kaldırdılar o naçiz bedeni ortadan ama ne olursa olsun</p>
<p class="calibre1">cumhuriyet</p>
<p class="calibre1">bir gün payidar olacaktır</p>
<p class="calibre1">korkmayınız</p>
<p class="calibre1">vız gelir eşekarıları bize</p>
<p class="calibre1">bu hortum</p>
<p class="calibre1">eşekarısı hortumu biçiminde dalga dalga kabararak tereyağında kızartılıp yan yana uzamış iki balık anında</p>
<p class="calibre1">tabakta yatan iki iskelet törenle kaldırıldılar önümden</p>
<p class="calibre1">baş başa kaldığımda boş tabakla</p>
<p class="calibre1">mazlum halkımızı anımsadım emdikleri gibi kanını</p>
<p class="calibre1">onların</p>
<p class="calibre1">.aklım başıma geldi yeniden yok yere kurşunlanıp Jünyayı bilemeden toprağa düşürülen yüz binlerce kürdü türkü</p>
<p class="calibre1">-.:ek başıma ne yapabilirdim ben</p>
<p class="calibre1">bu vatan zaten</p>
<p class="calibre1">terkos suyuyla değil</p>
<p class="calibre1">kanla sulanmış</p>
<p class="calibre1">derler</p>
<p class="calibre1">sonu yok sızıldamanın</p>
<p class="calibre1">söyleyin</p>
<p class="calibre1">engin ceber</p>
<p class="calibre1">enetin göktepe</p>
<p class="calibre1">hacı pişman</p>
<p class="calibre1">Liğur mumcu</p>
<p class="calibre1">^^ehmede qulpî</p>
<p class="calibre1">glık meheme</p>
<p class="calibre1">eyno</p>
<p class="calibre1">^IIJ.ıho</p>
<p class="calibre1">^IIJ.ıstık</p>
<p class="calibre1">c:ewdo</p>
<p class="calibre1">kireççi şiko</p>
<p class="calibre1">hemze</p>
<p class="calibre1">daha daha</p>
<p class="calibre1">binlercesi</p>
<p class="calibre1">^"Vûqûat dolu</p>
<p class="calibre1">tombala</p>
<p class="calibre1">torbası türkiye</p>
<p class="calibre1">tek başına olmaz</p>
<p class="calibre1">sıkı örgüt gerek</p>
<p class="calibre1">örgüt</p>
<p class="calibre1">örgüt</p>
<p class="calibre1">örgüt</p>
<p class="calibre1">bilgeliğe inanmam</p>
<p class="calibre1">hiç bilge görmedim</p>
<p class="calibre1">bilge olarak</p>
<p class="calibre1">kendimi icat ettim</p>
<p class="calibre1">kimsesizler mezarlığı da</p>
<p class="calibre1">dolu ağzına kadar</p>
<p class="calibre1">karşı çığlıkların</p>
<p class="calibre1">ayyuka çıktığı oradan</p>
<p class="calibre1">toprak altından</p>
<p class="calibre1">kendimi icat ettim</p>
<p class="calibre1">sokaklarda yürüyen biri</p>
<p class="calibre1">ne diyordu herakleitos zibidisi</p>
<p class="calibre1">bir insan çok iyi ise bin kişidir</p>
<p class="calibre1">ınanayım mı</p>
<p class="calibre1">ben de bin kişi miyim <span class="calibre2">şakir ve 13 arkadaşı</span></p>
<p class="calibre1"><span class="calibre2">yakalandılar</span></p>
<p class="calibre1"><span class="calibre2">işkencede öldürüldüler</span></p>
<p class="calibre1"><span class="calibre2">kapıları işaretlenmişti</span></p>
<p class="calibre1"><span class="calibre2">öldürülecekleri belliydi</span></p>
<p class="calibre1"><span class="calibre2">sağ kalanlar</span></p>
<p class="calibre1"><span class="calibre2">protestoya katıldık</span></p>
<p class="calibre1"><span class="calibre2">çoğumuz biber gazından zehirlendik</span></p>
<p class="calibre1"><span class="calibre2">kimimiz hastanede öldük</span></p>
<p class="calibre1"><span class="calibre2">kimimiz yolda</span></p>
<p class="calibre1"><span class="calibre2">kimimiz sağ kaldık</span></p>
<p class="calibre1"><span class="calibre2">kalanlar</span></p>
<p class="calibre1"><span class="calibre2">sokağa çıktık</span></p>
<p class="calibre1"><span class="calibre2">“tükenmeyiz ölmek ilen ”</span></p>
<p class="calibre1"><span class="calibre2">diye pankartlarla yürüdük</span></p>
<p class="calibre1"><span class="calibre2">biber gazı tazyikli su</span></p>
<p class="calibre1"><span class="calibre2">evlerimize kaçtık</span></p>
<p class="calibre1">tepemde büyük bir uğultuyla dönendiler arılar</p>
<p class="calibre1">unsur’u peşime salmıştı gorgo demek ki anladım yüzüme gözüme saç diplerime pike yapıp</p>
<p class="calibre1">intihara zorluyorlardı beni de</p>
<p class="calibre1">istiyorlardı benimle birlikte ölmek</p>
<p class="calibre1">belki de</p>
<p class="calibre1">ve nedense</p>
<p class="calibre1">zweig’la lotte gibi</p>
<p class="calibre1">heh heh heee</p>
<p class="calibre1"><span class="calibre2">özgürlük istemi</span></p>
<p class="calibre1"><span class="calibre2">kendi olmak istemi kadar</span></p>
<p class="calibre1"><span class="calibre2">olanaksızdır</span></p>
<p class="calibre1">dedi zeyyat</p>
<p class="calibre1">can derdine düşmek nedir öğrendim</p>
<p class="calibre1">“kurtarın beni, imdaaat!” kimse koşmadı imdadıma art arda gelen hortumlardan kurtulmanın yoktu umarı bünyamin hurşit şaşkın şaşkın oturduğu yerden kıpırdatmadan kıçını seyrediyordu beni aşım</p>
<p class="calibre1">kirden pisten kararmış kocaman bir peçeteyi</p>
<p class="calibre1">sallayıp sallayıp indiriyor kafama</p>
<p class="calibre1">“adi, adi, gitin ulan} gitin, gitin!..”</p>
<p class="calibre1">ama sürünün bir tekini bile koparamıyordu</p>
<p class="calibre1">başımdan</p>
<p class="calibre1">işte o an koşan</p>
<p class="calibre1">az ötedeki kendimi gördüm</p>
<p class="calibre1">masmavi</p>
<p class="calibre1">buz gibi suyu olan</p>
<p class="calibre1">derin mi derin göle atladık birlikte</p>
<p class="calibre1">dalabildiğim kadar daldım</p>
<p class="calibre1">abise</p>
<p class="calibre1">çıktığımda</p>
<p class="calibre1">suyun yüzünde</p>
<p class="calibre1">can çekişiyor buldum</p>
<p class="calibre1">arıları derken</p>
<p class="calibre1">yeni bir hortum</p>
<p class="calibre1">tepemde</p>
<p class="calibre1">gene daldım</p>
<p class="calibre1">dibe her şeye kadir</p>
<p class="calibre1">allah mı insan mı</p>
<p class="calibre1">bıraksan öldürecekler besbelli</p>
<p class="calibre1">ne ki babacığım</p>
<p class="calibre1">yetiştirmişti beni</p>
<p class="calibre1">kuyruksuz denizkızı olarak</p>
<p class="calibre1">atıvermişti küçüksu sarayı’nın kıyısından</p>
<p class="calibre1">anaforlu denize</p>
<p class="calibre1">ben henüz memesiz donla</p>
<p class="calibre1">kıyıda ürkek beklerken</p>
<p class="calibre1">ardından da kendini</p>
<p class="calibre1">yüzemezsem kurtaracak</p>
<p class="calibre1">bekledi</p>
<p class="calibre1">yu zmeyı</p>
<p class="calibre1">nefes alıp vermeyi dalmayı çıkmayı öğretmişti küçücükken mekânı cennet olsun inanmasam da cennete cehenneme sualtında dakikalarca kalabilirim şimdi bu yaşta bile</p>
<p class="calibre1">yani doksan iki’mdeyim şimdi işte</p>
<p class="calibre1">üç gorgo</p>
<p class="calibre1">hortumunu da yendim böylece üçünü de döktüm denize yunanlılar gibi benimkiler döküldüler göle baba kız kutsal ruh haliyle he he heeee son kez</p>
<p class="calibre1">dışarıdan hücuma hazırlanan</p>
<p class="calibre1">yeni bir eşekarısı hortumunu ise</p>
<p class="calibre1">aiolos’un ters rüzgârıyla dolu</p>
<p class="calibre1">bilinmez bir tulumun açılması</p>
<p class="calibre1">hüüüpp diye</p>
<p class="calibre1">çekti doldurdu içine</p>
<p class="calibre1">orada</p>
<p class="calibre1">lokanta dediğimiz yer</p>
<p class="calibre1">ölü eşekarısı kırpıntılarıyla</p>
<p class="calibre1">kaplandı böylece</p>
<p class="calibre1">sudan çıktığımda yüze</p>
<p class="calibre1">peyzaj buydu</p>
<p class="calibre1">baktım ki hurşit</p>
<p class="calibre1">hiç kıpırdamamış yerinden</p>
<p class="calibre1">ben hayatımda</p>
<p class="calibre1">tuhaf bir erkek görmemişim</p>
<p class="calibre1">eşim oturup seyretmekte beni</p>
<p class="calibre1">dedim</p>
<p class="calibre1">aşim uzattı elini gölün kıyısından yukarıya o çekti beni</p>
<p class="calibre1">yarı baygın çöktüm toprağa</p>
<p class="calibre1">balkonunda yıllardır oturup</p>
<p class="calibre1">gölü seyreden</p>
<p class="calibre1">yaşlı bir adam gibi</p>
<p class="calibre1">seyre daldım</p>
<p class="calibre1">gölü</p>
<p class="calibre1">kururkene</p>
<p class="calibre1">ben size eşekarısı dedim ama aşım,</p>
<p class="calibre1">(yaşıyorsa allah her işini rast getirsin öldüyse ışıklar içinde yatsın, nasıl oluyorsa toprağın dibinde yatmak ışıklar içinde)</p>
<p class="calibre1">bunların eşekarısı değil, eşekarısı maskesi takmış “operacı ölüm arıları” olduğunu ve müzik sesine daya-namadıklarını söyledi</p>
<p class="calibre1">“bu yüzden buraa radyo bile açmazız biz” dedi sırıtarak</p>
<p class="calibre1">müzik dediği eşimin keyfe gelip ıslıkla çaldığı o zamanlar yeni moda olan tarkan’ın “oynama şikidimşikidim” şarkısıydı aşim’e göre, bu yüzden eşime hiç dokunmamıştı bu “ölümcül operacılar”</p>
<p class="calibre1">aslına bakarsanız bu olay p. ricreur’e göre:</p>
<p class="calibre1">“ ( ... ) bastırılmış olanın ve bastıranın maskesini düşürmekten çok maskelerin ardındakinin görülmesini sağlamak ve</p>
<p class="calibre1">göstergeler arasındaki gönderme işleyişini açığa çıkarmak ( ...) ”* mış</p>
<p class="calibre1">p. ricreur, <span class="calibre2">yoruma dair - freud ve felsefe,</span> metis yayınları.</p>
<p class="calibre1"><span class="calibre2">aslında bastırma kaçışla ret arasında bir aşamadır </span>dedi zeyyat</p>
<p class="calibre1">ne var ki bir ceset gibi,,, evet cansız,,, koltuğa yığılıp kaldığında bile akşamları eşim,,, kakılıydı üstüme yarı aralık gözkapakları,,, “sakın o vazoya değme annemin anısıdır o,,, o köşedeki amfora antikadır ha!..”</p>
<p class="calibre1">eşımın</p>
<p class="calibre1">gölün kıyısında</p>
<p class="calibre1">yarı baygın kuruyan bana</p>
<p class="calibre1">‘"'bu gorgo seni bırakmayacak öldürene kadar” diye keyfe geldiğini görünce</p>
<p class="calibre1">onu şu minik göle atıvermek geldi içimden yüzmeyi de bilmezdi tam sırasıydı ama yapamadım korktum o konuştu</p>
<p class="calibre1">tıpkı hani anlatmıştın ya dedi</p>
<p class="calibre1">bir gençlik arkadaşın adı ece mi neydi</p>
<p class="calibre1">kötülük tanrıçası derdin</p>
<p class="calibre1">girer rüyalarına</p>
<p class="calibre1">kâbus-u düşsel hani</p>
<p class="calibre1">her boyaya giriyor</p>
<p class="calibre1">ateş, su, hava derken</p>
<p class="calibre1">şimdi de</p>
<p class="calibre1">arı oldu ha</p>
<p class="calibre1">h.ahaaay ne dersin dedi gülüşü yukardan aşağı ufalanarak inen deprem toprağının uğultusuydu sanki</p>
<p class="calibre1">kendime gelince yeniden alabalık istedim garsondan. başka balık kalmadığını, bugün bizim için dört balık satın aldığını şimdi de artık sahile inse bile balık bulmanın olanaksızlığını sıkılarak anlattı, “getirim sana zeytin ekmek, biraz da marmara abası?” dedi.</p>
<p class="calibre1">eşimse, “ben sana demiştim bu emprime elbiseyi giyme çiçek tarhı sandı eşekarıları seni <span class="calibre6">mademoisellet </span>neyse neyse ucuz atlattık!” diyerek balığına yumuldu ölümden dönmüş, korkudan eli ayağı buz kesmiş aç bir eş olarak ilgi ve balık beklerken ben evet ben o zamana kadar tuhaf bir erkek nasıl olur hiç bilmezdim o gün arılar gibi oldum</p>
<p class="calibre1">bardağıma yapışıp kalmış arı ölülerini aşim’e gösterdim. koştu bir bardak dolusu marmara koydu önüme,,, eşime baka baka yudumlamaya koyuldum. her yudumda zihnimin açıldığını ve iştahla balığın kemik aralarında ufantılaşmış parçacıkları bir kenara yığıp sonra tümünü birden yutmaya hazırlanan eşimi eşekarısı hortumu olarak görmeye başladım</p>
<p class="calibre1">motosikletin üzerine oturmuş bir kızıl mont sırtında kara yazılar. etmişti tüm mahalle kızlarını âşık kendine; ben de onlardan biriydim işte; düğünlere orgunu taşımadığı günlerde... org taşınır mı demeyin ufak boy bir şeymiş ve tüy gibi hafifmiş bu org; kaldırır vururmuş sırtına onu pazar hamalları gibi hiç ıkınıp sıkınmadan, indirirken de yere evde yardım istemeden benden, sıyırıverirmiş sırtından kutuyu sürermiş karyolamızın altına her seferinde, (sakın ha elini süreyim deme ona <span class="calibre6">mademoiselle</span> külahları değişiriz sonra ha!) demesi...</p>
<p class="calibre1">artık, “dedim sana,,, düşünüyorum şimdi,,, gor-go’dan sonra dedik ya!” demelerinden usanmış, anlamıştım çözülemeyeceğini bu “isis’in düğümü”nün,,, işte tam o noktada bu kutlamayı çıkardı karşıma</p>
<p class="calibre1">sonunda bir gün sandığı ve aşkımızı ancak vakti geldiğinde açacağını bildirdi ve “beklemeye aldım aşkımızı ta ki gorgo yeryüzünden kalkana kadar ısrar etme” dedi. ben de “nasıl istersen aşkım dedim, gorgo’nun ölümünü de beklerim”</p>
<p class="calibre1">ilk aylar isterdi evde kalmak sevişmek arada bir; istemez oldu onu da artık,,, kahverengi sivri burun pabuçlar hep ayağında,,, ille de çıkararak beni üstüne, uzun uzun “at bin” oturmaktan ayrılmıştı birbirinden bacaklarım,,, evlenince erkeklerin hep böyle tuhaflaşacağını düşünür olmuştum artık,,, kimi görsem acaba o da karısına bunu mu yaptırıyor diye düşünüyor ama karılara soramıyordum utancımdan,,, aşkımızsa,,, haliç’in ölü sularında,,, kavruk bir sonbahar yaprağı,,, suyun üstünde kalakalmış,,, ufak bir çırpıntıda battı batacak bir kayıkçık kâğıttan</p>
<p class="calibre1">“özgürkalmışbeyinler örgütü” anında</p>
<p class="calibre1">“faşist gorgo istifa”</p>
<p class="calibre1">yürüyüşü gerçekleştirdi</p>
<p class="calibre1">polis çatışmada</p>
<p class="calibre1">tazyikli su biber gazı</p>
<p class="calibre1">ölen ve yaralananlar oldu</p>
<p class="calibre1">biz kurtulduk gene</p>
<p class="calibre1">ama dağıldık</p>
<p class="calibre1">bu çatışmalar</p>
<p class="calibre1">özgürlük adına</p>
<p class="calibre1">son ısrarımızdı bizim</p>
<p class="calibre1">varlığımızın tek umuduydu</p>
<p class="calibre1">evet ben de bir ara</p>
<p class="calibre1">özgürkalmışbeyinler örgütü’ndeydim</p>
<p class="calibre1">biz azaldık</p>
<p class="calibre1">karşımızdakiler çoğaldı insanlarımız neden bu kadar çabuk değişiyor gorgolaşıyorlardı anlayamadık</p>
<p class="calibre1"><span class="calibre2">ne arar bilmem burada</span></p>
<p class="calibre1"><span class="calibre2">böyle gelir</span></p>
<p class="calibre1"><span class="calibre2">oturur</span></p>
<p class="calibre1"><span class="calibre2">sıkılır</span></p>
<p class="calibre1"><span class="calibre2">hep sıkılır</span></p>
<p class="calibre1"><span class="calibre2">dilsiz olamaz</span></p>
<p class="calibre1"><span class="calibre2">sanmam</span></p>
<p class="calibre1"><span class="calibre2">kim bu</span></p>
<p class="calibre1"><span class="calibre2">bilemem</span></p>
<p class="calibre1"><span class="calibre2">konuşmaz</span></p>
<p class="calibre1"><span class="calibre2">ama bambaşka sıkılır böyle dolaşır durmadan dolaşır kim acaba sıkıntı</span></p>
<p class="calibre1">bünyamin sevgilim şu karşımda balık yiyen tuhaf adam</p>
<p class="calibre1">bir zamanlar isa’yı omzundan düşürmeden</p>
<p class="calibre1">karşı kıyıya atan</p>
<p class="calibre1">ermiş christopher’ımdı benim</p>
<p class="calibre1">canavar’ın ağzından</p>
<p class="calibre1">sevgilisini kurtarmak için</p>
<p class="calibre1">canını eskgemeyen</p>
<p class="calibre1">kapadokyalı george’umdu</p>
<p class="calibre1">python’u elleriyle yenen</p>
<p class="calibre1">oklarıyla kyklops’ları yok eden apollon’um</p>
<p class="calibre1">dünyalar güzeli adonis’imdi</p>
<p class="calibre1">ben de onun</p>
<p class="calibre1">köpüklerden yaratılmış aşk tanrıçası aphrodite’yi biricik <span class="calibre6">mademoiselle’i </span>şu anda yutmaktaydı balık kırpıntılarını ve kaçırarak gözlerini benim argos gözlerimden sürekli garson aşim’in söylediklerini geçirdim aklımdan (garson ki solmuş, mavi gömleği ve yırtık pırtık kot pantolonunun içinde hayali fener gibi dolaşan esrar esmeri, gençten bir kıpti, kış geldiğinde ıstanbul’a döner, dansöz oynatan ucuz beyoğlu meyhanelerinde, birinci keman çalar, yüzü kirli kireç beyazı, çok da genç ama çok yaşamaz bence)</p>
<p class="calibre1">bu arı hortumunun geçen hafta bunun yarısı kadar bir mangayla bir genç çifte musallat olduğunu ve onların ikisini birden hastanelik ettiğini açıkladıktan sonra,,, “karı öldü, herif ölümden döndü!” dedi! “ben ie ölebilirdim?” dedim. eşim “gorgo’lara yedirir miyim ben seni <span class="calibre2">mademoiselleV’</span> demez mi...</p>
<p class="calibre1">“sen mi} asıl benim peçetemi?” diye karşı çıktı bumin’e birinci aşim, ondaan! dedi. “bak onu eczacının verdiği arı zehrine banıyorum ondan çektiler mortayı!” dedi,,, “iştee !” dedi, “kokla bak inanmasan,” peçeteyi burnuna uzattı kurtiş’in aşim</p>
<p class="calibre1">“bir de senin çığırmandan çektiler mortayı abası onlar; müziğin şiddetinden abam?” dedi, “gelemez onlar tiz tonlara! bak ölünce nasıl da düştü maskeleri!” baktım arı kabukları içleri bomboş; maskeden öte bir şey görünmüyor yerlerde.</p>
<p class="calibre1"><span class="calibre2">ey ölüm, hani senin zehirin? ey mezar, nerde senin zaferin?</span></p>
<p class="calibre1">ida dağlarının başında zeus’un tüm zamanlarda karı kız demeden peşinde avlandığı oralarda tepemizden asma memelerinin nazlı nazlı sallandığı incir ballarının meyvelerin üzerinden çıtırdayarak aktığı zeytinlerin</p>
<p class="calibre1">serin çağla rengi yaprakları arasında kehribar damlası gibi ışıldadığı o sıcak günde anason, sakız, terementi,</p>
<p class="calibre1">çıra, reçine, kekik kokusundan oluşmuş bir bulutun itkisiyle koynuna girmeye doğru sürüklendiğim adama yeniden yeniden yeniden baktım</p>
<p class="calibre1">bu yakışıklı mı yakışıklı</p>
<p class="calibre1">düğün çalgıcısı zürşit’i istemiyordum artık</p>
<p class="calibre1">o</p>
<p class="calibre1">karşısındakinin aklından geçenlerden habersiz balığın başında kalmış bi kıymık eti didiklemekteyken</p>
<p class="calibre1">okuyordum içimden</p>
<p class="calibre1">onunla geçen bir yılımı</p>
<p class="calibre1">çingenepembesi renginde</p>
<p class="calibre1">bir hizmetçi romanı okur gibi</p>
<p class="calibre1">satmasıyla motosikletini</p>
<p class="calibre1">yaşlanması bir olan bu tuhaf erkeği</p>
<p class="calibre1">çevikliği, şenliği, penisi motosikletiyle birlikte</p>
<p class="calibre1">sırra kadem basan</p>
<p class="calibre1">nasıl da kırmızı montunu</p>
<p class="calibre1">içinde ne olduğunu söylemediği</p>
<p class="calibre1">edime işi ufak bir sandığa kilitlemişti</p>
<p class="calibre1">anasından kalma</p>
<p class="calibre1">nasıl da saklamıştı anahtarlarını benden montu sandığa kilitlediği gibi,,, nasıl da her şeyin ağzını sımsıkı kapatır olmuştu,,, nasıl da kavanozları, pirinç, şeker, un, makarna paketlerini bir telle boğazlarından sımsıkı boğdu,,, böyle sıkma paketleri açmakta çok zorlanıyorum,,, neden sımsıkı kapatıyorsun her şeyi dememe karşın</p>
<p class="calibre1">bu kez açık pencere, aralık kapı bırakmadığını dolapları, kilitlediğini</p>
<p class="calibre1">dikiş kutusunu bile sımsıkı bandajlamasını seyrediyordum ne kadar budala olmalıyım ki hâlâ bunun tuhaf tuhaftan da öte bir adam olduğunu fark edememiştim ya da etmiş ama inanmamışım derler ya</p>
<p class="calibre1">gözlerime inanamadım tuhaf bir erkeğim</p>
<p class="calibre1">yapışkan sünger şeritlerle cam kıyılarını da ele geçirdikten bir süre sonra artık,,, içeri hiç hava sokmaz olduğunu da anlayınca ve üstelik,,, koca bir yıldan sonra hâlâ küpesiz bırakılmış bir kadın olarak öyleyse bende senden de çok inat var, diyerek içimden onun o güçlü ağaç bedenine uyduruk cilvelerle yaklaşmak istediğimde hiddete dönen bir sesle,,, olmaz! dokunma bana| gorgo ölmeden olmaz! demedim mi sana ha diye öfkelendi</p>
<p class="calibre1">yalnız ondan önce acıklı bir anımı daha anlatmadan duramayacağım sizlere sevgili okurlarım</p>
<p class="calibre1">ille de bana hak vermenizi sağlamak,,, giderek bana daha çok merhamet duymanız için değil,,, hiç tanımadığım sizlerin merhametinden bir umduğum yok elbette,,,</p>
<p class="calibre1">ah!.. çıkarsız bir cömertlik benimkisi işte ben hep böyleyimdir karşılıksız veririm ayrıca</p>
<p class="calibre1">aranızda böyle bir hayatı yaşayan olmadığından da adım gibi eminim hangi nedenlerle herkesin bilmesini istemekteyim bu tuhaf ve bayağı ilişkiyi bilmiyorum</p>
<p class="calibre1">belki de benim değil sizin bildiğiniz yüce bir felsefenin işareti olan bu başka hayatı siz değerlendirirsiniz,,, onu da bilemem,,, size bırakıyorum yorumu şimdi,,, belki de olan biten:</p>
<p class="calibre1">“bir fikri, içinde sakladığı duyulmadık anlamı serbest bırakan bir patlama noktasına taşımak üzere süblime etmektir,” levinas’ın dediği gibi ya da</p>
<p class="calibre1">zizek’in “yamuk bakmak” kitabının dördüncü bölümünde söz ettiği, “... fetichiste je sais bien, mais quand meme ... ” yarılmasının,,, olduğu görülecektir dediği şeydir,,,,</p>
<p class="calibre1">bir gün ... biraz tereddüt ediyorum bunu anlatmakta fekat,,, evet evet mutlaka sizinle paylaşmalıyım o günü,,, zaten senlibenli olduk sizlerle,,, kimseden saklayacak bir şeyim kalmadı benim.</p>
<p class="calibre1">o gün, “ne düşünüyorsun böyle derinden aşkım benim,,, belki yardımcı olabilirim sana,,, bak günler, aylar, yıllar geçiyor sen bana hâlâ geleceksin!” diye sokulduğumda kucağına açıldı biraz ve dedi ki:</p>
<p class="calibre1">“dünyayı düşünüyorum, bu dünya nasıl yaşanacak? savaşlar nasıl durdurulacak? insanlar ne zaman insan olacak? gorgo’yu kim yok edecek, bu iş sonunda bana kalacak...”</p>
<p class="calibre1">o kadarla da kalmadı:</p>
<p class="calibre1">“dünyada gerçek var mı? doğru var mı? iyi var mı? gerçekle hakikat, hakikatle doğruluk, doğrulukla sahihlik, iyilikle kötülük arasında ne fark olduğunu düşünüyorum?! bunları bulmaya mecburum! bunları anlayamazsam ve gorgo’yu yok edemezsem sevişemem ki!” dedi.</p>
<p class="calibre1">dondum kaldım!</p>
<p class="calibre1">meğer ben onu öyle yavan düşüncelerle kötülerken sizlere ne yüce düşüncelerle boğuşmaktaymış sevgilim benim,,, sarıldım ellerine öpüp başıma koydum. ben onun bu dünyaya ait hiçbir düşüncesi olamaz sanıyordum,,, ama demiştim ya,,, bu dünyada böyle tuhaf insanların olduğunu da bilemezdim,,, bence kimse de bilemezdi...</p>
<p class="calibre1"><span class="calibre2">ey insan, işte senin zaferin ey zafer, hani senin zehirin?</span></p>
<p class="calibre1">diyerek şaşırmış,,, evet,,, asla böyle bir yanıt beklemiyordum ondan,,, giderek bu çatlaktan böyle laf çıkmaz sanıyordum,,, evet ne saklayayım sizden,,, onu özürlü biri olarak görmekteydim,,, zekâ özürlü,,, haksızlık mı etmiştim sevgilime diye düşündüm} çünkü ben bu dünyada haksızlık edenleri kargışlayan biriyim,,, ne diyeceğimi bilemedim,,, ne ki benim çözemeyeceğim iyice meşum ya da üstün bir akılla çarpıldığını anlamıştım bünyamin’in,,, öyle olmasa uyanır uyanmaz o sivri burunlu kahverengi ayakkabıları geçirir miydi ayaklarına hayranlıkla,,, ama aşkım,,, diye konuştum tüylerim diken diken,,, yazık değil mi ayaklarına,,, yani bize? canikocuğum benim,,, bunlar çok ağır düşünceler kimsenin bilemeyeceği,,, kimse bunları bilerek yaşamıyor ki? belki bizim caminin imamı bilir,,, yok yok en iyisi ezekiel ’e sorarız,,, bu adamlar akil adamlardır,,, tanımadıkları bir allah’tır,,, istersen dayıya rica ederiz, aşkımızı kem gözden koruması için yalvarırız ona,,, tavus kuşu kanadını bizim yatak odasının tavanına çizsin,,, boyasın yüz çakır gözlü tavus kanadını,,, işlemesin bize asla nazar ölesiye he?</p>
<p class="calibre1">“sen aklını mı oynattın dayı ölmüştü ya unuttun mu!” dedi birden,,,</p>
<p class="calibre1">demek ki deli değildi sevgilim,,, aklmdaydı her şey,,, şaka ediyorum canikocuğum güldürmek için seni,,, unutur muyum hiç,,, fakat bence sen bu çaresiz düşünceleri unut gitsin hele gorgo’yu,,, onunla başa çıkamayız biz,,, onu öldürsen de yerine başka gorgo geliverir,,, neden kendini yoruyorsun,,, bırak felsefeciler düşünsün bütün bunları,,, ah,,, hayatın anlamı ne kadar da karmaşık,,, boş verelim,,, başkaları o derin düşüncelerle perişan olurken biz tadını çıkarmaya bakalım günümüzün he canım,,, aç sandığı çıkar montunu uçup gidelim fenerden kalkıp rumelihisarı’na gene, he canım,,, dememle, o da benden bu sözleri işitmeyi bekliyormuş gibi hemen, “olur!” dedi ve ben sandığı açacak diye beklerken “haklısın hadi gel!” diyerek çekiverdi üstüne beni! hay söylemez olaydım, hayatımın birkaç ayı da böylece çalındı gitti doymak bilmez bir kösnüye boğulmuştu bu kez de</p>
<p class="calibre1">çok geçmeden gene ayakkabılarıyla dikildi orta yere,,, fakat işte artık elime geçen bu kitaptaki formülle şifa bulması çok kolay olacaktı,,, sevgilimi iyi etmek şimdi benim elimdeydi,,, içim içimi yiyordu helecandan...</p>
<p class="calibre1">sözünü ettiğim kitapta “kafa, böbrek, delilik ve ilacı” maddesinde bu üç hastalık için aynı ilaç öneriliyordu... 3 gr özerklik tohumu, 75 gr pekmezle kaynatılacak bu çay, 7 gün birer bardak içilecekti. ancak eşimi bunu içmeye özendirmenin yolunu bulmam gerekti. ben de her akşam marmara şarabı sona erince karşısına geçip höpürdeterek delilik çayını içiyordum. çayı içiyor ve sağlığımın ne denli düzeldiğini, kendisini her gün daha da çok sevdiğimi, ruhumun ne denli hafiflediğini çıtlatıyordum ona!. sonunda bir gece ver bakalım bana da dedi, bir yudum içti ve “sen delirmişin <span class="calibre6">mademoi-</span>selle! bu içilir mi?!”diye yüzünü yirmi yıl ileriye alarak kendini aç kalmış bir çakala benzetti,,, yılmadım,,, bulmaca çözmekte yararlı olacağı kandırmacasıyla bir başka formül denedim:</p>
<p class="calibre1">bu kez, karabaşotu kaynatılarak içilecekti. bu zekâyı açıyor ve belleği güçlendiriyordu. onu ve evliliğimizi bu yolla kurtarabilirdim. bir süre de o çayı içerek onu özendirmeye giriştimse şöyle bir yan gözle baktı geçti,,, şeytan diyordu ki kodin’in anasına yaptığı gibi, o uyurken kulağından ağzından burnundan dök içeri şu kaynar çayı,,, birden korktum kendimden,,, sakın bu çaylar onu değil beni delirtmiş olmasın,,, ya da ben çaylardan çok önce de deliydim,,, bu kadar onu iyi etme ısrar-ı sabit,,, yani yeni adıyla “obsessive compulsive bozukluk” da ne demek oluyordu,,, evet evet, deli olan belki de bendim,,, gene de bu delilik ilaçlarıyla zihnim olağanüstü açılmış ve zindeliğim eskisine göre birkaç kat artmıştı,,, yüreğimi yarıp özgürlüğe kavuşmak isteyen öteki benin uğultusu dolaşıyordu ortalıkta,,, anlatılamaz bir coşku ele geçirmiştim,,, koyvermek istemiyordum,,, bu durumda insanlardan saklanır olmuştum,,, eşime gelince ondan hiç korkum kalmadığından her çözemediği bilmeceyi sorduğunda,,, kahkalar atıyordum arsızca,,,. yanıtları biliyorum ama söylemem diyordum,,, pusuda sinsi bir sırtlan ben,,, uzun uzun avımı süzüyor üstüne sıçrayıp yüzünü gözünü tırmıklamak istiyor ama tutuyordum kendimi,,, ona “biliyorum yanıtı, biliyorum ama sana söylemeyeceğim,,, bul kendin bul da görelim bakalım,,, içseydin o çayları sen de benim gibi bulurdun yanıtı hemen,,, şimdi benim bilemeyeceğim hiçbir şey yok,,, ama yağma yoook,,, söylemeyeceğim sana,” diyordum</p>
<p class="calibre1">sakince dinliyordu beni,,, oflayıp pufluyor arada bir merhametimi uyandırmak için sevişirken yaptığı gibi gözlerimi tarıyor yüzünü bebeksileştiriyordu,,, yooo kurnazlık yok, iç çayı bul bilmeceyi diyordum,,, içemiyorum işte ne olur söylesen, dedi bir gece,,, küstü,,, babamınkiler gibi yeşil beyaz boyuna çizgili pijamalarını giyip yattı,,, gözünü tavana dikip sabah olmasını bekledi,,, acır da söylerim sanıyordu yanıtı,,, heh heh heeh,,, söylemedim işte...</p>
<p class="calibre1">haftalarca bilemediği bilmeceleri çözme inadını sürdürdü ben de o çayı içseydin çözebilirdin deme inadımı,,, uykusuzluktan aklı öylesine kaçmıştı ki, “org” sorusunu bile bulamıyordu. soru şöyleydi: “körüklü, irili ufaklı borulardan geçen havayla değişik ses tonları veren klavyeli çalgı?”</p>
<p class="calibre1">o gün sırtüstü sedire uzandı,,, tam karşı duvardaki saate gözünü dikti,,, bir saate bir bana baktı durdu,,, sonunda bana “söylemeyecek misin yani?” dedi,,, dudaklarımı hırsla birbirine yapıştırıp başımı sağa sola sallarken “ııınıhg!” sesi çıkardım,,, yalvarmaya başlayınca dayanamayıp “kendin bulmalısın düşün, sen çocukken başlamışsın çalmaya hani onu!” dedim. anlamadı baktı,,, “hani kilisede bulunan! dedim,,, gene baktı,,, hani yatağın altında durur,,, dememle yerinden kalktı yatağın altına baktı,,, ben de koştum sırtına sıçradım, “org be eşek herif ooorg!” diye gırtlağını sıktım kâfirin,,, boğamadımsa da epeyi tırmıkladım yüzünü gözünü kanattım,,, silkeledi düşürdü yere beni,,, sükûnetini bozmadan, “haaa! o mu? irili ufaklı lafı yanlış bir kere! dedi,,, irili ufaklı çakıl taşları için kullanılır aslında, çakıl taşları için değil mi? böyle bilmece mi olur, çözmeyeceğim bir daha, aptal herifler!” dedi</p>
<p class="calibre1">işte o gün karar verdim onu öldürmeye,,, şu budalayı zehirlemeli ya da alıp başımı kaçmalıydım,,, ancak kendi deliliğimden de şüphe etmeye başlamıştım biraz,,, korktum,,, bir de,,, acaba acıyor muydum biraz ona,,, ne dersiniz bilmem ki,,, ne olsa ilk göz ağrılarımdandı değil mi,,, zeyyat’tan sonra tabii, seviyor bile olabilirim biraz onu,,, insan anlaşılabilir değildir ki,,, her sevgi de birbirine benzemez,,, devası yoktu bu işin,,, insan kitapların yazdığına da benzemiyordu,,, birbirine âşık bir çift tanıyorum,,, arada bir gelir bende kalırlardı,,, dövüşlerinden uyuyamazdım,,, sabaha karşı kadın adamı döverek sokağa atmış olurdu,,, akşam olunca koşar asmalımescit meyhanelerini tek tek arar alır gelir yanağını yanağına yapıştırır öper dururdu adamı,,, gece yeniden başlardı bu oyun,,, evet evet,,, bazı aşk romanlarının etkisinde kaldığım için kendime deli demiş bile olabilirdim,,,, giderek romanlarda olmayan tuhaf bir aşk yaşayayım diye de onu seçmiş olabilirim,,, demonik biri olamaz mıyım ben,,, başkalarını masum olduğuna inandırmaya çalışan o sefillerden biri,,, aşkı ölümle anlatan kitaplar okumuşuzdur hepimiz,,, yok yok,,, aslında deli olmadığımdan eminim,,, deli olsam böyle bir hikâyeyi yazıp kandırabilir miyim sizleri,,, ama kandırmıyorum ki,,, anlattıklarım baştan kahverengi ayakkabının burnuna kadar doğru,,, ah şu eski romanlar aldattılar hepimizi,,, romanlar,,, filmler,,, anlatılar,,, tanrım bir hayatı yalanlarla boşuna mı geçirdik biz!.. unutun her şeyi,,, tüm bildiklerinizi unutun,,, benim anlattıklarıma inanın sadece...</p>
<p class="calibre1"><span class="calibre2">ey zafer, işte senin ölümün</span></p>
<p class="calibre1"><span class="calibre2">ey zehir, işte senin mezarın</span></p>
<p class="calibre1">insanın yüceliğini engelleyen onca entrikayla yetişmiş insana inanılır mıydı,,, insan kandırılmıştı,,, pes-payeleştirilmişti,,, bütün suç emperyalizmin kapitalizminde miydi yani,,, öyleyse insanlar ne zavallı bir dünyayla boğuşmaktaydılar,,, yok yok deli değildim ben,,, görüyorsunuz ya ne akıllı sorular yöneltiyorum size,,, ama neden kovup ayrılmıyordum eşimden hâlâ,,, kendi kendine yaşayamayacağına dair bir kabul yok değil zihnimde,,, elbette bu da uyduruk bir şey,,, o bensiz yapamaz,,, belki de tam tersi,,, ben onsuz yapamam,,, işte bu,,, ne ürpertici bir gerçek sevgili okurlarım,,, düşünebiliyor musunuz,,, ben bünyamin’siz yapamaz mışım,,, elbette öyleydi,,, evet evet aslında bendim onsuz kalamayan,,, gereksiz unsurlarla kaplı dünya,,, bir kitsch,,, peki,,, ya sandığın açılmasıyla içinden çıkacakların gerçekliğine ne diyeceksiniz,,, birlikte bir gün bizi maziye bağlayan o kırmızı mont,,, yanı sıra damla küpeler?..</p><div class="calibre3"><img src="main-9.png" alt="" class="calibre14"/></div>
<p class="calibre1">zeyyat dedi ki: <span class="calibre2">her hainde türlü türlü rezillik eğilimi vardır</span></p>
<p class="calibre1">son kez ağır felsefi bir öneri koydu önüme hur-tiş,,, “beklentisiz olmalıymış hayat; başarısızlığın ve yoksulluğun verdiği hazzı ve özgürlüğü tatmalıymışız birlikte kopararak kendimizi bu tüketim toplumunun keneliğinden <span class="calibre2">!</span></p>
<p class="calibre1">“aaaaa,,, elbette sevgilim” dedim,,, “mutlaka kop-malıyız kenesel tüketimden ama biz zaten seninle hep yüzmüyor muyuz o hazzın sihirli kederinde?! bak ne kadar mutluyuz? gorgo bile vız geliyor bize,,,” inanırdı mutlu olduğumuza sanki,,, evet evet gerçekten inanırdı,,, yayılırdı o ahretlik tebessüm suratına, rahatlardı,,, mıhlanırdı eve büsbütün,,, anasından kalan vazolara duvardaki çeşitli fotoğraflara bakarak dolaşırdı evi tekrar tekrar,,, hele anasıyla babasının baş başa çektirdiği,,, ananın karnı burnunda,,, hamile hurşit’e,,, mutlulukla gülümsediği o fotoğrafa,,, kadın dişlekti,,, dudakları kapatamıyordu dişlerini,,, gözleri de camla örtülü kısa bir çizgi,,, yüz ablak,,, sol kolunu yanındaki sandalyede oturan kocanın boynundan kilim gibi sarkıtmıştı,,, baba da kısacık boylu kadife donlu, bacaklar yere değmiyor,,, bu ana babadan bu kadar güzel bir çocuk nasıl doğmuştu,,, mutlak kadın bunu bir başkasından peydahlamış-tı,,, ama soramazsın ki,,, öfff,,, bu hayat benim hayatım değildi,,, beni yaşatan başka bir ortam olmalıydı,,, başka bir dil,,, başka bir ülke,,, başka insanlar,,, burası şarlatanlarla .iolu bir magazindi,,, aç aç seyret,,, var olanı kabul etme durumuna zorladılar hepimizi,,, beni de,,, yok bana asla kabul ettiremezler bunu...</p>
<p class="calibre1">bütün bu sahneler o, “operacı ölüm arıları” gibi üşüştü beynime. geleceğin budalaca vaatlerden öte bir şey görünmeyen ufkuyla yüz yüze kaldığımı anladığım şu anda, çantamı kaptığım gibi kalktım</p>
<p class="calibre1"><span class="calibre2">bu dünyadan vicdan rahatlığıyla öte dünyaya giden kimse yoktur </span>dedi zeyyat</p>
<p class="calibre1">gidişimle birden uyandı bünyamin,,, ardından yer gök korkunç bir titremeyle sarsıldı,,, ağaçların yaprakları yere yığıldı,,, ağzından dişleri çıkıp uzadı bana doğru,,, ve üstünde durduğumuz toprak ve altında bulunduğumuz kameriye sarsılmaya başladı,,, öyle ki bir an içinde çevredeki aslanların kaplanların suay-gırlarıyla birlikte kaçıştıklarını görür gibi oldum, maymunlar incir gibi pat pat pat yere düştüler, keçiler serildi, baraka yerle bir oldu, aşim ağaçların arasında bağıra çağıra koşuyordu tepelere doğru,,, ben de can havliyle aşağıya, kameriyeden dışarıya attım kendimi, yokuş aşağı kıyıya doğru toz toprak içinde düşe kalka koşmaya başladım</p>
<p class="calibre1">son gördüğüm manzara çardağın başına yıkıldığıydı bünyamin’in. gene de iskemlesiyle birlikte devrildiği yerden böğürüyordu,,, ne kadar âşıkmış bana diye düşündüm he he heeh!</p>
<p class="calibre1">peçekuş manastırı’ndan aşağı deniz kenarına, hayatın vızır vızır işlediği ana caddeye inip ardımdan kimsenin gelmediğini güvende olduğumu anladığımda; kalbim yatışmaya başladı,,, lekesiz göğe baktım,,, hafifçe kırmızılaşıyordu,,, mavi kalkışıyor yatışıyor gene kalkışıyor ama baş eğiyordu artık kırmızıya,,, bambaşka biriyim dedim kendime,,, iyilik ve kötülükle ilgisi olmayan,,, varlığın bağımsızlığını kazandığı yerdeyim dedim kendime,,, ardından asfaltın kıyısında bulduğum ince yapraklı felsefe renkli bir gölgede otobüs beklerken kımıldamaya başladı iç benim:</p>
<p class="calibre1"><span class="calibre2">“ime erotervmenos me ta matia su / matia su”</span></p>
<p class="calibre1">ıstanbul’uma geldim,,, bu dünyanın en güzel kentine,,, son yıllarını arabeskleşerek geçiriyor,,, arka sokaklarında lağımlar taşan, gürültülü, haksızlıkların, kötülüklerin bini bir para olduğu yere,,, gorgo her boş alana avın dikmiş,,, rant rant,,, böyleleri ölünce gözlerini yuvarlak madeni bir kuruşla örterlermiş,,, gözlerini para bürüyenlerin,,, maziyi, tarihi, insanlık duygusunu yitirenlerin dünyevi tamahlardan arınmayan rezillerin ...</p>
<p class="calibre1">yeni insanlar tanımaktan,,, eski dostları arama arzusunu yendim,,, bi tek zeyyat,,, havranlı zeytincilerin oğlu dostum zeyyat,,, beşiktaş’tayım şu an,,, bildiğim yerler,,, yürürken zeyyat var yanımda,,, konuşuyoruz,,, nerelere kayboldun gene,,, sorma anlatırım,,, neredeyse bir yıl oldu,,, oldu,,, özledim seni,,, ben de seni,,, elimi alıyor eline yürüyoruz,,, karşı kaldırımda aile fotoğrafı aldırıyorlar,,, sırayla biri girip biri çıkıyor resimden,,, hemen ardımda bir uğultu,,, insanlar,,, konuşmadan hızlı hızlı,,, yol verdim hiç bakmadılar bana,,, zeyyat’ı kaybettim o arada,,, insan görünür olanı anlamakta yanılır dedim kendime...</p>
<p class="calibre1">işte evimdeyim,,, sükûnet içinde,,, tuhaf bir adamı,,, gorgo’yu morgo’yu atmışım kafamdan,,, gizemli bir kadın,,, eski komşular azalmış,,, yenilerle tanışmak istemiyorum,,, saçaklı mefkure’yi sokuyorum içeriye sadece,,, evde bir sürü hayalet var zaten,,, annemin, ablamın eskilerini mefkure’ye giydiriyorum,,, mefkure hayaletler topluluğu oluyor,,, kendine bakıyor gülerek,,, beyendin mi diyorum,,, hm diyor,,, hacı murat usta’nın üç katlı sefertası dedikleri evin ilk katındayım şimdi,,, eskiden kalma somyaları fırlamış fes rengi,,,</p>
<p class="calibre1">kadifesi kararmış, çökmüş,,, o koltuğa kuruluyum,,, bütün geçmişin üzerine çöktün diyorum kendime,,,</p>
<p class="calibre1">bana kalan yere bakmak</p>
<p class="calibre1">hayat uzun bir kışa döndü kış kapıda sayılır ne de olsa gelecek soğuk ve yalnız yatak yakınma yok yere bakacaksın tüm kış yere bakacaksın bak bak</p>
<p class="calibre1">kim tezgâh başında ördü bu herekeyi yüz yıldır yaşıyor ninenden kalma dökülse de parlak tüyleri hep ona bak çiçekler iç içe</p>
<p class="calibre1">kürem kürem inmişler yukardan üst üste binmişler yünle örülüymüş küçük kızların esmer küçücük elleri dokumuş atkılar pamuk</p>
<p class="calibre1">kış tükenmeyecek saymakla çiçekleri fildişi zeminde rengâhenk güller dikensiz</p>
<p class="calibre1">karanfille koklaşan yapraklar</p>
<p class="calibre1">tirşe deniz</p>
<p class="calibre1">baş başa vermiş</p>
<p class="calibre1">kızıl gonca</p>
<p class="calibre1">dünya zambakları</p>
<p class="calibre1">arada gözleri bünyamin hurşit’in</p>
<p class="calibre1">öteki kümeyle sırdaş</p>
<p class="calibre1">topakları</p>
<p class="calibre1">kış bitmeyecek</p>
<p class="calibre1">scarlatti çizmiş</p>
<p class="calibre1">dokumuş</p>
<p class="calibre1">arturo michelangeli kış</p>
<p class="calibre1">nasıl sona erecek denizi de seyret başını kaldır dünyayı</p>
<p class="calibre1">dünyayı nasıl değiştirecektik biz</p>
<p class="calibre1">unuttum dostlarım öldü dostlarım yaşlandı dostlarım değişti en baştan başlamalı kirle kurşunileşmiş perdeyi kıvır</p>
<p class="calibre1">zeyyat dedi ki <span class="calibre2">bir deney olarak hayatı kaydetmenin yeni kuşaklara yardımı dokunmaz o yüzden yazarlara sadece acınır en doğrusu</span></p>
<p class="calibre1"><span class="calibre2">kimseye akıl vermeden yaşamak ve ölmektir</span></p>
<p class="calibre1">perdeyi kıvırdım,,, bir yanda ilk gençliğimin fener’in-de olduğu gibi, beyaz mukavvadan yapılmış oyuncakları andıran “şehir hatları yolcu vapurları”,,, üsküdar, eminönü oradan kasımpaşa, fener, balat, hasköy, ayvansaray sütlüce, eyüp gidiş geliş seferleriyle canı burnunda, gorgo’larla boğuşarak yaşamaya çabalayan insancıkları, oradan buraya buradan oraya taşımayı sürdürürken, büyüklenmeyle sakatlanmış ölümsüz zaman tanrıçası, yaşamımızın külüstür resmi geçidine; ilençli ruhlarımızın cırlak karnavalına bakarak, hayatın kendisinden başkasına acımayan amaçları önünde hiçbir şeyin önemi olmadığının bilinciyle dimdik, arkasına bakmadan yoluna devam edip gidiyor</p>
<p class="calibre1"><span class="calibre2">ne arar bilmem burada</span></p>
<p class="calibre1"><span class="calibre2">böyle gelir</span></p>
<p class="calibre1"><span class="calibre2">oturur</span></p>
<p class="calibre1"><span class="calibre2">sıkılır</span></p>
<p class="calibre1"><span class="calibre2">hep sıkdır</span></p>
<p class="calibre1"><span class="calibre2">dilsiz olamaz</span></p>
<p class="calibre1"><span class="calibre2">sanmam</span></p>
<p class="calibre1"><span class="calibre2">kim bu</span></p>
<p class="calibre1"><span class="calibre2">bilemem</span></p>
<p class="calibre1"><span class="calibre2">konuşmaz</span></p>
<p class="calibre1"><span class="calibre2">ama bambaşka sıkılır böyle dolaşır durmadan dolaşır kim acaba sıkıntı</span></p><div class="calibre3">
<p class="calibre1">leylâ erbil 2011-2013</p></div>
</body>
</html>
