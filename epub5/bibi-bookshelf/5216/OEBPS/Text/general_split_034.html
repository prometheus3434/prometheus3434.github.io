<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_31"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;YALTAKLANMANIN BİR AŞAĞISI</h1>

  <p class="normal">Zamanın başbakanı, eski bakanları ve devletin üst görevlilerini yakalatıyor, yabancı devlete teslim ediyor. Yabancı devlet kumandanlığı da teslim aldıklarını bir gemiye doldurup uzaklarda bir adaya götürüp hapsediyordu. "Ne yapalım Başbakan yurduna bağlı değildi" serzenişi, gâvurun elini bırakamayan mukaddesatçıları mutlu edebilir; ama aklı Washington – Tahran - Riyad arasından gidip gelenlerin "Vatansever Halife Sultan bu işleri hiç onaylamıyordu, içi kan ağlıyordu" demeleri hiç ama hiçbir yere sığmaz.</p>

  <p class="normal">Yabancı devletin kumandanlığı emrediyor; İstanbul'da askeri mahkemeler kuruluyor. Duruşmalarda savcı alçaldıkça alçalıyor:</p>

  <p class="normal">"Büyük, ulu İngiltere devletinin İstanbul siyasi mümessilleri tarafından cezaevinden alınıp, cinayetle tutuklu bulunan Sait Halim Paşa ve arkadaşları bilinmeyen bir semte gönderilmiştir."</p>

  <p class="normal">Kendi devletinin başbakanını hapse götüren yabancı devleti, "Büyük, ulu" diye yücelten mahkeme kıvrandıkça kıvranıyor ve alçaldıkça alçalıyor:</p>

  <p class="normal">"Mademki İstanbul'da İngiltere 'devlet-i fehimesinin' siyasi temsilcileri tutukluları yakalayıp sevk ediyorlar, şu halde bu toplumumuzun, bu ulu meclisimizin bu işlerle ilgisinin ve ilişkisinin olduğu anlaşılıyor."</p>

  <p class="normal">Savcı, 'yüce' işgalci devletin karşısında alçaldıkça alçalıyor ve iddianamesini işgalci İngiltere 'devlet-i fehimesinin saldırganlığını olumlu bularak davaya gerekçe olarak gösteriyor. Aynı iddianamede, daha önceleri suçu 'sabit' görülen İstanbullu bir kişi içeri atılmış. O zamana göre, işgalcilikten 'stratejik müttefik'liğe terfi eden İngiltere'nin önünde eğilmek ne söz, yerlerde sürünüyorlar ve o tutuklu kişiyi salıvermek için diyorlar ki:</p>

  <p class="normal">"<span class="ideitalik">Kiremitçiyan adında bir Ermeniyi kanuna uygun olarak hapsettiği halde saygıdeğer hükümet tarafından İngiltere siyasi temsilciliğinin kesin itibarlı iltimasına başvurulmak zorunluluğu görülüyorsa serbest bırakmaya hazır olunduğunu...</span>"</p>

  <p class="kunye">[Mahkeme tutanaklarından alıntılar (Türkçeleştirilmiştir), Celâl Bayar, <span class="ideitalik">Ben de Yazdım,</span> Cilt 5, s.78]</p>

  <p class="normal">İşgal sırasında mahkemeler, İngiltere 'devlet-i fehimesi'nden medet uman Osmanlı Devlet-i Ali'sinin başındaki Halife Sultan Mehmed Vahidettin Han'ın onayıyla kurulmuş. Yaltaklananlar, işgalcilerin emriyle kendi yurttaşlarına kıyanlar öyle üç-beş kendini bilmez değildir. Onların sayısı binlerceydi; ama yıkıma uğramış bir ülkede, dünyanın her türlü zulmüne göğüs gerecek olan yeni devlet, yalnızca, ama yalnızca 150 kişiyi yurtdışına sürmekle yetindi.</p>

  <p class="normal">Şimdi yaltaklanmanın tarihsel mirasına sahip çıkanlar, o 150 kişiyi bile aklayabilmek neler yapmıyorlar ki!</p>

  <p class="normal">Tarihsel alçaklıktan günümüze yansıyanlara ve yaltakçıların sayısının on binlere ulaştığına baktıkça, cumhuriyet devletini kuranların hata yaptıklarını görüyoruz. Kendi yurttaşlarının ırzına geçilirken, işgalcilere kul köle olan o alçakların tümü açıkça yargılansa ve kararların gereği yerine getirilseydi. 150'liklerle yetinen Cumhuriyet Devletinin kurucularını 'jakoben' ya da 'diktatör' olarak ilan edenler neler döktürmezlerdi.</p>

  <p class="normal">O zamanlar işgalcilere yaltaklananlar, sonraki son 70 yılda yeşerdikçe yeşerdiler ve tarlayı bir mevsimde sarıveren, ürünleri boğan ayrık otu gibi çoğaldılar. Önce bağımsızlığımızı, sonra bizi birbirimize kenetleyen ne kadar ilke varsa hepsini tıpkı ayrık otu gibi boğdular. İşte bu nedenle kimse kalkıp, yaltaklanmanın tarihte kaldığını ileri süremez!</p>

  <p class="normal">Darbeler öncesinde ya da sonrasında emirle kurulan mahkemelere yeni müttefiklerin etkisi olmadı diyemeyiz. 12 Mart ve 12 Eylül sonrasının sıradan mahkeme tutanakları, Yargıtay'ın karar gerekçeleri bile gerçeği gösterecektir.</p>

  <p class="normal">PKK'nın ilk yıllarını araştıran, İslam Cumhuriyeti girişimlerini önlemeye çalışan Uğur Mumcu'nun öldürülmesini düşünmek bile yeterli ipuçlarını gösterecektir. 12 Eylül 1980 öncesi katliamlarının örgütlenme aşamalarını görmezden gelen mahkemelerin bağımsızlığından söz etmek, bilerek aldatmaktır.</p>

  <p class="normal">Onlar, eski zamanlarda yüce hanedanlığın yaşaması için yapıyorlardı; daha sonraları "Milli Dava" diyerek yaptılar. Ne yazık ki yakında bir de "Din Uğruna" gerekçesini ekleyecekler. Hangi kurum olursa olsun, ülkenin bağımsızlığını hangi 'milli' çıkar uğruna açıkça (ya da örtülü olarak) feda ederse etsin, Anadolu'da Türklerin egemen olduğu devletin sonunu hazırlamaktadır. Tıpkı altmış yıldır yaptıkları gibi...</p>

  <p class="normal">Bakalım işin sonunda hangi mahkemeler kimin emriyle çalışacak ve o eski yaltakçıların yeni türlerinin sonu nasıl olacak?</p>

  <p class="normal">Amerika ve Avrupa devlet-i fehimeleri onları kurtaracak mı ya da kurtarabilecek mi?</p>
</body>
</html>
