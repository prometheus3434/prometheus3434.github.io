<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_40"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TÜRKLERİN AHLÂKI MI DEĞİŞTİ?</h1>

  <p class="normal">Seçimden sonra şaşkınlıklarını bir türlü atamayanlar, sekiz gündür ayrıştırıyor, birleştiriyor, topluyor, çıkarıyor, ama %70'in tavrına bir türlü anlam veremiyorlar. Veremezler, çünkü dünya değişirken, değerler de değişti. İşte birkaç örnek:</p>

  <p class="normal">Siz diyorsunuz ki ABD-AB destekli PKK saldırıyor; sınırlarımızın güvenliği için dağların hemen ötesindeki kamplar, karargâhlar basılsın, çünkü ulusal bağımsızlık bunu gerektirir.</p>

  <p class="normal">%70 diyor ki sınırı geçerlerse ABD ile çatışma çıkar, borsa allak bullak olur, dükkân çöker, traktörün, Japon arabasının, evin taksidini ödeyemeyiz.</p>

  <p class="normal">Bu kişiler nasıl cumhurbaşkanı olur; görmüyor musunuz, Bush ne derse onu yapıyor, ulusal gururumuzu, onurumuzu, diye başlıyorsunuz.</p>

  <p class="normal">%70 diyor ki Bush'un yakını olmaları çok güzel, çok da yararlı; böylece IMF ümüğümüze basmıyor, gül gibi geçinip gidiyoruz; hem bizimkilere kalsa yüzlerine gözlerine bulaştırırlar.</p>

  <p class="normal">Oğullarına gemi, villa, Amerika'da ev almışlar; yabancı bankanın milyar dolarlık cezasını bir kalemde silip atmışlar, evrakta sahtecilik, kendilerine ceza-vergi affı...</p>

  <p class="normal">%70 diyor ki, soymayan mı vardı, böyle gelmiş böyle gidiyor. Hem bu adamlar ötekiler gibi gizliden değil açıktan yapıyorlar; ticaret başka nasıl olur ki?!</p>

  <p class="normal">Diyorsunuz ki, tarlaları, bahçeleri, ormanları apartmanlarla, villalarla doldurdular.</p>

  <p class="normal">%70 diyor ki bizim tarlalar buğday vermiyordu, elmalar Avrupa yuvarlaklığına uymuyor; hem iyisini dışardan daha ucuza alıyoruz; ormanlar da boş boş duruyor, üstelik arada bir yangın da çıkıyor; villacılar hiç olmazsa oraları korur.</p>

  <p class="normal">Kıyılarımızı, limanlarımızı, bankalarımızı Yunanlılara, şeyhlere, gâvurlara satıyorlar, kendi yurdumuzda çırılçıplak kalacağız.</p>

  <p class="normal">%70 diyor ki sermaye dünyada dolanıp duruyor, bize de geliyor; fena da olmuyor. Baksanıza, piyasa canlanıyor, çocuklarımıza iş çıkıyor, kavgaya gürültüye ne gerek var, din ayırımı yapmadan kardeş oluyoruz.</p>

  <p class="normal">Siz diyorsunuz ki Kıbrıs gidiyor, İskenderun körfezimizin çıkışını denetim altına alıyorlar; Akdeniz kıyılarımızı tehdit edecekler.</p>

  <p class="normal">%70 diyor ki Kıbrıs mı?.. Kardeşim ne kadar kötüsünüz, maraza çıkarmanın sırası değil; ambargo uygularlar, ticaret centerleri çöker, para piyasasında hisselerimiz sıfırlanır, yabancı sermaye çekip gider ve işsiz kalırız.</p>

  <p class="normal">Siz diyorsunuz ki bak! Dinin, kültürün, misyonerler, azınlıklar...</p>

  <p class="normal">%70 diyor ki Dünya değişti, Washington'un dediği gibi, dinler çağına girildi; üç din kardeştir.</p>

  <p class="normal">Amerikan askerlerini topraklarımızdan geçireceklerdi, Irak'a girmeyelim (aslı PKK'yı Irak'ta vurmayalım, Kerkük'ü dert etmeyelim) diye 8,5 milyar Dolarlık anlaşma imzaladılar.</p>

  <p class="normal">%70 diyor ki fena mı ettiler, Amerikan askerleri İskenderun'dan Hakkâri'ye dek yerleşseydi, ticaret artardı; daha sonra Suriye'ye girerlerdi kolayca, onlar da kazanırdı, biz de kazanırdık.</p>

  <p class="normal">Örnekleri çoğaltmak olası; gerisini getirmek kolay, ama işin özü; küreselleşme diyerek işgal liberalizmi, 'gemisini alan kaptan' ahlakı yerleşti. Hem de yavaş yavaş...</p>

  <p class="normal">Siz, tüm uyarılara karşın, bu değişimi görmezden geldiniz. Sınırınızın hemen ötesindeki işgalci acımasızca öldürürken, bir-iki barış gösterisi dışında sus pus oldunuz.</p>

  <p class="normal">Muhalefetin en milliyetçi kanadı bile, on beş gün evveline dek, "Devleti yıkıyorlar" diye bağırırken, sanki devlet hemen kurtulmuşçasına, mecliste maraza yok, diyerek; değişime ne denli hızlı uyduğunu ilan ediyor!</p>

  <p class="normal">Yeni yıldız, eskinin hariciyecisi, daha bir ay önce "1 Mart Tezkeresini Barzani geçirtmedi!" diyerek ne denli ABD dostu olduğunu gösterdiğinde uyanmayanlar şimdi uyanırlar mı?</p>

  <p class="normal"><span class="idebold">%70 kim mi?</span></p>

  <p class="normal">%46 küsurun üstüne en milliyetçi partiye çöreklenen Nurcuların, tarikatçıların oylarını, T.C. Devleti'nin İslamcı ezeli muhaliflerinin ve PKK'nın yarı-legal partisinin oylarını eklerseniz, %70'in de üstüne çıkar koalisyon! Türkiye Cumhuriyeti'nin varlığına kökten karşı olanların koalisyonu! Bazıları gizli, çoğu açık!</p>

  <p class="normal"><span class="idebold">"İş darbelere kalmamalı!"</span></p>

  <p class="normal">Biz bunları zaten biliyoruz, bize ne yapmamız gerektiğini göster diyerek, hayıflanmanın bir anlamı kalır mı?</p>

  <p class="normal">Oturduğunuz yerden kahırlanmayı bir yana bırakıp, biliyoruz dediğiniz olaylar bilgisini, özellikle yanlış bilgilendirme yayınlarının yoğunlaştığı bir ortamda, halka ulaştırsak mı?</p>

  <p class="normal">Olaylar bilgisini öğrenen halkın, gerçeklerle karşılaştığında sabır taşının çatlayacağını bilerek, hızla örgütlenmesini ve alanları doldurmasını sağlasak mı?</p>

  <p class="normal">AKP'liler dahil tüm milletvekili adaylarını, Başbakan, AKP bakanları ve onların destekçisi öteki koalisyon ortaklarının aykırı tutumları karşısında tavır almaya özendirsek mi?</p>

  <p class="normal">Bu işleri generallere bırakmadan, yerinde ve zamanında ulusal tepki oluşturulması için tüm siyasal partileri ortaklaşa harekete geçmeleri için işbaşı yapmaya zorlasak mı?</p>

  <p class="normal">Ve askeri darbelere gerek kalmadan, ulusun birliğini sandıkta göstermek gerekiyor! Önde siz, karşıda AKP - ABD - AB - Azınlık Milliyetçileri-Humeyni Hatçıları - İsrail Piyonlarından oluşan koalisyon!</p>

  <p class="normal">Mızmızlanmayı ve küçük ayrılıkları bir yana bırakarak, çok ama çok acele davranmalı, çünkü tarih hayıflananların erken ölümleriyle bezelidir!</p>

  <p class="normal"><span class="idebold">Koalisyonun silahşorlarını unutmamalı!</span></p>

  <p class="normal">Silahşorların çalışma yöntemleri incedir. Bir görevli düşünün; T.C. Kuzey Irak'ta Kürt devletini desteklemeli, Kıbrıs'ta çözüm için limanların Rumlara açılması yetmez, Türkler, derhal AB'ye dâhil olmalı ve Ermenilere karşı yumuşamalı vs. diye yazıp duruyor... Koyu yeşil, kahverengi adamlar, ABD'nin istediği doğrultuda "Vurun komünistlere" diyerek saldırdığında bu kişilerin çoğu "demokrasi, özgürlük!" diyerek karşı duruyorlardı. Şimdilerde yeşil-kahverengi faşizmin ortağı olmuşlar, gerçekten özgürlük isteyenlere karşı kılıç çekiyorlar.</p>

  <p class="normal">"Bize ne bundan" denilemez, çünkü bu adam çeşitli üniversitelerde gençlerimizi eğitiyor; Washington Kürt Enstitüsü'nün kapalı toplantısına katılıyor; TESEV'de bölüm başkanı oluyor, NED'den her yıl otomatikman sivilleştirme parası alan Helsinki Yurttaşlık Derneği'nin kurucusu...</p>

  <p class="normal">Cepheden saldırmıyor; Amerikan tarzını özümsemişler hep "demeye" getiriyor. Örneğin "T.C." diyor, "ABD'nin planladığı biçimde, Kürdistan Bölge Devleti'ni hemen tanımalıdır" diyemiyor, ama şöyle yazıyor:</p>

  <p class="normal">"<span class="ideitalik">Irak parçalanırsa bize görece olarak en istikrarlı kısmı komşu olacak ve üstelik bölgenin yeni jeopolitiğinin gereği kurulacak Kürt devletinin Türkiye'den başka dayanacağı bir yer olmayacak</span>."</p>

  <p class="kunye">[Mensur Akgün, Referans, 7.3.2006]</p>

  <p class="normal">Yumurta kapıya gelince kendilerini dışa vuruveriyorlar. Amerika, Avrupa, demokrasi, küreselleşme, karşılıklı bağımlılık vs. sözleriyle yetinmez oluyorlar ve yekten saldırıyor; "Çözüm sürecini tıkayan tek faktör Denktaş ve ekibi!" deyiveriyor.</p>

  <p class="normal">"Biz bunları zaten biliyoruz!" diyerek kıyıya çekilmeden önce bu gerçekleri somut ayrıntılarıyla analara, babalara ve gençlere duyurmak, hayıflanmaktan daha yararlı olabilir.</p>
</body>
</html>
