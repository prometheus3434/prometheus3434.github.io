<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_58"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;APO'NUN BİR NUMARASI</h1>

  <p class="normal">PKK'nın ilk baskın eyleminin üstünden daha bir yıl geçmemişti. Bir Numara, Kıbrıs Rum Bölgesi-Yunanistan-Almanya-Irak gidip gelmelerinin ardından saflara katılmış.</p>

  <p class="normal">İlk ciddi eylemiymiş; üçlü tim mezrayı basacakmış. Tepede pusuya yatmışlar. İki arkadaşı uykuya dalmış. O uyumamış; sabah bakmış ki mezrada kadınlar çocuklar tarlaya gidiyorlar; nedense birden içi acımış.</p>

  <p class="normal">Arkadaşlarını uyandırmamış; aşağıya inmiş; kadınlar korkmasın diye silahını yere bırakmış. Ne rastlantıdır ki o sırada jandarma helikopteri görünmüş. Bir Numara, kaçmayı denememiş bile. Helikopter inene dek geçen uzun sürede az önce yere bıraktığı otomatik silahını da alıp ateş edememiş; ellerini kaldırıp teslim olmuş.</p>

  <p class="normal">Helikoptere binmişler ve jandarmaya yer göstermiş. Bağlı olduğu PKK Tim Komutanı'nın raporunu elleriyle koymuşlar gibi bulmuşlar. PKK Tim Komutanı raporunda Bir Numara'nın ajan (T.C. Ajanı) olduğundan kuşkulandığını yazıyormuş. Bir Numara buna çok, ama çok kızmış ve anında "itirafçı" olmaya karar vermiş.</p>

  <p class="normal">"Bak sen!.." demeyin; masalın gerisi daha da ilgi çekici:</p>

  <p class="normal">Jandarma emrine girip muhbirliğe geçen Bir Numara, PKK ilişkili kişileri ele vermeye başlamış; ama hiçbir zaman hiçbir PKK militanına bir fiske vurmamış. Oysa öteki itirafçılar, işkenceciymiş; önlerine geleni kaçırıp vuruyorlarmış. Bir Numara ise vurulan PKK militanlarının yüzlerindeki çamurları siliyormuş.</p>

  <p class="normal">Jandarma onun çok sevmiş. Özel Kuvvetler Komutanı ile yemek bile yermiş (Fotoğrafları var.)</p>

  <p class="normal">Yıllar böyle geçmiş. Birçok öldürme olayına tanık olmuş; ama kendisi bir kez bile tetiğe dokunmamış. Vicdan azabı çekmeye başlamış. PKK ailesine zarar verir diye jandarmadan ayrılamıyormuş.</p>

  <p class="normal">Ne karışık iş değil mi? PKK, onun adresi ve yeri belli ailesine bir türlü zarar veremiyormuş.</p>

  <p class="normal">Her neyse; Bir Numara, vicdan azabı çekmektense PKK'ya dönemeye karar vermiş. Abdullah Öcalan'ın ablasıyla haber yollamış.</p>

  <p class="normal">Abdullah Öcalan onun bir yıl daha jandarma içinde kalmasını istemiş. O da "Başkan Öcalan"ın emrine uymuş.</p>

  <p class="normal">Aylar geçmiş ve artık jandarmadan ayrılmış. İsveç'e gitmiş; PKK yayın organları aracılığıyla öykülerini anlatmaya başlamış; gizlice öldürülenlerin gömüldükleri yerleri belirtmiş. Anlattıklarına göre nerede bir cinayet varsa orada jandarma varmış.</p>

  <p class="normal">Kürt Hizbullahı falan hiç adam öldürmemiş. Hep jandarma yapmış. Gaffar Okkan'ın bile jandarmayla arası açıkmış da onun için öldürülmüş.</p>

  <p class="normal">Onun PKK'den jandarmaya, jandarmadan PKK'ye dönüş öyküsü size inandırıcı gelmemiş olabilir; ancak günlük gazeteler onun PKK yayın organında yayınlanan öykülerine büyük değer vermişler. Bazı kişiler de fırsatı kaçırmamışlar ve kitaplar yayınlamışlar. Musa Anter'e suikastın anlatıldığı "Nasıl Öldüler?"kitabında bile Bir Numara'nın anlattıkları veri olarak yer almış. AKP iktidara gelince Bir Numara'nın anlattıklarına değer verilmiş ve soruşturmalar başlamış.</p>

  <p class="normal">Bir Numara ise, İsveç'te "Bir numara" olmayı sürdürüyor; gözlerini kara camların ardına saklayarak anlatıp duruyor.</p>

  <p class="normal">İşe bakınız ki Bir Numara, "Başkan Abdullah Öcalan"ın yakın akrabasıymış</p>

  <p class="normal">Bazı tarafçı olmayan yazarlar bile onun jandarmaya katılıp PKK'ye dönme öyküsünü görmezden geliyorlar; onun her söylediğini gerçek kabul edip kanıt diye kitaplarına geçiyorlar.</p>

  <p class="normal">Asıl öykü, Öcalan'ın Bir Numarası ile fotoğrafa girenlerin ve CIA-Atina-Avrupa-Eroin konularını es geçerek Öcalan'ı kısa yoldan yargılayanlarla birlikte yazılacaktır.</p>

  <p class="normal">Bir Numara'nın adı mı?</p>

  <p class="normal">Onu da casusla fotoğrafa giren General söylesin!</p>

  <p class="normal">Hani ABD'den anında istihbarat aldıklarını söyleyip duruyorlardı ya!</p>
</body>
</html>
