<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_60"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TSK VE "MERHAMETSİZ" İŞLER</h1>

  <p class="normal">Eczacıbaşı'nın, Tekfen'in sahibinin ve Ankara Üniversitesi Vakfı'nın ortak kurdukları TESEV'in 2007 sonunda Paris toplantısında Murat Belge ve Osman Cengiz Çandar'ın söyledikleri Türkiye'de yankılanmamıştı; ancak onlar görevlerini yapmanın huzuruyla İstanbul'a dönmüşlerdi.</p>

  <p class="normal">Huzurlu kişilerden Murat Belge Paris toplantısında Avrupa'nın Türkiye'ye karşı daha çok dayatmalarda bulunması gerektiğini şu sözlerle dilemişti:</p>

  <p class="normal">"Türkiye'nin AB üyeliğini destekliyorum ancak benim için AB daha önemli. Türkiye'nin gerekli şartları yerine getirmemesi halinde AB'ye üye olmasını istemiyorum... Ayrıca soykırım zamanında doğmamış olmama ve bunun sorumluluğunu taşımama karşın, Türkiye'nin bugünkü inkârından dolayı kendimi sorumlu hissediyorum... Bu şartlarda Türkiye'nin AB üyesi olmasını desteklemek, Türkiye'de hâkim faşizme katkıda bulunmak anlamı taşımaktadır."</p>

  <p class="normal">Belge, şeyhlerle, şıhlarla, azınlık milliyetçileriyle, Amerikan-AB-Suudi hazinesiyle ortaklaşa kurulmuş olan demokrasi cephesinin temel görevinin "anti-faşist" mücadele olduğunu düşünüyor olabilir. Onun "akademik" yakını Osman Cengiz Çandar, işinin ehli olduğundan daha da artistik konuşmuştu:</p>

  <p class="normal">"<span class="ideitalik">Türkiye'nin bölgedeki</span> (Ortadoğu) <span class="ideitalik">bu etkinliğinin ülkedeki İslami etkiyle</span> (AKP ve İslamcı örgütler, şeyhler, şıhlar olmalı<span class="ideitalik">) ilgili olup olmadığı sorusu akla gelebilir</span>. <span class="ideitalik">Bu sorunun cevabı 'evettir.' Bir akademisyen gözüyle, PKK'nın adını her andığımda başına terörist sıfatını ekleme zorunluluğu duymuyorum. Aslında bu yanlıştır da</span>."</p>

  <p class="normal">Kendisinin 'akademisyen' olduğunu özenle vurgulayan Osman Cengiz Çandar, Paris'te coştukça coşmuştu:</p>

  <p class="normal">"<span class="ideitalik">PKK'nın mücadele gücü zayıftır ve stratejik saldırılarla yetinmektedir, Türk ordusu ise bu örgütle mücadelesinde merhametsizdir.</span>"</p>

  <p class="normal">TESEV'in alt müdürlerinden Mensur Akgün, TESEV'in önde gelenlerinden Can Paker ile Ahmet İnsel, TÜSİAD temsilcisi Serap Atan da oradaydılar.</p>

  <p class="normal">Ne var ki T.C. Dışişleri'nin resmi görevlisi, Avrupa Birliği'ndeki Genel Sekreteri Oğuz Demiralp'ın aktörleri belli olan toplantıda bulunma gerekçesi ve T.C.'ne karşı aşağılayıcı saldırılara verdiği (ya da vermediği) yanıt her zaman merak edilmeye değer.</p>

  <p class="normal">Belki de bir gün, "şeffaflık" diye diye, hem TSK'yı hem de Türkiye Cumhuriyeti'nin kurumlarını hırpalayan TESEV, konuşmaların tümünü yayınlar da demokrasiye inancımız pekişir.</p>

  <p class="normal">Paris-Almanya dönüşünde TESEV Müdürü, televizyonlarda ABD-Türkiye-AKP işbirliğini allayıp pullamıştı. ABD-AB-Soros-Alman parasıyla işleyen TESEV'in asıl patronları olan Eczacıbaşı Holding ve Tekfen Holding sahiplerinin bu olan bitene bir diyecekleri de olmalı kuşkusuz.</p>

  <p class="normal">PKK'ya terörist denemeyeceğini ve Türkiye Cumhuriyeti Ordusunun "merhametsiz" olduğunu ileri süren Osman Cengiz Çandar'ın Polis Akademisi'nde, Amerikan demokrasisi şeffaflığına uygun derecede kapalı Kürt Açılımı Çalıştayı'nda iç barışımıza ve dayanışmamıza hangi değerli katkılarda bulunduğunu merak etmez misiniz?<sup class="calibre2"><a href="../Text/general_split_127.html#footnote-100-26" id="footnote-100-26-backlink">[26]</a></sup></p>
</body>
</html>
