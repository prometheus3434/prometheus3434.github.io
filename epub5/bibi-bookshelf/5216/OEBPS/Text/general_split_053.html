<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_50"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ABD ve NATO İLE KİM ANLAŞTI?<br class="chapter" />
  &nbsp;&nbsp;&nbsp;ULUSUN HABERİ VAR MI?</h1>

  <p class="normal">O sahne unutulacak gibi değildi. Sivil Örümceğin Ağı adlı kitaptan anımsayacaksınız:</p>

  <p class="normal">Yeltsin Rusya'nın teröristleri desteklediği ima edilince öfkelenince William J. Clinton "Başkan" diye başlamış ve Batılı güçlerin demokrasi yolunda Boris Yeltsin'i desteklediğini söyleyivermişti.</p>

  <p class="normal">Haklıydı Clinton; çünkü Yeltsin kendisini tepeye oturtan ABD'ye şükranlarını bir faks iletisiyle bildirmişti. Bunu unutamayan Yeltsin, işte bu nedenle ayağa fırlamış ve hırsla çantasını toplarken –bağışlayın gerçek bu- "O... çocuğu!" diye söylenmiş ve salondan kapıyı çarparak çıkmıştı.</p>

  <p class="normal">Yeni açıklanan belgelere göre; Yeltsin'in Kasım 1999'da Clinton'a sövmesinin altında başka nedenler de varmış: Gorbaçov ve özellikle Yeltsin döneminde Rusya, Doğu Avrupa ve Balkanlar'daki askeri destek güçlerini çekmeye başlamadan önce NATO'dan (ABD - Batı Avrupa -Yunanistan - Türkiye askeri siyasi birliği) Doğu Avrupa ve Balkan ülkelerine yayılınmayacağı üstüne söz almışlar.</p>

  <p class="normal">Ne bağlayıcı bir söz; ama! Tıpkı Türkiye'nin başına geçenlerin (Atatürk dışında, hem hükümetler hem de ordu yönetimleri) bir yandan teslimiyeti onaylayan antlaşmaları imzalarken öte yandan ülkelerinin geleceğini bağlayıcı hükümler için yalnızca söz almakla yetinmeleri gibi.</p>

  <p class="normal">NATO'nun değişmez önderi (siz isterseniz "patronu" da diyebilirsiniz) ABD'nin planı yıllar öncesinden hazırdır: NATO, hem Doğu Avrupa'yı, hem Balkanları, hem Kafkasya'yı, Ortadoğu'yu, Orta Asya'yı egemenliği altına alacak ve "demokrasi" perdesi altında, soyguncu şirketlerinin, bankerlerinin önünü açacaktır.</p>

  <p class="normal"><span class="idebold">Girişimin gerekçesiyse her zaman olduğu gibi</span> "<span class="idebold">Barış için Ortaklık!</span>"</p>

  <p class="normal">Önce ülkelerin rejimleri ve yönetimleri "liberal" oldu, sonra da askeri kurumları NATO'ya uyduruldu: Lizbon'dan Baltıklara dek NATO bayrağı çekildi. "Doğu Akdeniz Güvenliği" denilerek İsrail de NATO'ya ortak edildi. Aday ülkelerde de (Azerbaycan, Gürcistan vb.) düzen hızla oluşturuluyor.</p>

  <p class="normal">Türkiye de NATO genişleme ve yayılma amacına uygun biçimlendiriliyor. Öncelikle Yunanistan ve Ermenistan ile sorunlar, nedense hep Türkiye'den ödünler alınarak çözülüyor; içerde yaratılan etnik-egemen dönüşüm tamamlanıyor. Tek uluslu devlete uygun gelişmiş olan siyasal partiler eritiliyor; etnik-dinsel öbek partileri öne çıkıyor.</p>

  <p class="normal">İçerdeki her türlü tasfiyeyi NATO genişleme programından ve açılımlarından ayrı düşünmek, bir bakıma, havanda su dövmektir; tıpkı her durumda, adalete ya da belirli bir kuruma güveniyorum, denmesi gibi.</p>

  <p class="normal"><span class="idebold">Açılımlardan önce sorma zamanıdır:</span></p>

  <p class="normal">ABD ve Batı Avrupa İttifakı (NATO), 60 yıllık ortakları Türkiye'nin tutumunu güvence altına almadan trilyon dolarlık işgallere girişebilirler miydi?</p>

  <p class="normal">"Tezkere" TBMM'ye gelmeden limanlarımıza ABD kuvvetlerini yığmaktan çekinmeyenler, devlet kurumlarıyla askeri malzeme taşıma anlaşmaları yapanlar, yurt topraklarını yabancı güce tahsis edenler kimlerdi ve hangi generaller, hangi Amerika brifinglerinde de ikna olmuşlardı?</p>

  <p class="normal">Güvencenin altındaki anlaşmaları T.C. adına kimler, ne zaman yapmışlar ve ülkenin geleceğini bir kez daha "müstevlilere" hangi koşullarla bağlamışlardır?</p>
</body>
</html>
