<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_16"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;CHP'DE "TURUNCU DARBE!"</h1>

  <p class="normal">Gölgedeki gerçek "Genel Başkan" Gürsel Tekin, 31 Mayıs 2010'da, İstanbul'dan paketleyip getirdiği Parti Meclisi adaylarını sunduktan sonra "750 delegeyle Turuncu Devrim yapacağız" dediğinde delegeler hop oturup hop kalkmıştı, ama sonra sessizlik egemen oldu...</p>

  <p class="normal">Çatışmanın sırası değildi, çünkü Türkiye Cumhuriyeti devletini kökten devirecek olan "İslam Devrimcileri"nin Anayasası oylanacaktı!</p>

  <p class="normal">Genel oylama öncesi, propaganda döneminde Mustafa Kemal Atatürk' ün adının anılmamasından kuşkulananlar da aynı gerekçeyle sustular. Öndeki Genel Başkan ne olduysa 5 ay sonra "Mustafa Kemal"e sığındı ve "Devrim yapıyoruz!" dedi.</p>

  <p class="normal">Hayır, bunlar Türkiye'de devrim falan yapmıyorlar; çünkü o devrimin sahipleri iktidardalar ya da Diyarbakır mahfilindeler. "Turuncu Devrim" ise Cumhuriyetin köküne karşı yapılıyor.</p>

  <p class="normal">Pensylvania'lıya yürekten inanan eski Genel Başkan, Amerikan yetmesi ARI'cıları ve Kemal Derviş'i yönetime taşıyarak bir türlü başaramamıştı "Turuncu Devrim!"i. Cumhuriyet Halk Partisi'nin kökü her adımda pürüz çıkarıyordu. Şimdi Kars-Ardahan boylarından, Hozat ellerinden, Diyarbakır sıcaklarından eyaletçilerle kol kola yürüyenler onun "Devrim!"ini tamamlamaya çalışıyorlar.</p>

  <p class="normal"><span class="idebold">"Turuncu Darbe" yönetiminde kimler yok ki:</span></p>

  <p class="normal">IMF 2. Başkanı Stanley Fisher'in ahbabı, "federasyon" temelinin müteahhidi TESEV'in danışmanı. (Bu danışmanın kardeşi NDI-ARI-TESAV ve ARI-Tel Aviv konferanslarının müdavimidir.) TESEV danışmanının eniştesi de "Turuncu Darbe"nin teorisyenidir. Enişte, Amerikan "Din Hürriyeti Senaryosunun yerli çeşitlemesini Kemal Kılıçdaroğlu Bey'in ağzından dışa vuruyor.</p>

  <p class="normal">Bush'un "Demokrasi Savunma Örgütü"yle ve "RAND Cooperation" ile içli dışlı Bahçeşehir Üniversitesi'nin eski Rektörü, aynı yerde Amerikan Merkezi'nin danışmanı ve Abant Toplantısı (Brüksel) katılımcısı hukukçu ise "Turuncu Darbe"nin önde geleni. Açılımlardan süzülüp gelirken birdenbire "ulusalcı" oluvermiş; devlet yönetiminde değerini yükseltmek için DP Genel Başkanlığı'na aday olduğu söylentisiyle ünlenmişti. Mayıs 2010'da daha önce üyesi olmadığı CHP'nin şipşak Parti Meclisine alındı ye "Turuncu Darbe" ile Genel Sekreterliğe atandı.</p>

  <p class="normal">Amerikan Dışişlerinden destekli "Anadolunun Liderleri"nin kurduğu NED-CIPE'den beslenen Ekonomistler Platformu'nun danışmanına ise söylenecek söz yok! AKP'nin kapatılma davası nedeniyle CHP'yi kınayan, AB isteğiyle 301. maddeyi değiştirmeye çalışan AKP'yi desteklediğini Hilton'da açıklayan; ARI'nın kuruluş yıldönümünde boy gösteren kişi. CHP Genel Başkanlığı'na soyunurken Ortadoğu'da İsrail'in elini güçlendirmek için uydurulan QIZ (Qualified Industrial Zone- Nitelikli Sanayi Bölgesi)'in Güneydoğu Anadolu'da kurulması için Amerikan Elçisi James Franklin Jeffrey'den yardım istemiş; Hillary Clinton ve Jeffrey ile "Güneydoğu'da demokrasi", "Irak'ta güvenlik!"i konuşmuştu.</p>

  <p class="normal">Kemal Kılıçdaroğlu Bey'in, ABD ile içli-dışlı "Turuncular"ı, bir darbeyle yönetime getirmesinin ardından kapı önünde halkın geniş desteğini istemesi, turuncu işlere çok ama çok uygundu.</p>

  <p class="normal">Halkın CHP Genel Mekezi'nin önüne toplanmasını beklediler.</p>

  <p class="normal">Tek eksik vardı; o da üstüne çıkılacak bir "Yeltsin tankı!" Tanka çıkılmayınca emperyalizmin egemenliğinden zerre taviz vermeyen AB "Sosyal Demokratları"na "yol arkadaşlarım" diye mektup yazıldı. CHP'nin iç işleyişi için taahhütlerde bulundu.</p>

  <p class="normal">Bağımsızlığa aldırmayanlar da içinde olmak üzere, hiçbir CHP Genel Başkanı'nın cesaret edemediği bir tutumdur yabancı partilere yazılı sözler vermek!</p>

  <p class="normal">Sözü şimdilik yarım bırakıyorum, çünkü faşizm her türlü silahını kuşanmış ümüğümüze oturuyor! Hemen her gün bir karanlık adım daha atılıyor; medrese yasası mecliste, yarı-sivil profesyonel sınır ordusu (paralel ordu) kuruldu kurulacak, NATO füze üssüne yeni yer beğeniyor, Atina Ege sularında mutlak egemenliğini ilan etmek üzere, Ermenistan açılım desteğiyle soykırım davasını genişleterek sınıra dayanmış; İran'a bağlı al-Kudüs Kuvvetleri'nin militanları sessizce güçleniyor; hükümetin "Kuzey Kürdistan Özerkliği" görüşmeleri meyvelerini veriyor.</p>

  <p class="normal">Kemal Bey'in seçimsiz atadığı Turuncu Darbeciler, CHP'de devrimden söz ediyorlar; aylar sonraki seçim zaferlerinden söz ediyorlar. Pensylvaina'lının sempatizanı Deniz Baykal ve turuncu listenin adamları ise "Genel Seçim" zaferinden söz ediyorlar! Hangi yargıyla, hangi medyayla, hangi güvenlik kurumuyla, hangi özgür üniversiteyle, hangi sayıştayla hangi genel seçime gidiyorsunuz?</p>

  <p class="normal">Gün be gün anlaşılacak ki gerçek Genel Başkan okyanus ötesinde dolaşan George'ların Kemal'idir!</p>

  <p class="normal"><span class="idebold">Ne yazık ki "Bağımsızlık Devrimi"nin partisi yine derin yaralar alacak!</span></p>

  <p class="normal">Belki de iyi olacak! Kim bilir belki de Türk Alevileri bu kez aşiretçilerin oyununa gelmeyecekler! CHP belki de bu kez, 65 yıldır kurtulamadığı Amerika-Avrupa güdümcülerini, mozaikçi demokratik özerkçi etnik şereflileri kökünden söküp atacak!</p>

  <p class="normal">Üstümüze üstümüze gelen panzerlerin önüne geçmeye niyeti olmayan pasifistlerin, Avrupa partilerinden, Amerikalılardan medet umanların, bağımsızlığı ağızlarına almayan demagogların, "özerklik" diye diye bağımsız devletin birliğini sabote edenlerin de sonu gelecek!</p>

  <p class="normal">Yeşil-siyah-turuncu baskıya direnmek elbette kolay olmayacak. Bağımsızlığı, özgürlüğü kazanmak ne zaman kolaydı ki?!</p>
</body>
</html>
