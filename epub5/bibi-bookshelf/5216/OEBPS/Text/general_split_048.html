<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_45"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;VİZYON KARDEŞLİĞİNDEN MODELLİĞE</h1>

  <p class="normal">İşbirliğinin gizlisi saklısı yoktu: Türkiye'yi çeşitli federasyon devletlerine bölüp her türlü ırkçı oynaşmaya açık bir toprak parçasına dönüştürme planları Türkçe kitaplara basılmış, yüzlerce konferansta dile getirilmişti. Bu uğurda milyonlarca dolar harcanarak sivil(!) liderler yetiştirilmişti.</p>

  <p class="normal">Plan işledi; yalnızca son yirmi yılda yüz yıllık amaçlarına ulaştılar: Birbirine düşürdüler; dinsel inançlarla oynayarak kitleleri devletlerinin egemenliğini yıkmak için kullandılar. Hocaları, şeyhleri, papazları, imamları, radikal İslamcıları, terörist ayrılıkçıları kanatları altına aldılar. İşin sonuna yaklaşıldığında da karşı çıkma olasılığı olanları ezmeye başladılar.</p>

  <p class="normal">"Laz, Gürcü, Rum-Pontus, Adige Federe Devletleri"nin öncüsü olacak olan "Kürdistan Federe Devleti"ne de o denli yaklaştılar ki ağızlarından bal damlıyor.</p>

  <p class="normal">Teslimiyeti, "fırsat" diyerek boyuyorlar. Boyayı sıyırınca altından ABD projesi sırıtıyor. Ortamına göre din değiştiren Barack Obama'ya şefkat gösteriyorlar, Araplardan öğrendikleri gibi onun elini avuçlarına alıp sıkıyorlar.</p>

  <p class="normal">Daha on yıl sonrası bile belli olmayan yangın bölgesine komşu sınırlarımızı, eşkıya devletlerin en güçlü taşeronu İsrail yönetimine yarım asırlığına kiralamanın gerekçeleri de federasyon boyasına renk katıyor.</p>

  <p class="normal">Eşkıya devletlerin maşası olanlar, hem kendilerini, hem de bölge barışını yıktıklarını biliyorlar; ama "halkımız" dedikleri yurttaşlarımız bilmiyor. Bin bir dereden su getiren sivil (!) ortaklar biliyor da şöhret uğruna Obama için Ağrı Dağı'nın dibinde ağlayan gazeteciler bilmezden geliyor.</p>

  <p class="normal">Elbette olayların ayırdında olanlar da var; sözü dolandırmıyor, göz boyayıcıların fırçalarını ellerinden koparıp alıyor. Ali Sirmen de televizyonda yüzlerine karşı soruyor; unutulmasın diye köşesinde yazıya döküyor açık soruları:</p>

  <p class="normal">"<span class="ideitalik">Kürt kardeşlerimizin kanaat önderlerinden bir büyük ricam var. Bütün Türkleri aptal olarak görme ırkçılığının tuzağına düşmesinler, Kürtler ile et ve tırnak gibi birbirinden ayrılmaz hale gelmiş olan Türk kardeşlerimden rica ediyorum, kendilerini bütün dünyaya ahmak gibi gösteren davranışlarından vazgeçsinler...</span></p>

  <p class="normal"><span class="ideitalik">Dün, Sayın Abdullah Gül'ün Kürt sorunu ile ilgili şu önemli sözlerini okuyordum: 'Zaman geçerse sorun büyür...'</span></p>

  <p class="normal"><span class="ideitalik">Tam o sırada, televizyonda Hakkâri'nin Çukurca ilçesinde PKK mayınlarıyla havaya uçan şehitlerimizin haberi yayınlandı. Böylece Gül'ün sözleri havada kaldı...</span></p>

  <p class="normal">(Murat) <span class="ideitalik">Karayılan, nereden duymuşsa duymuş, bir İskoç modelini ileri sürüverdi. Kürt kökenli vatandaşlarımıza, kendilerine özel bir parlamento kurulacak, kendileri her işlerinde bağımsız, (tabii kibar olmak için 'özerk' diyorlar) olacaklar, lütfen de milli savunma ve dışişleri konusunda Türkiye'ye bağlı kalacaklar...</span></p>

  <p class="normal"><span class="ideitalik">Herhalde, İskoç modelinde olduğu gibi burada da Türkiye-Kürdistan maçları yapılabilecek ve maçlar aramızdaki geleneksel dostluğu pekiştirecek. Böyle yorumlar, fanteziler, kendini avutmalar, çevresini uyutmalarla oyalanabilirdik, eğer biz bunlarla uğraşırken vatan evlatları kara toprağa düşmeselerdi...</span></p>

  <p class="normal"><span class="idebolditalik">Efendiler, doğan fırsat nedir anlatın!</span></p>

  <p class="normal"><span class="ideitalik">Herhangi bir Kürt lider ve politikacı, bütünlük içinde çözüm fırsatından söz ettiğinde, kendisine hemen sormamız gereken hususlar şunlardır:</span></p>

  <p class="normal"><span class="ideitalik">1- Bütünlükten kastın ne?</span></p>

  <p class="normal"><span class="ideitalik">2- Kolektif azınlık hakları istiyor musun? Yoksa temel hak ve özgürlüklerin herkesin eşit şekilde yararlanmaları yani demokratik hukuk devleti yeter mi?</span></p>

  <p class="normal"><span class="ideitalik">3- Otonomi düşünüyor musunuz? Ve otonomiden ne anlıyorsunuz, otonom bölge nereleri kapsıyor?</span></p>

  <p class="normal"><span class="ideitalik">4- TBMM'yi kendi yasama organınız olarak kabul ediyor musunuz?</span></p>

  <p class="normal"><span class="ideitalik">5- İdari özerklikten kastınız nedir, yeni bir eyalet yapılanması mı istiyorsunuz?</span></p>

  <p class="normal"><span class="ideitalik">6- Eğer son şıkkı istiyorsanız, kimi bölgelerin kalkınma yatırımlarını ve altyapıyı kim finanse edecek?</span></p>

  <p class="normal"><span class="ideitalik">7- Bask modelinde olduğu gibi, her bölge kendi yatırımını kendi geliriyle mi karşılayacak?</span></p>

  <p class="normal"><span class="ideitalik">8- Eğer aksi bir model öneriyorsanız, Türkiye'nin geri kalanına, bu fedakârlığı nasıl kabul ettireceksiniz?</span></p>

  <p class="normal"><span class="ideitalik">9- Yoksa amacınız çoğunluğa, "İllallah yahu! Herkes kendi devletini kurup yaşasın, o takdirde, daha türdeş, daha dayanışmacı daha mutlu bir toplum olur" dedirtmek mi?</span>"</p>

  <p class="kunye">[Cumhuriyet, 29.5.2009]</p>

  <p class="normal">Orada burada birtakım altı doldurulmamış süslü, iddialı sözlerle, yazılarla yurttaşları enayi yerine koyanların karşısına geçip hemen Sayın Sirmen'in sorularını yöneltmeliyiz ki eşkıyadan ithal edilen 'demokrasi-özgürlük' boyası dökülsün ve altındaki kanlı karanlık görülebilsin.</p>

  <p class="normal">Bu arada The General, ABD'ye gitti ve derneklerde konuştu; Amerika ile ortak değerlerimiz olduğunu bir kez daha vurguladı. Onunla birlikte dolaşan Dışişleri Bakanı Ahmet Davutoğlu, yabancı devletle "<span class="ideitalik">Model Ortaklık</span> <span class="ideitalik">olmazsa olmaz koşuldur</span>" diye fetva verdi.</p>

  <p class="normal">The General'in "ortak amaçlı" müttefikliği, Cumhurbaşkanı Abdullah Cumhur Gül'ün vizyonculuğu, şimdi de modellik!</p>

  <p class="normal">Bakalım daha neler görüp duyacağız.</p>
</body>
</html>
