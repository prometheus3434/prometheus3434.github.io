<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_85"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;UYUMLU ÇÜRÜYÜŞ FETVASI</h1>

  <p class="normal">The General ve arkadaşları, komşu ülkelerde "demokratik" düzene geçilmesi, yani ülkelerin mezhep-ırk temelinde parçalanması ve emperyalizmin kucağında okşanması için MGK kararlarına imza attıkları gündü; "The General"lerin komutasında birçok general daha tutsak oluverdi.</p>

  <p class="normal">"Kemal Kılıçdaroğlu Bey'den ses çıkmaması olağandır" diyecektik ki ülkenin tümü sustu. Adındaki "Cumhuriyet" ile idare edenler de sustular.</p>

  <p class="normal">O gün, ayaktopu ve hileli karşılaşmalarla ilgili kişiler gözaltına alındılar. Daha önemli bir şey olamazdı; ayak-para topu her değerin üstündeydi. Bir oyuncunun, hileli oyun karşılığında para almak için kendisini Müslüman sayan bir efendiden "fetva" yani dinen izin almasıysa çürümenin, kokuşmanın derecesini bir kez daha gösteriverdi.</p>

  <p class="normal">Kurumsal adındaki "Cumhuriyet" ile idare etmekten yana olmadığı anlaşılan Sayın Ali Sirmen, fetvalı-şike olayının kökünde milletin yakalandığı hastalığı saptayan yazıyı yazarken "fetva" almamıştı. Her satırı sarsıcı o yazıdan özetliyorum:</p>

  <p class="normal">- Toplum, yerleşmiş değer yargılarını da yitirmektedir. Geleneksel değerler ve yargılar ortadan kalkmıştır.</p>

  <p class="normal">- Ilımlı İslam etiketi altında, cami ile borsa bağdaştırılmıştır.</p>

  <p class="normal">- Dinsel değerler, küreselleşmenin (Bana göre emperyalist-yayılmacıların) hizmetine sunulmuştur.</p>

  <p class="normal">- Yolsuzluğun, hırsızlığın, dolandırıcılığın alıp başını gittiği bir ortamda, özü, çalmamaya, aldatmamaya, dayanan dinin egemen olabilmesi ancak bunun ahlaki değerlerinden soyutlanarak, bir ibadet kuralları silsilesi haline sokulmasıyla mümkündü.</p>

  <p class="normal">- İçkiye hoşgörü gösteremeyenler, şikeye caizdir fetvası verebiliyorlar. Mizaha sansür uygulayanlar, dolandırıcılığa kol kanat gerebiliyorlar.</p>

  <p class="normal">- Böylelikle ortaya bir rejim çıkıyor ve bunun da adına "ılımlı İslam" diyorlar.</p>

  <p class="normal">Sirmen'e göre "ılımlı İslam adı altında sokuşturulmak istenen "uyumlu İslam"dır. Burada önemli olan "ılımlı"lık değil, "uyumlu"luktur." Sayın Abdullah Gül'ün "Değerli kardeşim" diyerek kucaklaştığı Tahran tiranını anıyor ve "<span class="ideitalik">Tayyip Bey'in Ahmedinejad'a tercih edilmesi, onun İran liderinden daha ılımlı değil, daha uyumlu olmasındandır</span>" diyerek derece farkını gösteriyor.</p>

  <p class="normal">Sirmen'in yazısının yayınladığı gazetede üç-beş günlük gözaltı uygulamalarını ve yargısız infazı etkileyecek bir demeç de yer almıştı:</p>

  <p class="normal">"Eğer bir yerde bir suistimal varsa, bir yanlış varsa bunun adil bir yaklaşımla çözülmesi lazım."</p>

  <p class="normal">Bu isteğe katılmamak olası mı? Aynı yetkili ve etkili yönetici ayrıca demiş ki:</p>

  <p class="normal">"<span class="ideitalik">Yargı belgelerle bilgilerle çalışmalar yaptığını söylüyor. Temenni ederim ki süratle bir adil neticeye varmak suretiyle uluslararası bu konudaki vizyonumuza leke gelmesin</span>."</p>

  <p class="normal">Bu isteğe de ancak "Amin" diyebilirim. Çok çok etkili tek yetkilinin "<span class="ideitalik">Şu andaki tartışmalar dahi bize leke getiriyor... Halkımızın, yargısına ya da kurumlarına inandığı bir ülke olmalıdır</span>" sözünü de çerçeveletip duvara asmalıyız.</p>

  <p class="normal">Çerçeve yetmez, yanına, "Biz de 'temenni ederiz' ki içeri tıkarken belge-bilgi esas alınsın ve yargıçlar 'süratle bir neticeye' varsınlar; onurumuz-gururumuz-özgürlüğümüz hücrelerde çürümesin; ulusal güvenlik kurumlarımızın yönetimleri budanıp da düşmanlar sevindirilmesin!" satırları bulunan bir afiş asılsın.</p>
</body>
</html>
