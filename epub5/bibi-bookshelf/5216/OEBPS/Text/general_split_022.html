<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_19"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;İNKILÂP KOALİSYONU YIKIMDA BAŞARILIDIR</h1>

  <p class="normal">Gürsel Tekin, CHP'de "Turuncu Devrim" yapıyoruz demişti. Kemal Kılıçdaroğlu Bey de "Değişim yaratıyoruz" diye eklemiş ve Kuvayı Milliye'yi tasfiye yoluna koyulmuştu. Sonunda hep birlikte başardılar:</p>

  <p class="normal">Uzun yıllardır CHP'yi ele geçiremeyen II. Cumhuriyetçileri, bir gecede üye, sonraki günde parti yöneticisi yaparak Meclise taşımışlardır.</p>

  <p class="normal">Amerikan Hazinesi ve George Soros'un dolarlarıyla Türkiye'de İslamcılığa ılımlı övgü raporları düzenleri,</p>

  <p class="normal">Yönettiği üniversitede genç liderler yetiştiriyoruz diyerek öğrencileri Amerikan Dışişlerine, Amerikan-Musevi gericilerinin örgütlerine yönlendirenleri,</p>

  <p class="normal">Clintonlar'dan Kürdistan demokrasisi için yardım istemekten çekinmeyen, Anglo-Liberal rehberlerin ahbabını,</p>

  <p class="normal">Başbakan'ın Bush ile görüşmesini tam zamanında ve hayırlı bir iş olarak görenleri, federasyonun bölünme yaratmayacağını ileri süren Ambassador'u,</p>

  <p class="normal">Türkiye'nin ılımlı federasyonlaşması anlamına gelen demokratik özerkçiliği, eyaletçiliği savunan sözde sosyologları,</p>

  <p class="normal">Her türlü etnik milliyetçiliğe yeşil ışık yakan Amerikan – Alman karması Kemal Derviş'in elemanlarını,</p>

  <p class="normal">Tekkecileri, zaviyecileri, Nurcuları, Abant müdavimlerini,</p>

  <p class="normal">Türkiye Cumhuriyeti devletini Lahey Adalet Divanı'na götürmek için define arar gibi olmayan toplu mezarları arayanların Amerika'dan ödüllü Kürt Milliyetçisi avukatını,</p>

  <p class="normal">Toplam olarak, stratejik ortağın çocuklarının ahbaplarını, gericileri, bölücülerin temsilcilerini TBMM'ne taşıdılar ve şimdi de "Anayasa değişikliğini görüşmek üzere kapı" açıyorlar!</p>

  <p class="normal">İdeolojik hattını gizlemeyi başaranlar, daha başka oyunlara da daldılar:</p>

  <p class="normal">Başbakanla ağız dalaşından öteye gidememişler, AKP şunu bunu dağıttı, oyları böylece kazanıyor diye yıllardır eleştirirken kendileri de vatandaşa seyyalen para dağıtacaklarını söyleyip durmuşlardır.</p>

  <p class="normal">Samsun'da, Tokat'ta, Karabük'te, Balıkesir'de, Zonguldak'ta "işçi hakkı", "kul hakkı" demişler de Tekel'in, ulusal kâğıt sanayimizin, demir-çelik sanayimizin geri alınacağından, fabrikalarımızı haraç mezat satanlardan, Sümerbank'ı yıkarak yerlerine yabancı mal satış mağazaları açanlardan hesap sorulacağını da söylemeye "yürekleri yetmemiştir."</p>

  <p class="normal">Topraklarımızın, adalarımızın, ulusal haberleşme kurumumuzun, limanlarımızın, sınırlarımızın yabancılara pervasızca teslim edilmesinden de söz etmemişlerdir.</p>

  <p class="normal">Başbakan'a "<span class="ideitalik">Dersim Arşivi açılsın</span>" demişler ve böylece İnkılâpçıların ve Kürt Milliyetçilerinin Mustafa Kemal'i ve Türkiye Cumhuriyeti'ni soykırımcı olarak gösterme girişimlerine yeşil ışık yakarken içlerindeki sırrı da "faş" etmişlerdir.</p>

  <p class="normal">Dilin ulusal birliğimizi sağlamlaştırıcılığını, emperyalizme karşı tek beden olmamıza yardım edecek en önemli öğe olduğunu bir yana bırakarak, ABD-Avrupa yapımı bir parçalama silahı olarak kullanılan ve bilim dili olmayan bir "jargonla" eğitim hakkından söz ederek insanlarımızın duygularını, bilisizliklerini de sömürerek aldatanların yedeğine girmişlerdir.</p>

  <p class="normal">Türkiye Cumhuriyeti devletinin bağımsızlığına, ulusal onuruna bir kerecik olsun değinmemişlerdir</p>

  <p class="normal">Ortadoğu'da İran tiranlarıyla Amerika-Avrupa kolonicilerinin arasında parçalanan komşu devletlerde olan bitenlerden söz etmemişler; ülkelerin bağımsızlığını yok eden, yurtları parçalayan sözde "devrim" için emperyalizmin silahlı saldırıları konusunda Başbakan'ın yedek gücü olmuşlardır.</p>

  <p class="normal">Özetle, 72 yıldır içi boşaltıla boşaltıla, adından ve hatıralarından başka bir özvarlığı kalmayan Türkiye Cumhuriyeti'ni kuran bir partiye son kez musallat olanlar başarmışlardır.</p>

  <p class="normal">Bu başarıda, onlara sonsuz destek veren sözde delegelerin, "Turuncu Devrim" ile yönetime el konulurken daha 24 saat bile geçmeden desteklerini açıklayan, bir-ikisi dışında, tüm il yöneticilerinin ortaklıkları da tarihe geçmiştir. Özgürlük bağımsızlık bilinçlerini korkularına kurban etmiş yazarlar da unutulmayacaklardır.</p>

  <p class="normal">"Puan", "vekil sayısı" gibi küçük aritmetik hesaplarla başarıdan dem vuruyorlar!</p>

  <p class="normal">Bizler üstümüze abanan İnkılâpçıların karanlık – silahlı gücü altında ezilirken; bağımsızlığımız, onurumuz her geçen dakikada yerle bir edilirken onlar başarılıdırlar!</p>

  <p class="normal">Başarılı oldukları kesin, çünkü onların hemen hemen tümü için önemli olan sığınaklarına kavuşmaktı! Bu nedenle Anayasa oylaması öncesinde devletin temellerinin söküleceğinden söz etmeyerek, "Ben" de "Ben" diyerek yurttaşları uyutmuşlardı. Bu seçim öncesinde de öyle yaptılar! Hiç olmazsa birkaç gün sussalardı!</p>

  <p class="normal">Oy oranları çok küçük de olsa bağımsızlığımızı, onurumuzu savunmaktan geri kalmayanların başarılı olduklarını tarih gösterecektir; buna hiç kuşku yok!</p>
</body>
</html>
