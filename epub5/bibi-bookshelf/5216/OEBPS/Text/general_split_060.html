<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_57"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;BOMBACI PKK'LI OLABİLİR<br class="chapter" />
  &nbsp;&nbsp;&nbsp;DİYE ÖDLERİ KOPUYOR!</h1>

  <p class="normal">Ayrı ayrı kişiler aynı kanıya vardığında "Aklın yolu birdir" denir. 'Sivilce'lerin ve Washington-Tahran dincilerinin Ankara'daki bombalı saldırı karşısında yazdıklarıyla ABD sözcüsünün açıklamalarının örtüşmesine, aklın değil de şeytanlığın yolu birdir, demek gerekiyor.</p>

  <p class="normal">Bomba patlıyor, ölümler, ölümcül yaralanmalar... Caddede kan kurumamış, sosyalist-antiemperyalist geçinenler açıklıyor:</p>

  <p class="normal">"Demokratik güçler her türlü provokasyona (kışkırtmaya) ve demokrasi dışı davranışa karşı seçimlerin barışçıl bir ortamda yapılması için harekete geçmeli."</p>

  <p class="normal">Demek istiyorlar ki, bomba seçim istemeyenlerin ya da seçim sonuçlarından korkanların işidir. PKK'den kuşkulanmak işlerine gelmiyor. Bunun nedenini şöyle açıklıyorlar:</p>

  <p class="normal">"Patlamadan sonra Genel Kurmay Başkanı'nın 'eylemlerin büyük şehirlerde devam edebileceği' açıklamasını düşündürücü buluyorum."</p>

  <p class="normal">Ancak böyle kıvırtılabilir. Somut kanıta dayanmayan ve bombanın devletin bilgisi içinde patlatıldığı izlenimini veren bu açıklamayı yapanların aklına, PKK hiç mi hiç gelmiyor. TSK Genel Kurmay Başkanı'nın da kendisine ulaşan bilgilere dayanarak; halkı ve yönetimi uyarmasını da kötüye yoruyorlar.</p>

  <p class="normal">Vakit gazetesi "Pis oyunun parçası" başlığını atarak bombacının PKK'ye balanmış olduğu bilgisini saklıyor. Aynı gazetede ünlü hoşgörücü Abdurrahman Dilipak sosyalist-antiemperyalist geçinenlerden daha açık davranarak soruyor: "<span class="ideitalik">PKK mı, iyi çocuklar mı, bizim çocuklar mı</span>?" Dilipak hemen ardından sessiz satırlarla haykırıyor: "<span class="ideitalik">Bu millete alçakça vuran darbeleri görün ve onların yalakalığını yapan politikacı bozuntularını görün ve onları sandığa gömün!</span>"</p>

  <p class="normal">Abdurrahman Dilipak, bombacılar üstüne uyandırdığı kuşkuyu darbeciliğe bağladıktan sonra, gömülecek olanları açıklarken cumhuriyet alan toplantılarına bulaşıyor: "<span class="ideitalik">Kim onlar gördünüz. O kadar çoklar ki! Sağcısı, solcusu, ulusalcısı, demokratı (!) milliyetçisi hepsi var</span>."</p>

  <p class="normal">Rauf Denktaş'ın <span class="ideitalik">"Karen Fogg çocuğu"</span> dediği Mehmet Ali Birand ise sözü Abdurrahman Dilipak gibi dolandırmıyor:</p>

  <p class="normal">"<span class="ideitalik">Acaba bu karmaşanın sonucu seçimlerin ertelenmesine kadar gidecek bir ortam yaratmak mıdır? Bu sorunun yanıtı yok. Ancak Ankara'daki senaryoların içinde en çok konuşulanı da bu</span>."</p>

  <p class="normal">Ziverbey işkenceli sorgu köşkünün MİT eski görevlisi, şimdilerin komplo senaryosu profesörüyse "<span class="ideitalik">Bu tarz bombaları herkes yapabilir...</span>" diyerek ustalığını gösteriyor.</p>

  <p class="normal">Uğur Mumcu'nun katli davası tutanaklarına göre, Tahran'a bomba, suikast eğitimine gönderilen gençlere ev sahipliği yapan Selahaddin Eş ise, Vakit gazetesinde, Genel Kurmay Başkanı'nın açıklamasından hemen sonra, Saddam'ın da bombalı saldırılar örgütlediğini anlatarak benzerlik kurmaya çalışıyor.</p>

  <p class="normal">DTP Başkanı, eski SHP'li Ahmet Türk Ağa, Diyarbakır Reisi Osman Baydemir, "terör nereden gelirse gelsin" diye bildik açıklamalarda bulunuyorlar. Oysa terör olayları göz önünde, kimlik somut. Saldırıların nereden gelmiş olduğu bellidir.</p>

  <p class="normal">Bir kerecik olsun, o saldırganın adını vererek serzenişte bulunmuyorlar. Koloni demokratları da susuyorlar ve komplo kurgularıyla PKK hareketine verdikleri desteği duman altı etmeye çalışıyorlar.</p>

  <p class="normal">İstanbul başta olmak üzere büyük kentlerde bombacı PKK elemanları yakalanıyor, ama bu üfürükçülerin, kâhinlerin derdi başka: Ne zaman bir bomba patlasa 'komplo kurgusu' yapıyorlar. Bombaların ardından suçlular yakalanıp, PKK'li oldukları görülünce (2006'da Antalya'da, Marmaris'te, Kuşadası'nda vb. olduğu gibi) sesleri solukları kesiliyor.</p>

  <p class="normal">ABD'nin resmi bildirimi, bu üfürükçü sülalesinin kıvırtmalarından daha açıktır. ABD sözcüsü, bombayı kimsenin (PKK demek istiyor) üstlenmediğini, suçluların belirlenmediğini ileri sürdükten sonra aynen şöyle diyor:</p>

  <p class="normal"><span class="ideitalik">''PKK'nın, çözümlenmesi gereken gerçek bir tehdit olduğuna biz de inanıyoruz, Irak hükümeti de... PKK'dan kaynaklanan tehdidin çözümlenmesinin en iyi yöntemi, kesinlikle bizim, Türk hükümeti ve Iraklılar arasındaki işbirliğinin sürdürülmesi. Irak'a Türkiye'den veya başka bir yerden yönelebilecek tek yanlı bir askeri eylemin, herhangi bir sorunu çözebileceğini kesinlikle düşünmüyoruz</span>.''</p>

  <p class="normal">Irak'a yönelebilecek tek yanlı askeri eyleme karşı ne denli açık bir tepki ve gözdağı değil mi? Türkiye'nin sınırlarına yönelen tek yanlı saldırıya gelince "Sakın ha, yapmayın! Görüşe görüşe çözün!" diye dayatıyorlar.</p>

  <p class="normal">Üfürükçülerle Amerikalının, İrancılarla, liberallerin aynı noktada buluşması, mandacılara göre 'Aklıselim birliği' olabilir; ama buna 'selim birliği' değil ancak "şeytanların birliği" denilse yeridir.</p>

  <p class="normal"><span class="idebold">Destekçiler yalnız Avrupa'da değil ki!</span></p>

  <p class="normal">PKK'nin arkasında Avrupalı müttefiklerin desteği olduğunu belirten Genel Kurmay Başkanı'na bir sorumuz var: Onlar müttefik de, ABD değil mi? Oralar 'sivil toplum örgütü' desteği veriyor da ABD ne haltediyor?</p>

  <p class="normal">Bunu görmemişseniz, lütfen ABD'de ziyaret ettiğiniz Senato Komisyon Başkanı Tom Lantos'a sorunuz. O da PKK'yi destekleyen karısına sorup size anlatsın.</p>

  <p class="kunye">[Lantoslar ve PKK ilişkileri için bkz. <span class="ideitalik">Savaşmadan Yenilmek, s. 258</span>]</p>

  <p class="normal">The General, daha ayrıntılı bilgi istiyorsa kapısını aşındırdığı İsrail destekçisi WINEP'i aramalıdır. Onlar da eski WINEP görevlisi, şimdilerde Washington Kurdish Institute yöneticisi olan Yahudi Kürt Mark Amitay'a sorarlar... Bu da olmazsa The General, yakınlarda W. Kurdish Institute'de kapalı toplantıya katılan TESEV ustası Can Paker'e ve Agos gazetesi yöneticisi-TESEV danışmanı Etyen Mahçupyan'a sormalı.</p>

  <p class="normal">Onlar yardımcı olmazlarsa, TESEV'in arkasındaki işadamlarından destek alırsınız.</p>

  <p class="normal">İşin özü: ABD-AB-Tahran-İsrail dörtgeninde kıvranmanın sonu yok. Derhal, ama derhal bağımsız bağlantısız bir yönetim!</p>
</body>
</html>
