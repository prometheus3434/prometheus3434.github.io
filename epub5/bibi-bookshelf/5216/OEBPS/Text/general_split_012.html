<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_9"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;YARGIÇLAR VE DİNDARLIKTAN KİNDARLIĞA</h1>

  <p class="normal">Said-i Nursi bağlılarının rüyaları kendi yaşamlarını etkilemekle kalmaz aynı zamanda adaletin yerine getirilmesinde de ana etken olur. Türkiye Cumhuriyeti yargıçlarından Abdülmecid Belli, gördüğü 'rüya'nın etkisiyle mahkeme kararı verişini anlatarak ilginç bir örnek oluşturmaktadır:</p>

  <p class="normal">"<span class="ideitalik">Kararın yazılması sırasında rüyamda İmam-ı Gazali Hazretlerini gördüm, 'Kararını okudum ve çok beğendim' dedi. 3-Rüyamda celalüddini Suyuti Hazretlerini gördüm. Elinden öptüm, alnımdan öptü... 4-Rüyamda Hazret-i Ali'yi gördüm, 'Bana yardım etmiyorsunuz' dedim. Harp kıyafeti içerisinde idi, gülümsedi. 'Yardım ediyoruz, ediyoruz...' dedi...</span>"</p>

  <p class="kunye">[Necmettin Şahiner, Hatıralarda Bediüzzaman, Vural Yayıncılık, İstanbul 1997, s.231]</p>

  <p class="normal">Yargıç dava kararını rüyasında bağlamaya kararlıdır, ama uygun bir gerekçe yaratmak için rüyasından bir süre daha yararlanmak ve davayı buna göre sonuçlandırmak gereksinimin duymaktadır.</p>

  <p class="normal">"<span class="ideitalik">5- Rüyamda Ali Himmet Berki'yi gördüm. '28 buraya gel' dedi. Koşarak gittim, eğil dedi. Eğildim. Sağ göğsüme bir madalya taktı. 'Bu nedir efendim?' dedim. Cevap verdi: 'Gerekçeli olarak yazdığınız bir karardan dolayı...' Uyandım ve derhal rüyamı yazdım</span>."</p>

  <p class="normal">Yargıç Abdülmecid Belli bir rüya daha görür ve devlet yasalarını bir yana bırakarak mahkeme kararını verir:</p>

  <p class="normal"><span class="ideitalik">"6- Cenab-ı Resulullahı gördüm, elini uzattı öptüm...</span></p>

  <p class="normal"><span class="ideitalik">7- Kararı, 7 ay 12 günde yazdım. Sonra da temize çekilmesi tam (bir) ay sürdü... ve bir gece salalar verilir, mevlitler okunur ve Kur'anı Kerimler tilavet olunurken</span> (makamla okunurken) <span class="ideitalik">karar son buldu... Beraat akşamı idi..."</span></p>

  <p class="normal"><span class="idebold">Kindarlık vasiyeti</span></p>

  <p class="normal">Yargı örneği abartılırsa, Said-i Kürdi (Nursi)'ye gönülden bağlı bir yargıcın rüyalarına göre çok daha önemli, örneğin idam hükümleri verme ihtimali hiç azımsanmamalı. Said-i Kürdi (Nursi), kendisine ve bağlılarına göre "Çağın eşsizi" de olsa, sonunda insanoğludur. Yaşını başını çoktan almış; Cumhuriyet muhalifi siyasetçilerce el üstünde tutulduğundan ölçüyü kaçırmış ve geride kalanları bombayla tehdit etmişti:</p>

  <p class="normal">"<span class="ideitalik">Ey din ve âhiretini dünyaya satan bedbahtlar!</span></p>

  <p class="normal"><span class="ideitalik">Yaşamanızı isterseniz, bana ilişmeyiniz!</span></p>

  <p class="normal"><span class="ideitalik">İlişseniz, intikamım muzaaf</span> (katmerli) <span class="ideitalik">bir surette sizden alınacağını biliniz, titreyiniz!</span></p>

  <p class="normal"><span class="ideitalik">Ben rahmet-i İlahîden ümid ederim ki: Mevtim, hayatımdan ziyade dine hizmet edecek ve ölümüm başınızda bomba gibi patlayıp başınızı dağıtacak!</span></p>

  <p class="normal"><span class="ideitalik">Cesaretiniz varsa ilişiniz!</span></p>

  <p class="normal"><span class="ideitalik">Yapacağınız varsa, göreceğiniz de var!</span>"</p>

  <p class="normal">Kendisini mahkûm edecek olan yargıçlardan ve devlet yöneticilerinden öcünün alınacağını da belirtiyordu:</p>

  <p class="normal">"<span class="ideitalik">Beni öldürdükten sonra yaşayamayacaksınız! Kahhar bir el ile cennetiniz ve mahbubunuz olan dünyadan tardedilip ebedî zulümata çabuk atılacaksınız!</span></p>

  <p class="normal"><span class="ideitalik">Arkamdan, pek çabuk sizin Nemrudlaşmış reisleriniz gebertilecek, yanıma gönderilecek.</span></p>

  <p class="normal"><span class="ideitalik">Ben de huzur-u İlahîde yakalarını tutacağım.</span></p>

  <p class="normal"><span class="ideitalik">Adalet-i İlahiye, onları esfel-i safiline atmakla intikamımı alacağım!</span>"</p>

  <p class="kunye">[Said-i Kürdi (Nursi)'nin özyaşamıyla ilgili uydurmaları ve onun siyasetçilerce kullanılışıyla ilgili ayrıntılar için <span class="ideitalik">Meczup Yaratmak</span> kitabından yararlanılabilir.]</p>

  <p class="normal">Elbette o bu sözleri söyledikten ve aynı satırlar kitaplarda yayınlandıktan sonra, pek çok bomba patladı, pek çok bilim-düşün insanının yaşamı karartıldı ya da öldürüldü.</p>

  <p class="normal">Said-i Kürdi (Nursi)'nin öte dünyada öldürülenlerin yakalarına nasıl yapıştığını bilemeyiz; ama onun gibi minare şerefelerinin korkuluk duvarında korkusuzca yürüyenler işini öte dünyaya bırakmak niyetinde değildir. Üstad, Amerika'ya "hicretinden" önce aynen şöyle yazıyor:</p>

  <p class="normal">"<span class="ideitalik">Bilakis, cennete gitmek üzere İslam'a dahil olan toplulukların karşısına, engel ve mânia olarak çıkan küfür yığınının başına darbeyi vurma, önünü alma, darbeyi vurup onu sarsınca, hemen onu teşrih (ameliyat) masasına yatırma; kalbine ve kafasına iman enjekte etme; sopayı sadece onun içine imanı sokabilmek için tepesine vurup bayıltma... Budur İslamın şuuru</span>."</p>

  <p class="normal">Bu satırlar MEB denetimi dışında çalıştırılan kurs evlerinde (dershanelerde) reşit olmayan çocuklara okutuluyor.</p>

  <p class="normal">Aynı kişi kendisine eziyet ettiğine inandığı devlet görevlilerinin daha sonraları sancılı hastalıklarla kıvrandığını yazdı.</p>

  <p class="normal">Kindarlık insana özgüdür; ama böylesine hınca kapılan kişiler, "hoşgörü", "diyalog" projelerini ballandıra ballandıra anlatıyorlar. Yaman bir çelişki!</p>

  <p class="normal">Dindarlık bilinciyle insanların "tepesine" sopayla vurulmasını isteyenlere gönülden bağlananların hangi kararlara hangi hukukla imza attıklarını belki ileriki yıllarda yayınlanacak hatıralarında okuyabileceğiz. Ancak bu yazdıklarımın son yargı işleriyle bir ilişkisi yoktur. Benzerlikler, Amerikan filmlerindeki belirtildiği gibi yalnızca bir rastlantıdır. Hem kindarlık, dindarlıkla bağdaşamaz ki!</p>
</body>
</html>
