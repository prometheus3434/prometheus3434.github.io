<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_47"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TEZKERİNİN HESABINI NEREDEYSE HALKTAN SORACAKLAR!</h1>

  <p class="normal">The General de, tıpkı benzerleri gibi, sivilleri giydikten sonra hemen bir kitap yayınladı. Tezkere geçseydi, yani Amerikan kuvvetleri Güneydoğu'da konuşlanıp, Irak devletini kuzeyden de işgale başlasaydı, <span class="idebold">PKK</span>'nin iyice kuşatılıp, küçük, önemsiz bir topluluğa dönüşeceğini ileri sürdü. Tezkere 1 Mart 2003'de geçseymiş şimdi Irak'ta sorun olmazmış!</p>

  <p class="normal">Ulusumuzu aptal yerine koymanın sınırı yok anlaşılan. Tezkereyi kısaca anımsayalım:</p>

  <p class="normal">- Erdoğan<span class="idebold">-</span>Gül Hükümeti, TBMM'den yetki almış ve Bakanlar Kurulu kararıyla ABD elemanlarının alt yapı çalışmalarına başlamalarına izin verilmişti.</p>

  <p class="normal">- Aynı hükümet, bir ay sonra TBMM'ye başvurmuş ve Türkiye'nin biyolojik-kimyasal silah tehdidi altında olduğunu (Nereden biliyorlardı? ABD'nin uydurma raporlarından mı?) ileri sürerek şu isteklerde bulunmuştu:</p>

  <p class="normal">. <span class="ideitalik">Hükümete orduyu yabancı ülkelere gönderme izni verilmesi</span>. (Hangi yabancı ülke, belirtilmiyor; ama niyet Irak'tı, belki daha sonra Suriye.)</p>

  <p class="normal">- "<span class="ideitalik">Uluslararası meşruiyet kuralları çerçevesinde en fazla</span> <span class="idebolditalik">62.000 askeri personelin ve hava unsurları olarak 255 uçak ve 65 helikopteri</span> <span class="ideitalik">aşmamak kaydıyla</span> <span class="idebolditalik">yabancı silahlı kuvvetler unsurlarının</span> <span class="ideitalik">Hükümetin</span> (A. Cumhur Gül – R. Tayyip Erdoğan hükümetleri) <span class="ideitalik">tespit edeceği mücavir bölgelerde geçici olarak konuşlandırılmak üzere</span> <span class="idebolditalik">6 ay süreyle Türkiye'de bulunmasına;</span> <span class="ideitalik">bu amaçla Türkiye'ye gelecek</span> <span class="idebolditalik">yabancı kara kuvvetlerinden destek unsurları</span> <span class="ideitalik">dışındaki</span> <span class="idebolditalik">muharip unsurların</span> <span class="ideitalik">geçici olarak konuşlandırıldıkları bölgelerden Türkiye dışına intikallerinin</span> (geçmelerinin) <span class="ideitalik">en kısa sürede tamamlanması ve</span> <span class="idebolditalik">yabancı hava ve deniz kuvvetleri ile özel kuvvetler unsurlarının muhtemel bir harekâtta kullanılmalarını sağlayacak şekilde</span> (Türkiye'de) <span class="idebolditalik">konuşlanmaları</span> <span class="ideitalik">ve</span> <span class="idebolditalik">yabancı silahlı kuvvetlere mensup hava unsurlarının Türk hava sahasını üst uçuş amacıyla kullanmaları</span> <span class="ideitalik">için gerekli düzenlemelerin yapılmasına..."</span></p>

  <p class="normal">Yabancı kuvvet dedikleri ABD ve ortaklarının silahlı kuvvetleridir. Türk ordusunun nerede ne yapacağı belli değil, ama Türkiye Cumhuriyeti topraklarına yerleşecek yabancı ordunun asker ve uçak sayısı belli. Süre 6 ay, ama büyük olasılıkla her 6 ayda bir TBMM'den sürenin uzatılması istenecektir. Tıpkı 17 yıl önce "Çekiç Güç" adıyla Diyarbakır'a ve sınır ötemize yerleşen Amerikan ordusuna izin verildiği ve süresi her hükümet döneminde uzatıldığı gibi.</p>

  <p class="normal">ABD <span class="idebold">–</span> Türkiye arasında daha önce imzalanmış, sayısı ve içeriği tam olarak bilinmeyen, güvenlik anlaşmalarının herhangi birinin, herhangi bir ek maddesine dayanarak, T. C. Hükümeti, askeri yardım istediğinde ABD'nin Türkiye'ye asker gönderme hakkı var! Yurt topraklarında hazır yerleşmiş olan Amerikan ordusunu yardıma çağırmak daha da kolay olacaktı.</p>

  <p class="normal">"Tezkere" tartışmaları sırasında, Türk ordusunun güvenlik gerekçesiyle Irak sınırlarını geçmesi isteniyorsa bunun Amerikan Ordusuna yerleşme izniyle birlikte değil de tek başına bir tezkereyle TBMM'ye getirilmesi istenmişti. Bunun üzerine işgal yandaşlarının feleği şaşmış ve besleme sivil (!) şebekeyle, Washington'da Türkiye'nin değil de Amerika'nın büyükelçiliğini sürdüren eski "ambassador"lar ve başta yabancıların TV'leri olmak üzere güdümlü-yandaş medya yoğun saldırıya geçti.</p>

  <p class="normal"><span class="idebold">"The General"ler ve Hükümet, TBMM kararı çıkmadan limanlarımızı açmıştı</span></p>

  <p class="normal">Türkiye'yi yöneten sözde ulusal siyasetçiler ve sözde generaller, meclis oylamasının sonucundan o denli eminlerdi ki, daha TBMM'den izin çıkmadan, Amerikan zırhlıları ve gemileri karasularımıza girdi; limanlara demirledi ve hatta İskenderun Limanı'na asker ve araç-gereç çıkardılar.</p>

  <p class="normal">ABD memurları TCDD ile limanlarda yükleme olanaklarından yararlanmak, trenlerle asker ve araç-gereç taşımak için pazarlığa başladılar. TÜRKSAT'ın uydu kanallarında büyük bölümünün ABD Ordusuna kullandırılması için görüşmelere de başladılar.</p>

  <p class="normal">Amerikan ordusunun Türkiye'ye yerleşmesi ve komşu ülkelere saldırmasını sağlayacak hükümet tezkeresi, TBMM'de çoğunluk oyunu aldı, ama usulen karar sayısı yetersizliğinden hükümete yetki verilmemiş oldu.</p>

  <p class="normal">Oysa halkın hemen hemen tümü, işgalcilere yardım edilmemesi için büyük bir kampanya yürütmüştü. Bu durum, TBMM'deki namuslu vekillere güç verdiği kadar, ikircimli olanları da etkilemişti. Ayrıca "Tezkere geçmesin diye Barzani vekillerle ilişki kurmuş" diyenler de çıktı.</p>

  <p class="normal">Başbakan Recep Tayyip Erdoğan, yaklaşık bir ay sonra Washington'daydı. Wall Street Journal dergisinde onun imzasıyla bir yazı çıktı. Başbakan, Amerikalıların yakın dostu olduğundan söz ederek, Irak'taki Amerikalı gençlerin herhangi bir zarar görmeden ülkelerine dönmeleri için duacı olduğunu belirtti.</p>

  <p class="normal">ABD Ordusunun, Mesut Barzani ve Celal Talabani'nin aşiret baskısıyla yıllardır egemen oldukları Kuzey Irak'a girmesi, Barzani'nin de, Talabani'nin de, Tahran tiranlarının ve Iraklı işbirlikçilerin de işine geliyordu.</p>

  <p class="normal"><span class="idebold">Türk Ordusu için verilecek üstü kapalı izne gelince:</span></p>

  <p class="normal">1- ABD, Irak'ta kullanmak için Türkiye'den asker istememişti. Türkiye kendiliğinden (Bunu yazmaktan utanç duyuyorum) "Biz de asker verelim" demişti.</p>

  <p class="kunye">[Ayrıntı için bakınız Y. Polat, Washington'da Akrobasi]</p>

  <p class="normal">2- TUSİAD güdümlüleri, TESEV önde gelenleri ABD'nın istediklerinin yerine getirilmesi için başı çektiler. Kokuyu almışlardı; 50 milyar dolarlarla başlayıp 5 milyar dolara dek düşen Amerikan yardımından söz ettiler. Washington'a giden. Savunma Bakanı Vecdi Gönül ve hükümet heyeti, sık sık Abdullah Cumhur Gül'e telefon ederek, George Walker Bush'a göre, "<span class="ideitalik">At pazarlığına</span>" oturmuştu.</p>

  <p class="kunye">[Daha geniş bilgi için bakınız Yılmaz Polat'ın <span class="ideitalik">CIA'nın Muteber Adamı</span> ve <span class="ideitalik">CIA Pençesinde Açılım</span> kitapları.]</p>

  <p class="normal">3- Türk Ordusunun güvenlik gerekçesiyle sınırları geçmesinin Türkiye'ye ABD askerlerinin yerleştirilmesiyle doğrudan ilişkisi yoktu. TSK daha önceki yıllarda da sayısız kez sınırı geçmiş ve gerekenleri yapmıştı. Kaldı ki, böylesi bir izin, TBMM'den bir-iki saatte çıkacağı gibi, TBMM toplanamıyorsa Cumhurbaşkanının bir-iki dakikada verebileceği bir emirle sınırı geçebilirdi.</p>

  <p class="normal">Durum böyleyken 1 Mart 2003'te TBMM'ye sunulan yetki isteğinde, Amerikan askerlerinin Türkiye'ye yerleşmesinden satırlarca söz edilirken, Türk Ordusunun sınırı geçmesi için hükümete (dikkat ordunun kesinlikle Irak'a girmesi emri için değil) yetki verilmesini belirten tek satır vardı. Şurası açıktı ki TSK'nin sınırı geçmesi için hükümete yetki verilmesini içeren o tek satır, Amerikan ordusunun yurdumuza yerleşmesi ve komşuyu işgal etmesi kararının örtüsüydü.</p>

  <p class="normal"><span class="idebold">Satıldık ve lekelendik mi?</span></p>

  <p class="normal">Yabancının oyuncağı olduğumuzu, komşularımıza saldırı için kullanıldığımızı kanıtlayan bu olaylar, Türklerin haklıdan yana olma karakterlerine sürülmüş kara bir lekedir.</p>

  <p class="normal">Resmi belgelere geçen bu ilişkiler, Ortadoğu topraklarını zamanın işgalcilerine karşı savunmak için yaşamlarını vermiş olan 16-17 yaşlarındaki yüz binlerce çocuğun anılarına karşı bir ihanet belgesi olarak tarihe geçti.</p>

  <p class="normal">Milliyetçiliği, yabancı devletlerin kuyruğunda (Alman-İngiliz-Amerikan) Türklüğü kurtarmak olarak yutturanlar, bugünlerde bile "Tezkere geçemedi" diye hayıflanmaktadırlar. Bunlardan en tanınmışları, o zamanlar TV'lerde bir vakıf adına programlar yaparak, yazı dizileri yayınlayarak Amerikan işgalini dolaylı yoldan desteklediklerinin unutulduğunu sanmaktadırlar.</p>

  <p class="normal">Daha da acısı, bazı TSK görevlileri ve Genelkurmay Başkanları da hâlâ hayıflanmakta ve hatta işgale karşı çıkanları, eleştirmekten geri kalmamaktadırlar. Bunu yaparken "askeri strateji" uzmanı geçinenlerin, Amerikan generallerinin uzun açıklamalarına da yer vermektedirler. Oysa olaylar hiç de öyle askeri-bilimsel Amerikan usulü açıklamalar gerektirmeyecek denli açıktır ve ilke de bellidir:</p>

  <p class="normal">Ya adalet nedir bilmeyen acımasız işgalcilerin koltuğu altına saklanacaksınız, ya da tarihimize, Mustafa Kemal Atatürk'ün ve ulusumuzun dünyada barış ilkesine bağlı kalacaksınız!</p>

  <p class="normal">Gerisini tartışma konusu yapmak bile hatanın ötesindedir ve gün olur tarihin mahkemesinde görüşülür.</p>
</body>
</html>
