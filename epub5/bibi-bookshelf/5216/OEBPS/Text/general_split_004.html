<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_1"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;NE AMERİKA, NE İRAN, NE DE İSRAİL!</h1>

  <p class="normal">Gerçek özgürlükçülük zor iştir, zor! Fırsatçılıksa çok, ama çok kolaydır.</p>

  <p class="normal">Bir kez ilkesiz kestirmeciliğe yakalandınız mıydı, yanardönerlik kaçınılmaz olur.</p>

  <p class="normal">İlkesiz, İran diktasının ABD'ye diklenmesine sığınarak faşizmi savunuyor!</p>

  <p class="normal">İlkesiz, İran diktasının yayılmacılığının kanlı oyunlarını bilmezden geliyor.</p>

  <p class="normal">İlkesiz, kendi ülkesinde halkın özgürlüğünü savunurken -ABD'ye karşı savaşımını desteklediğini sanarak İran diktasına selam yolluyor.</p>

  <p class="normal">İlkesiz, İran diktasının militanlarından oluşan al-Kudüs Kuvvetleri'nin Türkiye dâhil birçok ülkede gerçekleştirdiği kanlı suikastları anımsamıyor.</p>

  <p class="normal">İlkesizliği ilke edinenler, Ruhullah Humeyni ve ona bağlı Ayetullahların (Allah'ın sözcüleri) Türkiye Cumhuriyeti'ni düşman olarak ilan ettiklerini; Cumhuriyetimizi yıkmaya yeltenen kim varsa desteklediklerini; Türkiye'den sayısız militana İran'da istihbarat-bombacılık-suikastçılık eğitimi verildiğini de biliyorlar; ama aldırmıyorlar.</p>

  <p class="normal">İlkesiz, "teröre karşı", ama İran yetiştirmesi militanların Türkiye'de kitle katliamlarında ölenlerin ırkına, inancına göre yargılıyor.</p>

  <p class="normal">Aralarında Batı hesabına ajanlık yapma olasılığı bulunan kişilerin de bulunabileceği çok doğal olan İran gençliğinin, hem de en kanlı ve en acımasız zulüm ortamında, ölümü göze alarak ayaklanmasını karalamak için işi George Soros'a bağlıyor da o gençliğin çoğunluğunu görmek istemiyor.</p>

  <p class="normal">İlkesizlik başa beladır; olaylar bilgisine ve geçmişin kanıtlarına bağlı kalmaksızın ipe sapa gelmez önyargılarla Ayetullahları ve al-Kudüs Kuvvetleri'ni desteklerseniz gün olur o gerçekler ayağınıza dolanıverir.</p>

  <p class="normal">Özgürlük isteyenleri Sorosculukla (Her nedense işi Soros'la sınırlıyorlar da ABD örümcek ağını unutuveriyorlar!) suçlamak kolaycılığına kaçarsanız, Türkiye'deki örümcek ağı örenlerin, "Quantum Nva" liberallerinin İran milliyetçisi sözde dindarlarla işbirliklerini bir türlü anlayamazsınız!</p>

  <p class="normal">ABD egemenlerinin, İsrail'in devlet çetelerinin, Batı Avrupa kartel merkezlerinin Ortadoğu'yu, Asya'yı, Afrika'yı yeniden kolonileştirmelerine karşı nasıl savaşıyorsak, din örtüsü altına saklanmış İran yayılmacılığına, Ayetullah diktasına karşı da öyle savaşacağız.</p>

  <p class="normal">Ortadoğu'da İsrail yayılmacılığına, zulümlere nasıl karşı duruyorsak, Kerkük'te soykırıma nasıl başkaldırıyorsak, Tahran'ın kanlı oyunlarına da o denli şiddetle karşı duracağız.</p>

  <p class="normal">ABD ve Batı Avrupa egemenlerinin yurdumuzun içini karıştırmaları karşısında nasıl dikleniyorsak, Tahran'ın Türkiye'de Cumhuriyetimizi yıkmaya yeminli şebekesine de öyle öfkeleneceğiz.</p>

  <p class="normal"><span class="idebold">İlkelerimiz çok, ama çok yalın:</span></p>

  <p class="normal">Yurdumuzda ve komşularımızda yabancı şebekelerin varlığına da terörü destekleyen rejimlere de son!</p>

  <p class="normal">Yurdumuzda bağımsızlığımızı korumak için ABD'ye ve İran diktasına ihtiyacımız olmadığı gibi, yurttaşlarımızın birliğini koruyan, din-mezhep-tarikat parçalanmasına karşı biricik kurum olan laik devleti korumak için de İsrail'e muhtaç değiliz.</p>

  <p class="normal">İran'da da İsrail'de de Rusya'da da ABD'de de başta nükleer silahlar olmak üzere, tüm kitle kırım silahlarının yok edilmesini istiyoruz.</p>

  <p class="normal">Yurdumuzda ve Ortadoğu'da her türlü baskıdan uzak yaşayan özgür insanların yaşıyor olması barışın da, erdemli yaşamın da biricik kaynağıdır.</p>

  <p class="normal">Kısaca ilkesiz, ne tam bağımsızlığın anlamını, insanlık özgürlüğünü ve insanca yaşama erdemini dün anlamamıştı, yarın da anlayamayacak!</p>

  <p class="normal">Oysa kaç yıl oldu, İran'da üretilmiş o şiirsel İran - Azeri çocuk öykülerini görmeyeli ve ince ezgili İran müziğini duymayalı!</p>
</body>
</html>
