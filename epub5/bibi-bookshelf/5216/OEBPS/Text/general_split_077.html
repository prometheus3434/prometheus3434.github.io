<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_74"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ÜSTÜ ANAYASAL PADİŞAH</h1>

  <p class="normal">Günlük siyaset dedikodusunun içinde bunalınca, devletin değiştirilme sürecini görmezden gelmek sıradanlaştı. Kendi kendine uzman siyasetçi olanlara, ABD-AB işgal planlarında Türkiye'nin ve TSK'nin yerini anlamaya çalışmak hem zor geliyor, hem de sıkıntılı.</p>

  <p class="normal">NATO Genişleme Projesi'nde Türkiye'ye düşen görev belli de ulusumuzun bilgisi yok. Böyle olunca, suya sabuna dokunmadan siyasal parti liderliği yapmak da günlük gevezeliğe denk düşüyor.</p>

  <p class="normal">Adamın biri Anayasa'dan "Atatürk ilkeleri" çıkarılsın deyince, ortalık karışıyor. Oysa içerden dışardan Cumhuriyet devletinin temelleri çökertiliyor; ne Anayasa'nın maddesi kalıyor ne de ruhu: Federasyon alt yapısı tamamlanıyor, üst yapılardan siyasal kurumlaşma da öyle.</p>

  <p class="normal">Anayasa'nın birçok maddesi, Anayasa çiğnenerek, yani "tağyir ve tebdil" edilerek değiştiriliyor. Sıra gelmiş, ruhunu yitirmekte olan çoğunluğa bir 'president' seçtirmeye. Seçilen kafasına göre yönetecek ya da Başbakan'ın bir dediğini iki etmeyecek, "Çankaya Noteri" olacak.</p>

  <p class="normal">AB'ye uygun olarak ulusal egemenlik mi kaldırılacak; emriniz olur, kalksın!</p>

  <p class="normal">Amerikan askerleri ulusal sınırlar içinde yerleşerek komşulara saldırmak; gerektiğinde içerdeki muhalefeti ulusal ordunun komuta kademelerini ele geçirenlerle birlikte ezmek mi istedi; al sana onay!</p>

  <p class="normal">İlke de ilke, bağımsızlık da bağımsızlık, diye ayağa mı kalktınız: Halkın %80'inin seçtiği kişiye, yani halka, yani çoğulcu, çok kültürlü, çok parçalı demokrasiye karşısınız; faşist, militarist ve hatta 'Kemalistsiniz' demektir.</p>

  <p class="normal">Bazı yurttaşlar duygularını akıllarının önüne koyuyorlar ve "parsel parsel satıldığımıza inanmıyorum" diyorlar. İşimiz inanıp inanmamak değil, gerçekleri olduğu gibi görerek gereğini yapmaktır ve seçim sandığı öne konulana dek, yapılacak çok iş var.</p>

  <p class="normal">Recep Tayip Erdoğan-Abdullah Cumhur Gül ile temsil edilen Mandater Cumhuriyet Koalisyonu, işin sonuna gelmişken Deniz Baykal, eski tür sokak politikası oyunlarını "siyaset yapmak" sanıyor:</p>

  <p class="normal">O eski zamanlarda vatanseverlik gösterisiyle ABD senaryosuna uygun olarak, kardeşi vurma günleriydi. Cumhurbaşkanlığı'na aday gösterdiği AKP'li kişi de, İstanbul Hukuk'ta öğrenciydi. Bu kişi Vatan Mühendislik bahçesine gelmiş; tabancasına davranmış; öğrenci gençlerden Kerim Yaman vurulup ölmüş. Aday, bu arada kendisini de ayağından vurmuş. Mahkeme mermilere aldırmadan delil yetersizdir, deyip salıvermiş. Demek ki kaderinde Cumhurbaşkanı adayı olmak varmış.</p>

  <p class="normal">Sonuç olarak cumhurbaşkanını halk seçerse padişahlık güvencede! Nerenin padişahı olduğunu anımsayalım:</p>

  <p class="normal">Başbakan Recep Tayyip Erdoğan, Kanal D'de yayınlanan 'Teke Tek' programında başkanlık sistemini övüyor ve bürokrasinin böylece ortadan kaldırılacağını savunuyordu.</p>

  <p class="normal">Fatih Altaylı soruyordu:</p>

  <p class="normal"><span class="idebolditalik">"Bunun uygulanabilmesi için eyalet sisteminin olması gerekmiyor mu?"</span></p>

  <p class="normal">Recep Tayip Erdoğan ikircimsiz yanıtladı:</p>

  <p class="normal"><span class="idebolditalik">"Eh, tabii o zaman ona uygun bir yapılanma da olmalı. Altı kaval üstü şişhane olmaz!"</span></p>

  <p class="normal">Yani "Üstü 'padişah' olursa altı ne olmuş olacak?" diye sormaya ve federasyon altyapısını hazırlayanları anımsamaya bile gerek yok. Bu durumda TBMM'nin kuyruğuna takılmak yerine, oradakileri etkilemenin yollarını arasak mı?</p>
</body>
</html>
