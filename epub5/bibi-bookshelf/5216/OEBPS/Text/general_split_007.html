<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_4"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;LONDRA'NIN USTALARI</h1>

  <p class="normal">Uzun söze gerek yok!</p>

  <p class="normal">Hemen o (benim yaşıma kıyasla) genç gazetecinin anlattığı derslik fıkra geliyor aklıma: Adam yanındakine demiş ki:</p>

  <p class="normal">-Bak karşıdan bir kedi geliyor. Gözü de ne güzel.</p>

  <p class="normal">Yanındaki şöyle bir bakmış karşıdan gelene:</p>

  <p class="normal">- Sen diyorsun yahu! Bir kere o gelen kedi değil, bir at!</p>

  <p class="normal">Adam başını öne eğmemiş; sırıtmaya başlamış. Yanındaki sözünü tamamlamış:</p>

  <p class="normal">-Hem o gözü değil, gerisi... Ben senin yaptığının neresini tekzip edeyim? Çeşit çeşit 'hatırat!'</p>

  <p class="normal">Günümüzle ne ilgisi var, demeyin. Atı bir kedi ve gözü de gerisi olarak gösterebilme hüneri ancak Londra'da öğrenilir.</p>

  <p class="normal">Biraz gerilere gideceğiz çaresiz. Eski numaradır, İngilizlerin Atatürk'ü bir yandan kahraman gösterirken öte yandan Doğulu insanın dini ve ahlaki inancına çok ters adam olarak yansıtmaları.</p>

  <p class="normal">Yalnızca ajan işi de değildir. Bazıları da kendi alkoliklerine, cinsel fantezilerine ünlü kişileri malzeme etmekten yoğun haz duyarlar. Bu türlerin en ünlüsü Rıza Nur'dur: Karısının kendisini boynuzladığını, öğretmeninin kendisini yere yatırıp (bağışlayın, ama gerçek) "becermeye" çalıştığını ayrıntılarıyla, "hatırat" diye yazan aynı Rıza Nur'dur. Yolda bir papaza rastladığını ve o papazın kendisine Zübeyde Hanım'ın genelev kadını olduğunu söylediğini hatırata geçen yine o Rıza Nur'dur. Atatürk'le ilgili içki ve karı-kız muhabbeti uydurup "hatırat" diye dosyalayan kişi de odur.</p>

  <p class="normal">İşte bu Rıza Nur, "hatırat" adını verdiği herzelerini Londra'daki devlet müzesine emanet etmişti. Yazdıkça ve yaptıkça zevk alanlar, kendilerini tatmin edenler, o gün bugün Mustafa Kemal'i her yıkmak istediklerinde bu iğrenç iftiralara başvururlar. Teşhir ettikleri Mustafa Kemal değil, saklı kişilikleridir aslında.</p>

  <p class="normal">Rıza Nur ve benzerleri pek de yalnız değildirler. İngiliz kadının biri bir cep kitabı yazar. Atatürk'e neler yakıştırmaz ki! Ağırlığı cinselliğe verir: Atatürk, evli bir Amerikalı kadın gazeteciyle birlikte olur; hatta 'Büyük Taarruz' öncesinde, Akşehir'deki karargâhın arka odasında geceyi kadınla geçirir. Kadının kocasını İzmir'de öldürtür vs. vs... Ona göre Mustafa Kemal hoyrattır (bugünkü deyişle 'maço'), içince adamlarını sille tokat dışarı atar, milletvekillerine "Hayvanlar" der! Yazar geçinen İngiliz kadının satırlarından, yazdıkça şehvetten kudurduğu sezilir. Bu kitabı da etnik özerklik peşinde koşan bir grup, Türkiye'de yayınlamış; "Cumhuriyet" adıyla idare edenler de kitabı günlerce reklam etmişlerdi.</p>

  <p class="normal">Örnekleri çoğaltmak olası! "Hatırat" diye sövüp sayanların, "anekdot" diye Atatürk'ü 'mazoşist', 'sadist' yapanların 1950'lerden başlayarak bazen devleti yönetenlerden para sızdırdıkları da olurdu; ama şimdi artık "medyatik pazar" var.</p>

  <p class="normal">Biliyorlar, kime ne zaman hangi kitabı satacaklarını ve hangi filmi seyrettireceklerini. Utanmadan "belge" diyorlar; Rıza Nur'un herzeleri belgeymiş gibi!</p>

  <p class="normal">Kimse de sormuyor, atı kedi yapanlara "Belge, belge, diyorsun! Hangi belge?"</p>

  <p class="normal">Ancak hepsinden berbat olanı, "Canım, Atatürk'ün insan yanı da vardı. Biraz burulduk, ama hiç de fena olmamış bu" diyen kör kütük cahillerin varlığıdır.</p>

  <p class="normal">Daha da kötüsü, "Atatürk'ü karalayarak bir yere varamazsınız, bize koymaz!" diye bağırıp ileriyi geriyi düşünmeyenlerin bilerek ya da bilmeyerek destek vermeleridir.</p>

  <p class="normal">Hedef kitle aslında çocuklardır. Onların beyinlerini "iğfal" etmektir amaçları. Londra gezginlerinin. Genelkurmay arşivlerinden söz ediyorlar. Dediği doğru mu? Turgut Özal'ın ve sonra AKP'nin İçişleri Bakanı Şeyh ile yanak yanağa fotoğrafa girip sırıtan "yapımcı" kişilere arşiv mi açılmış?</p>

  <p class="normal">Bu ayrı bir konu; ancak söyler misiniz, dünyada böyle bir ülke var mı? Siz ne derseniz deyin, film yapımcıları çerden çöpten "hatırat" belgesi arasında, şu İngiliz kadının cep kitabını atlamış ve yazık etmişler. Onca çok yönlü cinsel fanteziye ("yapımcı" için belge de sayılabilirdi) çok yazık olmuş!</p>

  <p class="normal">Kim bilir belki de ikinci filme saklıyorlardır; ama söyler misiniz; milletinin, toplumun ırzını kurtarmış bir insana, hangi ülkede böylesine saldırıldığı görülmüştür?</p>

  <p class="normal">Batılı ve Doğulu emperyalistler var oldukça içerdekiler de eksik olmayacak, anlaşılan!</p>
</body>
</html>
