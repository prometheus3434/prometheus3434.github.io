<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_12"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ALELADE POLİTİKACILIKLA MOZAİKÇİLİK</h1>

  <p class="normal">Hüseyin, en yetkin hocanın yanında yetişmiş, Kur'an'ı hatmetmişti. Hocası ona İslam'ın erdemlerini en ince ayrıntılarına dek öğretmişti.</p>

  <p class="normal">Hüseyin, günlerden bir gün kendisi gibi 15-16 yaşlarında bir arkadaşının isteğiyle uzaklardaki camiye gitmeye başladı. Namazlardan sonra düzenlenen toplantılarda onu yalnızca ibadetin, hatim indirmenin, Kur'an'a göre ahlaklı yaşamanın yeterli olmadığına inandırdılar.</p>

  <p class="normal">Hüseyin artık İslam'ın bir inanç değil, siyaset olduğunu öğrenmişti. Hocasından da dini bütün ailesinden de koptu. Okulunda arkadaşlarını örgütlemeye başladı.</p>

  <p class="normal">Okulda bir sınıfı mescit olarak kullanmaya başladılar; afişler bastılar, bildiriler dağıttılar, ilginç konferansçıları dinlediler. Ülkesinde İslam devleti kurmaya kararlıydılar. 14-16 yaşlarındaki kız arkadaşlarını da eğittiler.</p>

  <p class="normal">İslam'ı yalnızca bir 'inanç', Allah ile kul arasında bir ibadet olarak yaşayanların gerçek Müslüman olmadıklarına inan-dılar. İbadetle yetinenlerden kendilerini ayırt etmek için kızlar başlarını, boyunlarını örtmeye başladılar.</p>

  <p class="normal">Bir süre sonra kızlardan bazıları baştan aşağı karalarla örtünmeye, kara eldivenler giymeye ve kara peçe takmaya başladılar. Hüseyin öğrendi ki onlar bir öğretmenin etkisiyle Vahabi olmuşlar, 1300 yıl önce Hz. Muhammed döneminde nasıl yaşanıyorsa öyle yaşamaya karar vermişlerdi. Kızlardan biri Hüseyin'e, "Biz böyle baştan topuklarımıza dek örtünerek aslında erkekleri kendimizden koruyoruz." dedi.</p>

  <p class="normal">Hüseyin, Vahabilerin Suudi Krallığı'na hizmet etmekten öteye geçmediklerine karar verdi; ancak kafası da karışmıştı.</p>

  <p class="normal">Hüseyin, o sıralarda bir üniversite eğitmeniyle tanıştı. Eğitmen ona İslam devleti kurmak için İslam inancını yaymanın, Bosnalı Müslüman savaşçılara yardım etmenin yeterli olmadığını; dünya Müslümanlarının tümünü yönetecek bir İslam devleti kurulması gerektiğini, bunun da ancak sahte Müslüman yönetimlerin silahlı darbelerle yıkılmasıyla olanaklı olduğunu anlattı. Birleşik İslam devletini de ancak bir Halife yönetebilirdi.</p>

  <p class="normal">Hüseyin, ons ekiz yaşında bir İslam savaşçısı olmuştu. Birleşik İslam devleti ve onun önderi halife için savaşmayana Müslüman denilemezdi. Başlarını sıkı sıkı bağlayan kız arkadaşlarını da o yönde örgütlemeye başladı. Masum başörtüsü eylemleri giderek şiddete dönüşmeye başladı.</p>

  <p class="normal">Hüseyin'in serüveni uzayıp gidiyor; ama Tahran'da yönetimi darbeyle ele geçirenler de İslam dinini önce komşu ülkeleri sonra tüm Ortadoğu'yu, Kuzey Afrika'yı ve elbette Orta Asya Türk devletlerini ele geçirmek için kullanmaya kararlıydılar. Gerisi bilinen bir öykü: İran'da kurulan al-Kudüs Kuvvetleri, komşu ülkelerden getirilen gençlere silah-istihbarat, propaganda, "başörtüsü gösterileri" de içinde olmak üzere kitle eylemleri tekniklerini öğrettiler, suikast eğitimi verdiler.</p>

  <p class="normal">Sosyalist sistem çökerken Asya'ya sarktılar. Ezelden beri Asya Türkleriyle birleşmeye çalışan Türkiye'ye rakip oldular. Kudüs savaşçıları Türkiye'yi karıştırmak için önce başörtüsü eylemleri sonra "Kahrolsun Kemalist Diktatörlük" sloganıyla gençlik eylemleri düzenlediler. Aydınları, hukukçuları, gazetecileri öldürdüler.</p>

  <p class="normal">Türkiye, giyimin bir inanç simgesinden öte, İslam devleti kurma yolunda ilerleyenleri kendi halindeki Müslümanlardan ayıran bir araç olduğunu, devlet ele geçirildikçe öğrenecek. Yeni Osmanlıcılığın da ABD'nin İran'a karşı geçici bir koz olarak ileri sürüldüğünü de öğrenecek.</p>

  <p class="ortayazi">*</p>

  <p class="normal">İnsanların giyim kuşamlarını değerlendirmek benim işim değildi; ama CHP Genel Başkanı'na anımsatmak istedim ki konu 'inanç' değil bir siyaset işidir. Siyasetin fetvalarla yönetilmesine inanan diktatörler vardır; ancak CHP Genel Başkanı'na düşen fetvacılık değil, devletin bağımsızlığını savunmaktır. Öyle olmazsa T.C. Devleti'nin ne bütünlüğü kalır ne de halkın özgürlüğü!</p>

  <p class="normal">Propaganda konuşmalarında, "Kökümüz Ecevit'tir, İsmet Bey'dir" derken adını anmaktan uzak durdukları Mustafa Kemal'in Şeyh Sait Kürt-İslam ayaklanmasının ardından 10 Ekim 1925'te Akhisar'da söylediklerini de çalışma masasının karşısındaki duvara assalar iyi olur:</p>

  <p class="indentmetin"><span class="idebolditalik">"Cumhuriyet Halk Fırkası, diğer memleketlerde olduğu gibi, alelade sokak politikası yapan bir fırka değildir. Hürmetle tekrar edeceğim ki Halk Fırkası, Müdafaa-i Hukuk Cemiyeti gibi bütün milleti tenvir ve bütün millete kılavuzluk göreviyle yükümlüdür. Memleket dayanışma içinde birliğe muhtaçtır! Alelade politikacılıkla milleti parçalamak hıyanettir!"</span></p>

  <p class="normal">CHP ve yurttaşlar, ABD ile AB ile uzlaşmacılığı kurtuluş hapı diye yutturmaya kalkışan tepeden inmeci II. Cumhuriyetçilerin elinden yıllarca çekmiş ve yurttaşların desteğini yitirmişti. Ne zaman ki CHP aslına dönmeye başladı hem parti hem de yurttaşlar toparlandı. Şimdi giden II. Cumhuriyetçiler döndü ve dışarıdan medet umma yeniden başladı. Alelade politikacılık da onlara eşlik ettikçe mozaik devletin oluşumu hızlanacak.</p>
</body>
</html>
