<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_82"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ONLAR iFTAR DEĞİL, İFTİHAR YEMEĞİNDE</h1>

  <p class="normal">İyi giyimli bir kişiyi içeri buyur ettiğimde rahatladı. Elinde ince bir dosya: Edirne'deki büyük fabrikanın enerjiyle ilgili teknik bir değişiklik isteği varmış; yıllardır yazışıp dururlarmış.</p>

  <p class="normal">Dosya teknik bilgiden ve inisiyatiften yoksun yetersiz yöneticilerin arasında süren yazışmalarla doluydu. Fabrika sahibine bir kâğıt uzattım, yeni bir dilekçe yazmasını istedim. "Bir hafta içinde sorun çözülecektir" dedim. "Bu kadar mı?" diye sordu. "Evet" dedim, "Bu kadar, teknik kurallara ve yönetmeliklere göre çözülmüş olacak!"</p>

  <p class="normal">Aradan bir hafta geçti. Bölge müdürünün odasındayız. Aynı kişi geldi: "Çok sağ olun! Yıllarca beklemiştik. Teşekküre geldim."</p>

  <p class="normal">"Biz bunun için mühendisiz; işimizi yaptık" diye yanıtladım. Birkaç sözden ve elbette memleketin durumunu da görüştükten sonra fabrika sahibi ayrıldı.</p>

  <p class="normal">Birkaç dakika geçmişti ki toplantı masasındaki güzel kaplı bir kutuyu ayrımsadık. Hemen makam şoförü Hüsnü Bey'i çağırdım; "Biraz önce gelen Bey, paketini unutmuş, hemen koş ve kutusunu yetiştir!"</p>

  <p class="normal">Hüsnü Bey birkaç dakika sonra geldi; yetişememişti. Sekreter Hanımı çağırdım, kutuyu açtı: Ünlü markanın çikolata kutusuydu. Ne yapacağımızı bilemedik. "Belki bir daha arar ya da biz adresine göndeririz" dedim. O sırada Başteknisyen Orhan geldi, "Ne iş!" dedi, "Biz verin de bari şu mübarek ramazanda arkadaşlar çikolata tatsınlar!"</p>

  <p class="normal">"Al" dedim, "Ne yaparsan yap! Bizi karıştırma!"</p>

  <p class="normal">Öyle günlerdi işte. Kim bilir kaç kez benzeri olaylarla karşılaştık. Yılbaşında gelen şirket takvimlerini de asmazdık duvarımıza, çünkü devlet bize Saatli Maarif Takvimi verirdi. İşimiz gereği özel sektöre gittiğimizde yemek çağrılarını zamanımız olmadığını söyleyerek geri çevirirdik.</p>

  <p class="ortayazi">*</p>

  <p class="normal">Çok değil aradan iki-üç yıl geçti. ABD'nin çıkarlarını sağlama almak, bağımsızlık isteklerini bastırmak için Pentagon Paşaları yönetime el koydular. Wall Street-Lugano-Londra bankerlerinin has ahbapları Özal yönetimdeydi.</p>

  <p class="normal">O yıllarda eski kurumumuza uğradığımda mühendisler, yöneticiler, filanca müteahhidin akşam iftar yemeği vereceğini, hep birlikte gideceklerini söylediklerinde nasıl da şaşırmıştım! Bu arkadaşlar oruç da tutmuyorlardı...</p>

  <p class="normal">Öğrendim ki, müteahhitler, kuruma malzeme satanlar kuyruğa girmişler, işverenlerine yemek yediriyorlardı. Olağan günlerde işadamlarıyla yemek dikkat çeker, söz olurdu; ancak "İftar" denince iş değişiyordu. Anladım ki, "Allah" diyerek yiyince yemekler kutsallaşıyor, boğazlardan yağ gibi akıyordu midelere...</p>

  <p class="ortayazi">*</p>

  <p class="normal">O "iftar" yemekleri bile ne kadar masummuş. Şimdilerde devleti yönetenler, parti yöneticileri, devlet kasasından (Muhalefet partisi de hazineden para alıyor) toplu şatafatlı lüks otel "iftihar" yemekleri...</p>

  <p class="normal">Bırakın oruç tutmayanları, İstanbul Rum Hıristiyanlarına, Yahudilere, Ermenileri de oradalar. Mikrofonu kapan siyasal nutuk atıyor! Kendilerine sanatçılık yakıştıran çalgıcılar ve şarkıcılar da Ramazan' sofrasındalar.</p>

  <p class="ortayazi">*</p>

  <p class="normal">Semt pazarında yıllardır karpuz satan yaşlı bir ahbabım var. Bakmayın "satıcı" dediğime, uzun yıllardır pazarcılar ücretli çalışıyorlar. Geçen hafta uğradım bizim yirmi yıllık ahbaba, hal hatır sordum; bir karpuz aldım. Ayrılırken kolumdan tuttu, "Hatırladın mı bizim yoksul damadı?" diye sordu.</p>

  <p class="normal">Hatırlamaz olur muyum; askere gitmişti... Yaşlının pos bıyığının gözünden inen yaşla yaldızlandığını gördüm. Elimi omzuna attım... O boğuk bir sesle "Şırnak'ta şehit düştü" dedi, "Arkasında üç yetim... Hani Ramazan ya... Fitre..." Daha konuşmasına izin vermedim, "Haftaya uğrayacağım sana, hem yuva kavunu da gelmiş olur" dedim. Arkamdan "He ya! Baba adamsın..." diye iltifat ettiğini duydum.</p>

  <p class="normal">Çanakkale gazisi, Aydın Kuva-yı Milliyecisi, Sakarya gazisi, yörenin ünlü din adamı Veli Yıldırım dedemin yer yaygısındaki iftar sofrasını anımsadım: Birkaç yeşil zeytin, bir tabak sulu yemek, bir çanakta üzüm hoşafı. Büyük annemin kimseler görmesin diye beze sardığı küçük tencereyi elime tutuştururken "Dikkat et oğlum, dökülmesin!" deyişi ve beni bir yoksul eve yollayışı.</p>

  <p class="normal">Şimdi mi? Baksanıza 2K bile, "projeyi" kopyalamış; Boğaz'da teknede "iftar" yemeğiyle iftihar ediyor! Sanıyor ki halk bunu yutar!</p>

  <p class="normal">Son söz bizim çocuk parkı bekçisinin "Onlar Müslüman'sa, ben Hıristiyan olmaya dünden razıyım!"</p>

  <p class="ortayazi">*</p>

  <p class="normal">Çoğu 16-19 yaşında askerler. Afyon dağlarının eteğinde dikenlerin içine uzanmışlar. Önceki akşam paylaştılar, kuru yufkaları ve işareti beklediler karanlığın ötesindeki yüksek dağın Kocatepe'sindeki Başkumandan'dan. Az sonra Afyon'u kurtaracaklar ve parçalanmış postallarını çaputla bağlayarak Akdeniz'e koşacaklar.</p>

  <p class="normal">Bugün işte o günün (26 Ağustos 1922) yıldönümü! Kumandan'ın askerleri nerede? Ellerini uzatıyorlar kelepçelere, gizli mikrofonlar uzanmış karargâhlarına!</p>

  <p class="normal">Haydi, şimdi gel de bayram kutla!</p>
</body>
</html>
