<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_76"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;REFAH - ABDULLAH CUMHUR GÜL - CFR</h1>

  <p class="normal">CFR'yi (Council on Foreign Relations) biliyoruz. CIA yöneticilerini, Dışişleri elemanlarını, operatörleri, büyük şirketlerin önde gelenlerini barındırıyor. ABD'nin dış politikasını kartellerin çıkarlarına uygun olarak oluşturuyor. Bizde taklidi ise TESEV. (Abdullah Gül, o zamanlar, Erbakan -Çiller hükümetinin Devlet Bakanı olarak, 26 Şubat 1997'de CFR'ye gitmiş ve 'Yuvarlak Masa Toplantısı'na katılmıştır. Yuvarlak masa toplantısı kamuoyuna, hatta ilgili kuruluşun tüm üyelerine açık, bilimsel ya da siyasal bir konferanstan farklıdır ve daha az sayıda katılımcıyla yapılır.</p>

  <p class="normal">T.C. Devlet Bakanı Abdullah Gül, orada genel dünya politikalarıyla ilgili bir toplantıya da katılmamıştır. Toplantının konusu özeldir: "The Refah Party and Turkish Foreign Policy" Toplantıyı, 'influence agent' (etki ajanı) ustalarından Matthew Nimetz yönetmişti.</p>

  <p class="normal">'Sivil' atölyelerde hazırlanan masum raporları, IRI'ye, NDI'ye ya da CIPE'ye, ACILS'e, Rockefeller Foundation'a ve öteki 'NGO'lara verdiğini sananlar, fena halde yanılmaktadırlar. CFR' ye ulaşan bir rapor, kartellere, kilise örgütlerine, istihbaratçılara verilmiş olmaktadır.</p>

  <p class="normal">2004 yılı başlarında belediye seçimi kampanyası sırasında Prof. Necmettin Erbakan, Ocak 1997'de Abdullah Gül'ün Washington'a giderek özel bir toplantıya katıldığını, toplantıda alınan kararlar sonucunda 28 Şubat 1997 kararlarıyla hükümetinin düşürülme sürecinin başlatıldığını çağrıştıran açıklamalarda bulunmuştur.</p>

  <p class="normal">Dönemin Başbakanı inandırıcı olamıyor; çünkü Abdullah Cumhur Gül, 18 Şubat 1997'de ABD'ye resmi olarak gitmiş ve 28 Şubat 1997'de dönmüştür. Yola çıkmadan önce basına "<span class="ideitalik">ABD'de insan hayatının olmazsa olmaz şartları vardır. Bunlardan en önemlisi din, dil, ırk, etnik köken ve cinsiyet ayrımcılığının yapılmamasıdır. Laiklikten bunlar kastediliyor. ABD'deki laiklik tanımının altına biz de imza atarız. Olması gereken de budur</span>" demiştir. Üstelik Abdullah Cumhur Gül oraya yalnız gitmemiştir. Dışişleri Bakanlığı Müsteşarı Onur Öymen ve Milli Savunma Bakanı Turhan Tayan ile birlikte "<span class="ideitalik">ABD temaslarıyla ilgili olarak Washington'da ortak bir basın toplantısı</span>" düzenlemiş ve "<span class="ideitalik">ABD'liler, Türkiye'yi ve Refah'ı çok iyi takip ediyorlar</span>" demiştir.</p>

  <p class="kunye">[BYGEM, Şubat 1997 Bülteni.]</p>

  <p class="normal">Aynı gezi sırasında Abdullah Cumhur Gül, 26 Şubat 1997'de CFR'de 'Refah Partisi' konulu yuvarlak masa toplantısına katılmış ve zorunlu eğitimin 5 yıldan 8 yıla çıkarıldığı kararların da alındığı 28 Şubat 1997'de Ankara'ya dönmüştür.</p>

  <p class="normal">Bir Bakanın CFR toplantısına katılması ve orada kendi partisini anlatması herhalde Başbakan'ın bilgisi dışında olamazdı. 2007'de Refah Partililer bir kitap yayınlayarak Abdullah Cumhur Gül'ün ABD ilişkilerini gündeme getirdiler; ama CFR yuvarlak toplantısının içeriğine değinmediler.</p>

  <p class="kunye">[Şevket Kazan, Refah Gerçeği, 4 Cilt]</p>

  <p class="normal">Abdullah Cumhur Gül o yıllarda Star TV'nin "Kırmızı Koltuk" programında bazı açıklamalarda bulunmuş; CFR gibi yabancı devlet odağında Türkiye'de din özgürlüğünü gündeme getirdiğini anlatmıştı. Gül-Erbakan akıllı insanlar; hükümetlerini koruyabilmek için gidilecek yeri biliyorlardı. Zaten onlar ABD'ye birçok kez bunun için gitmişlerdi.</p>

  <p class="ortayazi">*</p>

  <p class="normal">Recep Tayyip Erdoğan, Kartal 2. Sulh Ceza Mahkemesi'nde ormanlık araziye kaçak villa yapmaktan, 2 yıl hapis cezası almış. Bir bakan evrakta sahtecilikten mahkemeye düşmüş. Daha bin bir türlü iş! Meclise dalmışlar ve kendilerini affeden yasalar geçirmişler!</p>

  <p class="normal">Bazıları da var ki ulusalcılığı oynuyor da vatanın parsel parsel, liman liman, rafineri rafineri peşkeş çekilmesi karşısında ya susuyor ya da muhalefet eder gibi yapıyor. Ülkenin temellerini sarsacak, yasal değişikliklere olumlu oy veriyor da, sonradan her nasılsa, birdenbire iyi adam oluveriyor ve hatta cumhurbaşkanı adayı olarak adı geçiyor. Bir başkası, Recep Tayyip Erdoğan'ın özel kalemiyken elde ettiği milletvekilliğini unutup demokrat-içmuhalefetçilikten hastanesine dönemiyor ve Abdullah Cumhur Gül yararına 367'lik oylamada meclise giriyor ve olumlu oy kullanma gerekçesini "siyasi nezaket" olarak açıklayacak denli ulusalcı oluveriyor. Aslında "nezaket" akrabalar kuşatmasındadır:</p>

  <p class="normal">"Abdüllatif Şener'in kardeşi, Erdemir Şirketi Yönetim Kurulu başkan Vekili</p>

  <p class="normal">Abdülkadir Aksu'nun kardeşi M. Azmi Aksu, Şeker Fabrikaları Genel Müdürlüğü (...)</p>

  <p class="normal">Ali Babacan'ın amcaoğlu Aziz Babacan, Tarım Bakanlığı Müşteşar Yardımcısı.</p>

  <p class="normal"><span class="ideitalik">Eti-Bor Genel Müdürü M. Ahmet Dere, Turan Çömez'in eniştesi..."</span></p>

  <p class="kunye">[İlhan Taşçı, <span class="ideitalik">Maskesiz Soygun,</span> Haziran 2006]</p>

  <p class="ortayazi">*</p>

  <p class="normal">Soygunu, talanı, yıkımı durdurmak insanlık göreviyse işe nepotizmden (akraba kayırmacılığından) başlamak gerekmiyor mu?</p>

  <p class="normal">T.C. Devleti'nin varlığına sahip çıkma savında olan CHP ve MHP neden o denli çekingenler?</p>

  <p class="normal">Bu partiler bir kez daha düşünseler ve kurtulsalar şu Amerikalıların ayak-yürek prangalarından.</p>

  <p class="normal">Bir kavrasalar, siyasal ve tarihsel hesapların, öyle bir-iki yılda görülmediğini; mahkemelerin önce vicdanlarda daha sonra salonlarda, oralar dar gelirse alanlarda kurulduğunu.</p>
</body>
</html>
