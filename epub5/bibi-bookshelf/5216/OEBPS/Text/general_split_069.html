<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_66"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;MEZAR KAZICILARI - DNA AVCILARI</h1>

  <p class="normal">İnsan Hakları Vakfı adına basına konuşan Şebnem Fincancı, arayıp durdukları mezarları bulur bulmaz DNA saptayıp ailelerin yaslarını tamamlamalarına yardımcı olacaklarını açıkladı.</p>

  <p class="normal">Yavrularını yitiren anaların yas sürelerinin ölçülebileceğini düşünmek bile iç karartıyor; ama acıları sömürerek ulusal devleti sarsmaya çalışanlar için her yol olağan.</p>

  <p class="normal">Bu kişilere birkaç mezar-fail araştırma konusu önermeden edemiyorum:</p>

  <p class="normal">Üniversitede öğrenciydiler. Devrimci siyasal savaşımda çıkış yolu bulamadıklarını düşünüyorlardı. ERNK (PKK'nın içerdeki cephe örgütü) onlara yanaştı; yavaş yavaş yönlendirdi; sordu soruşturdu ve gençlerin silahlı savaşıma yeterli olduklarına karar verdi.</p>

  <p class="normal">Gençler, PKK rehberlerinin eşliğinde heyecanla dağlara gittiler. Düşlerindeki savaşımın içinde yer alacaklardı. Coşkuluydular, dağlardaki yoldaşlarıyla düşüncelerini, duygularını paylaşmak için can atıyorlardı.</p>

  <p class="normal">Daha silahlı eğitime bile başlayamadan kendilerini kaleşnikof namlularının karşısında buldular. Emir gelmişti; gençler PKK üst yönetimine göre "ajan" idiler.</p>

  <p class="normal">Bilmiyorlardı ki kendisini "devrimci" olarak ilan eden örgütün düşünce paylaşmaya, öneri dinlemeye tahammülü yoktur!</p>

  <p class="normal">Düşüncelerini şöyle ya da böyle paylaşmak, tartışmak geliştirmek isteyen sayısız militan, yönetici ayaküzeri yargılanıp; kurşuna dizildiler.</p>

  <p class="normal">İçlerinden bazıları dağları, sınırları aşıp Batı Avrupa'ya gittiler; ama PKK'nın ölüm timlerinden kurtulamadılar.</p>

  <p class="normal">Abdullah Öcalan'ın ya da onun atadığı tim komutanlarının emirleriyle öldürülüp meçhul mezarlara gömülenlerin kimlikleri araştırılsa, cellâtları belirlense ve davalar görülse...</p>

  <p class="normal">Kayıpların annelerinin acıları elbette dinmez; ama ölümlerin tümünü belirli bir ordu kuruluşunun suçu olarak AB'ye taşımak isteyenlerin iki yüzlülükleri ortaya çıkar.</p>

  <p class="normal">Uydurma toplu katliam yalanlarıyla kışkırtılan gençler, belki böylece heyecanlarını sınırlamayı becerebilirler de kendi yoldaşlarına bile durup dururken kıyanların erki ele geçirdiklerinde ne acımasız diktatörler olabileceklerini bir an olsun düşünürler.</p>

  <p class="normal">Mezar ve DNA meraklıları bu yargısız infazları elbette sorgulamayacaklardır. Ön yargılı, kent aydınları da öyle! Onlara dert anlatmak, olanaksızın da ötesindedir.</p>

  <p class="normal">Ne ki suçları soruşturmakla yükümlü adalet-güvenlik görevlileri gereğini yerine getirmeli; TBMM'de hemen her gün çatışma kışkırtıcılığı yapanlara karşı namuslu milletvekilleri soruşturma komisyonları kurulmasını sağlamamalılar.</p>

  <p class="normal">Özellikle her gün şantaj çığlıkları atan kadın milletvekili, kız çocuğunun boğazlanması olayını araştırma komisyonuna taşımalıdır:</p>

  <p class="normal">O kız çocuğu 15 yaşındaydı; heveslenmişti PKK'ya katılmaya. İstanbul polisince yakalanmış; daha sonra serbest bırakılmıştı. Kızcağızı evinden alan ERNK cellâtları onu sorgulamışlar ve ölüsünü ormana atmışlardı.</p>

  <p class="normal">Faili meçhul çetelesi tutan Kürt milliyetçileri, DNA avcıları, bu cinayetlerin unutulacağını sanıyorlarsa yanılıyorlar!</p>

  <p class="normal">Devleti savunmak yerine sarsma yolunu seçen yöneticiler de yanılıyorlar; çünkü siyasal oyunlar cinayetleri kâğıt üstünde örtebilir; ama vicdanları susturamaz!<sup class="calibre2"><a href="../Text/general_split_130.html#footnote-100-29" id="footnote-100-29-backlink">[29]</a></sup></p>
</body>
</html>
