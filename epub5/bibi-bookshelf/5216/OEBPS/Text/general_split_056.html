<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_53"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"AÇILIM" AMERİKAN TASARIMI DEĞİLDİR!</h1>

  <p class="normal">Paul Bernard Henze, Türkiye'nin kaderini değiştirenlerin başında gelir. Kendi anlatımıyla "Menderes dönemi"nin sonlarında (O zamanlar CIA Ankara görevlisi Ruzi Nazar'dı) ve 70'li yıllarda Türkiye'de CIA İstasyonu şefiydi. Yine kendi anlatımıyla Türkiye'nin "gitmediği köşesi" kalmadı.</p>

  <p class="normal">Türkiye'nin her köşesine gittiği dönemde, CIA eğitimli devlet görevlilerinin ve "sivil" yerel destek birimlerin (paramiliter çetelerin) de yardımıyla ülke kan gölüne döndü. Amerika'nın FM-31 talimatlarına uygun olarak toplu katliamlar yaşandı.</p>

  <p class="normal">Türkiye'yi parçalayarak Türk egemenliğinden uzaklaştırmak, federasyonlara bölmek gerekiyordu. Paul Bernard Henze, 1977'de Türkiye'den ayrıldı; iç çatışmayı Amerikan Başkanının güvenlik komitesinden yönetti ve Türkiye'deki "derin devlet" ile birlikte 12 Eylül'de darbeyi başardılar.</p>

  <p class="normal">Aradan on yıl geçmişti. Henze, Yeni Turancıların örgütüne SOTA'nın danışmanı oldu ve "Türkiye'nin Atatürk ve Özal kalitesinde yeni bir lidere ihtiyacı var. Böyle birinin ortaya çıkmasının çok uzun sürmeyeceğini umuyorum" diye yazmaya başladı.</p>

  <p class="kunye">[SOTA için bkz. Sivil Örümceğin Ağında kitabı SOTA için bkz. Sivil Örümceğin Ağında kitabı]</p>

  <p class="normal">Henze, CIA'dan emekli olduktan sonra görevi bitmedi. "Wilson Fellow'u ve RAND" elemanı olarak, Türkiye'yi yılda "üç dört kez!" ziyaret etti. "Tanıdığım binlerce sade Türk vatandaşı şöyle dursun, son yirmi yılda Türkiye'nin politik, askeri, entelektüel ve iş çevreleri ile de tanışma şansı"nı elde etti.</p>

  <p class="normal">Binlerce insan tanıyınca aranılan önderleri de bulmuş olmalı ki Henze, tasarımın 2. aşamasını açıklıyor ve Türkiyeli "aydınlara" görev veriyordu:</p>

  <p class="normal">"<span class="ideitalik">Türklerin, çağdaş dünyada siyasal yönden en başarılı ve gelişmiş ülkelerin federasyon düzeniyle yönetilenler olduğunu düşünmeye başlamaları gerekir... Türkiye Cumhuriyeti'nde bu türlü değişimleri oluşturabilecek düzenlemeler</span>, <span class="ideitalik">Türk aydınlarının ve siyasetçilerinin gündemlerinin başında yer almalıdır</span>."</p>

  <p class="normal">12 Eylül öncesinde "demokrasi"yi güçlendirmek için nasıl kan döküldüyse, federasyonlaşmayı hızlandırmak için de bir şeyler yapmak gerekirdi. Henze, bu yöntemi açıklıyordu:</p>

  <p class="normal">"Belki bu tür temel bir düzenlemenin (federasyonlaştırmanın) yapılabilmesi için 20. yüzyılın sonunda Türkiye'nin içine sürüklendiği bunalımın biraz daha (da) kötüleşmesi gerekecektir."</p>

  <p class="normal">Henze'nin dediği gibi oldu: Bunalım dönem dönem yoğunlaştı ve son yedi yıldır da güncelleşti. Artık Türklere rahat yok; her gün yeni bir bunalım.</p>
</body>
</html>
