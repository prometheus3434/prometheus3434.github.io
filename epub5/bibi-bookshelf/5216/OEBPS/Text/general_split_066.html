<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_63"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;SINIRIN ÖTESİNİ DESTEKLEYENLER</h1>

  <p class="normal">Bir zamanlar bir siyasal bakışa göre PKK ile savaş, "Devlet ile Kürtler arasındadır" ve emekçilerin karışmasına gerek yoktur.</p>

  <p class="normal">Şimdiyse T.C. Devleti ile hesabı olanların koalisyonu egemenliğini kurdu ve "devlet" yerine hedef küçültülerek TSK-PKK çatışmasına indirgendi.</p>

  <p class="normal">TSK komuta kademesi ile erlerin arasını açmaya çalışıyorlar. Vakit gazetesi başı çekiyor ve ötekiler de onun kuyruğuna takılıyor; 'ordu kötü yönetiliyor'dan başlıyorlar, sözü PKK ile savaşın özel çıkarlar uğruna yürütüldüğüne getiriyorlar.</p>

  <p class="normal">İşin ilginç yanı bu cengâverlerin birbirine pek uzak duran gruplardan olmaları:</p>

  <p class="normal">İran'da 'İslam' adını kullanarak Ortadoğu'da yayılma siyaseti izleyen rejimi savunanlar ve uzantıları...</p>

  <p class="normal">ABD mandasına dünden razı 'vatansızlık dini'ne tapınan banker-kartel köleleri...</p>

  <p class="normal">Emperyalizmin kanlı-ahlaksız yayılmacılığına pankartlarla karşı çıkan; ama onların kuklalarına, tetikçilerine özgürlük isteyenler...</p>

  <p class="normal">"Halkların kardeşliği"ni öne çıkaran ve fakat emperyalizmin maşası olarak halkları paramparça etmesinde maşalık yapanları kutsayanlar.</p>

  <p class="normal">İslamiyet'in geleceğini kurtarır gibi yaparak "ABD ile enterasyonu" -yani manda bile değil- doğrudan bütünleşmeyi savunan emperyalizmin yumuşatılmış Hoca efendileri...</p>

  <p class="normal">Kendilerine Kürt diyen yurttaşlarımızın emperyalizme karşı çıkmalarını önlemek üzere; sözde Kürt milliyetçiliği oynayarak onları işgalcilerin, eşkıyanın kucağına sürüklerken kendilerine renkli hayatlar kuran sözde "Kürt liderleri."</p>

  <p class="normal">Bunların dışında geniş bir grup daha var ki sanki TSK askerleri durup dururken 'Kürt' yurttaşlara saldırıyormuş gibi, her PKK cinayetinden sonra "Aman savaş çıkmasın!" diyerek sözde barışçılık oynayarak kendilerini tatmin eden askerlerin ve yurtsever aydınların güçlerini zayıflatarak PKK'ya ve ABD'ye dolaylı destek verenler...</p>

  <p class="normal">Bir başkaları var ki yıllardır PKK ve öteki ajanların bir türlü başaramadıkları halk arasında Kürt-Türk çatışmasının hemen çıkacağını varsayarak PKK karargâhlarının etkisizleştirilmesine karşı çıkıyorlar. Onlara göre PKK'ya karşı öfke duyulması aşırı milliyetçilik oluyor da PKK'nın açık saldırıları (özellikle kentlerde) mecburiyetçilik oluyor!</p>

  <p class="normal"><span class="idebold">Usta Ajanlar</span></p>

  <p class="normal">Ajanlara gelince; onlar çok, ama çok usta: Açıkça PKK karargâhları basılmasın demiyorlar; içte-dışta savaş çıkar, ABD ile çatışılır, ekonomi çöker, Irak bölünür, PKK karargâhının basılmasından yarar sağlanamaz, diyerek korku ve endişe yayıyorlar. PKK'ya ve ERNK'nın Ankara'daki temsilcilerine koltuk çıkıyor; ABD'nin politikasına hizmet ediyorlar...</p>

  <p class="normal">Bunların propagandasına kapılan pek çok tatlı su aydını ve olaylar bilgisinden çok, havada uçuşan terimlerle idare eden yazarlar da az değil. Ne ki, bu türlerin tümünün dışında bazıları var ki, onlar hem halkın kahraman yazarı, kahraman şarkıcısı rolünü oynuyor, hem de akla kara arasında kalınca hayat memat konularını bir yana bırakıp eften püften işleri yazma sanatını gösteriyorlar.</p>

  <p class="normal">Ama en tehlikelileri, servetleri eksilmesin diye her türlü teslimciliğe razı olan ve devlet yönetimine şantaj yapan banker-işadamı (kadını) olanlardır! Onların, işledikleri günahlara gerekçe yapacakları, bir siyasal davaları bile yok!</p>

  <p class="normal">Daha da tehlikelileri var: TSK'nin asıl gücünün bağımsızlık inancından geldiğini ayrımsayamayan ve NATO müttefikliğini yücelterek sığınmacılığa iman edenler...</p>
</body>
</html>
