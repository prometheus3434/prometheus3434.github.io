<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_42"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;CIA'NIN MUTEBER GAZETECİLERİ<br class="chapter" />
  &nbsp;&nbsp;&nbsp;TÜRKLERİN GERİLEDİĞİ SON NOKTA</h1>

  <p class="normal">Deneyimli gazeteci arkadaşa "Bir gazeteci bir yabancı Büyükelçi ile buluşsa en çok hangisi konuşur?" diye soruyorum. Hemen yanıtlıyor:</p>

  <p class="normal">"<span class="ideitalik">İlkedir... Gazeteci konuşmaz, konuşturur</span>!"</p>

  <p class="normal">Gözlerini kısıyor ve bu kez o merakla soruyor:</p>

  <p class="normal">"Hayrola hangi büyükelçi?"</p>

  <p class="normal">"<span class="ideitalik">En patron devletin Büyükelçisi, yanında da bir bayan, almışlar gazeteciyi karşılarına susuyorlar.</span>"</p>

  <p class="normal">"Gazeteci ne yapıyor?"</p>

  <p class="normal">"<span class="ideitalik">O gazeteci, yaklaşan seçim üstüne yorumdan yoruma geçiyor; CHP'nin durumunu anlatıyor; MHP'ye geçiyor... Anlatıyor da anlatıyor ve...</span>"</p>

  <p class="normal">"Desene, gazeteci yabancı devlete rapor veriyor! "Kimmiş bu yabancı devlete raportörlük yapan gazeteci?"</p>

  <p class="normal">"<span class="ideitalik">Kaynağımı söylemem!</span>"</p>

  <p class="normal">"Yani sen başkasından mı duydun olanı biteni?"</p>

  <p class="normal">"<span class="ideitalik">Hayır</span>" diyorum, "<span class="ideitalik">Bir rastlantıydı... Ben hemen yan masadaydım, gözlerimle gördüm; kulaklarımla duydum</span>."</p>

  <p class="normal">"Yani bir tele-kulak raporu değil..."</p>

  <p class="normal">Anlaşılan gazetecilik yaparak beni konuşturacaktı. Oysa ben gazeteciler karşısında özenle konuşmayı bir başka gazeteciden öğrenmiştim. Konuyu kapamaya çalıştım:</p>

  <p class="normal">"<span class="ideitalik">Dedim ya şimdilik kaynağımı açıklamayacağım</span>."</p>

  <p class="normal">"Ama sen kendin kaynaksın!"</p>

  <p class="normal">"<span class="ideitalik">Olsun... Ben casus ya da muhbir değilim ki yan masada konuşulanları kaydedeyim; resimlerini çekeyim</span>..."</p>

  <p class="normal">Gazeteci arkadaş anlamıştı beni konuşturamayacağını:</p>

  <p class="normal">"Öyleyse ben de bunları yazamam; çünkü kaynak yok, kanıt da yok!"</p>

  <p class="normal">Onu heyecanlandırmış ve yarı yolda bırakmıştım. Bir başka örneğe geçtim:</p>

  <p class="normal">"<span class="ideitalik">Gazeteci bir Avrupa kentinde CIA'nın Türkiye İstasyonu eski Şefi ile birkaç gün ve gece geçirmiş</span>."</p>

  <p class="normal">"Ne konuşmuşlar?"</p>

  <p class="normal">"<span class="ideitalik">Dünyanın geleceğini ve Türkiye'yi...</span>"</p>

  <p class="normal">"CIA'cı Türkiye'de neler yaptığını da anlatmıştır..."</p>

  <p class="normal">"<span class="ideitalik">Belki de ama ellerinde viski bardakları varmış</span>!"</p>

  <p class="normal">"Nasıl yani? Sen o zaman da yan masada mıydın?"</p>

  <p class="normal">Güldüm:</p>

  <p class="normal">"<span class="ideitalik">Dedim ya ben ajan ya da muhbir değilim</span>!"</p>

  <p class="normal">"Orada değildin; ama ünlü gazetecinin CIA'cı ile viski çektiğini biliyorsun... Öyleyse orada bir muhbirin vardı!"</p>

  <p class="normal">"<span class="ideitalik">Yok, be yahu...</span>"</p>

  <p class="normal">"Peki, ama nerden biliyorsun?"</p>

  <p class="normal">Bu kez kaynağımı açıklıyorum:</p>

  <p class="normal">"<span class="ideitalik">Gazeteci viskili geceleri kendi köşesinde yazdı. Oradan biliyorum</span>."</p>

  <p class="normal">"Hepsi bu kadar mı? Yani gazeteci CIA'cıyı konuşturmamış mı?"</p>

  <p class="normal">"<span class="ideitalik">Bilmiyorum; çünkü yalnızca dünyanın değiştiğini ve viskiyi yazmış</span>!"</p>

  <p class="normal">"O gecelerin ve günlerin hesabını kim ödemiş?"</p>

  <p class="normal">"<span class="ideitalik">CIA'nın memleketinin yarı resmi derneği toplantıyı düzenlemiş; parayı da şirket vakfı ödemiş</span>."</p>

  <p class="normal">Gazeteci arkadaş yine kestirip atıyor:</p>

  <p class="normal">"<span class="idebold">Parayı vermişler; bizimkini öttürmüşler! Öten adama gazeteci denmez</span>..."</p>

  <p class="normal">Sözünün gerisini yazamıyorum; çünkü ayıp kaçar, ancak son sözünü yazabilirim:</p>

  <p class="normal">"Yahu sen gazeteci misin ki hep beni sınadın. Anlattıkların da sınava hazırlık testinin metni miydi?"</p>

  <p class="normal">"Asla değil... Hepsi gerçekti. Sınava gelince; viskici, gizli şarapçı, lüks otel sevicisi olan ne çok gazeteci var, bilesin diye anlattım. Gerçekliğe gelince: Hollywood filmlerindeki gibi, bu öyküdeki kişilerin gerçek yaşamdakilerle benzerlikleri bir rastlantıdır."</p>

  <p class="normal">Gazeteci arkadaş, bu açıklamama inandı mı, bilmiyorum; ama dudaklarının arasından çıkmak üzere olan kötü sözü içine çekip hayıflandı:</p>

  <p class="normal">"Eskiden el altından yaparlardı yapacaklarını... Bizler bilirdik de yazamazdık kanıt olmayınca..."</p>

  <p class="normal">Sözünü kestim:</p>

  <p class="normal">"<span class="idebold">Şimdi 'açılım' devri... CIA düdüğü olmak da ötmek de serbest ve hatta daha makbul</span>!"</p>

  <p class="normal">Gazeteci arkadaş "Gazetecilik zaten ölmüştü" diye başladı ve birden doğruldu, "Devir ...ların... lerin... devri!" dedi.</p>

  <p class="ortayazi">*</p>

  <p class="normal">Hayır, o dediklerini de yazamam. Aile terbiyem izin vermez, bu bir!</p>

  <p class="normal">Vatanın nasıl satıldığını düşünüp olmayacak işlere kalkışır ve başınızı derde sokarsınız, bu da iki!</p>

  <p class="normal">Belki bir gün bir kitapta adları da olayları da sıralarız. Siz şimdilik apoletli-apoletsiz tiyatrocuları bir süre daha izleyin. Hem bugün 9 Eylül, işgalcinin işbirlikçileriyle denize döküldüğü gün.</p>

  <p class="normal">Yarın da 10 Eylül, aynı işgalcinin Bandırma'nın soğuk sularında İngiliz gemilerine yetişmek için çırpındığı gün.</p>

  <p class="normal">Yine 10 Eylül, tanyeri ağarırken, Başkumandan Mustafa Kemal'in Polatlı'da, Basiret Tepesi'ne çıkarak sekiz yüz metre karşıdaki Duatepe'deki işgalcinin top bataryasına bakarak saldırı emrini verdiği gün...</p>

  <p class="normal">Duatepe için "Türklerin Viyana'dan sonra geriledikleri en son nokta!" diye yazmıştı tarihçiler.</p>

  <p class="normal">Ne ki Duatepe'nin 70 yıldır nereye gerilediğini ayrımsayan yok!</p>
</body>
</html>
