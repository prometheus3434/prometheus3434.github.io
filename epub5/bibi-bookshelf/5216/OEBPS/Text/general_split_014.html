<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_11"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;OYUNUZU KİME VERİRSİNİZ ALLAH AŞKINA?</h1>

  <p class="normal">İşe yaramaz bir arsanız var. Kimin belediye reisi olmasını istersiniz?</p>

  <p class="normal">İthal yiyecek girmiş; tarım ölmüş. Köyünüz belediyeye bağlanacak, imar izinleri çıksın, çoluk çocuk zengin olsun istiyorsunuz.</p>

  <p class="normal">Kıyı semtindesiniz. Kat izni gereği 3 katlı kalmış apartmanda daireniz var. 15 kat izni çıksın diyorsunuz.</p>

  <p class="normal">Anakentin bulvarında dükkânınız var; dar geliyor, mallarınızı kaldırımda satıyorsunuz. Zabıtalar sizinle uğraşmıyor.</p>

  <p class="normal">Memurun aç karnını ucuza doyurması gerekiyor. Bakanlıklar yakınında mutfak, baca gerektirmeyen onlarca dönerci, köfteci büfeniz var...</p>

  <p class="normal">Kentin en önemli meydanının kaldırımlarında kulübeleriniz var. Sigara, gazete, ıvır zıvır satarak geçinip gidiyorsunuz.</p>

  <p class="normal">Küçük kahvehaneniz var kentin göbeğinde. Şöyle kaldırıma sundurmayla taşmak, sonra da dört bir yanını camla kapatıp lokanta olmuşsunuz. Ruhsat, izin mizin beş dakikalık iş!</p>

  <p class="normal">Taksicisiniz o sokakta, beri köşede durağınız olsa, bitişiğine sundurma yapsanız, daha sonra da küçük bir odaya çevirseniz fena olmayacak.</p>

  <p class="normal">Hem yoksula yardım, kurstaki dindar çocuklara armağan babından belediyeye on binlerce çift pabuç, tonlarca hububat satıyorsunuz.</p>

  <p class="normal">Karşıya Anadolu Lisesi açılıyor. Öğretmen çok, öğrenci bol olacak. Bir bakkal dükkânı açıp sigara, bira, içecek, patates kızartması, tost, gofret satıyorsunuz. Kimse de kalkıp, mektep yakınında içki satılmaz, demeyecek.</p>

  <p class="normal">Ana bulvarı 90 km. hızla geçip gitmek istiyorsunuz. Bulvar 30 metre oyulsun, kavşağa alttan yüz metre geçitler yapılsın, kaldırımlar kaldırılsın, kimse yürümesin istiyorsunuz.</p>

  <p class="normal">Arabalarınıza park yeri yok. Caddenin iki yanına park etseniz caddenin iki şeridi iptal olacak. Cadde tek yönlü olsa sorun kalmayacak. Reis tek yönlü yapıvermiş.</p>

  <p class="normal">Kentteki tüm kavşaklara alttan tüneller yapılsın, müteahhitlik işi ihalesiz olsun, acil faksından iş bana kalsın, diyorsunuz.</p>

  <p class="normal">Kentinizi başka kentlere bağlayan ana yolların iki yanından tarla alıyorsunuz yok pahasına. Yüksek mi yüksek alış veriş merkezi izni çıksın, elinizi oynatmadan servetinizin on bin kat artmasını istiyorsunuz.</p>

  <p class="normal">Ne işe yaradığı belli olmayan SİT alanı kararları olmasın istiyorsunuz. Dükkân, otel yapılsın, turistler gelsin. Yabancılar tarlalara siteler kursunlar, geliriniz katlansın.</p>

  <p class="normal">Bir beton taş imalat yerim olsun, bina bile gerekmez. Kentin kaldırım taşları bir değiştirilse, köşeyi yüz kere bin kere dönerim diyorsunuz.</p>

  <p class="normal">Kapatmışsınız kıyı semte komşu tarlaları; bir imar izni çıksın, medya plazamı kondurayım, en seçkin merkezlerde 50-80 katlı "Center"leriniz olsun istiyorsunuz.</p>

  <p class="ortayazi">*</p>

  <p class="normal">Cumhuriyet orada kurulmuş, meydan istiklal meydanıymış, tren garının önü hatıralarla doluymuş.</p>

  <p class="normal">Karın doymaz bu sözlerle!</p>

  <p class="normal">Şöyle bir proje olsa; her yan yıkılsa! 5 yıldızlı oteller, alış veriş merkezleri olsa fena mı? Beş metre kare dükkânımızda çürüyeceğimize; villalar alacak, metresler tutacak, altımıza 4x4 çekecek paramız olur, diyorsunuz.</p>

  <p class="normal">Daha neler, neler istiyorsunuz.</p>

  <p class="normal">Özeti; ne kanun boğsun bizi, ne kural olsun, ne de yönetmelik!</p>

  <p class="ortayazi">*</p>

  <p class="normal">Şu adamlar seçilirse, "Şehir planı, imar durumu, estetik köstetik, tarihi hatıra matıra, kültür, ulusal toprak, yeşil alan, yasa masa" derler de sizi güdük bırakırlar.</p>

  <p class="normal">Ya şu bildikler, her istediğimizi yaparlar, hem onların sülalesi, hem sizin aşiret kırıkları geçinip gideceksiniz.</p>

  <p class="normal">Milliymiş, ulusal varlıkmış!</p>

  <p class="normal">Bunlarla ne köy olur ne kasaba.</p>

  <p class="normal">Amerika kan döküyormuş bize ne.</p>

  <p class="normal">Bizim reisimiz Bush'la Bush, Obama'yla kanka olmasını biliyor. İsrail istihbaratçısıyla bile halay çekiyor. Elinden iş geliyor! Allah aşkına oyunuzu kime veririsiniz?</p>

  <p class="normal">Büyük kent böyle olursa taklitçisi de bol oluyor. Küçük kentin "Milliyetçi" reis adayı diyor ki "Şehri Türkiye'nin Tokyo'su yapacağım!" Bir başka aday da diyor ki "Şehri Ortadoğu'nun Paris'i yapacağım!"</p>

  <p class="normal">Allah aşkına şehirlerimizi, hatıralarımızı bize bırakın. Siz Tokyo'yu seviyorsanız, gidin oralara.</p>

  <p class="normal">Bize geri verin Bolu'muzu, Ankara'mızı, İstanbul'umuzu, Diyarbakır'ımızı, Denizli'mizi ve öteki kentlerimizi!</p>
</body>
</html>
