<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_70"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;PENTAGON TİYATROSUNDA PERDE YIRTILIYOR</h1>

  <p class="normal">Türkiye 1980'den bu yana yeniden yapılandırılıyor: Anayasa önce toptan kaldırıldı, yerine darbe anayasası konuldu. Sonra Anayasasın delinmesi sıradanlaştı. Delikler yetmeyince maddeler değiştirildi.</p>

  <p class="normal">Anayasa Mahkemesi, erki ele geçiren siyasal partinin amaçlarına uygun olarak yeniden ve yeniden yapılandırıldı.</p>

  <p class="normal">Yasalar, etnik (ırka dayalı) siyasal parti kurulmasına göre değiştirildi. Bu değişimin adı "reform" olarak konuldu.</p>

  <p class="normal">Belediyeleri güçlendireceğiz diyerek "yerel iktidarlar" oluşturuldu. CIA memurları ve elemanları, işadamlarını, elçileri, yazarları, askerleri çözüme ikna ettiler.</p>

  <p class="normal">Amerikan generalleri Ankara'yı mesken tuttular ve Irak'ta gerçekleştirdikleri "federasyon" çözümünü öğrettiler. Yoksa çuvalcının ne işi var TSK merkezinde?</p>

  <p class="normal">Artık, ABD ve AB'ye uygun yeni Anadolu Federe Devleti, içerde de kabul gördü. Bu girişimlere aklı yatmayanlar da çoğunluktan azınlığa indirildi. (Seçim sonuçları kanıttır.)</p>

  <p class="normal">Generalin "demokrasi ve hukuk" dediği, işte bu yeni düzenin demokrasisi ve hukukudur. Yenilenmiş "demokrasi ve hukukun" temelinde yazılı ya da sözlü "müttefiklik" anlaşmaları yatıyor.</p>

  <p class="normal"><span class="idebold">Dünya yeniden kuruluyor TSK de yerini alıyor!</span></p>

  <p class="normal">Patron devletler, geleceklerini (yaşam standardını) güvence altına almak için tüm doğal kaynaklara, insan gücüne el koymaya kararlıdırlar. Yayılmanın güvenliğini uluslararası barış ve hukuk kurumları (Örneğin Birleşmiş Milletler) değil; "Genişletilmiş NATO" sağlayacaktır. NATO da bir savunma örgütü değil; işgal ve saldırı ordusuna dönüştürülmüştür.</p>

  <p class="normal">T.C. Ordusunu yönetenler de yıllar önce bu değişime razı olmuşlardır. "Devir Teslim Törenleri"ndeki özlü sözler, yeni yapılanmaya inancın duyurusudur. Bu duyurular, Türk ulusuna değil, Yeni Dünya'nın patronlarına yöneliktir.</p>

  <p class="normal">Ordu baştan aşağı yeniden yapılandırılmaktadır. 1947'den sonra zaten altüst edilmiş olan geleneksel Türk askeri eğitimi ve askersel birliklerin yapısı değiştirilmektedir. (Bu arada ordunun deneyimli komuta kademesini oluşturan albaylar elenmektedir.) Subaylar teknisyenliğe, elektronik cihaz operatörlüğüne indirgenerek, büro memurlarına dönüştürülmektedir. Sivil(!) toplum yaşamında olduğu gibi, orduda da büyük sözlerle bulandırılmış "kes yapıştır" raporları yazmak, Türk savaşçılık ahlakı ve geleneğine uygun asker eğitiminin yerini almaktadır.</p>

  <p class="normal">Her ne denli "Cihanda Sulh" dense de artık TSK'nın yeni yapılanması da savunmayı değil saldırıyı temel alıyor. Ülke ekonomik-siyasal bunalımlar içindeyken, olur olmaz zamanda, ordu birliklerinin ABD işgal bölgelerine destek gücü olarak gönderilmesini, "insani yardım " ya da "barışa katkı" olarak açıklanmasını ciddiye almak güçtür.</p>

  <p class="normal"><span class="idebold">Yeni Amerikan Çağına biatın sonucu tasfiyedir</span></p>

  <p class="normal">'Yeni Dünya Düzeni'ne (Amerikalılar "Yeni Amerikan Çağı" diyorlar) uygun iç yapılanmaya karşı çıkabilecek kişilerin, kurumların varlıklarının sürdürmelerine izin verilmesi olanaksızdır. Özellikle PKK ile savaşımda deneyim kazanan, müttefikin dostluğundan aşırı kuşkuya kapılan, Kurtuluş Savaşı ruhunu yeniden duymaya başlayanların varlıklarına bu yeni yapılanmada katlanılması da beklenemez.</p>

  <p class="normal">"Bağımsızlık", "onur", "barış" duygularını zinde tutanlara ve "soyguna, talana, haksızlığa hayır" diyenlere de izin verilemez.</p>

  <p class="normal">Bu tür konulara değinmekten kaçınanlar, "Atatürk ilke ve inkılâpları" deyip de bir türlü "Bağımsız Türkiye" diyememektedirler.</p>

  <p class="normal">Bu yalın gerçeği görmezden gelmek, düşlerle avunmaktır: Siz geleneksel demokrasi ve hukuk diyorsunuz, onlar "Yeni Amerikan Çağı" ya da "Amerika'yla Ortak Değerler" ya da Fethullah Gülen'in açık yüreklilikle söylediğince "Amerika ile entegrasyon" (bütünleşme) diyorlar.</p>

  <p class="normal">Günlük gelişmelere koşut bazı açıklamalar ve oyun yönetmeniymiş gibi gösterilenlerin varlığı, tiyatronun asıl patronunun CIA-Pentagon olduğu gerçeğini değiştirmez! Oyuncular değişiyor da, 62 yıldır oynanan oyun değişmiyor; çünkü patron hep aynı!</p>

  <p class="normal">Asıl patronla can-ciğer olurken; sahnedeki geçici oyuncularla uğraşmak "beka"yı kurtarmaz.</p>

  <p class="normal">Okul bitirme törenlerinde "1283" dendiğinde "İçimizde!" diye bağırmak da artık inandırıcı olmuyor; çünkü içindekini dışa vuran teğmenin başı derde giriyor.</p>

  <p class="normal">"Project Democracy" oyunun son perdesindeyiz; perde T.C.'nin üstüne yığılıp kalacaktır!</p>

  <p class="normal">Bakalım tiyatro ne zaman yıkılacak ve "Yeni Amerikan Çağı"nın müritleri tarihin neresine gömülecek.</p>
</body>
</html>
