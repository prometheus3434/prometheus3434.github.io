<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_46"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;HANGİ GENERAL?</h1>

  <p class="normal">İki ay önce "Son sözü general söyler; gerisine de oynamak düşer" diye yazınca, olayları tek kişiye indirgeme alışkanlığını bırakmayanlar dahi, "Kim o general?" diye sordular. O yazıdaki The General belliydi; ama şimdi birkaç generalden söz edeceğiz.</p>

  <p class="normal">ABD'nin merkez karargâhında güvenlikten sorumlu iki daire başkanı korgeneral, Aralık 2007'de bir basın toplantısı düzenlemişlerdi. Yılmaz Polat dışında, Türkiye medyasının Washington muhabirleri, ya atlamışlardı, ya da İstanbul-Ankara merkezleri bir nedenle yayınlamamışlardı.</p>

  <p class="normal">Generaller, bir soru üzerine etnik sorunların çözümünde yardımcı olmak için Irak'ta edindikleri deneyimleri (Kürdistan Bölge Devleti'ni pek güzel kurmuşlardı) Ankara'daki meslektaşlarına sık sık aktardıklarını açıklamışlardı.</p>

  <p class="normal">İki gün sonra da Irak'ın en kuzeyindeki bazı yollar, köprüler ve dağdaki binalar bombalanmıştı. Ankara'daki General, ABD ile mükemmel istihbarat işbirliğinden söz etmişti. Sonrasını anlatmaya gerek yok. Kürdistan Bölge Devleti ile sıkı fıkı ilişkiler, Erbil'de bürolar vb. Türkiye'de özerk Kürt devleti çalışmaları... Federe Kürt devletinin yoluna "Kültürel açılım" kılıfıyla döşenen taşlar...</p>

  <p class="normal">Ambassadorların, Kürt raporları üretim merkezi TESEV müdürü emekli Büyükelçinin eski büyük generallerle aynı "Danışma Kurulu"nda çalışmaları... Eski kuvvet komutanlarının etnik milliyetçiliğin ufkunu genişleten "Kültürel açılım" raporları...</p>

  <p class="normal">Önerilere, açılımlara, şöyle bir gözden geçirmek bile, Pentagon tavsiyelerini, sivil örümcek ağının raporları, yüzlerce konferans bildirgelerinin, binlerce saatlik TV propaganda yayınlarını, Akev'de BillClinton ve George Walker Bush ile yapılan sayısız görüşmeden sonraki açıklamaları hemen anımsatacaktır.</p>

  <p class="normal">Yalnız bunlar değil elbette. Türkiye'nin iç çalkantısında en çok kullanılan sözcük "darbe"dir. Şimdi anımsamak güç olabilir "darbe" sözünün açıkça yayınlandığı zamanı. İçerdeki gözaltılardan, tutuklamalardan çok ama çok önceydi. Daha sonraları ABD Dışişleri memuru Matthew Bryza ile evlenecek olan Zeyno Baran, Ekim 2006'da yazmıştı Türkiye'de darbe olacağını. Hem de kaynak olarak "üst düzey subayları" göstererek.</p>

  <p class="normal">Zeyno Baran'ın Hudson Institute denen merkezde hangi çok üst düzey Türk generaliyle görüştüğü de belliydi.</p>

  <p class="normal">Generallerin ilk sözleri aslında son sözdür. Aşırı iyimserler anlamazdan gelseler de sonuç değişmiyor. İki yıl geriye dönelim: Zeyno Baran'ın yazısından kısa süre önce Org. Hilmi Özkök'ün görevi devrettiği gün söylemişti son sözü. Amerikan yazarından esinlenen The General, Büyük Taarruz'un yıldönümü günlerinde, 28 Ağustos 2006'da 60 yıldır değişmeyen bağlılıklarını belirtiyordu:</p>

  <p class="normal">"<span class="ideitalik">Bugün sahip olunan teknolojinin, bilginin ve hatta güvenliğin çoğu bu ülkeler tarafından el birliğiyle üretilmektedir. Bu ülkeler ve bu ülkelerle yakın işbirliği içindeki diğer ülkeler, dünya üzerinde 'işleyen merkez' olarak adlandırılmakta, geri kalan ülkeler ise 'bütünleşememiş boşlukta' gösterilmektedir. Ve ikinciler için gelecek bir kâbustan ibarettir. Her biri kısırlaştırılarak, etkisizleştirilerek dünya kovanının işçi arıları yapılmaktadırlar</span>."</p>

  <p class="normal">Görevi devir alan Org. Yaşar Büyükanıt da bu karara katılıyordu:</p>

  <p class="normal">"<span class="ideitalik">Sayın Genelkurmay Başkanım yapmış oldukları konuşmada, güvenlik konusunda ve bölgesel ve küresel anlamda çok önemli tespit ve analizlerde bulundular. Bunların, objektif ve büyük bir birikime dayalı fevkalade isabetli değerlendirmeler olduğu muhakkaktır</span>."</p>

  <p class="normal">The General açıkça diyor ki "İşleyen merkez"den yana olacaksın ya da yok olacaksın!</p>

  <p class="normal">İşleyen merkezin yerini merak edenler, devir-teslim konuşmalarındaki "laiklik", "Atatürk", "irtica" gibi heyecanlandırıcı bölümlerden sıyrılabilirlerse o yeri de bulabilecekler. En sonuncu The General, John Lee Esposito'dan<sup class="calibre2"><a href="../Text/general_split_121.html#footnote-100-20" id="footnote-100-20-backlink">[20]</a></sup> alıntıyla süslediği devir alma konuşmasında merkezi de ülkenin geleceğini de belirliyordu:</p>

  <p class="normal">"<span class="ideitalik">Türk Amerikan ilişkileri iki ülkenin ortak değerleri üzerine inşa edilmiştir, köklüdür ve tarihidir. Bugün bu ilişkiler, iki ülke için her zaman olduğundan çok daha önemlidir. Türkiye'nin ABD ile olan ilişkileri, belirli bir konuya bağlanamayacak kadar geniş ve kapsamlıdır</span>."</p>

  <p class="normal">Böylece içerdeki oyunun "kırmızı çizgileri" de belirlenmiş oluyor!</p>

  <p class="normal">Gerek Pentagon generallerinin ve gerek Türk generallerinin sözlerini ve Washington merkezli ilişkileri iyice kavramadan ülkede olanlara bir anlam vermek olanaksız:<sup class="calibre2"><a href="../Text/general_split_122.html#footnote-100-21" id="footnote-100-21-backlink">[21]</a></sup></p>

  <p class="normal">"<span class="ideitalik">Hükümetle şiir gibi anlaşıyoruz</span>" sözünün anlamını, e-muhtıranın amacını, federasyona yumuşak geçiş yolunda Mustafa Kemal'in kurduğu ordunun şimdiki komutanlarının Nevruz ateşi üstünde zıplayıp durmalarını... ABD desteğinin apaçık olduğunu söyleyen kuvvet komutanlarının ilerisini gerisini düşünmeden (o zamanlar yalnızca aşiret önderi olan) Mesut Barzani ve Celal Talabani ile işbirliğine soyunmalarını, general ve ambassadorların danışma encümeninde ilginç buluşmalarını...</p>

  <p class="normal">Şu alım satım, vurgun-talan projeli belediye seçimlerine altı gün kala The Generalin son sözüne dönmemiz boşuna değil. Asıl olan, içerdeki siyasal odakların ve kurumların hem görünen hem de görünmeyen ana merkezin denetiminde olduğudur.</p>

  <p class="normal">Bizim köyde denildiği gibi "Son söz revolveri beline takanındır!" Gerisi büyük silahlı oyunun içinde sivil tuluattır!</p>
</body>
</html>
