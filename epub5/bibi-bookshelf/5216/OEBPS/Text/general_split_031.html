<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_28"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TANZİMAT-I HAYRİYE İLE "TÜRK MİLLETİNE AÇILAN SAVAŞ"</h1>

  <p class="normal">Balkanlar'da Türk nüfus yoğunluğunu azaltmak için göçe zorlamak üzere Yunan-Bulgar komitacılığının sonunda, Türkler büyük saldırılarla kitlesel olarak öldürülmüşler ve yüzlerce yıldır yaşadıkları yurtlarından kaçmak zorunda kalmışlardı. Türk ve Müslüman nüfusun başına gelenler, Venizelos'un deyişiyle bir kırıp geçirmenin sonucuydu.</p>

  <p class="normal">Batı Anadolu ve Trakya'da ki durum ise, Tanzimat-ı Hayriye (Hayırlı Düzenleme)'nin hoşgörü döneminde değişmişti. O günlerden bir tanığa başvuralım. Çanakkale'nin Ezine kasabasından Hacı Arif Ağa, 1909'da Yrb. M. Şefik Bey'e anlatıyor:</p>

  <p class="normal">"<span class="ideitalik">Sivastopol muharebesine</span> (1854'e) <span class="ideitalik">kadar Ezine'de tek bir Rum, bir Ermeni ve hatta Yahudi yoktu. Evvela üç Rum geldi. Hükümet bunları himaye etti. Bunların arkasından başka Rumlar geldikçe yerleştiler. Ben delikanlı idim. İhtiyarlar bu Rumların gelip yerleşmesini tehlikeli görüyorlardı. Fakat hükümet bu Hıristiyanları sıkı himaye ediyordu... Nihayet bugün gördüğünüz hali buldu.</span>"</p>

  <p class="normal">Mehmet Şefik Bey, 1909 yılında Ezine'de "<span class="ideitalik">380 hane Rum, 70 hane Ermeni, 30 hane Musevi mevcuttu</span>" diyor. İşin seksen yıl sonra varacağı noktayı önceden kestirmişçesine "<span class="ideitalik">Rum mahallesinde yıkılmış cami mevcuttu</span>" diyor ve Çanakkale yolu üzerindeki Erenköy'de nüfus gelişmesini şöyle anlatıyor:</p>

  <p class="normal">"<span class="ideitalik">Erenköy nihayet 70-80 haneydi. Kumkale civarındaki Yenişar</span> (Yeniköy) <span class="ideitalik">(ve) Kalafat köyleri 40 haneden ibaretti. Hâlbuki Hacı Arif Ağa'dan bu sualleri sorduğum tarihte Çanakkale beldesinin takriben 15 km güney batısında bulunan Rum Erenköy bin küsur haneden ve... Rum köyü Yenişar, 800 haneden, Yeniköy, 480 haneden... mürekkepti</span>."</p>

  <p class="normal">Mehmet Şefik Bey, Edremit köylerindeki hızlı değişimi de şöyle belirtiyor:</p>

  <p class="normal">"<span class="ideitalik">Kemali merak ile icra ettiğim tahkikat neticesinde köylerinde vaktiyle bir tek Rum yok iken Tanzimat-ı Hayriye idare-i meş'umesi sayesinde Rumlar Türklere nazaran Edremit sahil köylerinde ekseriyeti teşkil etmişler</span>."</p>

  <p class="normal">M. Şefik Bey, devlet eliyle örtülü işgalden örnekler verirken sanki bugünleri anlatıyor:</p>

  <p class="normal">"<span class="ideitalik">Kiliseler, mektepler inşa etmişler. Türklerin nüfuzlu kimselerini birer birer siyasi şekavetlerle (eşkıyalıkla) kaçırmışlar, hicrete mecbur etmişler. Kalan Türklerimiz de Rumların amelesi makamına kaim olmuşlardır</span>."</p>

  <p class="normal">M. Şefik Bey, ilginç bir saptamada daha bulunuyor: Sonradan göçüp gelen ve nüfus yoğunluğunu lehlerine çevirmeye çalışanlar Yunan dilinde konuşurken, eski yerleşikler Türkçe konuşmaktadır. Türkçe konuşan nüfus, daha sonra Ortodoks dinlerinin aynılığı-siyasi kimlik çalışmaları ve kışkırtmalar sonucunda Yunan dilinde konuşanlarla aynı saflarda yer almaya başlamışlardır.</p>

  <p class="normal">Venizelos'un açıkça belirttiği gibi, planlı bir nüfus kaymasıdır söz konusu olan.</p>

  <p class="normal">Mehmet Şefik Bey, Rumların özellikle şimendifer (tren) hattı boyunca yerleşmeye başladıklarını belirttikten sonra Girit'ten -günümüz 'mübadil' vakıfçısı bir takımın belirttiği gibi Lozan sonucunda değil de, Lozan'dan yıllarca önce- göç etmek zorunda kalan Türklerin Söke ve çevresine yerleştirilmesine karşı Yunan tepkisini bir Yunan gazetesinden aktarıyor:</p>

  <p class="normal"><span class="idebolditalik">"Türklerin Söke'ye Girit muhacirlerini iskân etmekteki maksatlarını biliyoruz. Türkler ne yaparlarsa yapsınlar, elli sene sonra İyonya hükümeti Anadolu'da ihya edilecektir."</span></p>

  <p class="normal">Gerçekten, gazetenin dediği gibi de oldu: General Nikolaos Trikupis, 22 Nisan 1921'de, Atina'da yayınlanan Embros gazetesine "<span class="ideitalik">Bu savaş Yunan ırkının Türk milletine karşı açtığı bir savaştır</span>" diyerek, Batı'dan gelen saldırının ırkçı bir saldırı olduğunu açığa vuruyordu. I. Dünya Savaşından önce sessizce sürdürülen işgal, Batı Avrupa'nın desteğinde genişletilmiş, Türkiye'den Türklerin sürülmesi için baskı ve cinayetler yoğunlaştırılmıştır.</p>
</body>
</html>
