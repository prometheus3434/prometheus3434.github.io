<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_95"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;GAZETECİ OLMAK ZOR!<br class="chapter" />
  &nbsp;&nbsp;&nbsp;ANADOLU GAZETECİSİ OLMAK DAHA ZOR!</h1>

  <p class="normal">Bizans İstanbul'unun medyası yazılarıma yer vermezken, olağandışı koşullara karşın direnen Anadolu gazetelerinde köşe yazılarımın yayınlanmasından övünçlüyüm. Tarih araştırmalarımdan – özellikle Bağımsızlık Savaşı dönemi- bilirim ki işgalde o, "yerel" denilerek, kimi zaman küçümsenen, gazeteler olmasaydı direniş de olmazdı, ben de bağımsızlığın değerini o denli iyi anlayamazdım.</p>

  <p class="normal">Şimdi onların birçoğuyla birlikteyim: Van Şark Yıldızı, Yeni Giresun, Bolu Olay, Muğla Devrim, Antalya Akdeniz Gerçek, Bodrum Yarımada, Adana Söz, Kıbrıs Volkan, Foça Pres, Eskişehir 10 Dakika TV, Aydın Mercek ve Ordu Gerçek!</p>

  <p class="normal">Onları okurken bilgilenmekle kalmaz Anadolu'nun nabız atışlarını da duyarım. Gazeteci dostların üstünde acımasız baskıları da öğrenirim. Kimi zaman o tür olayları Bizans-İstanbul'undaki gazetelere iletirim, belki destek olurlar, diye; ama ne yazık ki umutlarım boşa çıkar!</p>

  <p class="normal">Anadolu'da kentler küçüktür, insanların gözü üstünüzdedir, devlet gücünü hukuk dışı kullanan görevlilerin eziyetleri de bazen dayanılmazdır. Ordu Gerçek'in sahibi, başyazarı, ezeli muhalif (gazeteci öyle olmalı) Erdoğan Erişen'in başından geçenler, ibretliktir. Bir olayı onun kendi satırlarından özetliyorum:</p>

  <p class="normal">"1986 yılıydı... Bizim Ordu Gazetesi'nde çalışıyoruz. Sıkıyönetim sürüyordu. Çernobil faciasının fındığı etkilediği ilk bizim gazetede haber olmuştu. Fındık dışsatımı duraklayınca biz de olmuştuk birer vatan haini. Günümüzün AKP Genel Başkan Yardımcısı Necati Çetinkaya o zamanlar Ordu'da valiydi.</p>

  <p class="normal">Hür Demokrat Parti kurulmuştu. Başkanı Mehmet Yazar'dı. Parti simgesi, 16 kökünü Anadolu'ya salan çınar ağacıydı. Kuruluş haberine 'Yeni partisinin adı Hür Demokrat Parti, amblemi de kökü Türkiye'nin bağrından yükselen bir çınar ağacı' diye başlamıştım.</p>

  <p class="normal">Ertesi gün Yazı İşleri Müdürümüz Bayram Yazar, yüzü al al, gazete bürosuna daldı; 'Emniyetten geliyorum; yaktınız beni!' dedi, "Ben yazmadım, dedim" diye ekleyip arka kapıdan çıkıp gitti.</p>

  <p class="normal">Anında bir ekip arabası kapıya dayandı. Üç sivil, ellerinde bizim gazete... İçlerinden biri, 'Türkiye'nin yeni partisi Ordu'da da kuruldu' başlıklı haberi göstererek, 'Bunu kim yazdı?' diye sordu. Bizim arkadaşlar bana bakmış olacaklar ki daha ağzımı açmadan ekip başı, 'Sen bizimle geliyorsun!' dedi. Beş-on dakika sonra sorgudaydım:</p>

  <p class="normal">- Bunu sen mi yazdın?</p>

  <p class="normal">- Evet...</p>

  <p class="normal">Şef, daktilodaki memura emretti:</p>

  <p class="normal">- Yaz! Suçunu kabul etti...</p>

  <p class="normal">- İyi de suçum ne?</p>

  <p class="normal">- 'Yazdım!' demedin mi?</p>

  <p class="normal">- Tamam da suç bunun neresinde?</p>

  <p class="normal">Gazeteyi önüme attı. Gülmemek için kendimi zor tuttum. O zamanlar baskıda ofset, dizgide bilgisayar Ordu'ya girmemişti. Yazılar kurşunlu entertipte, başlıklar elde kumpasla dizilmekteydi. Dizgicimiz rahmetli Hopalı Bahtiyar haberdeki 'Kökü' kelimesini, 'Kötü' olarak dizmiş. 'Kökü Türkiye' olmuş mu sana 'Kötü Türkiye.'</p>

  <p class="normal">'Devleti küçük düşürmek' diye başlayan madde gereğince hakkımda 6 aydan 3 yıla kadar hapis istendi. Beni yakalamayı başarmışlardı bir kez.</p>

  <p class="normal">Hür Demokrat Parti kuruluşundan 6 ay sonra kapandı; ancak yazdığım yazının davası 3 yıl sürdü ve sonunda beraat edebildim."</p>

  <p class="kunye">[Ordu Gerçek, 17 Ocak 2011- www.ordugercek.Com]</p>

  <p class="normal">Erdoğan Erişen şükretmeli! Şimdilerde olsaydı, daha mahkeme bile başlamadan 3 yıl yatabilirdi; üstelik işin içine "Kaos yaratmak" suçunu da ekleyebilirlerdi.</p>

  <p class="normal">Anadolu'nun değerli gazetecisi arkadaşlarım! Bence yeni bir sözlük oluşturmalısınız. Gelecek günlerde alıştığınız halk deyimleri bile başınıza dert açabilir. Üstüne bir de "mahalle imamı" denilen iktidar müfettişleri gelirse...</p>

  <p class="normal">Her neyse en iyisi sözü burada keseyim; yoksa içinizi yine karartacağım. Size kolay gelsin!</p>
</body>
</html>
