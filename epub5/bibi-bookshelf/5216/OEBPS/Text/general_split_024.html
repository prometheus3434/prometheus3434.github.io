<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_21"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;AMERİKA'NIN GÜVENLİK HATTINDA TASFİYE</h1>

  <p class="normal">Ortaokula başladığında Atatürk sağdı. Yoksuldular; ama başları dikti. Bağımsızlığın tadını çıkarıyorlar, geleceği kurmanın coşkusuyla çalışıyorlardı. O da çalıştı ve askeri yargıç oldu.</p>

  <p class="normal">Savunma Bakanlığı Müşaviriydi. Bir toplantı için Batı Almanya'ya gitmişti. Toplantı arasında bir Amerikalı subay merakla sormuştu:</p>

  <p class="normal">"Sizin Türkiye'de doktrininiz nedir?"</p>

  <p class="normal">Yargıç, sakin bir sesle yanıtlamıştı:</p>

  <p class="normal">"Kemalizm."</p>

  <p class="normal">Amerikalı daha da meraklanmıştı:</p>

  <p class="normal">"Kamalism nedir?"</p>

  <p class="normal">Yargıç, yine sakindi:</p>

  <p class="normal">"Toprakları üstünde egemen, bağımsız bir devlet..."</p>

  <p class="normal">Amerikalı sözünü kesti:</p>

  <p class="normal">"Kapirt, siz komünistsiniz!"</p>

  <p class="normal">Yargıç, ne diyeceğini bilemedi ve görüşme böylece noktalandı.</p>

  <p class="normal">Yargıç uzun uzun düşündü; ama komünistliğin içinden çıkamadı. "Boş ver" dedi, "Bu Amerikalı aklını peynir ekmekle yemiş."</p>

  <p class="kunye">[Yargıcın o günleri özetleyen satırları, Sivil Örümceğin Ağında"nın önsözündedir.]</p>

  <p class="normal">Birkaç yıl geçti. Amerika'dan gelen teğmenler kurmay subaylara ders veriyordu. Amerika'dan gelen albaylar, burunlarından kıl aldırmıyor; Türk generallerinin kumandasındaki askeri garnizonları teftiş ediyorlardı.</p>

  <p class="normal">Türk subaylarının çoğunun onurlarına dokunuyordu, yabancıların her şeye karışması. Kendi deyişiyle kanlarına dokunuyordu, başlarındakilerin her konuyu Amerikalılara danışmaları.</p>

  <p class="normal">Onlar Mustafa Kemal devrinin çağdaş eğitimiyle subay olmuşlardı. Yüksek idealleri vardı. Bağımsızlık duygularını, onurlarını bir yana atamıyorlardı. Geleceği kurma heyecanının yerini köleliğe karşı isyan duyguları alıyordu.</p>

  <p class="normal">Ne yapalım, diye düşünürken kendilerini yarı-açık bir ihtilal oyununun içinde buluverdiler; çünkü bağımsızlık onların ruhuna işlemişti. Gözleri karaydı, kurtuluş savaşının heyecanını yaşıyorlardı. Türkiye, Amerika'nın ileri karakolu olmayacak, diyorlardı.</p>

  <p class="normal">İhtilal oyununun sonunda askeri darbeyle yıkıldılar. Neye uğradıklarını bir türlü anlayamadılar. Anlamaları zordu, çünkü ihtilal komitesinin başındaki ordu kumandanı, yani "Kemalist Devrim" önderi diye güvendikleri Paşa, Amerikan darbesinin başlarından bir olmuştu. Böylece "isyan" gerekçesiyle, Cumhuriyet'in ilk döneminde, çağdaş eğitimden geçmiş, yabancıya el açmamayı erdem olarak içlerine sindirmiş subaylar tasfiye edildi.</p>

  <p class="normal">Yıllar yine geçti. Yine askeri mahkemedeydi; ama bu kez askeri yargıçların karşısında avukat olarak. Uğur Mumcu'yu savunuyordu. Suçlamalardan biri de Mumcu'nun yazılarında sık sık "Kemalizm" demesiydi.</p>

  <p class="normal">Eski askeri yargıç, yeni avukat o zaman anladı, ihtilal diyerek hangi tuzağa çekildiklerini ve acı acı andı kendisini uyaran o Amerikalıyı.</p>

  <p class="ortayazi">*</p>

  <p class="normal">Türkiye'nin yalnızca bir ileri karakol olmadığını anlayamamışlardı. İleri karakol, uçlarda, sınırda düşmana karşı ilk güvenliği sağlar. Oysa 1954'te Amerika'nın Ulusal Güvenlik Komitesi kararına göre, Amerika'nın güvenlik sınırı, ne Türkiye-Sovyetler Birliği ne de Türkiye-Bulgaristan sınırıydı. Asıl alan yurdun içindeydi:</p>

  <p class="normal">- Türkiye'nin polis kuvvetleri ilk savunma hattında savaşacaklardı.</p>

  <p class="normal">- Güvenlik alanı, ülkenin her noktasıydı. İlk savunma hattı Türkiye'de bağımsızlık istenebilecek her meydandan, her okuldan, her devlet dairesinden geçiyordu.</p>

  <p class="normal">- Amerikan bayrağının dalgalandığı her yer Washington'du. Ona yan gözle bakan kim olursa olsun düşmandı.</p>

  <p class="normal">Bu temel ilkelere dayanan Denizaşırı İç Güvenlik Programı (NSC 1290-D) 1954'te kararlaştırıldı. Brookings Institute, AID parasıyla İç Güvenlik Yardım programını hazırladı.</p>

  <p class="normal">Dost denilen 37 ülkede eğitim ve kurumsallaştırma dönemi başladı. Türkiye'ye de uzmanlar geldiler ve yerinde eğittiler güvenlik elemanlarını.</p>

  <p class="kunye">[İlk dönem Türk emniyetinin ve TSK'nin ABD bağlantılarının kurulmasıyla ilgili ayrıntılar ın önemli bölümü <span class="ideitalik">Ortağın Çocukları</span> kitabında bulunabilir.]</p>

  <p class="normal">Eğitim bildik silah ya da benzeri araçların kullanımıyla sınırlı değildi. Eğitimin belkemiğini, ülke içinde siyasal baskı polisliği çalışmaları, yıldırma, işkence, kışkırtma, propaganda taktikleri vb. oluşturuyordu.</p>

  <p class="normal">Eğitim yalnızca Türkiye'de değil, Amerikan üniversitelerinde, uluslararası polis akademisinde, CIA merkezlerinde sürdü. Binlerce dost polis ve subay eğitildi; komünistlerin canına okusunlar diye... Eğitilenler, devşirdikleri sivilleri kışkırttılar ve cinayetler cinayetleri, katliamlar katliamları izledi.</p>

  <p class="normal">Onlarca yıl geçti; İç Güvenlik Yardımı, Berlin duvarı yıkılınca durduruldu mu?</p>

  <p class="normal">O dönemlerde hedefte "Kemalizm" diyenler vardı. Eğitilenlerin Amerikalı hocalarına göre "Kemalizm" komünistlikti; dinsizlikti.</p>

  <p class="normal">Ya şimdi?</p>

  <p class="normal">İrancılarla Amerikancılar, Kürt milliyetçileriyle Ermeni milliyetçileri aynı kampta buluşuyorlar.</p>
</body>
</html>
