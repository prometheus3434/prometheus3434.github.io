<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_59"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;BOMBANIN "DERİN" ORTAKLARI</h1>

  <p class="normal">Nerede bir patlama olsa, insanlar ölümcül zararlar görse, hemen ortaya atılıyorlar ve "derin" sıfatıyla başlayıp devletin örtülü operasyon yaptığını, yani işin içinde kirli iş olduğunu çağrıştırıyorlar.</p>

  <p class="normal">Diyarbakır'da da bombalar patlatıldı; aralarında çocukların da bulunduğu 6 yurttaş öldü, 67 yurttaş yaralandı. "Onlar silahlı biz silahsızız" diyerek PKK'nin legal uzantısı olduğunu açıklamaktan kaçınmayan DTP yöneticileri ve vekilleri hemen Diyarbakır'a koştular:</p>

  <p class="normal">Selahattin Demirtaş, Gülten Kışanak, Belediye Reisi Osman Baydemir ve Aysel Tuğluk, "Çok derin bir provokasyon" diyerek bombacıları örtecek kuşkular uyandırmaya çalıştılar. Aradan saatler geçmeden, asıl örgüt PKK'nın terörist saldırıyı üstleniverdi. Başkaca kentlerde bomba yüklü araçlar yakalandı. Araçları kullananlardan birinin PKK bağlantısı nedeniyle yatıp çıktığı belirlendi.</p>

  <p class="normal">"Kürtlere özgürlük" diyerek imza atan 200'lükler, Şemdinli'ye dükkân açmaya giden 'tabipler' bu kez sessiz kaldılar. Bazıları akıllanıyordur deyip geçmeli mi?</p>

  <p class="normal">Doğallıkla tam sessizlik de yoktu. Korunmasız insanlarımızı öldürenler (Başbakan Recep Tayyip Erdoğan, saldırı olacağını önceden bildiklerini açıkladı) kimliklerini açıkça ilan etmişken, "<span class="ideitalik">Şiddet çözüm değildir</span>" diyerek satırlar döktürenler, bir kerecik olsun PKK'yi ve ona yasal(!) ortamda destek verenlerin adını anarak uyarma gereğini duymuyorlar.</p>

  <p class="normal">Orhan Pamuk ödül alırken oturup ağladığını; ABD'nin bir numaralı yandaşı ARI'nın elemanı Zeynep Damla Gürel Meclise giremedi diye sızlanan, zamanında William Clinton'un yerli sivillere(!) "Büyük görev" verdiğini yazan Bayan köşe yazarı ve benzerleri, Ortadoğu'yu işgal eden, Türkiye'yi federeleştirmek isteyen ABD'nin ve AB'nin doğrudan ya da dolaylı olarak terörü desteklediğine ucundan kıyısından bile değinmiyorlar.<sup class="calibre2"><a href="../Text/general_split_124.html#footnote-100-23" id="footnote-100-23-backlink">[23]</a></sup></p>

  <p class="normal">Dikkatten kaçması olanaksız: Türkiye'yi, devlet kurumlarını (TSK içinde olmak üzere) yönlendirdiler. PKK militanları sonbahar atağına kalkmış, çarpışarak sınırın ötesine çekiliyorlardı. Sınırın öte yanına geçen saldırganları korumak isteyenler, her zaman olduğu gibi Türkiye'yi, daha çok da TSK'ni Amerikan ağzıyla tehdit ediyorlar.</p>

  <p class="normal">Akıllı geçinen aynı yönlendiriciler, George Walker Bush - Recep Tayyip Erdoğan arasındaki çok "mahrem" görüşmenin üstünden aylar geçtikten sonra Pentagon izniyle sınırlı sorumlu bir hava saldırısı başlayınca, bu kez TSK'yı göklere, Amerikan yardımını yıldızlara çıkardılar.<sup class="calibre2"><a href="../Text/general_split_125.html#footnote-100-24" id="footnote-100-24-backlink">[24]</a></sup></p>

  <p class="normal">ABD - T.C. anlaşmalarını allayıp pullayarak, Suriye-Irak-İran-Kafkasya-Asya üstüne planlanan ortaklığı örtmek için yeni bir propaganda saldırısına giriştiler. Onlara göre Türkiye Ortadoğu'da, Asya'da, tarihinde hiç olmadığı denli, "söz sahibi" olmuştu. Bu konuda Yeni Şafak gazetesinin ünlü muhabiri başı çekecek; ama TESEV'in Ambassador müdürü ve danışmanları buna izin vermiyorlar.</p>

  <p class="normal">Zamanında Mooncu'larla Türkiye gezilerine katılan, sonraları Malezya'da kalan ve dönüşünde yıllarca Abdullah Cumhur Gül'ün Başdanışmanlığını yürüten Ahmet Davutoğlu, TV'ye çıkıyor ve Türkiye'nin dünya liderliğini ballandıra ballandıra anlatıyor. Karşısında oturan Agos yazarı Soli Özel (TUSİAD-TESEV danışmanı) programda eleştirmen rolünü üstleniyor ve Türkiye'nin AB tarafından Lizbon'a çağrılmadığını belirtiyor. Davutoğlu çanak soruyu hemen yanıtlayarak bunun önemli olmadığını; "Her çağrılan yere gitmedikleri gibi, her yere de çağrılmayacaklarını" söylüyor.<sup class="calibre2"><a href="../Text/general_split_126.html#footnote-100-25" id="footnote-100-25-backlink">[25]</a></sup></p>

  <p class="normal">Soli Özel, Ali Babacan'ın daha çok Ortadoğu'da dolaştığını, Avrupa ülkeleriyle çalışmadığını ekleyince; TESEV müdürü Ambassasdor Özdem Sanberk hemen Davutoğlu'nun imdadına yetişiyor ve Ali Babacan'ın ne denli sıkı çalıştığını, bir insanın iki yerde birden olamayacağını, yumuşak yumuşak anlatıyor.</p>

  <p class="normal">TESEV müdürü, yarı resmi Fransız örgütü IFRI (Institut Français des Relations Internationales) ile birlikte Paris'te becerdikleri panelde, Türkiye "faşist", TSK'nin "merhametsiz" olarak ilan edildiğine hiç değinmiyor. Murat Belge ile Osman Cengiz Çandar'ın o paneldeki "merhametsiz" açıklamalarını duyurmak da bize düşüyor.</p>
</body>
</html>
