<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_38"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;1920 ÖNCESİNE Mİ?</h1>

  <p class="normal">Yaşam tarzlarıyla, Amerika ve Avrupa'ya duydukları siyasal hayranlıklarıyla, liberal kere liberal iktisadi militanlıklarıyla, tarikatlar-şeyhler baskısı altında yaşamak istememeliler. Oysa onlar öyle yapmıyorlar.</p>

  <p class="normal">Devletin tüm kurumlarıyla (güvenlik kurumları da içinde olmak üzere) şeyhlerin güdümüne girmesine karşı durmamaları bir yana, militanca destekliyorlar.</p>

  <p class="normal">14 Nisan 2007'de şaşkına dönmüşlerdi. Katılım sayılarını azaltıp toplumu yönlendirmeye, devletin tepesine göz dikenlerdeki güven yaralarına merhem olmaya çalıştılar.</p>

  <p class="normal">26 Şubat 1997'de (28 Şubat karalarından yalnızca iki gün önce) ABD'deki CFR'de kapalı yuvarlak masa toplantısına katılan Abdullah Cumhur Gül devletin tepesine aday gösterilince zil takıp oynamadıkları kaldı. Otomatiğe bağlanmış gibi ekranlara üşüştüler. Örneğin Mehmet Altan - Cüneyt Ülsever-Eser Karakaş üçlüsü Kanal 24'te, Can Paker ve ekibi Amerika gericiliğinin Türkiye'deki sesi CNN'de döktürmeye başladılar. AB temsilcileri de rahat bir soluk aldılar.</p>

  <p class="normal">TÜSİAD'çıların yüzlerindeki bilânço artığı gülücükleri 14 Nisan'da donup kalmıştı. Onlar da canlandı. ABD'ye dek gidip Amerika'nın en gerici kuruluşu AEI ile ortak çalışma anlaşması yapan ticaret-borsa odacıları da endişeye kapılmışlardı. İçlerinden "Yoksa" diyorlardı, "Yoksa halk uyandı mı? 69 yıllık saltanatımız yıkılabilir mi?" Birden gevşediler, yumuşadılar, yayıldılar.</p>

  <p class="normal">Nasıl yayılmasınlar? Bunlardan iyisini mi bulacaklar? Hep birlikte Washington esintisine uymalıydılar; çünkü cumhuriyet tarihinde Abdullah Cumhur Gül ve Recep Tayyip Erdoğan kadar Washington'a koşan başbakan, bakan görülmemiştir. Hatta eski dışişleri bakanlarının tümünün koşuşturmalarını parmak hesabıyla saysanız bunlarınkinin yanında pek az kalır.</p>

  <p class="normal">Gül sonlara doğru ABD Dışişleri'ne gitmişti ve kapı ağzında ABD ile 'Vizyon Belgesi'nde anlaştık diye gülücükler dağıtmıştı. Oysa belgede ne bir imza, ne de kâğıdın devlete ait olduğunu gösterir bir işaret vardı.</p>

  <p class="normal">Son beş yılda "git-gel-ver" turlarıyla Gül ve arkadaşları büyük deneyimler elde ettiler. Onların değerini iyi bilen ünlüler var: Ermenilerin oyununa (!) gelip, soykırım propaganda şefleriyle Viyana'da yarı-resmi Ermeni-Türk toplantısı düzenlemiş olanlardan, devletten maaşlı eski büyükelçi Gündüz Aktan da bu değerin ve geleceğin ayırdında:</p>

  <p class="normal">"<span class="ideitalik">Sayın Gül'ün Sayın Erdoğan'a üstünlüğü büyük ölçüde üslup, dolayısıyla kişilik farkından geliyor. Sayın Gül, dengeli, ılımlı, kontrollü, istikrarlı ve hesaplı. Bu tarzıyla Sn. Gül'ün kurumlarla, özellikle de ordu ile ilişkileri, Sayın Erdoğan'ınkiyle kıyaslanamayacak kadar arızasız olabilir. Sayın Gül, Dışişleri 'okulu'nda büyük birikim kazandı. Bu nedenle dış dünyaya çok daha açık bir cumhurbaşkanı olabilir. Politikacı kimliğiyle de halk kitlelerine kolayca erişebilir</span>."</p>

  <p class="kunye">[Radikal, 26.4.2007]</p>

  <p class="normal">TESEV'in Amerikan örgütlerine açıldığı dönemde, direktörlük de yapmış olan Gündüz Aktan, televizyonda Abdullah Cumhur Gül'ün yoğun dış ilişkileriyle Ahmet Necdet Sezer'den daha yararlı olacağını da anlatıyordu; gazeteye yazarken bu yorumunu unutmuş olmalı.</p>

  <p class="normal">Geri kalan günlerde değerbilirlerin yanı sıra yurt dışını pek çok seven işadamlarının 32 dişlik gülüşlerini izleyeceksiniz ve şaşacaksınız.</p>

  <p class="normal">Dünyanın hiçbir yerinde büyük işadamlarının varlıklarının güvencesi olan devletleri sarsılırken düğün bayram etmediklerini, başbakanları yabancı devletlerle görüşmeye gittiğinde arkasından hükümetlerini yıkmaya çalışmadıklarını, yabancı devletin örgütüne gidip kendi devletlerinin anayasası değiştirilsin diye rapor verecek denli kişilik bulanıklığına saplanmadıklarını da düşüneceksiniz!</p>

  <p class="normal">Konu devletin tepesinde gezinecek bir bayanın başının sıkıca örtülü olup olmaması değildir. İslâm ya da Hıristiyan, bir din devletinin kurulmakta olması da değildir. Öyle olsaydı dinsel kaygıları olmayan bu sırıtkanlar koalisyonu olamazdı. Asıl sorunumuz, Cumhuriyet Devletinin parçalanması, düzenin 1920 öncesine döndürülmesidir. Bu sırıtkanlar güruhunun yarım yüzyıldır düşlediği de işte budur!</p>

  <p class="normal">Almanya'daki mezhepsel kimlik oluşturma merkezlerinin asıl işlevi de Avrupa korumasıyla ve Amerikan İslamcılığı şebekesinin yardımıyla T.C.'nin temellerine vurmanın amacı da budur!</p>

  <p class="normal">Etnik milliyetçilerle, dinsel akım 'kamuflajıyla' İran rejimine, Suud krallarına, Amerikan yapımı İslam şebekesine 'biat' edenler, Londra, New York, Lugano bankerlerinin borazanları, Atina'nın şakşakçıları, işgalcilerin vurucu gücü Kürt kalkışmacıları, mafya şebekesinin artıkları, aynı kabın çevresinde toplanmışlardır.</p>

  <p class="normal">NATO - Tel Aviv ortaklığıyla 'laik' düzenin korunacağı afyonunu yutmuş olan sivil-asker yetkililerin uyanmalarını beklemek boşuna.</p>

  <p class="normal">Halkın uyanışını "laiklik" ve "türban" çemberinde öldürenler de tehlikeyi tek tek kişilerin soy kökenlerine indirenler de, bilerek ya da bilmeyerek yıkım koalisyonunun roketlerine yakıt taşımaktadırlar.</p>

  <p class="normal">Şimdi 'Çılgınlık' değil; akıllı olma, uyanma, uyandırma ve güç toplama zamanıdır!</p>

  <p class="normal">Gereken akıl, tepeden inmeyecektir, o zaten geçmişimizde ve vicdanımızda bulunmaktadır.</p>
</body>
</html>
