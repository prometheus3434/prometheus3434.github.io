<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_83"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;PARALEL ORDU</h1>

  <p class="normal">"Bizi" diyor jet pilotu, "düşman değil, içerdekiler yıkıyor. Biz vatan için canımızı veriyoruz, onlar bize hakaret ediyor!"</p>

  <p class="normal">Pilot, acı dolu bir sesle iktidarın gazetelerinin subaylara saldırılarından örnekler veriyor. Anlattıklarına göre iktidardakiler ordunun zafer kazanmasını istemiyorlar. İsteseler savaşan subaylara her fırsatta hakaret ederler mi? Düşmanların yapabileceği biçimde iftiralarla yıpratmaya çalışırlar mı?</p>

  <p class="normal">Ordu Komutanı da dert yanıyor; her gün subaylarına hakaret edilirken nasıl olup da onlardan vatan için savaşmalarını isteyebileceğini soruyor.</p>

  <p class="normal">İktidardakiler, bir yandan subayları yıpratırken öte yandan da ordunun darbeye hazırlandığını ileri sürerek orduya karşı geniş bir cephe oluşturmaya girişiyorlar: Bir yandan subaylara saldırılıp ordu yıpratılırken, öte yandan savaşan erler ve onların aileleri komutanlara karşı kışkırtılıyor.</p>

  <p class="normal">Bazen de yetkileri olmamasına karşın polisler ordunun görevine karışıyor, iktidar partisinin yayın organları da subayları yetersizlikle, beceriksizlikle ve hatta dolaylı olarak düşmanla işbirliği yapmakla suçluyor.</p>

  <p class="normal">Ara yerde de iktidar kendine doğrudan bağlı polis kadrolarını genişletiyor. Ordunun görevleri taksit taksit polise devrediliyor.</p>

  <p class="normal">Orduyu yıpratmanın tek amacı var: Devlet düzenini kökten değiştirmek için siyasal iktidarın emrinde yeni bir ordu kurmak, çünkü ulusal geleneklere bağlı subaylar yönetimindeki silahlı güç köktenciliğin karşısındadır.</p>

  <p class="ortayazi">*</p>

  <p class="normal">Yukarıdaki satırlarda ordunun ve iktidarın kimliğini bilerek vermedim; çünkü İran'da ordunun bir-iki yıl içinde iğdiş edilme yöntemi pek tanıdık geldi.</p>

  <p class="normal">Son yıllarda birçok insan "Olur mu? Savaşan orduya bu yapılır mı?" diye yakınıp duruyor. Saldırganların ordu yöneticilerinin yetersizliğinden, dirayetsizliğinden güç aldığını ya da birkaç kendini bilmez medyacının bireysel kinlerinin eseri olduğunu düşünenlerse çoğunlukta.</p>

  <p class="normal">Ne yazık ki en hayâsız saldırıların, İran-İslam düzeni meraklısı yayın organlarından gelmesi de kimseyi uyandırmıyor?</p>

  <p class="normal">"Demokrasiye ve hukuka" ve Amerika ile ortak değerlere bağlı The General(ler) de "simetrik-asitmetrik" ya da "psikolojik" savaş açıldı, diye sızlanıp duruyorlar!</p>

  <p class="normal">The General(ler) ya oyunun tam içindeler ya da saldırıların öyle "psikolojik" ya da "asimetrik" sözleriyle açıklanamayacak bir boyutu olduğunu; bağımsızlıktan yana bir ordu yerine "inanmışlar ordusunu" geçirme hedefine gün be gün yaklaşıldığını görmüyorlar, belki de görmezden geliyorlar!</p>

  <p class="normal">Ayılmamakta direnenler, Anglo-Amerikan akademisyenlere, Pentagon paşalarına, emperyalizmin borazanı yazarlara kulak vereceklerine, bir zahmet edip İran'da uygulanan yöntemleri kaynak yapıtlardan öğrenseler iyi olurdu.</p>

  <p class="normal">Daha geç olmadan öğrenseler belki yararı olur. Çünkü Ilımlı-Ilımsız Müslüman devrimcileri çok iyi ezberledikleri yöntemle her geçen gün ilerliyorlar.</p>

  <p class="normal">Şimdi şu yazdıklarıma "Yine komplo teorisi" diyenler, Molla-Demokrasisi yoluna döşenen birer taş olduklarını ayrımsadıklarında da sızım sızım sızlanacaklar.</p>

  <p class="normal">Her neyse, biz İran ordusunun sonunu anımsatalım: Allah'ın Ayeti Humeyni "Bu ordu haindir!" fetvasıyla İran devletinin ordusunu bitirmiş; Irak savaşından sağ çıkabilen savaşçı subayları içeri tıkıvermişti.</p>

  <p class="ortayazi">*</p>

  <p class="normal">Ilımlı Anglo-Amerikan-İslam "inkılabı"nın lideri kim?</p>

  <p class="normal">Ankara'da görevli Arap diplomatın sözleri bu konuyu az da olsa aydınlatıyor:</p>

  <p class="normal">"Ortadoğu'nun liderleri Erdoğan'la konuşur; ancak Abdullah Gül ile iş yaparlar."</p>

  <p class="kunye">[ICG Avrupa Raporu: Türkiye ve Ortadoğu, Nisan 2010]</p>

  <p class="normal">Yakında kimin lider kimin vurucu güç olduğu anlaşılacağa benziyor. Belirleyici Anglo-İslamcılığa yakın olmak olabilir mi?<sup class="calibre2"><a href="../Text/general_split_136.html#footnote-100-35" id="footnote-100-35-backlink">[35]</a></sup></p>
</body>
</html>
