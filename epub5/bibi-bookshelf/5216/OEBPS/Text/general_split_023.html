<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_20"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;PROJELERİ KİM AŞIRIYOR?</h1>

  <p class="normal">Akif Hamzaçebi, "projemi çaldılar" deyince birden umutlandım. "Belki de" dedim, "projecilikten kurutulacaklar da ülkenin bağımsızlığının, özgürlüğümüzün projeden de üstün olduğunu anımsayacaklar."</p>

  <p class="normal">Yenilenmişlerin yeni aktörlerini görünce bir kez daha yanıldığımı anladım. Meğer herkes birbirinden proje çalıp dururmuş. Kırılmaca yok! Sırasıyla birkaç örnek vereceğim:</p>

  <p class="normal">AKP, ABD ilişkilerini "ılımlı" tutabilmek için orada yetişmişleri önce danışman, sonra da mebus-bakan yapma projesini üretmişti. Bu tür gençleri duruma göre dönüşümlü olarak değerlendiriyor. Örneğin, Bahçeşehir'de yetişmiş, Amerika'nın genç liderler projelerine katılmış, başka gençleri Amerikan hazinesinden aktarılan paralarla eğitmiş olan "Genç lider!" şimdi serhat kentinde birinci sırada.</p>

  <p class="normal">Bakalım şimdi karşıtı ne yapıyor:</p>

  <p class="normal">Amerika'da çalışan Türk gazeteciler, Türkiye'nin Washington Büyükelçilerinin bazılarına "Amerika'nın Washington'daki Büyükelçisi" derler. Bundan daha özlü bir anlatım da olamaz.</p>

  <p class="normal">Amerika ile müttefikliği, NATO üyeliğini ülke yararına görse de Washington'un, Avrupa'nın kölesi olmayı kabul etmeyen, ülke çıkarlarını önde tutan; Türkiye'nin demokratik dense de federasyonlara bölünmesine karşı çıkan, Libya olayında Obama'nın suyuna gitmek için sazan gibi her söze atlamayı hüner saymayan diplomat saf dışı.</p>

  <p class="normal">"Federasyon bölünme demek değildir" diyen, Amerikan Marshall Fonu Türkiye temsilcileriyle birlikte Amerika için "Umut vaat eden genç lider adayları" belirleyen Büyükelçi liste başı.</p>

  <p class="normal">Amaç, Amerika ile ilişkileri pekiştirmek için Washington'a iyi niyet mesajı...</p>

  <p class="normal">Allah aşkına hiç olmazsa AKP'nin yaptığı gibi Amerika'nın yeni kuşak yöneticileriyle içli dışlı genç liderleri seçseydiniz!</p>

  <p class="normal">"Yeni yüzyıl dinler çağı olacaktır" diye başlayıp, ulusal devletleri cemaatler eliyle parçalama projesine katkı koyanlar "Ilımlı Müslüman" idi.</p>

  <p class="normal">Amerika'nın "Uluslararası Din Hürriyeti" projesine en büyük destek ABD hazinesinden, Quantum (Soros'un danışmanı olduğu Yahudi Bankerler şirketi) şirketinin yardımlarından yararlanan TESEV'in raportörü, Cemaat kadınlarını ılımlılığını rapora geçip İslam İnkılâpçılarını aklamaya çalışan Sosyolog(!) Hanım seçilebilir yerde.</p>

  <p class="normal">Bu "Ilımlı Müslümanlık" projesi aslında AKP'nin de projesi değil miydi?</p>

  <p class="normal">AB'nin yerel yönetimlere [Siz Kürdistan, Lazistan, vb. etnik yönetimler anlayın] her alanda özgürlük kararları altında Türkiye'nin çekinceleri vardı. Sosyolog Hanım geçenlerde televizyonda iktidara gelirlerse bu çekinceleri geri çekeceklerini açıkladı.</p>

  <p class="normal">AKP bile bu kadarını yapamadı. Şimdi projeleri muhalefet tarafından çalınmış olmadı mı?</p>

  <p class="normal">Türkiye Cumhuriyeti'nin temellerini yıkım yasasına "evet" diyenleri de listelere almışlar. Proje çalmak bile bu adam-rol çalmanın yanında hafif kalıyor.</p>

  <p class="normal">"Ortağın Çocukları"nın iktidarda, muhalefette hangi yerleri kaptıklarını listelemek artık duyarlılığını yitirmemiş birkaç muhalife kaldı. Elbette vekillik maaşına-dokunulmazlığa tav olmadılarsa!</p>

  <p class="normal">Kör karanlıklarda kalıverenler, dipsiz kuyulara atılanlar hiç olmazsa bir dost sesi duymak, terk edilmişlik duygusundan sıyrılmak isterler.</p>

  <p class="normal">İsterler istemesine de dost bildiklerinin kör kuyu projelerini bile çaldığını duyunca...</p>

  <p class="normal">Ah alelade sokak politikacılığı, ah! Söz bir kez daha bitti!</p>
</body>
</html>
