<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_67"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;KALLEŞLER ULUSAL KAHRAMAN OLUR MU?</h1>

  <p class="normal">Küresel fırtına içinde unutulup giden acıma duygusunu canlandırmak için gençlere örnekler verilince çoğunlukla şu kısa yanıtı alıyoruz: "Duygu sömürüsü yapma!"</p>

  <p class="normal">Ülkeyi yönetmekle görevlendirilen ekibin başındaki 2 Numara da "açılım" sözcüğünün altını göstermek yerine, coşkulu bir vaiz tavrıyla sesini yükseltiyor: <span class="ideitalik">"Kimse anaların gözyaşları üstünden pirim yapmaya kalkmasın!"</span></p>

  <p class="normal">Ses metalik, söz güzel; ama gerisi yok. Oysa soru çetin: Hangi anaların gözyaşı?</p>

  <p class="normal"><span class="idebold">Mühendisler - İşçiler</span></p>

  <p class="normal">Mühendisler, başlarına geleceği düşünmeden krom işletmesine gidiyorlardı. Otomatik silahlılar araçlarını durdurdular. Mühendisleri Onları sıraya dizdiler ve mermi yağdırdılar.</p>

  <p class="normal">Mehmet Çetin, Bülent Fidan, Orhan Yeler, F. Mehmet Bakar, Selim Şahin, Aydın İnceoğlu, Hüseyin Yeğenoğlu, Mehmet Zeki Özçelik silahsızdılar, kimseyle bir alıp veremedikleri de yoktu; ama öldürüldüler.</p>

  <p class="normal">Petrol sondaj kuyularında çalışan A. Hakan Yılmaz, Hakan Bayla ve Mustafa Yelkenci'yi yana yana sıraladılar ve birer mermiyle vuruldular.</p>

  <p class="normal"><span class="idebold">Öğretmenler</span></p>

  <p class="normal">Elazığ ilinde köy okuluna gelen katiller, öğretmenlerin ailelerini bir odaya kapattılar. Öğretmen Selahattin Kurtuluş, Hikmet Kurtuluş, İzzet Yüksel, Ahmet Bekâr ve Bayram Yeşil'i okul sıralarına oturttular; yaylım ateş açarak öldürdüler.</p>

  <p class="normal">Tunceli'nin Bükardı köyünün okulunda Öğretmen Hamza Çetin'i, Erkan Aydın'ı da kurşuna dizdiler. Yine Tunceli'nin Pirincik köyü okulunda öğretmen Fevzi Katar, Taşkın Şengen, Ünal Atlı ve Orhan Bakış'ı öldürdüler. Öğretmen Cemal Ünlü ağır yaralandı.</p>

  <p class="normal">Tunceli Mazgirt ilçesi, Darıkent Beldesi ilkokulunda öğretmen Ali İhsan Çetinkaya, Metin Kaynar, Buminhan Temizkan, Mustafa Karınca, Rüstem Şen ve Vedat İnan'ı evlerinden çıkardılar ve yaylım ateşle öldürdüler.</p>

  <p class="normal">Öldürdüler; çünkü ABD'nin "<span class="idebolditalik">Gerilla Savaşı</span>" talimatında devlet görevlilerinden "<span class="idebolditalik">özenle seçilmiş hedeflerin, planlanarak nötralize edilmeleri</span>" yazılıydı. "Nötralize etme"nin katletmek olduğunu söylemeye gerek yok.</p>

  <p class="normal"><span class="idebold">Hangi açılım?</span></p>

  <p class="normal">Kimlerdi o katiller ve onların anaları ağladı mı?</p>

  <p class="normal">Mühendisleri, masum emekçileri öldürenler, kültürel haklar için mi bastılar tetiğe? Savcılar onları mahkemeye çektiler mi?</p>

  <p class="normal">Yargıçlar, otomatik silahları, mühendislerin, öğretmenlerin bedenlerine saplanan mermileri katillere veren devletleri sorguladılar mı?</p>

  <p class="normal">Katilleri eğiten EOKA deneyimli Yunanlı subaylar hiç sorgulandılar mı? Katilleri besleyen uyuşturucu parasının kaynağı araştırıldı mı?</p>

  <p class="normal">Yok muydu katliamlarla ilgili gizli-açık tanıklık edecek itirafçılar?</p>

  <p class="normal"><span class="idebold">Zalimlilerin ortakları</span></p>

  <p class="normal">Katilleri "ulusal kurtuluş savaşçısı gerillalar" diyerek kutsayanlar, <span class="ideitalik">Ağrı'nın Dibinde</span> gezenler, hiç kuşkusuz bu cinayetleri, "<span class="ideitalik">asimilasyona tepki</span>" diyerek zafere dönüştürebilirler<span class="idebold">!</span></p>

  <p class="normal">ABD'nin katillere yardım ettiğini bile bile, Amerika ile köklü-tarihsel ilişkilerden söz ediyor The General.</p>

  <p class="normal">The Generaller, MGK toplantısında <span class="idebold">"</span><span class="ideitalik">Açılıma devam</span><span class="idebold">"</span> derken asli sorumluluğunun güvenliği sürdürmek ve katilleri yakalamak olduğunu birden unutuveriyorlar.</p>

  <p class="normal">Bu arada Kürt yurttaşlar da yanılıyorlar; çünkü mühendislere, öğretmenlere kıyanlar, dünyayı kana bulayan devletlerin koruması altında onurlu bir devlet kuramazlar<span class="idebold">.</span></p>

  <p class="normal">Ulusal kahraman olarak yutturulan katiller, kısa süre sonra cana kıyan baskıcı diktatör olurlar. Katiller de ancak kalleşliğin simgesi olabilirler.</p>

  <p class="normal">Öte yandan eşkıya devletlerle işbirliği bağımsız Cumhuriyet Devletinin yıkımını da hızlandırmaktadır.</p>

  <p class="normal">Yıkıma ortaklık, "üniterlik", "demokrasi" ve "hukuk" nutuklarıyla ancak bir süre örtülebilir. Önünde sonunda yıkımın yolunu açan görevliler de yargılanmaktan kurtulamazlar.</p>

  <p class="kunye">[1984-2008 katliamlarının tümü için: Ümit Özdağ, Pusu ve Katliamların Kronolojisi, Kripto Kitaplar, Ankara, 2009]</p>
</body>
</html>
