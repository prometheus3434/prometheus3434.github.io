<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_3"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ABD-AB GÜDÜMÜNDE KANLI PLANLAR</h1>

  <p class="normal">Film, senaryosuna uygun oynanıyor ve Avrupa da "Kürt Konferansı"na hazırlanılıyor. Söylemeye gerek yok: Bu konferanslar, düşünce açıklama, tartışma toplantılarından çok siyasal ilişki, dayanışma, taraf olma, güç gösterme alanıdır.</p>

  <p class="normal">Bazı adlar da "konferans" adı gibi yanıltıcıdır. Osmanlı Hanedanı, Ege adası Limni'nin Moudros limanında, ordunun tümünü, posta-telgraf ağını (telekomu), demiryolu yönetimini ve yurdun her yanını İngilizlere teslim etmişti; ama imzalanan anlaşma "mütareke", yani "ateşkes" olarak adlandırıldı.</p>

  <p class="normal">"Paris Konferansı" da Osmanlı Devleti'nin paylaşımının konuşulduğu bir toplantı oldu. Paylaşım toplantısına Batılıların yanı sıra Osmanlı Kürtleri ve Ermenileri de katıldı. Sonrası Sevres'deki paylaşım anlaşmasıdır.</p>

  <p class="normal">Devletlerarası Kürt konferansında, Tunceli soykırımı, PKK saldırı dönemindeki 'zorunlu göç' vb. konular karar bağlanacak. Kısaca "Kürt sorununa çözüm önerileri" adı altında Kürt devleti oluşumunun önündeki engellerin kaldırılması için Batı-Kürt ittifakı programı oluşturulacak.</p>

  <p class="normal">Kürt devleti istekleri, Ermeni devletinin genişleme istekleriyle uyum içinde dillendiriliyor ve eşzamanlı olarak eyleme geçiliyor.</p>

  <p class="normal">Türk Tarih Kurumu yönetimi değişiyor. Ermeni tarihçiler Ankara'ya çağrılıyor; ortak çalışma kararı alınıyor. Daha da ilginci bu toplantılarda "soykırım" yerine "felaket" denmesi kararlaştırılıyor.</p>

  <p class="normal">Şu işe bakar mısınız? Bir taraf sizi katillikle, zorbalık yoluyla topraklara el koymuş olmakla suçluyor ve siz o tarafı çağırıyorsunuz, gelin bizim delillerimizi birlikte yorumlayalım, diyorsunuz.</p>

  <p class="normal">"Özür dileme dilekçesi" ya da TESEV'in "rapor" adı altında Kürt Devleti oluşum bildirgesini, geniş eylem planını göz önüne almadan değerlendirmek, konuyu, soyut bir "düşünce özgürlüğü" sınırları içinde yorumlamak yanıltıcı olmanın ötesinde yıkıcı olacaktır. Sözü dolandırmadan bazı soruları seslendirmek yararlı olacak:</p>

  <p class="normal">"Açılım" diye diye sürdürülen yıkım eylemi kime yarayacak?</p>

  <p class="normal">Türkiye Cumhuriyeti Devleti, federasyonlaştırma planıyla yıkılınca barış ve kardeşlik mi doğacak?</p>

  <p class="normal">Yayılmacı devletlere (İsrail ve İran dahil) sığınılarak kalıcı bir barış ortamı oluşmayacağını bilmek için çok düşünmeye gerek var mı?</p>

  <p class="normal">Tüm raporlar ve bildirgeler, adım adım yürütülen kanlı federasyonlaştırma planının ürünü değil mi?</p>

  <p class="normal">"Ağrı'nın dibi" ve "ASALA avukatının acısı", "Dersim çilesi" diye ağlaşanların kaçta kaçı bu kanlı ve zalim senaryonun bilincinde?</p>

  <p class="normal">Hiç kuşku yok ki teröre ve yalana, aldatmaya yaslanan bu kanlı senaryo ile ne Ermeni, ne Rum, ne de Kürt, güvenli bir ortama kavuşur. Şu ya da bu duyarlılıkla imzacılık yapanlar, bilseler iyidir ki imzaları kanlı senaryonun bir köşesinde sırıtıp duracaktır ve çocuklarına miras kalacaktır.</p>

  <p class="normal">Buralarda acılar çekilecek, Batı'da keyif sürülecek. İyi de ama ne zamana kadar?</p>
</body>
</html>
