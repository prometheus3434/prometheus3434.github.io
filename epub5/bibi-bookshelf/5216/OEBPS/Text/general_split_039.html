<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_36"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ÖLÇÜSÜZ MÜTTEFİKLİK</h1>

  <p class="normal">CIA'nın eski operatörlerinden biri, en yoğun çalışmayı düşman ülkelerde değil de dost-müttefik ülkede yaptıklarını anlatıyordu. Haksız da değildi; çünkü karşı cephe zaten sizden yana olmaz, ama güvenilir dost ülkeyi, yani sınır karakolunuzu yitirmek savaşı da yitirmek demektir. Bu nedenle paraysa para, elemansa eleman, türlü tuzaklarla dolu ikili anlaşmalar vs. Uygulamaların da öyle uzaktan denetlenmesi ve gevşek tutulması; sol ya da sosyaldemokrat bir ılımlı sol iktidar bir yana, sağ iktidarların bile az da olsa bağımsızlık çağrıştıracak en küçük ekonomik yönelimi endişe yaratırdı.</p>

  <p class="normal">Eski günlerin konuşulup irdelendiği bir ortamda dinlemiştim: 1971 yılının o sıkıyönetim-sıkıdenetim akşamlarından biriydi. ODTÜ öğrencileri yerleşkedeki yurtlarına gidebilmek için TBBM karşısındaki, Jandarma Genel Komutanlığı önündeki otobüsleriyle hareket ettiler.</p>

  <p class="normal">O zamanlar Bahçelievler geçildikten sonra kırlar başlardı ve Konya yolu köprüsünün altından geçilmeden görünmeyen sol yandaki Balgat köyünün ışıkları da olmasa koyu karanlık gurbet öğrencilerini boğardı.</p>

  <p class="normal">O akşam da bazı akşamlarda olduğu gibi otobüsler köprüyü geçer geçmez durduruldular. Sivil görevliler karanlıkta bağırıp çağırarak öğrencileri sıraya soktular ve kimlikleri yoklamaya başladılar. Görevliler öğrencileri kışkırtmamak, öğrenciler amaçsız bir gerilime yol açmamak için sessizdiler.</p>

  <p class="normal">Gerilerde köprünün sol yanındaki bayırda karanlıklar içindeki bir adam karşısındakilerle, ağzında kocaman bir sakız varmışçasına, yayık yayık sesleniyordu. Üniversitede Amerikalı öğreticilere alışık olan öğrenciler, bu Teksas ağzına yabancı değillerdi.</p>

  <p class="normal">Bu olayları anımsadıkça o karanlık gecelerin karanlık adamlarının yerli memurlarının içleri yanar mı bilinmez; ama Türkiye o karanlık vadiden onlarca yıldır çıkamadı ve geçmiş silikleştikçe yapılan kötülükler unutuluyor. Eski CIA operatörleri ve yerli "asset"leri karşınıza "milliyetçi", "ulusalcı" ya da "liberal demokrat" olarak çıkıveriyor.</p>

  <p class="normal">CIA'nın kanlı tertiplerine "milliyetçilik" gerekçesiyle katkıları küçümsenmeyecek olanların bazıları şimdilerde "Demokrat Müslüman" ya da "İslam Devrimcisi" yaftalarıyla yeni eylemler planlıyorlar. Hatta yakın zamanda suikastlara bulaşıp hüküm giymiş olanlar, bir anda demokrasi koalisyonu içinde liberallerle paslaşıp duruyorlar. "Dönek" olmakla suçlanan eski "solcu" bireyler de bir bakıyorsunuz ya Amerikan Müslümanlığı ya da ABD kukla devlet oluşumlarına "barış" eylemleriyle destek oluveriyorlar.</p>

  <p class="normal">Bu gelişmeler, perde arkasını izleyebilenler için şaşırtıcı olmuyor; çünkü eski dönemlerdeki yöntem ne idiyse şimdilerdeki de aynıdır.</p>

  <p class="normal">Özeni elden bırakmamak gerekiyor. Özellikle yurtdışına öğrenim için gitmek zorunda bırakılan gençler kendilerini Amerikan hürriyeti yellerine kaptırmadan önce CIA ustalarının yöntemlerini bilseler yeridir. CIA eski operatörlerinden Ralph Mcgehee yabancı gençleri hangi tuzağın beklediğine çarpıcı bir örnek veriyor:</p>

  <p class="normal">"<span class="ideitalik">John</span> (<span class="ideitalik">takma ad</span>) <span class="ideitalik">Operasyon Direktörlüğü'nün içerde</span> (ABD'de) <span class="ideitalik">uyguladığı yasa dışı projelerden birini yönetmekteydi. Genç üniversite öğrencilerini kendisine bağladı; eğitti, yetiştirdi, temel düşüncelerini değiştirdi ve ABD üniversitelerindeki solcu örgütlere sızdırdı</span>."</p>

  <p class="normal">"<span class="idebolditalik">Sarkma operasyonu</span>" da denilen projede çalıştırılan gençlerin Amerika'dan döndükten sonra bir an önce işbaşı yapması için de plan hazırdır:</p>

  <p class="normal">"İçerde sol kimlik kazandırılan öğrenciler yabancı ülkenin komünist partileri için zeki, becerikli, iyi bir yem olmaktaydılar. Yabancı siyasal partiler onları ya doğrudan içlerine alıyor ya da güvenilir yandaşlar olarak kabul ediyorlardı."</p>

  <p class="normal">Eğitilen yabancı öğrenciler Amerika'da da işe yarıyorlar ve solcu örgütler de CIA hesabına muhbirlik yapıyorlardı. ABD yasalarına göre CIA'nın yurtiçinde operasyon yapması yasaktı; ama söz konusu olan yabancı öğrenciler olunca yasa dışılık serbestleşiyordu.</p>

  <p class="normal">Bu serbestliğin şimdilerde kalktığını ileri sürmek safdillik olur. Yabancı öğrenciler üstüne geliştirilen projeler daha da genişletildi. Öğrenciler artık "sivil" denilen örgütlere doğrudan işe alınıyor, ödemeler ücret olarak veriliyor, eğitimlerini tamamlayanlar ABD siyasal partilerinin kurduğu örgütlerde çalışıyorlar.</p>

  <p class="normal">Gençler geldikleri ülkenin rejimine muhalif olarak yetiştirilirken ABD'deki dinsel odaklarda (adlarının dernek ya da vakıf olması yanıltıcıdır) müritleştiriliyorlar; akademik sanlar verilerek ülkelerinde yönlendirici görevler üstlenmelerinin önü açılıyor. Artık siyasal partilere sızdırmakla yetinmeyen şirket, onların milletvekili ve hatta bakan olmalarının önünü açıyor. Yurtiçinde hiçbir siyasal taban çalışması deneyimine sahip olmayan kişiler bir anda parti yönetimlerine seçiliyor; yüksek makamların danışmanı olabiliyor ve ulusal bilgilere doğrudan ulaşabiliyorlar.</p>

  <p class="normal">Yakın geçmişte katıldıkları ulusal toplantılarda yabancı devletin temsilcileri için tuttukları notların gazetelere yansıması onların özensizliklerinden çok, o not tutanların yabancı devletin gücüne ne denli güvendiklerini göstermektedir.</p>

  <p class="normal"><span class="idebold">İç muhalefet nasıl yıkılır?</span></p>

  <p class="normal">Yalnızca dışarıda eğitilenlerle sınırlı değildir operasyon. Özellikle emperyalizmin dünyayı yeniden, sil baştan kolonileştirdiği bu dönemde çeşitli anti-emperyalist ya da 'millici' ve 'ulusalcı' adlarla kurulan ve birer 'mıknatıs' işlevine sahip örgütlerin işlevini de unutmamak gerekiyor. Yurt içinde siyasal etkinlik ortamının 12 Eylül 1980'den sonra uzun yıllar kesintiye uğramasıyla deneyimsiz kalan yeni kuşak (yaşları 20-40) yanıltıcı mıknatıslara kolayca yakalanmakta ve kısa sürede tasfiye edilmektedir. İyi niyetle kurulan dernekler, partiler de eski yöntemlerle etkisizleştirilmektedir.</p>

  <p class="normal">Ülke içi muhalefetin etkisizleştirilmenin incelikleri FBI'ın genel talimatlarında (FBI Directive, 7.5.69) yer almaktadır:</p>

  <p class="normal">- <span class="ideitalik">Kuruluşun (derneğin, örgütün) yöneticilerini ve önderlerini birbirlerine karşı kışkırtmak; aralarında düşmanlık yaratmak.</span></p>

  <p class="normal"><span class="ideitalik">- Kuruluşun önderlerinden bazılarının güvenlik birimlerinin muhbiri (ajanı) oldukları izlenimini yaratmak.</span></p>

  <p class="normal"><span class="ideitalik">- Kuruluşun kendi yayınlarından alıntılarla yöneticiler ve üyeler arasında siyasal görüş ayrılıkları olduğu izlenimini yaratmak.</span></p>

  <p class="normal"><span class="ideitalik">- Üniversite öğrencilerinin örgütleri içinde böyle bir çalışma yaparken, "üniversite yöneticilerine örgütün uyuşturucu kullanımı ve özgür seks istediklerini belirten sahte dilekçeler göndermek. Aynı belgeleri üniversiteyi destekleyen kurumlara ve kişilere, örgüt üyesi öğrencilerin velilerine göndermek en ideal yöntemdir.</span></p>

  <p class="normal">Örgütlerin, derneklerin, siyasal partilerin zayıf düşürülmesinin en kestirme yolu üyeleri arasına 'nifak' sokmaktır:</p>

  <p class="normal"><span class="ideitalik">- Kuruluş üyelerini izleyerek uyuşturucu kullandıkları izlenimini yaratmak için bazı öğrencileri gözaltına almak ve sahte suçlamalarla medyada afişe etmek.</span></p>

  <p class="normal"><span class="ideitalik">- Etkin kuruluş üyeleri hakkında düşmanlık yaratıcı sahte mektuplar hazırlamak ve bu mektupları ailelerine, komşularına ve ailelerin işverenlerine göndermek. Böylece ailelerin gençler üstündeki baskısı artacaktır.</span></p>

  <p class="normal"><span class="ideitalik">- Kuruluş üyeleri hakkında mektuplar hazırlayarak bunları devletin ilgili birimlerine, basına göndermek. Mektuplara 'Bir Üye' ya da 'Bir Vatandaş' gibi imzalar atılabilir.</span></p>

  <p class="normal"><span class="ideitalik">- Kuruluş halk arasında etkili olmaya başlarsa, bağlı gazeteciler söz konusu kuruluşun çok küçük bir grup, dikkate alınmayacak bir azınlık olduğu yalanını yaymak üzere görevlendirilir.</span></p>

  <p class="normal">Durum öyle gerektirebilir ki toplumsal öbekler, örgütler, siyasal partiler temel hedeflerde anlaşarak güçlerini birleştirebilirler. Bu durumda siyasal iktidarın ya da devlet kurumlarını güden aygıtın yapacağı iş çok yalındır ve talimat da çok açıktır:</p>

  <p class="normal"><span class="ideitalik">- Birbirine yakın görüşe sahip kuruluşlar arasında düşmanlık yaratmak. Bu çalışma örgütlerin her düzeyinde gerçekleştirilmelidir.</span></p>

  <p class="normal"><span class="ideitalik">- Kuruluş üyelerinin ya da gençlerin bir araya geldikleri topluma açık yerlerde (park, kahve, pastane vb.) uyuşturucu kullanıldığı bilgisini yaymak için gazeteciler bu gibi yerlere yönlendirilir. O yöredeki polis örgütüne de ihbarda bulunulur.</span></p>

  <p class="normal"><span class="ideitalik">- Kuruluşlara karşı en etkili çalışma, onların alaya alınması, gülünç durumlara düşürülmesidir. Bu konuda karikatürlerden, fotoğraflardan, mektuplardan yararlanılır ve özellikle yöneticiler, önderler üstünde çalışılır.</span></p>

  <p class="normal"><span class="ideitalik">- Örgüt üyeler arasında güvensizlik yaratmak için uydurma bilgiler hazırlanır. Çok küçük, ama etkili bir örnek olarak; yapılacak toplantının, eylemin iptal edildiği ya da başka zamana ertelendiği bilgisi yayılır.</span></p>

  <p class="kunye">[Brian Glick, <span class="ideitalik">War at Home</span>, South End Press, 1989.]</p>

  <p class="normal">Daha pek çok talimatla zenginleştirilen bu tür uygulamalarla örgütler parçalanmış, parti içi tartışmalarla hizipler yaratılmış, hedefler şaşırtılmış, birçok örgüt yasadışı etkinliklere yönlendirilmiştir.</p>

  <p class="normal">Aşağılayıcı, halkın gözünden düşürücü yayınlara bir örnek olması bakımından 12 Mart darbesinin hemen sonrasında ODTÜ rektörlüğünde yönetimi el koyan öğrencilerle ilgili TV yayınını anımsamalıyız: Haber programında rektörlük masasının çekmecelerinde kadın külotları ve içki şişeleri bulunduğu yinelenip durmuştu.</p>

  <p class="normal">Saptırıcı çalışmalar deyince de iktidara gelme olasılığı güçlenen partide birdenbire "parti içi demokrasi" istekleriyle hizipler oluşması ya da iki partinin işbirliği sürecinin her konuda anlaşılmışken seçime gün kala birdenbire bozuluvermesi gibi örnekler verilebilir.</p>

  <p class="normal">Halkı bilinçlendirerek kitle desteği elde edebilecek örgütlerin birden bire çaresizlik propagandasıyla şiddete ve silahlı eyleme yönlendirildiğini ve noktasal çatışmalarla cepheleşmenin güçlendirildiğini, umutsuzluğun yaygınlaştırıldığını unutmamak gerekiyor.</p>

  <p class="normal">Örnekleri çoğaltmak olasıdır; ama yabancı devletlerle ölçüsüz müttefiklik ilişkilerine girilince yabancıların içerde şebeke oluşturmalarına olanak sağlanmasının demokrasi ve ulusal bütünlüğü yıkıcı en temel etken olduğu bir gerçektir.</p>

  <p class="normal">Yabancı siyasal partilerin ve yarı-açık istihbarat örgütlerinin yurt içinde özgürce çalışmalarına verilecek olan her türlü yasal ya da yasa dışı destek, ülkeyi kargaşaya itmeye hazırlığa yapanlara doğrudan ya da dolaylı yardım değil midir?</p>
</body>
</html>
