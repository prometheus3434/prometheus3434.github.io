<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_34"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;YARDIMSEVERLİK YOLU WASHINGTON'A ÇIKAR</h1>

  <p class="normal">"Üçüncü sektör" girişimleri, Washington ve Brüksel kaynaklıdır. Amacı, vakıfları, dernekleri ortak bir örgütlenme içinde toplayarak yönlendirmektir.</p>

  <p class="normal">Ülkelerin içlerine (kentlerde şubeleşerek) girerek yaratılacak şebekeleri birbirine bağlayıp, Avrupa ve Amerika'nın sözde vakıflarıyla ilişkilendirmek; özellikle büyük şirketlerin insancıl(!) yüzü olan vakıflardan bir gevşek federatif merkez oluşturmaktır. Üçüncü sektör, devlete paralel yeni bir odak yaratır ve kişilerin yardım ilişkileriyle de yurtdışı bağlantılar kurar.</p>

  <p class="normal">Bu odaklaşmayı yardım örtüsü nedeniyle hemencecik ayrımsamak olanaksızdır. Yardımseverlik görüntüsüne aldanan pek çok vakıf, dernek bu "sektöre" iyi niyetle üye olarak katılmaktadır.</p>

  <p class="normal">"Amerikancı Ağ" oluşturmanın temel kuralı gevşek durmaktır. Vakıfları, dernekleri birbirlerine kişiler üstünden bağlamaktır. Kurumların yabancı bağlantılarının, herhangi bir olumsuz durumdan kurtulmak için tek tek kişiler üstünden bağlantılar oluşur. Bu kişiler vakıfları, vakıflara, akademileri derneklere bağlar. Türkiye'nin üçüncüsü TÜSEV'in kurucularından, Yönetim Kurulu ve Mütevelli Heyeti Başkanı Üstün Ergüder, yetenekli ve enerjik, zamanı da bol bir kişidir. Adı gibi Üstün Ergüder'in etkinlik alanlarının bir bölümü bile üstünlüğü gösterir: Ergüder, Türk Demokrasi Vakfı (TDV) kurucusu, eski yöneticisidir.</p>

  <p class="normal">TDV'nin bağlantıları: Alman Siyasal Partilerinin vakıfları, Amerikan Merkez Fon Kurumu NED, Amerikan Cumhuriyetçi Parti örgütü IRI, Amerikan Demokrat Parti örgütü NDI vb.</p>

  <p class="normal">TDV kurucu yöneticilerinden Ergun Özbudun, NED'in çekirdek örgütü CIPE'nin Ankara Şubesinde Müdür Yardımcısıdır. Onu yepyeni anayasacılığıyla tanıyoruz.</p>

  <p class="normal">Ergüder, OSIAF (Open Society Institute Aid Foundation / Açık Toplum Vakfı - İstanbul) yönetim kurulu üyesidir.</p>

  <p class="normal">OSIAF'ı tanımak için "Quantum"u bilmek gerekiyor. "Quantum" Avrupa'nın en büyük ve işbilir Yahudi bankerlerinin şirketidir. Şirketin adresiyse Hollanda Antilleri'nde bir posta kutusudur. Böylece yasal ve mali sıkıntılardan kurtulunur.</p>

  <p class="normal">Quantum'un resmi danışmanı George Soros'tur. Soros, Quantum'un görünen yüzüdür. Soros ise, Quantum temsilcisi olarak sözde yardım vakıfları örgütler. "Quantum" için ülkelerin para piyasalarını yönlendirir; ülkelerde kurduğu yardım amaçlı dernekler aracılığıyla para piyasası kurumlarındaki kişilerle dostluklar geliştirir, devlet görevlileriyle bağlantılar kurar ve piyasalarda bankerler birliği "Quantum" şirketi oynar! Soros bu tür oyunlar nedeniyle Paris Mahkemelerinde yargılanmış ve mahkûm olmuştur ve birçok ülkeye girişi yasaklanmıştır.</p>

  <p class="normal">İşte üçüncü sektörcü Üstün Ergüder böyle bir yapının Türkiye Şubesi'nin yöneticisidir.</p>

  <p class="normal">Ergüder aynı zamanda NED örgütleriyle, Alman vakıflarıyla, Quantum örgütleriyle (Soros aracılığıyla) paralı ilişkiler içindeki TESEV'in kurucuları ve danışmanları arasındadır. Ergüder, çeşitli toplantılarda TESEV'i över, kurumlaşmaya örnek gösterir.</p>

  <p class="normal">Ergüder, batılı kartellerin, bankerlerin ve onların temsilcileri olan siyasetçilerin, devlet adamalarını genel buluşma ortamı Bilderberg toplantıları (toplantılar basına ve dünyaya kapalıdır) katılımcısıdır.</p>

  <p class="normal">Ergüder, Türkiye tarihinde ilk kez yapılan ve Amerika'dan Avrupa'dan "Soykırım Tezi" savunucularının katılımıyla düzenlenen toplantının danışmanıdır. Ergüder aynı zamanda Sabancı Üniversitesi IPM (İstanbul Politikalar Merkezi) "direktörüdür." IPM yönetim kurulundaki çalışma arkadaşları başarılı kişilerdir: Fikret Toksöz, TESEV danışmanı, Belediyeler Birliği ile NED ilişkilerini yürüten kişidir ve TESEV-NED ortak çalışmalarında sıkça yer almaktadır.</p>

  <p class="normal">Ergüder'in IPM yönetiminde Sabri Sayarı, RAND raportörüdür. RAND Şirketi, Amerikan Hava Kuvvetleri ve askeri sanayisinin ortak şirketidir. RAND'da 12 Eylül Darbesi öncesinde CIA istasyon şefleri (Henze ve Fuller gibi) çalışır. Sayarı, RAND için Türkiye'de İslam raporlarını hazırlamış ve Amerikan yönetimine yol göstermiştir.</p>

  <p class="normal">Ergüder'in IPM'den ikinci arkadaşı Ahmet Evin, Deniz Kuvvetleri Kulübü'nde Henri Barkey başkanlığında yapılan yemekli toplantıya, Sabri Sayarı ve Şerif Mardin'le birlikte katıldı.</p>

  <p class="normal">İstanbul'dan gitme Henri Barkey, CIA elemanı Madam Laipson'la evlenmiş, Amerikan Dışişleri memuruydu. CIA şefi Fuller ile birlikte PKK'lilere destek çalışmalarında bulundu.</p>

  <p class="normal">Ergüder yönetimindeki IPM çalışmalarına, Amerika'nın sızma kurumu Marshall Fonu (bilinen adı German Marshall Fund, merkezi Amerika'dadır) ile çalışır.</p>

  <p class="normal">TÜSEV'in Üstün Ergüder üstünden bağlantılarının özeti budur. TÜSEV'in bir başka yöneticisi Tosun Terzioğlu da önemli kişilerdendir. Terzioğlu, Sabancı Üniversitesi Rektörü ve TESEV danışmanıdır. "Quantum" temsilcisi Soros'la eğitim işbirliği anlaşmalarını yapan kişidir. Ermeni asıllı olduğunu ileri süren yayınlar vardır; ancak biz buna önem vermiyoruz. Önemli olan böyle bir aslı varsa ve bu aslını yurdumuz karşıtı oluşumlarda kullanıyorsa bir anlamı olabilir.</p>

  <p class="normal"><span class="idebold">TÜSEV çalışanları da etkili kişilerdir</span></p>

  <p class="normal">TÜSEV Genel Sekreteri Namık Ceylanoğlu, TESEV eğitim çalışmalarına TÜSEV adına katılır. Bir başka NED-Dolar bağlantılı Uçan Süpürge Ltd. Şti. de onunla birlikte çalışmalara katılmıştır.</p>

  <p class="normal">TÜSEV Proje Koordinatörü Tevfik Başak Ersen, aynı zamanda KA-DER denetçisidir. KA-DER'in NED'in çekirdek örgütleriyle ilişkilerinin ayrıntılarına girmeye gerek yok.</p>

  <p class="normal">Ancak TÜSEV ortağı ARI Enstitüsü (Hareketi) Derneği'nin Tel Aviv'den Washington'da ABD Dışişleri'ne, İstanbul'dan Budapeşte'deki Soros-Amerikan Üniversitesi'ne ve Brüksel'den Bebek'teki OSIAF'a; oradan Amerikan Cumhuriyetçi Partisi'ne Alman siyasal partilerinin örgütlerine ve Monaco Prensliği'ne uzanan maddi, manevi ilişkilerini zaten cümle alem öğrendi. (İlişkilerin tümü için Sivil Örümceğin Ağında, 17-22 basımlarına bakılabilir.)</p>

  <p class="normal">Yayındaki yeni kitaptan özetlediğim bu bilgilere, bakalım Üçüncü sektörcüler yeni girişimleriyle daha neler ekleyip, kitabın genişlemesine yol açacaklar. Bu arada kendilerine açık yayınları, saydamlıkları için teşekkür ediyorum.</p>
</body>
</html>
