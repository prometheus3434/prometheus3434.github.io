<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_14"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"İSTİŞARE!"</h1>

  <p class="normal">Haber-Türk adlı kanalda bir erkek, bir kadın karşılarına alıyorlar Can Paker'i; çanak sorularla Türkiye Cumhuriyeti Devleti'ne yan bakan koalisyona destek veriyorlar.</p>

  <p class="normal">Can Paker, TESEV'in eski başkanı, "omo" deterjancısı Henkel'in ve Sabancı Holding'in Yönetim Kurulu Başkanı, Soros'la bir evde buluşanların en önemlisi ve Soros'un Türkiye Şubesi yöneticisi...</p>

  <p class="normal">Kıkırdamaktan kendini alamayan kadın, ulusalcı dedektifi oynuyor ve AKP'nin devlete çok adam yerleştirdiğini söylüyor ve bir kez daha kıkırdıyor. Çanakçının erkek cinsiyse, mandacı rolünde suratını asıyor ve "Hangi parti kadrolaşmıyor ki?" diyor.</p>

  <p class="normal">T.C.'nin her temel ilkesini aşındırmaya yeminli örgütlerin büyük adamı da kıkırdıyor ve sazı alıp "demokrasi" telinden çalıyor da çalıyor. AKP, aklandıkça aklanıyor.</p>

  <p class="normal">Dinciliğin ılımlısı da kanlısı-kansızı da bu çanakçıların ve deterjancı prensin umurunda değil. Yayından çıkınca AKP üstüne kim bilir neler döktürüyorlardır.</p>

  <p class="normal">Ancak hedef çoktan çizilmiş: T.C. Devleti, 1918'e çekilecek ve kaldığı yerden ABD-AB mandası altına girecek; doğunun yeniden işgalinde bir merkez, bir ana üs olacak. Boğazlar tutulacak, enerji boru hatlarının ağızları Akdeniz kıyılarında tapalanacak... Çanakçılar da, organizasyoncular da, holdingciler de kıyıda köşede sebeplenecekler.</p>

  <p class="normal">İşte bu yüzdendir devletin Nurcular başta olmak üzere, tüm dış bağlantılı tarikatların devleti geçirmelerini alkışlamaları. Ancak böylelikle yıkılabilir Mustafa Kemal'in bağımsız ulusal devleti.</p>

  <p class="normal">"Takunya mı, postal mı?" diyerek gevezeliğe duranlar da pek iyi bilmektedirler ki Tahran'da rejimi yıkmak üzere marşa geçen askerlerin namlularına "barış-demokrasi" diyerek kırmızı karanfil iliştiren genç kızlar, çok kısa sürede köleleştirildiler, çarşafa sokuldular ve on binlerce demokrasi sevdalısı katledildi.</p>

  <p class="normal"><span class="idebold">Kadrolaşma particiliğin ötesindedir</span></p>

  <p class="normal">RP-AKP'nin kadrolaşması, herhangi bir partinin devlet içine yandaş yerleştirmesine benzemiyor. Onlar yalnızca laikliği değil devletin temel niteliklerini kısa sürede parçalayıp atmak için militanlar yerleştiriyorlar. Kadrolaşırken devletin kurumsal ilkelerine, yönetmeliklerine, yasalarına biçimsel olarak uyuyormuş gibi yapıyorlar.</p>

  <p class="normal">Yarın iktidar değişikliği olduğunda yerleştirilen on binlerce kişiyi oralardan söküp atmak da olanaksızdır; çünkü devletin kurumlarına ve kurallarına şöyle ya da böyle bağlı kalan yeni iktidarlar, hukuk dışına çıkmayacaklardır.</p>

  <p class="normal">Oysa devleti ele geçirmeye yeminli olan koalisyon hareketi kadroları boşaltmak için savunmasız, sahipsiz çalışanları oradan oraya sürerek, aileleri parçalayarak canlarından bezdiriyorlar ve militanlarına yer açıyorlar.</p>

  <p class="normal">Kadroların nasıl seçildiğini anlamak için Yeni Giresun gazetesinde yayınlanan ve Danıştay'ın MEB tarafından yönetici atanmasıyla ilgili yönetmeliğin iptal etmesine değinen yazıdaki atanma yöntemine dikkat etmek gerekiyor:</p>

  <p class="indentmetin">"<span class="ideitalik">Bütün atamaları web sayfasında yayınlayan Milli Eğitim Müdürlüğü her nedense bu 117 atamaya web sayfasında yer vermedi. Kamuoyu acil kadrolaşma ile makam sahibi olan şanslı 117 kişiyi tanımak istese de, bu olanaklı değil. Kamuoyundan saklanıyor. Şu ehliyetli ve liyakatli 117 kişiyi tanıma olanağımız olamadı... Her ne kadar 'yönetmeliğe uygun' olarak atanan 117 ehliyet ve liyakat sahibi kişiyi tanımasak da, atanma biçimleri hakkında tesadüfen bilgimiz oldu... Emekli bir arkadaş, geceleyin eve giderken kalabalık bir cemaat grubuna denk gelmiş. Kalabalığın içinde tanıdık birisini görünce sormuş: 'Nereden geliyorsunuz bu kalabalık ne böyle?'Cemaatten tanıdık kişi, 'Müdür ve müdür yardımcısı atamaları varmış, toplandık istişarede bulunduk!' diye yanıtlamış.</span>"</p>

  <p class="kunye">[Hilmi Taşkın, "Acil Kadrolaşmaya Hukuk 'Dur' Dedi", Yeni Giresun,15.5.2007]</p>

  <p class="normal">Batı'nın elemanlığına soyunanlar, ateşi AKP'cilere tutturuyorlar, ama İsrail-ABD-AB işgalcilerinin ellerinin nerede olduğu da açıkça görülüyor.</p>

  <p class="normal">Eğitim sendikalarını her nasılsa ellerine geçirmiş olanlar, kendilerini de yakacak olan bu örtülü işgali "Takunya mı? Postal mı?" lafazanlığıyla neden saklıyorlar?</p>

  <p class="normal">ABD – AB - TESEV-ARI elemanlarının işgalin neresinde oldukları, ulusal uyanışı laiklikle, cumhurbaşkanlığı ile sınırlayanların her nedense umurlarında bile değil</p>

  <p class="normal">Bu laiklik yanlısı kurumlar ve çevreler, dinsel görünümlü işgali örgütleyen ve destekleyen holdingcileri, Batılı müttefikleri nasıl değerlendirdiklerini ve ne gibi önlemler düşündüklerini ne zaman açıklayacaklar?</p>

  <p class="normal">Yığınsal gösterileri yükseltenler acaba bu işgalin önlenmesi için ikinci adımı nasıl atacaklar?</p>

  <p class="normal">Gerçekten bir adım atacaklar mı, yoksa varlık-yokluk savaşımını alan toplantılarıyla mı noktalayacaklar?</p>

  <p class="normal">Alan toplantıları elbette önemli, ancak yetmiyor. İzmir kıyılarında Cumhuriyeti korumak için gösteriler düzenlenirken, İzmir Limanı, Mersin Limanı yabancıya teslim ediliyordu.</p>

  <p class="normal">Türkiye'ye sınırlarından saldırılıyor, kentlerinde bombalar patlatılıyor, kıyıları işgal ediliyor, kurumları ele geçiriliyor... Böyle bir durumda olağan koşullar varmışçasına koloni demokratlığı oynanamaz ve savaşımın tümü, partilere, yabancının kolunda gezenlere devredilemez!</p>

  <p class="normal">Tehlike gelmiyor, içine alıyor! Bayrakları indirmenin sırası değil!</p>
</body>
</html>
