<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_6"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ÖNCE KİRLET SONRA YARGILA</h1>

  <p class="normal">Okuyanlar anımsayacaklardır. 58 Gün adlı romanın "Yaşlı Bilge"sini. Yaşı bir yüzyıla on yıl kaldı, adımları daha da kısaldı; ama bilinci yerinde. İki yıl kadar önce kapımı çalmıştı. Daha "Hoş geldiniz" bile diyemeden, "Söyle bakalım! Türkler ihtilâl yapabilir mi?" diye soruvermiş ve "Darbe değil, ama ihtilâl!" diye de eklemişti.</p>

  <p class="normal">Binlerce yılı düşündüren ve yakın geçmişi de sorgulatan; ezberden yanıtlanamayacak sorularından biriydi. O gün bugündür tarihi yeniden yeniden okuyor ve düşünüyorum. Düşündükçe bilgimin kıtlığına da şaşıyor ve birkaç yüzyılın insanlık ve toplumlar tarihinde ne denli kısa olduğunu anlıyorum. Örneğin "Fransız İhtilâli"nden bu yana 220 yıl geçti. Danton'un yargılanma yöntemi, hiç de uzun bir süre olmadığını gösteriyor. Türklerin hiç ihtilal yapıp yapmadıklarını düşünürken o yargılama yöntemini anımsadım.</p>

  <p class="normal">Fransız İhtilali'nin unutulmaz önderlerinden Georges Jacques Danton, bir savcının oğluydu. Genç yaşta avukat oldu. Girişkendi, özgürlük üstüne konuşmaları gönülleri kazanmasına yetiyordu. Onun için devrimin dinamosu denilebilirdi. Jakoben grupta yerini de almıştı.</p>

  <p class="normal">Danton, Kral XVI. Louis'nin idamından sonraki dönemde yeni düzenleme adımlarının daha "evrimci" olmasını ve "devrimci şiddet"in durdurulmasını önerdi. Devrim komitesi, Danton ve arkadaşlarının girişimlerini "karşı-devrim" olarak niteledi. Danton, halkın arasına karışarak söylev gücüyle onları etkilemeye başladı. Danton'un taraftarları giderek çoğalıyordu. Komite, bu gelişmelerin yıkıcı olduğuna karar verdi.</p>

  <p class="normal">Devrim sonrasında Adalet Bakanı da olan Danton, arkadaşlarının tutuklanmalarını engelleyemedi; ama halkı yanına çekerek Robespierre üstünde baskı kurmaya çalıştı. Sonunda tutuklandı. Mahkemeye çıkarılacaktı; ama karar çoktan verilmişti. Devrim Mahkemesi'nin jürisi halktı.</p>

  <p class="normal">Danton, son çareyi mahkemede yapacağı savunmada ve yaratacağı etkide görüyor; halkın kendisine duyduğu sevgi ve saygıya güveniyordu. Ne ki arkadaşlarıyla birlikte salona getirildiklerinde şaşırıp kaldı. Sanık sıralarında kalpazanlar, yolsuzluktan tutuklular da oturuyordu. Bu adi suçlular da şaşkındı; devrimin önderleriyle birlikte bir karşı devrim çetesi oluşturmaktan, darbecilikten yargılanıyorlardı.</p>

  <p class="normal">Danton, soğukkanlılığını koruyarak günlerce ve gecelerce devrimi-özgürlüğü savundu. Uydurma ve kanıtsız suçlamaların ardındaki gerçekleri anlattıkça halk coşkuya kapılıyordu.</p>

  <p class="normal">Danton, sesi kısılsa da savunmasını sürdürdü. Yargıçları ve savcıları köşeye sıkıştırdı. Maximilien Robespierre ve arkadaşlarının canı sıkıldı. Robespierre halkı etkilemek için mahkemeye geldi ve konuştu. Danton, karşılık verdi.</p>

  <p class="normal">Bu arada Devrim Komitesi'nde de görüş ayrılılıkları beliriyordu. İktidar halkın desteğini yitirebilirdi. Yargıçlara ve savcılara davayı bitirmeleri emri verildi.</p>

  <p class="normal">Siyasal dava, "Dervrim Komitesi"nin emriyle Danton ile arkadaşlarının ölümüne karar verilerek bitirildi. Giyotinin bıçağı indi; Danton'un kesik başı izleyenlere gösterildi.</p>

  <p class="normal">O günlerden bugünlere siyasal davalara iki ilginç yöntem kaldı: Daha duruşmalar başlamadan önce kişilerin özel yaşamlarını, siyaset dışı kişisel ilişkilerini açık etmek. Siyasetçileri halkın gözünden düşürmek için adi suçlular ve katillerle bir arada yargılamak.</p>

  <p class="normal"><span class="idebold">Oyunu kuran kazanır</span></p>

  <p class="normal">Eski sözdür: Oyunu kuran kazanır! En büyük oyun kurucular da yüzlerce yıllık deneyimden geçenler arasından çıkıyor. Başların kesilmesine önceden karar veriliyor, kanıtlar sonradan uyduruluyor.</p>

  <p class="normal">Yarısı beyaz yarısı karadır gerekçelerin. Sonunda beyaz, ölümün kül rengine döner ve halkın üstüne serpilir. Geriye ağıtlar ve övgüler kalır. Yitiren insanlıktır; ama kimin umurunda!</p>

  <p class="normal">Anımsatma: İki gün sonra 23 Nisan 1920. Yalnızca babadan oğula despotluğun sona erdirildiği ve halkın egemenliğinin mecliste canlı bir bedene dönüştüğü günün yıldönümü değil; aynı zamanda emperyalizme ve yayılmacılara, katiller sürüsüne karşı bağımsızlık için ayağa kalkışın yıldönümü! Ne acıdır ki tastamam 27 yıl sonra, 22 Nisan 1947'de emperyalist devletin dayatmasıyla yabancı bankerlerin ve kartellerin Türkiye'ye girişlerine izin verilmişti. Kirli davaların başlangıcı da denilebilir.</p>
</body>
</html>
