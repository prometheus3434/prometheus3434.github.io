<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_54"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"AÇILIM" ALMAN-İNGİLİZ<br class="chapter" />
  &nbsp;&nbsp;&nbsp;TASARIMI DA DEĞİLDİR!</h1>

  <p class="normal">Yalnız CIA–Örümcek Ağı ve Amerikan Federal Devleti miydi "federasyonlaştırma" tasarımını geliştiren? Elbette hayır! Anımsayın şimdi; Almanya'nın sivil örgütçüsü KAS (Konrad Vakfı)'ın görevlisi Udo Steinbach'ın sözlerini:</p>

  <p class="normal">"Türkiye yapaydır. Gerçekte var olan Türkiye, bir adamın, önemli bir adamın, tarihsel öneme (sahip) bir adamın dikte ettirmesiyle yaratılmış bir yapay oluşumdur."</p>

  <p class="normal">Almanların bir başka görevlisi Christian Rumpf'un Ankara'da AB'ye girilmesini öğütlerken -hem de devletin en üst makam sahiplerinin gözlerinin içine baka baka- söylediklerini de unutmamalı:</p>

  <p class="normal">"Buna karşın Kemalist prensiplerin ideolojiden koparılması talep edilmelidir... Kemalist milliyetçiliğin çağın gereksinimlerine aykırı olan yorumu, AB'ye entegrasyonun beraberinde getirdiği, milliyetçi strüktürlerin (yapıların) bir kısmının tasfiyesiyle çelişki arzetmektedir."</p>

  <p class="normal">Örümcek Ağında milyonlarca dolarla çalışan "sivil" örgütlerin, Türkiye'yi bunalıma sokmak için ellerinden geleni yapan İran uydusu İslam devrimcilerinin ve PKK'nin de silahlı saldırılarıyla, suikastlarıyla çelişki kolayca çözüldü.</p>

  <p class="normal">Henze'nin dediği olmuştu. Ülkeye yeni bir hükümet geldi ve başbakan "başkanlık" siteminden ve "eyalet" projesinden söz etti. İçişleri Bakanı Abdülkadir Aksu da, konunun yalnızca günlük siyaset sözüyle sınırlı olmadığını 2002'de ilan etti:</p>

  <p class="normal">"<span class="ideitalik">Olursa her ilde bir yönetici olacak, o da seçimle gelecek. Şu andaki gibi atanmış vali ve seçilmiş belediye başkanı birlikte olmayacak. Bu konuda partide</span> (AKP) <span class="ideitalik">Araştırma Geliştirme Bölümü çalışıyor.</span> (...) <span class="ideitalik">En iddialı projelerimizden biri de her il ve ilçede bir nevi 'yerel parlamento' olarak adlandırılabilecek çalışma sistemi kurmak.</span>"</p>

  <p class="normal">Henze gibi "Wilson Fellow" olan Osman Cengiz Çandar'ın ve özellikle Doğu Ergil'in hakkını da teslim etmek gerekiyor. Washington'daki NED merkezinde aylarca kalan TOSAV ve TOSAM kurucusu Doğu Ergil, Amerikalı deneyimli devlet memurlarının ve yabancı danışmanların da katkılarıyla ilk Kürt-Türk "Uzlaşma Anayasası"nı 2000'den önce hazırlamıştı. AKP 2002'de yönetimi ele alınca Doğu Ergil de Türkiye'nin Irak'ta Kürdistan Güney Devleti'nin kurulmasına yardımcı olmasını istedikten sonra Bakan Abdülkadir Aksu'yu destekledi:</p>

  <p class="normal">"<span class="ideitalik">Ve işte üniter devlet yapısı altında, Ankara'nın kendi ülkesine yabancı ve verimsiz bir yönetimi var şu ana kadar. Yerel yönetim yasasını bile çıkarmak sorun oldu. Eğer siz bu ülkeyi yönetemiyorsanız, bırakın insanlar kendi kendilerini yönetsinler. Bu kadar yoksul ve cahilsek, bırakın başka bir sistemi deneyelim. Üniter devletçiliğin ve merkeziyetçiliğin neticesinde, Türkiye çok geri bırakıldı</span>."</p>

  <p class="normal">Doğu Ergil, gerçekten ileri görüşlüydü; çünkü kısa sürede Kuzey Irak'ta, Anayasasının girişinde Sevr'den gelen Kürt haklarından söz eden Kürdistan Güney Devleti (Daha sonra "Bölge Yönetimi" dediler) kuruldu.</p>

  <p class="kunye">[TSK ilişkisi için bkz. "Kürdistan Güney'de İki Bayrak – Kerkük'te İki Çak Çak", Savaşmadan Yenilmek, 2. Basım, s. 229]</p>

  <p class="normal">TSK yöneticileri bile "kırmızı çizgiler"den söz ederken "Irak'ın üniter yapısı" demekle yetinir olmuşlardı. Çok geçmeden Amerikan Genelkurmayı'nın güvenlik dairesi başkanı korgeneral Türkiye'ye Irak'ta çözüm yöntemlerini sıkça anlattıklarını açıkladılar.</p>

  <p class="normal">Böylece Sayın Abdullah Cumhur Gül'ün de ısrarla belirttiği gibi "tarihi fırsat" yakalanmış oldu ve Sayın Başbakan'ın dedikleri gibi, "açılım" kesinlikle bir Amerikan tasarımı değildir!</p>

  <p class="normal">"PKK'nın, Hizbullah'ın, al-Kudüs Kuvvetleri örgütünün silahlı saldırılarının, suikastların, CIA ustası Henze'nin apaçık belirttiği "federasyon" tasarımına hiç ama hiç katkısı yoktur!</p>

  <p class="normal">"Kemalizm" yerine "Atatürk ilke ve inkılâpları" demeyi hüner sayan ve "Avrupa Birliği yolu, Atatürk'ün gösterdiği yoldur" diyerek işin içinden sıyrılmaya çalışan, iki de bir de Amerika'ya giderek derneklere konuk olan TSK yöneticilerinin ve "Federasyon illa ki bölünmek değildir!" diyen Türkiye'nin Washington ambassadorunun katkısı zaten olamaz!</p>

  <p class="normal">Bu işlerin, yediğimiz her türlü kazığa karşın bir türlü (Yunanistan ve Fransa kadar bile) uzak duramadığımız NATO "genişleme projesi" ile ilişkisinden söz etmekse ayıptır; çünkü Milli Güvenlik Kurulu, Kuvvet Komutanlarının da onayıyla "Açılıma devam" demiştir!</p>

  <p class="normal">Sonunda analarımızı gerçekten ağlatacaklar; ama olan aldatılan Kürtlere ve Türklere olacak! Sebep olanların binecekleri gemiler zaten hazır.<sup class="calibre2"><a href="../Text/general_split_123.html#footnote-100-22" id="footnote-100-22-backlink">[22]</a></sup></p>
</body>
</html>
