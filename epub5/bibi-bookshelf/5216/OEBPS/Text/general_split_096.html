<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_93"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TÜRKLERİN KÖKÜNÜ KİM KURUTUYOR? (1)</h1>

  <p class="normal">Müjdeler olsun. Türkçede 'fiil' çekimlerinden kurtuldunuz. Neydi o öyle her fiilin sonuna mastar eki, "mek", "mak" koyacaksınız ve sonra da ünlü, ünsüz uyumuna özen göstererek fiilleri çekeceksiniz: Döndüm, döndün, döndü, döndük, döndünüz, döndüler... Dönüyorum, dönüyorsun, dönüyor, dönüyoruz...</p>

  <p class="normal">"Yapmak" fiili ile öyle bir "yapış yaptınız" ki insan parmağını değil, ayağını ısıracak. Sözü uzatmaya hiç gerek yok. İşte cinayetten kısa örnek:</p>

  <p class="normal">Açıklaması yaptı.</p>

  <p class="normal">Açıklayış yaptı.</p>

  <p class="normal">Başlangıç yaptı.</p>

  <p class="normal">Başlayış yaptı.</p>

  <p class="normal">Başvuru yaptı.</p>

  <p class="normal">Bitiriş yaptı.</p>

  <p class="normal">Çıkış yaptı.</p>

  <p class="normal">Deneyim yaptı.</p>

  <p class="normal">Dolaşım yapıyor</p>

  <p class="normal">Dönüş yaptı.</p>

  <p class="normal">Geçiş yaptı.</p>

  <p class="normal">Giriş kapısından giriş yaptı.</p>

  <p class="normal">Giriş yaptığı kapıdan girdi.</p>

  <p class="normal">Girişim yaptı.</p>

  <p class="normal">Görüntüsü yapıyor</p>

  <p class="normal">Görüşme yaptı.</p>

  <p class="normal">Görüşmeler gerçekleştirdi</p>

  <p class="normal">Gözden geçirme yaptı</p>

  <p class="normal">Güzelleştirme yapmayı gerçekleştirdi.</p>

  <p class="normal">İniş yaptı.</p>

  <p class="normal">Kalkış yaptı</p>

  <p class="normal">(Kan) alımı yaptı</p>

  <p class="normal">Kayıp yaptı.</p>

  <p class="normal">Koşuş yaptı.</p>

  <p class="normal">Kurtarış yaptı.</p>

  <p class="normal">Silkiniş yaptı.</p>

  <p class="normal">Sürünüş yaptı.</p>

  <p class="normal">Tadım yaptı.</p>

  <p class="normal">Tanımlama yaptı.</p>

  <p class="normal">Tanımlayış yaptı.</p>

  <p class="normal">Toparlama yaptı.</p>

  <p class="normal">Yaklaşması yaptı.</p>

  <p class="normal">Yükseliş yaptı</p>

  <p class="normal">Yükselme yaptı.</p>

  <p class="normal">Yürüyüş yaptı vb.<sup class="calibre2">(*)</sup></p>

  <p class="normal"><span class="idebold">"Zira"</span></p>

  <p class="normal">Yok, hayır; bu kez yabancının, etnik ayrılıkçının oyunu değil! Düpedüz hiçbir emperyalist, hiçbir ayrılıkçı da değil!</p>

  <p class="normal">Hatta Türkçesi bozuk bir yazarın ödüllü kitabıyla da başlamamıştı: Planlı programlı bir saldırı da değildi! Şimdi unutmuş olabilirsiniz; ama bir 'futbol' karşılaşması anlatıcısının, şunun şurasında 15–20 yıl önce "top kaybı yaptı" ve ardından "zira (çünkü) en çok top kaybı yapan isim" demesiyle başlamıştı</p>

  <p class="normal">Hatta öylesine yerli bir cinayettir ki neredeyse yabancı dilbilimciler, Türk araştırmacıları, "Siz ne halt edip de böylesine köklü bir dili acımasızca öldürüyorsunuz" diye hesap soracaklar!</p>

  <p class="normal">Dünyada hangi toplum vardır ki anadilinin kökünü kesip atmak için ('adına' değil) aydınıyla, sanatçısıyla, yöneticisiyle, halkbilimcisiyle, eski ya da yeni yazarıyla, ozanıyla, genciyle, yaşlısıyla, mühendisiyle, doktoruyla, subayıyla, memuruyla, işçisiyle, köylüsüyle, 'sosyete' güzeliyle, zenginiyle, yoksuluyla böylesine uğraşır?</p>

  <p class="normal">Dilciler, dil kurumcular ve dernekçiler! Bu işler olup dururken sizler panellerde mi oyalanıyorsunuz? Siz dilinin kökünü öldüren yazarları, yayın müdürlerini, yayın yönetmenlerini sert bir dille uyarmayacaksınız da kim uyaracak? Yoksa siz de "dönüş yapmakta" mısınız?</p>

  <p class="normal">Büyük kentlerin büyük gazetelerinden umudu çoktan kestim. İş size düşüyor Anadolu'nun yiğit gazetecileri! Siz yazı gönderenleri uyarırsanız belki bir uyanış da başlar ve cinayeti önleriz.</p>

  <p class="kunye"><sup class="calibre2">(*)</sup> <span class="ideitalik">Örnekleri ana-medya yayınlarından ve bazı ünlü kitaplardan aldım</span></p>
</body>
</html>
