<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_24"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"ARKAMIZDA CIA YOK!" MARSHALL VAR!</h1>

  <p class="normal">Suat Kınıklıoğlu, havacı teğmenliği 3 yıl sonra 1989'da Yüksek Askeri Şura kararlarıyla sona erince Kanada'da Carleton Üniversitesi'nde uluslararası ilişkiler okudu (1990-94); bir Kanadalı'yla evlendi ve yeni yıldızını Ankara'da parlatmaya başlamış.</p>

  <p class="normal">Ankara'da DSP Yenimahalle örgütüne girdi. Görev verilmeden partili gençlere önderlik etmeye başlayınca partiden ayrılmak zorunda kaldı. Turkish Studies dergisinde "Kapıkulu Siyaseti" başlığıyla partisini ve Ecevit'i eleştiren bir yazı yayınladı. 1994-95 arasında II. Cumhuriyetçilerin Yeniyüzyıl gazetesinde muhabirdi. Avustralya'nın Ankara Büyükelçiliği'nde "siyasi danışmanlık", Kanada Büyükelçiliğinde Türkiye ve Kafkasya Koordinatörü oldu.</p>

  <p class="normal">Kınıklıoğlu; Turkish Daily News (2005-2006) ve Today's Zaman gazetelerinin de yazarıydı. Bu aralarda GMF, NED-IRI-NDI ortak çalışmacılarından ARI Hareketi Derneği'nin yakın desteğiyle Insight Turkey dergisinin yayın yönetmeni oldu. Derginin yayın ve danışma kurulunda ABD'nin eski Büyükelçisi, NED'in yönetim kurulu üyesi Morton Isaac Abramowitz; eski CIA elemanı, NDI Ortadoğu ve Asya sorumlusu Charles Nelson Ledsky, Washington Institute /WINEP) elemanı Dışişleri eski memuru Allan Makowsky; East West Institute Başkanı, Rusya operasyonunun unutulmazlarından John Edwin Mroz; David Barchard ve David P. Steinmann bulunuyordu.</p>

  <p class="normal">Steinmann, American Securities L.P bankası ile Ametek Inc. şirketlerinde yöneticiydi. New York City Savcı Yardımcılığı, Kriminal Bölüm Şefliği gibi görevlerde bulundu; İsrail destekçisi örgütlerin kurmayı JINSA'nın Danışma Kurulu Başkanı oldu.</p>

  <p class="kunye">[Dergi için geniş bilgi: Sivil Örümceğin Ağında ve Ortağın Çocukları kitaplarında bulunabilir.]</p>

  <p class="normal">Kınıklıoğlu, önemli bir ABD örgütü olan German Marshall Fund (GMF)'ın Türkiye temsilcisi oldu. 2007 Şubat'ında GMF adına, Dışişleri Bakanı Abdullah Cumhur Gül'ün Cumhurbaşkanı adayı olmasından önceki son Washington gezisinde bir yemek ve bir konferansı "organize" etti; Abdullah Cumhur Gül'ün GMF merkezinde konuşmasını sağladı.</p>

  <p class="normal">Kınıklıoğlu ayrıca, "çeşitli TBMM heyetlerinin ABD'de önemli Senato ve Kongre üyeleri ile görüşme ve istişare programlarını organize" etti ve çalışmalarının karşılığını siyasette yükselerek aldı. 2007'de AKP'den Çankırı Milletvekili oldu; TBMM Dışilişkiler Komisyonu Sözcülüğüne getirildi; NATO Parlamenter Asamblesi Türk Grubu üyesi ve Türkiye - ABD Parlamentolararası Dostluk Grubu üyesi oldu.</p>

  <p class="normal"><span class="idebold">İlk Olta: Marshall Fonu</span></p>

  <p class="normal">Hemen her girişiminde başarılı olan Suat Kınıklıoğlu'nun GMF Türkiye Temsilciliği Projesi bize, 1946-47 "Marshall Yardımı" teslimiyetini anımsattı. ABD bayraklı bir kol ile T.C. bayraklı bir kolun birbirlerine uzanıp elleri toka ettiği o süttozu kutularının görüntüsü de canlandı. "Oltaya takılan yem"di "Marshall Yardımı." Türkiye ve Yunanistan oltaya birlikte yakalandılar ve hala çırpınıp duruyorlar.</p>

  <p class="kunye">[Emin Değer, <span class="ideitalik">Oltadaki Balık Türkiye</span>.]</p>

  <p class="normal">ABD'nin Vietnam işgali çok daha kanlı bir döneme giriyordu. Avrupa'da tabanını yitirmek istemeyen ABD, 1972'de Atlantiğin iki yakasındaki (Amerika-Avrupa) devlet görevlileri, işadamları, aydınlar, gazeteciler ve gençlerden oluşan bir ağ kurmak için German Marshall Fund (GMF)'yi Washington'da kurdu. Soğuk savaş yıllarında Berlin, Bratislava, Paris, Brüksel, Belgrad şubelerinden sonra 2004 yılı sonlarında "Türkiye Şubesi" Ankara'da açıldı.</p>

  <p class="normal">GMF yöneticileri arasında CFR, Trilateral Commision, PNAC (Project for the New American Century-Yeni Amerikan Yüzyılı Projesi) üyeleri, Balkanları parçalama araçlarından The Balkan Trust for Democracy ile çeşitli şirketlerin elemanları bulunuyor. .PNAC (Yeni Amerikan Yüzyılı Projesi) ABD'nin dünyayı yeniden kolonileştirme operasyonunun kuramsal destek örgütlerindendir. USAID'den 25 milyon Dolar aldı. Örgüt <span class="ideitalik">"ABD ordusunun yeni görevler için küçük"</span> kaldığını, bu nedenle aktif unsurlarının ve deniz piyade birliklerinin güçlendirilmesi gerektiğini savunur. PNAC ekibinden Craig Kennedy şu sıralar da GMF'nin başkanıdır. Craig Kennedy, aynı zamanda, ABD Federal İstihbarat Teknoloji Çözümleri Bürosu'nda <span class="ideitalik">"Bölgesel Hizmetler Merkezi"</span> direktörüydü.</p>

  <p class="normal">GMF yöneticilerinin hemen hepsi CFR üyesidir. Mütevelli heyetinde CIA direktörlerinden James Woolsey'in eşi Suzanne Woolsey de yer alıyor. Yöneticlierden Karen Erika Donfried, Dışişlerinden transfer edildi. Üst yöneticilerden Guido Goldman, Zionist önderlerden Nahum Goldman'in oğludur.</p>

  <p class="kunye">[Andrew and Leslie Cockburn, <span class="ideitalik">Dangerous Liaison – The Weapons Business, The Bodley Head</span>, Londra, 1992, s. 187]</p>

  <p class="normal">Mütevelli heyetinden General Robert M. Kimmitt, Vietnam savaşından sonra NSC (Ulusal Güvenlik Komitesi)'nde çalışmıştı. Kimmitt, Nikaragua'ya saldırı operasyonunu yönetti. 1991-93'te Almanya Büyükelçiliğinden sonra Lehman Brothers, Wilmar Cutler &amp; Pichkering, Time Warner şirketlerinde görev aldı. Kimmitt'in kardeşi Mark Kimmitt ABD Savunma Bakanı yardımcılarındandır.</p>

  <p class="normal"><span class="idebold">GMF'nin Türkiye Ortakları</span></p>

  <p class="normal">GMF Türkiye'de şube açar açmaz, ABD Kongre Üyeleri Derneği aracılığıyla TBMM ile ilişkisini geliştirmeye başladı ve "Türkiye İlişkileri Kongre Çalışma Grubu" oluşturdu. Grubun başına Ed Whitfiled (Cumhuriyetçi Parti) ve Robert Wexler (Demokrat Parti) getirildi. Hemen ardından Türkiye-ABD Parlamentolararası Dostluk Grubu ile ilişkiye geçildi. Türk grubun başkanı eski Akev (Beyaz Saray) tercümanı, AKP milletvekili Egemen Bağış'tı.</p>

  <p class="normal">2008'de Türkiye-ABD Parlamentolararası Dostluk Grubu Başkanı AKP Antalya Milletvekili Mevlüt Çavuşoğlu, yardımcısı, CHP Milletvekili Şükrü Elekdağ oldu. Yönetime MHP ve DSP'den birer üye yer aldı. Gruba üye olan 372 milletvekilinin 293'ü AKP'dendi. 70 MHP milletvekilinden 56'sı da grup üyesi oldu.</p>

  <p class="normal">Withfield başkanlığında bir heyet, "Alman Marshall Fonu'nun ve Türk İş Konseyi'nin özel desteğiyle" Mayıs 2005'te Kınıklıoğlu'yla birlikte Kıbrıs'a gitti ve daha sonra Ankara'ya gelerek TBMM Başkanı Bülent Arınç'la görüştü. TBMM Başkanı Arınç, "ABD heyetini Meclis'te ağırlamaktan duyduğu memnuniyeti dile getirdi. TBMM'de bir dostluk grubu oluşturulduğunu, ABD Kongresi'nde de Şubat ayından bu yana dostluk grubunun faaliyette olduğunu hatırlatan Arınç, dostluk grubunun çalışmalarının devamlı ve başarılı olacağına inandığını kaydetti."</p>

  <p class="kunye">[ABD Çalışma Grubu Mecliste", <span class="ideitalik">Star, 31.5.2005.</span>]</p>

  <p class="normal">Nisan 2006'da Robert Wexler Ankara'ya geldi ve Recep Tayyip Erdoğan, Dışişleri Bakanı Abdullah Cumhur Gül'le görüştü. Egemen Bağış, Wexler onuruna RV restoranda bir akşam yemeği düzenledi. Wexler, "Yıllardır geldiği Türkiye'de ilk kez bugünkü hükümetin kamuoyunun hassasiyetlerini temsil ettiğini" gözlemlediğini söyleyerek AKP hükümetine destek verdi.</p>

  <p class="kunye">[http://www.egemenbagis.com/newsletter/2006/05/ tr.htm]</p>

  <p class="normal">GMF'nin Türkiye Yönetmeni, Fethullah Gülen destekli Washington Rumi Forum'un 2007 iftar yemeği konuklarından Suat Kınıklıoğlu, TESEV, TÜSİAD ve ARI Hareketi (Derneği) gibi kuruluşlarla ortak çalışmalar yaptıklarını; "yükselme potansiyeli olan insanları tespit etmek, onlarla ilişki kurmak ve Transatlantik (ABD-Avrupa) ilişkileri konusunda bilgilendirmek" (siz eğitmek diye okuyabilirsiniz) görevleri bulunduğunu, aynı konuda "Ankara'daki elçiliklerin de" çalıştığını belirtiyor.</p>

  <p class="normal">Bu arada belritelim ki, Washington Rumi Forum'da Fethullah Gülen'in 2007 iftar yemeğine Washington Büyükelçisi Nabi Şensoy da katıldı. 2006 iftar yemeğine aynı zamanda TESEV raporcularından olan Büyükelçilik Maslahatgüzarı Burak Akçapar katılmıştı. Rumi Forum, 13 Mart 2007'de Recep Tayyip Erdoğan'a verilen <span class="ideitalik">"2007 Uygarlıklar arası Diyalog Ödülü"</span>nü başbakan adına Egemen Bağış aldı.</p>

  <p class="normal">2005 yılında Star Gazetesi'ne "Arkamızda CIA yok" diyerek GMF projelerini anlatan Suat Kınıklıoğlu, "Türk lider adaylarını Avrupa ve Amerika'ya" 2007 yılında yollayacaklarını da ekliyordu. GMF Türkiye Yönetmeni, bir yandan da "Evet Washington'dan yönetiliyoruz; ama Beyaz Saray'dan değil, kendi merkezimizden" diyordu.</p>

  <p class="kunye">[<span class="ideitalik">Arkamızda CIA yok", Star Gazete,</span> 11.12.2005]</p>

  <p class="normal">Kınıklıoğlu son derece açık sözlü; hiç olmazsa hangi merkezden yönetildiklerini, GMF'nin elinde 250-300 milyon dolarlık bir fon bulunduğunu saydamlıkla açıklıyordu. Zaten GMF Başkanı Craig Kennedy de Türkiye'de GMF yayını Insight Turkey için "<span class="idebolditalik">ilk etapta 500 bin dolar</span>" verdiklerini ve bu rakamın 2,5 milyon Dolara çıkarılacağını açıklamıştı.</p>

  <p class="kunye">[GMF'nin Ankara <span class="ideitalik">"Program Asistanı"</span> Ceylan Akman; <span class="ideitalik">"Office menager"</span> ise Petek Arpaözü'dür.]</p>

  <p class="normal"><span class="idebold">GMF "Geleceği olan lider (!)" adaylarını seçiyor</span></p>

  <p class="normal">GMF Türkiye'de geleceği olan liderlerden ilkini titizlikle belirledi: Doğa Derneği Genel Müdürü (son zamanlarda derneklerin başındakilere de müdür, genel müdür, denilir oldu) Güven Eken, "Marshall Fund Liderlik Ödülü"nü kazandı.</p>

  <p class="normal">Güven Eken'i, Almanya Parlamentosu ve GMF Transatlantik üyelerinden Cem Özdemir aday göstermişti. Seçici kurulsa, KA-DER'den ve STGM (Sivil Toplumu Geliştirme Merkezi)'nden Selma Acuner, Emine Bozkurt, İTÜ - Siyasal Ekonomi Toplum Araştırmaları Vakfı'ndan (SETA) Gökhan Çetinsaya, Zafer Yavan, ASAM Başkanı ve Washington eski büyükelçilerinden Faruk Loğoğlu'ndan oluşuyordu. Güven Eken, ödül karşılığı olarak bir ay süresince ABD'de kalacak ve "uluslararası ilişkilerinin daha da gelişmesini sağlayacak"mış!</p>

  <p class="normal">Aslına bakılırsa Suat Kınıklıoğlu'nun GMF temsilcisi olacak denli "yükselme potansiyeli olan insanlardan" sayılmış olması da büyük bir olasılıktır; çünkü Amerikalılar böylesine ciddi bir "müttefik" ülkede, böylesine önemli bir görevi, hem de "gelecek vaat eden lider adaylarını" belirleme yetkilerini sıradan insanlara bırakamazdı. Kınıklıoğlu'nun liderlik özellikleri onun yükseliş öyküsünde görülüyor.</p>

  <p class="normal">Örgütün son dönem amacı, "<span class="idebolditalik">NATO ile birlikte Nükleer İran'a, Çin'e, Islamic Fundamentalism'e karşı ABD - Avrupa birlikteliğini geliştirmek</span>" olarak belirtiliyor. Çalışma başlıklarından biri de "<span class="idebolditalik">Türkiye'de İslam ve Demokrasi.</span>" Örgütün en temel göreviyse NATO genişleme, yani dünyaya egemen olma projesine taban oluşturma, siyasetinin ABD'nin çıkarlarına uyumlulaştırmaktır.</p>

  <p class="normal">GMF Türkiye kurucusu Suat Kınıklıoğlu "<span class="idebolditalik">Arkamızda CIA yok</span>" ve "<span class="idebolditalik">Merkezimiz Amerika'da; ama Amerika'dan emir almıyoruz!</span>" derken herhalde çok içtendi; çünkü sivilden sivile emir-komuta zinciri yerine artık "partner"likler geçerlidir ve son derece demokratiktir! Ne ki örgütsel ilişkilerde kimin borusunun öttüğü de gün gibi açıktır.</p>

  <p class="kunye">Not: GMF ve stratejik ortağın özel çocukları için geniş bilgi: Ortağın Çocukları, 3. Basım, UDY, 2011</p>
</body>
</html>
