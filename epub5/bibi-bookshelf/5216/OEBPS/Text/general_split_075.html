<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_72"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ABDULLAH CUMHUR GÜL KİM DEĞİLDİR?</h1>

  <p class="normal">Kimisine göre Abdullah Cumhur Gül, 1996'da daha ulusalcıymış. Kimisine göre de olumlu anlamda 'anti-emperyalist' gördükleri 'Milli (Selamet) Görüş' gömleğini çıkarmış ve AB ile birleşmişmiş.</p>

  <p class="normal">Siyasal bir hareketi kişinin öz yaşamına ve çizgisine indirgediğinizde gerçekler kurgunuzu zora sokar. 'Milli Görüş' diye adlandırdıkları, açık siyasal ortamdaki adıyla 'Milli Selamet Partisi' hareketidir.</p>

  <p class="normal">Bu hareket, her girişimiyle 1920'de kurulmaya başlanan T.C. devletinin varlığına karşı çıkmıştır. Uzun uzun anlatmaya gerek yok; Atatürk'e saldıranlar da, 'İslamcı' görünümlü Kürt milliyetçiliğini savunanlar da Türklerin kazandığı Lozan zaferini kötüleyip "hezimet" olarak ilan edenler de, Mustafa Kemal İngilizlerin yardımıyla zafer kazandığını ve Vahdettin'in kahraman olduğunu yayanlar da, Said-i Kürdi'yi kahramanlaştırıp yurdun gençlerini uydurmalarla zehirleyenler de, azınlık milliyetçiliklerini İslamcılık örtüsü altında sürdürenler de o hareketin içinde yer almışlardır.</p>

  <p class="normal">AB'ye karşı tutumlarına gelince: T.C. Devleti'nin temel yapısını çözecek AB girişimlerini desteklemişlerdir. Ahmet Taner Kışlalı öldürüldüğünde bu hareket, cinayetin Türkiye'nin AB yolunu tıkamak üzere işlendiğini ileri sürerek olası katiller üzerindeki kuşkuyu dağıtmaya çalışmışlardır.</p>

  <p class="normal">Yetmemiş içlerinde ABD vatandaşı profesör hanım Avrupa'da Türkiye'de Müslüman azınlıklara hakları tanınmıyor diyerek Amerika'nın ülkeyi dinsel-etnik mozaiğe dönüştürme operasyonuna destek çıkabilmiştir. Bu milletvekilini partilerinde tutmaktan, yeniden milletvekili yapmaktan kaçınmamışlardır.</p>

  <p class="normal">Daha sayısız örnek verilebilir; ama saldırının temeline inmekte yarar var: Bu kadim görüşçüler yüzlerce yıldır yapamadıklarını yaparak, 12 Eylül sentezcilerinin hazırladığı ortamda siyasal iktidarı ele geçirmişler ve soluğu ABD'de almışlar; bakanları elde alış-veriş poşeti, ABD Dışişleri koridorlarında dolaşıp durmuşlardır.</p>

  <p class="normal">Yine o zamanlar, aynı hareketin liderleri ABD kumandasındaki İslamcı örgütlerin konuğu olarak, T.C. Devleti'nin temel kuruluş ilkelerine saldıran Amerikan Müslüman örgüt liderleriyle buluşmuşlardır.</p>

  <p class="normal">ABD'nin dünya Müslümanlarını güderek, bağımsız ülkelerin içini karıştırdığını ve İslamcı tarikat-cemaat-örgüt ağı kurarak işgalciliğe karşı oluşabilecek direniş odaklarının denetimini elde tuttuğunu ayrımsamışlar ve Amerikan 'Uluslararası Din Hürriyeti' operasyonunun nesnesi olmuşlardır.</p>

  <p class="normal">Amerika'da yetişmiş ABD vatandaşı Merve Safa Kavakçı'yı Türkiye'ye getirerek TBMM'ne sokma girişiminde bulunmuşlar; böylece T.C. Devleti'nin dine karşı olduğunu kanıtlamaya çalışmışlardır.</p>

  <p class="normal">Bu operasyon sonucunda devlete karşı uluslararası bir hareket başlatılmasının yolunu açılmıştır. ABD bu operasyonu T.C. laik düzenine saldırı programına uygun olarak yönetmiştir.</p>

  <p class="normal"><span class="idebold">Başkumandan Erbakan</span></p>

  <p class="normal">Muammer Kaddafi, bu hareketin lideriyle ortak basın toplantısı düzenlemiş; önce Türklere hakaret etmiş ve hemen ardından bu hareketin liderinin İslam Orduları Başkumandan Vekili olduğunu yüzlerine karşı açıklamıştır. Merve Kavakçı da Amerikan devlet üniversitesi Georgetown'da Türkiye karşıtı bir konuşma yaparken gerçek içindeki gerçeği "Erbakan bizim başkumandanımızdır" diye açıklamıştı.</p>

  <p class="normal">Merve Safa Kavakçı'nın ve George Walker Bush'un destekçisi ISNA (Kuzey Amerika İslam Derneği) Washington kongresinde, hareketin lideri Erbakan'a "Türkiye'ye İslami demokrasiyi tattırdığı!" için ödül verilmiştir.</p>

  <p class="normal">Aynı hareket, Afrika kökenli ırkçılık-ayrımcılık karşıtı muhalefeti pasifleştirme görevini üstlenen Nation of Islam örgütü lideri Louis Farakhan'ı İstanbul'a getirmiş ve seçim öncesinde partilerine destek sağlamak açık alanlarda konuşturmuşlardır. Farrakhan kısa süre sonra ABD'de Moon tarikatı ile gerçekleştirdiği "Bir milyon" yürüyüşü sonunda düzenlenen açık alan toplantısında Türkiye'yi "Ermeni Soykırımcısı" olarak ilan etmiştir.</p>

  <p class="normal">'Milli' olduğunu ileri süren bu hareket, ABD egemenleriyle işbirliği yollarını açmak için büyük çaba göstermiştir. Devlet Bakanı Abdullah Cumhur Gül'ü 26 Şubat 1997'de Refah Partisi'nin demokrasiden yana olduğunu anlatması için CFR'ye göndermişlerdir. Bu örgütü kısaca anımsayalım: Amerikan kartel patronlarının ve temsilcilerinin, deneyimli generallerin, devlet adamalarının, CIA yöneticilerinin örgütüdür. CFR Amerikan dış siyasetini ve federal yönetimini kartellerin, bankerlerin ve özellikle silah tekellerinin çıkarlarına uygun olarak biçimlendirir.</p>

  <p class="normal">'Milli Görüş' adı altında içerde ve dışarda örgütlenen hareket T.C. Milli Eğitimini kendi amaç ve çıkarlarına uygun olarak biçimlendirmeyi başarmıştır. Özellikle DP-AP desteğiyle kadrolaşmasının ardından, 1973 Ecevit hükümetinde bakanlığı teslim almış ve ulusal eğitim birliğini parçalama girişimi kök salmıştır. Bugünkü yeşeriş, dallanıp budaklanma o kökten gelmektedir.</p>

  <p class="normal">'Milli (Selamet) Görüş' Alman Devleti toleransıyla AB'nin göbeğinde T.C. Devleti karşıtı çalışmalarını sürdürmüştür. Alman spor salonlarında başparmaklarını göğe doğru uzatarak T.C uyruklulara, "Atatürk'ün kurduğu cumhuriyeti yıkma" yemini ettirmişlerdir. Bu hareketin Güneydoğulu milletvekili o toplantılardan birinde "Bizim Sait (Nursi), bu Mustafa'nın (Mustafa Kemal'in) yakasına yapışmıştı" diyerek her türlü yalana başvurmuştur. Bu eylemin görüntüleri o günlerde (1997) Türk TV'lerinde yayınlanmıştır.</p>

  <p class="normal">Yine bu hareketin milletvekili, o günlerde sahte bir belge düzenleyerek Atatürk'ün annesinin bir genelev kadını olduğunu ileri sürmüş ve bu kâğıt parçası Milli Eğitim Bakanlığı fakslarından İmam Hatip Okullarına gönderilmiştir!</p>

  <p class="normal">Bu hareket, tıpkı Alman vakıflarına, Amerikan örgütlerine bağlı sivil(!) örgütler gibi, yabancı devletten 500 bin Dolarlık çek almıştır.</p>

  <p class="normal">T.C. Devletine karşı her türlü komplonun içinde olan İran yönetimiyle, Suud krallarıyla, Afgan mücahit örgüt liderleriyle ilişkilerin ayrıntısına girmeye gerek yok!</p>

  <p class="normal">Abdullah Cumhur Gül, Tayyip Erdoğan ve yakın arkadaşlarını bu hareketten ayrı görmek ve göstermek yanıltıcı olmak demektir. Türkiye'de mezhep mensupluğu temelinde kimlik oluşturmak için gerçekleştirilen Sivas cinayetinin avukatları bu hareketin milletvekilleriydiler. RP'nin üst düzey yöneticileri, 22 Temmuz 2007 seçimleri öncesinde yaptıkları yayınlarda, Abdullah Cumhur Gül'ü Amerika'ya biz gönderdik; ama o oralarda bizden habersiz anlaşmalar yaptı, diyerek aklanmaya çalışıyorlar.</p>

  <p class="normal">Kısaca, hareketin niyeti, 1909, 1918, 1925, 1934, 1965, 1973, 1996'da ne idiyse, şimdi de odur!</p>

  <p class="normal">Abdullah Cumhur Gül'e engel olacağız, diyerek aynı yolda bu harekete destek olmuş, bakanlar kurulu kararlarına imza koymuş olan kişileri, onun yerine cumhurbaşkanı yapacağız diye propaganda yürütenler halkı aldatacaklarını sanıyorlar.</p>

  <p class="normal"><span class="idebold">Aldanıyorlar!</span></p>

  <p class="normal">1938'den bu yana bağımlılığa karşı biriken öfke, ABD bağlılarını da, AB şakşakçılarını da, Tahran rejimi hayranlarını da, aymazları da boğacaktır. Yalnız Türkiye'de değil; Ortadoğu'da, Afrika'da, Kafkasya'da ve Asya'da da.</p>

  <p class="normal">T.C. kuruluş süreci 1918'de başlamış ve inişlerle, çıkışlarla, geri dönüşlerle, yükselişlerle ilerlemektedir. 1922'de nasıl heyecan yarattıysak Mısır'da, Tunus'ta, Fas'ta, Cezayir'de bugün de aynı heyecanı yaratacağız. İlerleyişi kısıtlamaya kimsenin gücü yetmeyecektir. Bizden yana görünerek 'zevahiri' kurtarmak isteyenler bunu bir iyi anlamalılar!<sup class="calibre2"><a href="../Text/general_split_132.html#footnote-100-31" id="footnote-100-31-backlink">[31]</a></sup></p>
</body>
</html>
