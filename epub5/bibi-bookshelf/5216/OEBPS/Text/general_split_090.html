<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_87"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;MUMCU CİNAYETİNİN FAİLLERİ DE<br class="chapter" />
  &nbsp;&nbsp;&nbsp;ARKASINDAKİ GÜÇLER DE BULUNMUŞTU!</h1>

  <p class="normal">Vatandaş ekrana geliyor ve "Uğur Mumcu'nun katilleri bulunsaydı, bunlar olmazdı" diyor.</p>

  <p class="normal">Gazetede manşet, "Onların faili meçhul!"</p>

  <p class="normal">Gazetede yazı dizisi ara manşet "Kışlalı cinayetinin faili meçhul!"</p>

  <p class="normal">Bu nasıl bir yanılgıdır?</p>

  <p class="normal">Diyelim ki halk TV dizilerine kaptırdığından olanı biteni bilmiyor.</p>

  <p class="normal">Peki, ama yazarlar, gazeteciler, TV programcıları da mı bilmiyorlar?</p>

  <p class="normal">Muammer Aksoy, Bahriye Üçok, Uğur Mumcu ve Ahmet Taner Kışlalı'yı öldürenler, Mayıs 2000'de yakalandılar.</p>

  <p class="normal">Onlar ayrıca, yabancı elçilik (Mısır, İsrail, Suudi Arabistan, Yugoslavya) görevlilerini, Türkiye'de mülteci İranlıları da öldürmüşlerdi.</p>

  <p class="normal">Diyanet Vakfı'nın satış mağazasını yakmaya çalışmışlardı.</p>

  <p class="normal">Yargılandılar! Mahkûm oldular. Karar şu anda "usulen" Yargıtay'da!</p>

  <p class="normal">Uğur Mumcu'nun aracına bomba koyanlardan Oğuz Demir firarda! Örgütün T.C. uyruklu İran istasyon şefleri de firarda.</p>

  <p class="normal">Yakalananlar yalnızca birer tetikçi değil!</p>

  <p class="normal">Onlar, al-Kudüs Kuvvetleri'nin Türkiye koluydu.</p>

  <p class="normal">Al-Kudüs Kuvvetleri, İran'da Humeyni tarafından kurulmuştu. Amaç, İslam ülkelerinde darbe yapmaktı.</p>

  <p class="normal">Ortadoğu ve Orta-Kuzey Afrika ülkelerinden devşirilen elemanlar, İran'da İslam devrimi teori dersleri aldılar, istihbarat, propaganda, adam izleme ve silahlı saldırı eğitiminden geçirildiler.</p>

  <p class="normal">Örgütlenme merkezi olarak lokaller açtılar, dernekler ve vakıflar kurdular.</p>

  <p class="normal">Süreli yayınlar çıkardılar. Yayınlar ve ikili ilşkiler yoluyla içerde yatmakta olan eski "Ülkücü" mahkûmlardan vurucu devşirdiler.</p>

  <p class="normal">Açıkta düzenledikleri eğitim konferanslarına İran'dan Hocat-ül-İslam'lar geldi.</p>

  <p class="normal">Hatta Humeyni'nin kızı da "Kadınlar Günü" için gelmişti.</p>

  <p class="normal">Örgüt, "türban eylemleri" düzenledi, üniversite gençliği içinde çalıştı, gençlik dergileri, bildiriler, bültenler yayınladı.</p>

  <p class="normal">İranlı istihbaratçılar Türkiye'ye geldiler, eğittikleri elemanlara gerekli emirleri, silahları ve parayı verdiler. Cinayetler işlendi!</p>

  <p class="normal">Bize göre cinayet, onlara göre Allah'ın emridir suikastlar, bombalamalar.</p>

  <p class="normal">Al-Kudüs Kuvvetleri'nin Güneydoğu Anadolu'daki silahlı "gerilla" birimini ('Hizbullah' diye anıldı) kuranlar da İran'da eğitildi.</p>

  <p class="normal">Onların içerdeki ilişkilerini ortaya çıkarmak için çalışan Gaffar Okkan öldürüldü.</p>

  <p class="normal">Al-Kudüs Kuvvetleri örgütünü yöneten İranlılar ve T.C. uyruklu militanlar mahkeme dosyalarına 2000'de geçtiler. BU gerçek apaçık ortadayken "<span class="ideitalik">Tetikçiler biliniyor, ama arkasındakiler açığa çıkmadı</span>!" propagandası yanıltıcıdır, yönlendiricidir.</p>

  <p class="normal">Yanıltıcıdır; çünkü bilerek ya da bilmeyerek örgütün arkasında Askeri ve devlet güvenlik kurumlarının bulunduğu izlenimi uyandırılarak İran ilişkileri sisler altına itilmektedir.</p>

  <p class="normal">Örneğin "Hizbullah" denilen örgütü jandarmanın kurduğu kolaylıkla ileri sürülmektedir. Bu savı ilk ortaya atana PKK idi.</p>

  <p class="normal">O yıllarda Güneydoğu Anadolu'da PKK ve İran'a bağlı örgüt arasında kıyasıya bir egemenlik savaşı sürmekteydi. 1993'te bu çatışma, uzlaşmaya dönüşmüştür.<sup class="calibre2"><a href="../Text/general_split_138.html#footnote-100-37" id="footnote-100-37-backlink">[37]</a></sup> Bu çatışmadan PKK ile savaşan güvenlik birimleri yararlanmış olabilir; ama bu durum, örgütün İran devrimi yolunda cinayetler işlediği gerçeğini değiştirmez.<sup class="calibre2"><a href="../Text/general_split_139.html#footnote-100-38" id="footnote-100-38-backlink">[38]</a></sup></p>

  <p class="normal">Örgütün Türkiye'de ya da başka ülkelerde işlediği cinayetlere şöyle bir bakmadan, büyük olasılıkla "itirafçı" kılığında güvenlik örgütlerine sızmış olanların Yurtdışından açtıkları karalamalara dayanıp, cinayetleri tarafları dinlemeden, olayları kanıtlar ışığında incelemeden, güvenlik kurumlarına yıkmak, işin kolayına kaçmanın da ötesinde yabancı devletlerin operasyonlarına yardımcı olur.</p>

  <p class="normal">Asıl sorgulanması gereken</p>

  <p class="normal">Bu kadar açıkta çalışmış, elemanları sayısız kere İran'a gitmiş bir örgütün seri cinayetler yıllarında (1990-1999) nasıl rahat suç işleyebildiğidir.</p>

  <p class="normal">Bundan daha önemlisi, İran-Türkiye eleman trafiğini yöneten kişi Tahran'da yaşıyor, İran'ın dış propaganda radyosunda çalışıyor, Vakit'te yazıları yıllardır açık adıyla yayınlanıyordu. İran'daki Humeyni yönetimi hesabına çalışan T.C. uyruklu bu kişilerin adları, 2000 yılında (mahkeme dosyasında) açığa çıktı. İran'la gaz-ideoloji bağlantısının kopmasını istemeyen siyasi yöneticilerin de etkisiyle bu kişilerin en azından ifadelerine başvurmak için bir girişimde bulunulmadı.</p>

  <p class="normal">Savcılık, zaman aşımına girmesin diye yargılanma döneminde bulunamayan bu kişiler için yeni dava açtırınca gazeteler, "16 Yıl Sonra Şok Gelişme" başlıklı haberler yayınladılar. Oysa dosya eskidir ve yeni bir gelişme de yoktur. Bu durum, İranlı elemanların adlarının dosyalara zanlı, azmettirici olarak geçmemesinden ve Tahran tiranlarından hesap sorulmamasından da bellidir<sup class="calibre2"><a href="../Text/general_split_140.html#footnote-100-39" id="footnote-100-39-backlink">[39]</a></sup></p>
</body>
</html>
