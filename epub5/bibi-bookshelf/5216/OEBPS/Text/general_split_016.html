<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_13"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ULEMA ANADOLU FEDERE BAŞKANI İSTER</h1>

  <p class="normal">Cumhurbaşkanlığıyla, tarikat grubu başkanlığı birbirine benzemez. Cumhurun başkanı tüm ulusun başkanıdır. İran İslam Devrimi'nin lideri İran'ın değil, kendi kendilerini Ayetullah ilan edenlerin başkanıdır. İyi de Abdullah Cumhur Gül, kimin başkanı olacak? İpuçları için yakın tarihe dönmekte yarar var:</p>

  <p class="normal">Oylamaya beş gün kalmıştı. O zamanlar hepsi de Doğan Medya'ya kapılmamış olan gazeteler Cumhuriyet devletine sahip çıkıyorlardı. Muhalefet başkanı Erdal İnönü'ye, "O küçük Turgutla oynasın!" diyen Turgut Özal, seçimleri yitireceğini anlamıştı. TRT yayınında günlerce, "Sayın Turgut Özal, çok önemli açıklamalar yapacak!" duyurusu yayınlandı. Amerikan türü halkla ilişkiler tezgâhı olabileceği kimsenin aklına gelmiyordu. Halkta bir heyecan bir heyecan! Özal'ı istifa edeceğini ileri sürenler bile vardı.</p>

  <p class="normal">Oylamaya bir gün kalmış. Özal'ı Bakanlıklar semtinde, bir dükkânın vitrinindeki televizyondan izliyoruz. Özal, alçakgönüllü iyi bir Anadolu ailesine sahip olduğundan söz ediyor; sesi kırılıyor. Elinde gözümüze sokulan kalemi de yok. Göz boyama tasarımcıları ana tema olarak 'acındırmayı' seçmişlerdi. Özal, kefen giymekten söz ediyordu. Arkamızdan bir ses: "Şuna da bak! Hadi gidelim Abi, bu iş burada biter!"</p>

  <p class="normal">Sözün sahibi temiz yüzlü Anadolu çocuğu iki polisten biriydi.</p>

  <p class="normal">Sonraki gün oylar sayılıyor; Özal'ın %28 diye koyduğu sınır, iniyor %20 küsura ve Özal seçim döneminde verdiği sözde durup hükümetten çekilmiyor; kendi yandaşlarının oylarıyla Cumhurun başına getiriliyor; ama "cumhur"a başkan olamıyor:</p>

  <p class="normal">Yabancı devlet başkanlarına kendisini davet ettirmek için neler neler yapıyor; Almanya'ya ayaktopu karşılaşmasını bile gerekçe gösterip gidiyor da karşılayan olmuyor. Bush kendisiyle görüşsün diye Amerika'da bir hafta boyunca 'turist' gibi geziyor. Ülkenin demokratik (o zamanlar çoğu öyleydi) kitle örgütlerine haber yolluyor; makamımda bekliyorum diyor. Gelen giden yok! En dar toplantıyı bile kaçırmıyor, açılış konuşması yapıyor. Yalnızca TÜSİAD azınlığının, Nakş-i bendilerin, Nurcuların ve kendisi gibi para hesabını iyi yapan dört eğilimli yandaşlarının başkanı olarak sıkıntılı günler yaşıyordu.</p>

  <p class="normal">O yıl, TÜBİTAK Bilim Ödülleri törenine çağrılıydım. Arkadaşım ödül alacak. Ankara Hilton'un salonu, seçkin bilim adamlarıyla doluydu. O zamanlar atanmış "prof"lar azınlıktaydı. Arka sıranın sol başından izliyordum.</p>

  <p class="normal">Ses aygıtları çalıştı:</p>

  <p class="normal">"Sayın Cumhurbaşkanımız teşrif buyuruyorlar!"</p>

  <p class="normal">Salon kıpırdamıyor; duyuru yineleniyordu. Özal orta kapıdan girdi. Yalnızca ön sağ köşedeki bir grup ayağa kalktı. Cumhurun başının yüzü kararıyor; sahnede sinirleniyor ve kısa konuşuyordu. Alkış yok! Bir iki tümceyle de daha tahrik ediyor; alkış yine yok. Öfkeyle aşağı iniyor. Yine aynı küçük grup ayakta.</p>

  <p class="normal">Yanımdaki yaşlı bilim adamı, "Ne oluyor?" diye sorunca "Bu iş burada biter Hocam!" diye yanıtlamıştım:</p>

  <p class="normal">Özal, en hafif deyişle, Cumhuriyet'in ilkelerine karşı durmaktan ve karıştığı ticari işlerden yargılanabilirdi; ama "cumhur"un başı olunca dokunulamadı.</p>

  <p class="normal">Abdullah Cumhur Gül bugün ya da yarın "cumhur"un başı olacak. Her yana mesafeliyim; bana dokunmayın, rol yapmıyorum, anlamında konuşuyor; "Ailem istedi" diyor. Devletin sorumluluğuna ailenin karar vermiş olması biz yurttaşları ne yerine koymak oluyor, orası belli değil. 'Aile' deyince eşini ve çocukları anlamamız yanlış mı? Yoksa arkadaki asıl büyük aile, Sayın Recep Tayyip Erdoğan'ın bir ara değindiği "ulema" konseyi mi?</p>

  <p class="normal">Sayın Abdullah Cumhur Gül, "sözde değil özde" diyerek içtimada selam yolluyor! Elbette özdedir. Laiklik kolay mı? Milli Eğitimin paylaşımında, Nurcular az önde olsalar da her tarikata, her etnisiteye 'aynı mesafede' olmak zor iş.</p>

  <p class="normal">Cemaatin şube şeflerini KİT'lerin başına 'Umum Müdür' olarak atamak ve resmiyeti olmayan 'vizyon belgesi' alabilmek için Akev'e koşmak az mesafe değildir.</p>

  <p class="normal">İşin özü; Cumhuriyet'in asıl sahibi, oy kalabalığı değil, aydınlık geleceğe yürüyenlerdir. Sığınılan çok partili demokrasi de onların eseridir. Onların başkanı olamazsanız, vitrindeki ekrana çıkar, sızlanırsınız.</p>

  <p class="normal">Sizi, 21 Temmuz'a dek anti-milliyetçi ilân eden en milliyetçiler bile kurtaramaz. ABD-AB-Atina-Tahran-Riyad koalisyonunun desteğiyle ancak ve ancak Anadolu Federe Devleti'nin padişahı olunur: Vahdettin gibi!</p>

  <p class="normal">Sonrası mı? Gün geçtikçe baskı artacak: "Federasyon" koalisyonu Mecliste, devletin başından aşağıya tüm kurumlar denetimde... Önce en sivrileri, sonra daha az sivrileri, daha da sonra mülayim demokratları...</p>

  <p class="normal">Ne yapalım ki bu ülke insanı olmak zor; ömürde geleceğe güven duyarak yaşanmış üç gün yok!</p>

  <p class="normal">Öyleyse 70 yıldır geleceğe güven duymadan yaşamış olan, ruhu sıkışmış halktan olumlu kararlar alması beklenir mi?</p>

  <p class="normal">TSK yönetimi, sayın komutanları Kenan Evren'in sentezinden nelerin çıktığını belki ayrımsarlar ve sentezin aslını ABD'nin yarattığını da görürler.</p>

  <p class="normal">Atatürk'ünküne benzer giysilerle tarlalara koşan sayın darbeci kumandanları da işe, Hoca Efendi'den sentez desteği istemekle başlamışlardı.</p>
</body>
</html>
