<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_99"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;MAHDUM PRENSLER - KERİME PRENSESLER</h1>

  <p class="normal">Gün geçmiyor ki yolsuzluk öyküleri yayınlanmasın. Yalnızca günlük haberlerle yetinilse neyse, bir de "maskeli soygun" gibi kitaplar yazılıyor. Oğulların-kızların babalarının devlet katındaki konumlarından yararlanarak zenginliklerine zenginlik kattıkları ileri sürülüyor. Zenginlik doğrudur da, kaynağın yasa dışılığı yanlıştır.</p>

  <p class="normal">Ezelden beridir padişah-sultan-krallar çıkarlar ağı kurmazlarsa ayakta kalamazlar.</p>

  <p class="normal">Kazançlara 'yolsuzluk' denilmemesi için en kestirme yöntem, devletin ihalelerine, şirketlere aile yakınlarını ortak etmektir.</p>

  <p class="normal">Öncelikle mahdum-prensler, müteahhitlere, enerji şirketlerine ortak olurlar. Prens-mahdumların ortak olmadığı bir iş yoktur.</p>

  <p class="normal">Her ortaklığın alt ortaklığı, her alt ortaklığın taşeronları, taşeronların ekipleri vardır. Hesap makinesine vurulursa sebeplenenlerin sayısı birkaç küçük ülke nüfusuna eşit çıkar.</p>

  <p class="normal">İşlemlerin kâğıt üzerindeki yasalara uygundur. Kimse kalkıp da usulsüzdür, yasadışıdır diye onları mahkemeye veremez.</p>

  <p class="normal">Mahdum prenslerin cebine akan para şeraite uygun paylaşılır.</p>

  <p class="normal">Paranın bir bölümü, ne olur olmaz, ihtilal-darbe filan olurda açıkta kalınır, denilerek ihtiyat akçesi olarak yabancı bankalara, borsa şirketlerine emanet edilir.</p>

  <p class="normal">İhtiyat akçeleri, banka havaleleriyle kayda geçmesin denilerek diplomatik bavulla taşınır.</p>

  <p class="normal">Çoluk çocuk yedi sülale aniden ülkeden ayrılmak zorunda kalır, denilerek devlet kasasından ekstra hizmet uçakları alınır.</p>

  <p class="normal">Gidilen ülkede açıkta kalınmasın denilerek önceden evler alınır.</p>

  <p class="normal">Gidilen ülkenin devleti, mahdum-prensleri ve ailelerini sınır dışı etmesin, diye oranın devlet adamlarıyla, kraliyet aileleriyle önceden yakın ilişki kurulur. Bazıları akçeli işlere dolaylı yoldan ortaktır zaten.</p>

  <p class="normal">Mahdum-prensler ve dahi kerime-prensesler kendi ülkelerinde dinden, ahlaktan söz ederler, gittikleri yabancı ülkede her türlü kepaze âleme dalarlar.</p>

  <p class="normal">Bu öykü burada bitmez, ama hemen belirtmeliyim ki sözünü ettiğim mahdum-prens ve kerime-prensesler, Körfez şeyhliklerinde, Suudi Krallığı'nda, Libya Saltanatı'nda vb. yaşamaktadırlar.</p>

  <p class="normal">Her yaptıkları, dinen uygundur. Dinen uygunsa sizin devletin yasalarına, toplumsal ahlaka uymasa da olur!</p>

  <p class="normal">Çok ısrar ederseniz yeni yeni fetvalar verilir ve uygun yasalar icat edilir!</p>

  <p class="normal">Türkiye'ye gelince; her gün şu yasaya aykırı, bu yönetmeliğe uymuyor, diye bağrınıp durmanın yararı yok, çünkü devlet gücünü, cemaat gücüyle birleştirenlerin yasaları kendilerine göredir, sizin yasalarınıza uyma zorunlulukları yoktur.</p>

  <p class="normal">Boşuna haber yapmak da, zahmet edip kitaplar yayınlamak da yararsızdır, çünkü sebeplenenler kutsal cihat yolunda yürümektedirler. Hâkimiyet milletin değildir, o millet artık kul olmuştur.</p>

  <p class="normal">Muhalefet partisi mi? Onlar da stratejik (!) ortağın çocuklarıyla el ele verdiler. Her gün artan baskıya, zulme karşı halkı birleştirip ses yükselteceklerine, halkla birlikte göğüs gereceklerine internetle-cep telefonuyla, sonu gelmez günlük sokak ağzı çekişmeleriyle, sıradan nutuklarla muhalefet ettiklerini sanıyorlar ve iktidar umudu dağıtıyorlar.</p>

  <p class="normal">Onlar rahat, dokunulmazlık zırhları da var! Onlara yanaşan kalem erbabı da rahat, çünkü arkalarına Amerika'yı aldıklarını sanıyorlar.</p>

  <p class="normal">Namuslu aydınlara, erdemli gazetecilere gelince, onlar her dönemde olduğu gibi yalnız başlarına savaşımdalar ve laf dinlemiyorlar, baskı ve zulme karşın inatla direniyorlar.</p>

  <p class="normal">Diyeceksiniz ki bu ne biçim yeni yıl yazısı?</p>

  <p class="normal">Karanlıkta boğulurken masal mı anlatsaydık ya da gökten zembille inme bir lidere inanın, gerisini merak etmeyin mi, deseydik?</p>

  <div class="calibre1" id="calibre_pb_103"></div>
</body>
</html>
