<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_22"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;DOLAR-MARK RABITALI ANAYASA</h1>

  <p class="normal">Profesör, laikliği ve yönetsel düzenlemeleri savunurken demiş ki:</p>

  <p class="normal"><span class="ideitalik">"İslam dini, yüzyıllardan beri devlet ve toplum hayatını güçlü etkisi altında bulundurmuştur. Bu durumda, din hizmetlerinin devlet kontrolünden tamamen uzak biçimde cemaat örgütlerine bırakılması çok sakıncalı olur</span>."</p>

  <p class="normal">Profesör, Atatürk'ün gösterdiği yolu da önemsemiş ve denetimin cemaat örgütlerine bırakılmasını istememiş:</p>

  <p class="normal">"<span class="ideitalik">Atatürk'ün Türk toplumu için çizdiği 'çağdaş uygarlık düzeyine ulaşmak' hedefinin gerçekleştirilmesini tehlikeye düşürebilirdi. Bu sebepledir ki, Türk İnkılâbının laiklik anlayışı, Diyanet İşleri Başkanlığı'nın devlet teşkilatı içinde yer almasını tercih etmiş ve bu sistem, 1961 ve 1982 Anayasalarıyla sürdürülmüştür</span>."</p>

  <p class="normal">Bunları yazan Profesör ve şimdilerde özel ekibiyle şimdilerde bambaşka bir anayasa sunuyor. Oysa anayasa değiştirmek, yolsuzluk ve soygunlara bulaşan yandaşları ve hatta bakanları, başbakanları, cumhurbaşkanlarını kurtaracak yasa değişiklikleri yapmaya benzemez.</p>

  <p class="normal">ABD-Cuntacılarının (12 Eylül Paşaları) zorla kabul ettirdikleri anayasa elbette değiştirilmeliydi; ama ülke hukukçularının, aydınlarının önerileri, toplumun tüm bireylerinin de katılımıyla tartışıldıktan; ince elenip sık dokunduktan sonra.</p>

  <p class="normal">Türk Anayasası yalnızca çoğunluğun uzlaşmasıyla oluşmaz; çünkü T.C. Anayasası'nın kaynağında emperyalizme karşı gerçekleştirilen ve emperyalizm var oldukça sürecek olan bağımsızlık savaşı var!</p>

  <p class="normal">Bu gerçeği unutan darbecilerin, diktatörlerin yaptıkları değişiklikler kendilerine de yaramamıştır. Oyunu, parti, tarikat, etnik milliyetçilik çıkarlarıyla oynadığınızda T.C. devletini de yıkarsınız.</p>

  <p class="normal">Yıkımdan yana olan her türden etnik milliyetçilerin amacı da budur! Onların bir bölümü, Anayasa'da ulusal egemenliğin zayıflatılması önerileriyle eşzamanlı olarak toplumu kışkırtıyor; kendilerine karşı hukuksal kovuşturma açılmasını sağlamak için türlü taklalar atıyorlar. Akılları sıra T.C.'nin birliğini sorun edinip konuları ABD ve AB'ye taşıyacaklar.</p>

  <p class="normal">Aslında Abdullah Cumhur Gül seçilir seçilmez kapıyı açmıştı: Devletin din egemenliğinden bağımsız yapılanmasını değil de, ABD'nin Uluslararası "Din hürriyeti" senaryosuna uygun; ulusal eğitimi parçalayan Nur evlerinin, Işık evlerinin, kursların serbestliği!</p>

  <p class="normal">"Din hürriyeti" demek ona göre her türlü dinsel öbekleşmenin serbestliğidir.</p>

  <p class="kunye">[Ayrıntı için bkz. Sivil Örümceğin Ağında kitabı]</p>

  <p class="normal">Abdullah Cumhur Gül, ayrıca rekabet de rekabet, diyordu. Bu nasıl rekabetmiş görelim:</p>

  <p class="normal">CIPE'ci Prof. Ergun Özbudun, almış yanına "Atlas Liberali"ni, TESEV-WINEP elemanlarını,"Anayasayı hazırlıyoruz!" diyor.</p>

  <p class="normal">Anayasa AKP'nin Anayasası olacakmış! Bu söz gerçeği yansıtmıyor; ama öncelikle yazının başındaki ilkeleri yan CIPE'ci, TDV'ci, TESEV'ci Prof. Ergun Özbudun'un hızlı değişiminin kaynağına bakılmalıyız; çünkü onlar Anayasayı yıllardır yazıyorlar; öyle üç beş kişiyle de değil.</p>

  <p class="normal">Prof. Ergun Özbudun, örümcek ağının patronlarıyla tanışmış (Nasıl olduğunu o anlatırsa bileceğiz.) Amerikan işadamlarının örgütü CIPE, Ankara'da şube açmış; Ergun Özbudun da orada 2. adam olarak çalışmaya başlamış ve "Baş-örümcek" NED'in dergilerinden eksik olmamış!</p>

  <p class="normal">NED'in taşeron örümceklerinin adlarında hep 'Demokrasi Enstitüsü' ya da 'Demokrasi Vakfı' var. Profesör ve arkadaşları da Türk Demokrasi Vakfı'nı kurmuşlar: Amerikan Dolarları gelmiş; Hıristiyan Demokrat Partisi'nin kolu Konrad Adenauer Stiftung aracılığıyla da Eurolar...</p>

  <p class="normal">Öncelikle üniversitelerdeki profesörlerle bağlantılar için "Türk Anayasa Reformu!" toplantıları; sonra TESEV ile raporlar, NDI-IRI-TESAV-ARI ile atölyecilikler...</p>

  <p class="normal">Paralar birbirine karışmış; Amerikan Doları, Alman Markı, George Soros Euro-Doları... Ulusal bağımsızlığı savunanların olanaklarına bir bakın; bir de şunların dolarlarına, eurolarına! Şimdi bazı sorular yöneltmek hiç de fena olmayacak:</p>

  <p class="normal">Bu işler en azından 20 yıldır sürüyordu da, T.C.'ni koruyup kollama iddiasında olan paşalar ve ötekiler gerçeği görmüyorlar mıydı? Bilmiyor muydular, yoksa sinsi miydiler?</p>

  <p class="normal">Öteki küçük örümcekleri ve WINEP'i mi soracaksınız? Onlara da geleceğiz; ama Allah aşkına söyler misiniz; 20 yıldır hükümet edenler bu örümcekleri beslemediler mi?</p>

  <p class="normal">NDI'nin temsilcisi eski CIA elemanı Charles Nelson Ledsky, "TBMM Anayasa Komisyonu'yla birlikte çalıştık" dememiş miydi?</p>

  <p class="normal">Kürt Nurcularının örgütü Med-Zehra bağlantılı "Yeni Sözleşme"de buluşan Ermeni, Yahudi asıllı etnik oyuncular ve "Kürtlerin yanı sıra Çerkezler de Türk devletiyle masaya oturacak" diyen etnik milliyetçiler hiç mi görülemediler?</p>

  <p class="normal">Federal anayasayı yalnızca o profesör ve üç-beş kişi değil, Washington -Ankara hattında dolaşanların yanı sıra, tüm sivilceler ve onlara desteğini esirgemeyen devlet büyükleri hazırladı. Ancak hazırlanan bir anayasa değil; Anadolu Federe Devleti'nin ön sözleşmesine giriştir.</p>

  <p class="normal">"Project Democracy" operasyonuyla yazılan anayasaların tümü ülkeleri bölüyor. Çekoslovakya devlet başkanı Vaclav Havel, NED operatörlerinden anayasa yazacak uzman istedi ve ülkesi tez elden ikiye bölündü. Irak'ta anayasa yazıldı ve artık Irak ulusal devleti yerine din-mezhep-ırk mozaiğinden oluşan devlet içinde devletçikler kuruldu.</p>

  <p class="normal">NED operasyonunun objesi olan SSCB'nin "birliği" dağıldı ve bu yolu açan Mihail Gorbaçov, Amerika'da bir otelde, aynen Havel gibi, operatörlerin elinden "Demokrasi!" ödülü aldı.</p>

  <p class="normal">İşin özü: "Örümcek ağı dağıtılmadan, yabancı devletlerin ajan şebekesi yurt dışı edilmeden, demokrasi de, seçimler de Cumhuriyet de ve laiklik de laf içinde laf olarak kalır" demek yanlış olabilir mi?</p>

  <p class="normal">CIA-Örümcek birlikteliğini, Alman partilerini görmeyerek bu işi de yalnızca AB'ye bağlayanlar, bilerek ya da bilmeyerek yıkıcılarla yanaştıklarını anlasalar! Atlas liberallerini bile solcu diye karalamaya çalışanlar, neyi örttüklerimi ayrımsasalar. Yok, örtmek istenmiyorlarsa güvenlik makamları, WINEP'e gönderdikleri subay ve polisleri geri çağırmayacaklar mı?</p>
</body>
</html>
