<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_30"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;AHİR ZAMAN AZİZLERİ İSA MESİH KİLİSESİ</h1>

  <p class="normal">Atina Devleti, Ege'de pek güzel çalışıyor. Onassis Vakfı burs dağıtıyor; kasabalarda yüksek paraya ev satın alıyor ve şimdilik müze yapıyor. Kaymakamlar, belediye ve ticaret odası reisleri "yardım" denince projecilikten dört köşe oluyorlar.</p>

  <p class="normal">Atina Devletinin konsolosu da belde belde geziyor. Belediye reisleri birden yörelerinde Rum evlerinin kalıntılarını keşfediyorlar. Eskiden kalma Rum evleri varmış da, belediyenin reisi ve akıl verenleri, bu evleri onaracakmış da, Rum turistler gelecekmiş. Al sana drahmiden çevrilme euro!</p>

  <p class="normal">Aklı önde gidenler, "Rum turistin Manisa'nın Üçpınar Beldesi'nde ne işi var?" diye sormuyorlar. Akhisarlılar, "Sırası mı şimdi Yunanlı vakıftan destek almanın?" demiyorlar. T.C. Kültür Bakanı Ertuğrul Günay, Akdeniz kıyılarımıza dek gidip "Ben Likyalıyım!" derse onlar da, "Nereden gelirse gelsin alırız" diyorlardır belki.</p>

  <p class="ortayazi">*</p>

  <p class="normal">Amerika'daki Utah'ı anımsadınız. Hani özellikle Türk Müslümanların uğrak yeri olan ABD Federal Devletleri'nden biri. Ahir Zaman Azizleri İsa Mesih Kilisesi'nin kökleri de Utah'tadır. Kilisenin bağlıları "Mormonlar" olarak bilinir. Mormonlar Türkiye'de Özallarla ünlenmişti. Korkut Özal Mormonlarla yakın "teması" anılarından şöyle özetliyordu:</p>

  <p class="normal">"<span class="ideitalik">Amerika'da Utah'ta, kendisine intisabımızdan evvelki yıllarda tanıdığımız Mormon aileleri vardı. Bunlardan birisi bize orda evsahipliği yaptı. 1956 -1957 yıllarında, Salt Lake City'nin güneydoğusunda, Sfenchfok diye bir yerde</span>... <span class="ideitalik">Ailem de beraberdi o zaman bizimle. İlk defa Müslüman dinini tanıdılar onlar ve bizi çok enteresan buldular... O</span> (Özal'ın adını vermediği Mormon) <span class="ideitalik">zat herhalde birkaç sene evvel vefat etti, toprağı bol olsun.</span></p>

  <p class="normal"><span class="ideitalik">'Biz Müslümanlığı bir nevî putperestlik olarak biliyoruz' demişti... Bizi kiliselerinde bir konuşma yapmağa davet etti. Kendisi de kilisede bişıp</span> (Bishop) <span class="ideitalik">konsül diyorlar, yani oranın yukarı seviyede bir heyeti, onun üyesi. O Mormon kilisesi çok enteresan; hem dünya işlerini yürütüyorlar</span>, <span class="ideitalik">hem de orada vazifeliler. Herkes dünya işinde olduğu gibi kilisede de vazifeli... Çok iyi örgütlenmişler. Neyse, biz ayrılırken verdiği veda yemeğinde dedi ki: "Bunlar da bizim gibi ayrı bir ümmetler!" dedi. Yani, Müslümanların da ayrı bir ümmet olduğunu kabul etti</span>."</p>

  <p class="normal">Korkut Özal'ın Mormonlarla bağlantısı İstanbul'da yeni bir ufuk açar:</p>

  <p class="normal">"<span class="ideitalik">Bu zat, 1965 senesiydi buraya geldi. Burada bir iş teklif edilmiş kendisine. Bir ara bizim misafirimiz oldu, hatta hanımını da getirmişti. Rahmetli annem sağdı. Biz onu İskenderpaşa'da Hocaefendi (Mehmet Zaid Kotku) ile tanıştırdık. O zaman Hocaefendi bu taraftaki dairede kalıyordu... Derken namaz vakti geldi... Elinde ufak, portatif bir film kamerası vardı. Hocaefendi'nin de iki dakika, bir buçuk dakika kadar filmini çekmişti."</span></p>

  <p class="normal">Korkut Özal ilişkiyi kesmemiş, yolu Amerika'ya düştükçe Mormon dostlarına uğramış:</p>

  <p class="normal">"<span class="ideitalik">Üç sene sonra ben Sanfransisko'ya gidiyordum, Türkiye Petrolleri'ndeki bir işim dolayısıyla... Onlarda bir gece misafir kaldım... Benim geleceğimi duyunca, o civardan yüz kişilik bir topluluğu evine davet etti ve Türkiye'de çektiği filmi oynattı...</span></p>

  <p class="normal"><span class="ideitalik">Tam Rahmetli Hoca Efendi Hazretleri'nin filmi gelince durdurdu ve aynen İngilizce olarak... 'This is the holiest man I have ever seen.' Yani, 'Hayatımda gördüğüm en mübarek adamdır'" diye duygusunu ifade etti. Bu onlar için fevkalâde önem taşıyan bir beyandır</span>."</p>

  <p class="normal">Korkut Özal'ın ilişkileri bir yana Mormonlar, Türkiye'de pek güzel çalışıyorlar. İsa Mesih misyonerleri sanılmasın ki yalnızca yardımsever bir kiliseler zinciridir. Onların Amerika'da Başpiskoposluğa bağlı okulları, şirketleri, kilise için para derleyen (yıllık 100 milyon doların üstünde) örgütleri, Hawai'de şubeleri, Türkiye'de temsilcileri var. Geçmişe uzanıp ABD Senato raporlarına bakarsak Mormon-CIA dostluklarını da buluruz.</p>

  <p class="normal">Her nedense Manisa, Atina Devletinin yanı sıra Mormonların da gözüne batmış. Kentte temsilcilikleri bile var. Kalkıp Amerika'dan geliyorlar ve yerli temsilcileriyle Milli Eğitim Bakanlığı'nın ilköğretim okuluna bilgisayar yardımında bulunuyorlar!</p>

  <p class="normal">Şu zenginler kenti Manisa'ya bakınız ki, elin kilisesine muhtaç olmuş. Mormon teşkilatı, Güçbirliği Başkanı Mübeccel Kafkaslı'nın aracılığıyla "T.C. MEB İlköğretim Okulu"na bilgisayar yardımında bulunuyorlar. Mormonlar ayrıca kente 150 tane tekerlikli sandalye armağan edeceklermiş.</p>

  <p class="normal">MEB Müdürü Hasan Özdemir bu gelişmeleri olumlu görüyor ve "Vakıf yardımlarının misyonerlik çalışmaları ile ilgisi olduğunu düşünmüyorum." diyor. Çocuklar ve eğitim denilince, özenli olması gereken müdür, bir araştırmaya dayanarak mı söylüyor bunları? Öyle olsa "olduğunu düşünmüyorum" yerine "ilgisi olmadığını biliyorum" derdi. Ne ki MEB müdürünün dayanağı, kuşkuları boşa çıkarır nitelikte:</p>

  <p class="normal">"<span class="ideitalik">Söz konusu Vakfın Türkiye Müdürü Manisalı. Durum böyle olunca Vakfın Türkiye'de yaptığı çeşitli yardımlarda Manisa'nın ilk sırada yer almasından doğal bir durum yok!</span>"</p>

  <p class="normal">Ahir Zaman Azizleri İsa Mesih Kilisesi şefkatini yalnızca Manisa'da göstermiyor. Çal Gücü gazetesinin haberine göre kilise, Türkiye Sakatlar Derneği Denizli Şubesi'ne de, "bir konteynır dolusu malzeme" göndermiş. Şube başkanı Osman Çiyancı, limandan taşıdığı malzemeleri 5 000 engelliye dağıtacakmış.</p>

  <p class="normal">"Allah şu Mormıonlardan razı olsun!" diyecekken birden 1920'ye döndüm. İstanbul'u işgal eden İngilizler, İstanbul'da bir vakıf aracılığıyla kurbanlık koyun dağıtmaya başlamışlardı.</p>

  <p class="normal">O işlere aracılık edenler de İstanbulluydular; tıpkı Manisa ve Denizli'deki temsilciler gibi. Anlaşılmayan nokta şudur: Seçimler öncesinde kesenin ağzını açan Adalet ve Kalkınma Partisi iktidarı, okulları ya da engelli yurttaşları Ahir Zaman Azizleri İsa Mesih Kilisesi'nin insafına niçin terk etmiş? "Anadolu Kaplanı" olmakla övünen Manisalı ve Denizlili fabrikatörlerin cebinde akrep mi varmış?</p>

  <p class="ortayazi">*</p>

  <p class="normal">Bu yardım-yatırım işlerini hafife almaya gelmiyor. Manisa-Salihli'den gelen ticaret odası dergisinde okudum: İlçe Kaymakamı, "Salihli'nin adı 'Sardes' olsun" diyordu. Kaymakam derhal 'Dahiliye Vekili' yapılmalı ve gerisi getirilmeli: İzmir yerine 'Smyrna', İstanbul yerine 'Constantinople', Kalkan yerine 'Patara', Batı Akdeniz Bölgesi yerine 'Likya' ve Kaz Dağı yerine 'İda', Ege Bölgesi yerine 'İonia', Çukurova yerine 'Klikya' vb.</p>

  <p class="normal">Kaymakam iyi niyetli olmalı; kasabanın gelirini düşünmüştür. İyi niyetle nereye gidildiğini görmek için biraz tarih bilinci gerekiyor; ama Atinalıların ve yabancı kilisecilerin Manisa ve Denizli gösterdikleri sevginin kaynaklarını düşünmek öncelikle Manisalılara ve Denizlililere düşer; biz yine de iyi niyetlilere bir-iki soru yöneltelim: Önüne gelenden yardım almayı hüner sayanların çocuklarına yoldan geçenler durup dururken harçlık verseler mi? Rumlar, kasabaları neden seviyorlar? Atinalıların üç kuruşuna tamah edenler örneğin 5 Eylül'ü, 9 Eylül'ü kutluyorlar mı?</p>

  <p class="normal">Bu tür olaylardan yakınanlara da anımsatmak gerekiyor: Yıl 1919'un Aralık ayı; yurdun üstüne işgal karabulutu çökmüş. Ankara soğuğunda Kumandan, yabancıların küstah, aşağılayıcı, acımasız işgalinin gerekçelerini açıklıyordu:</p>

  <p class="normal"><span class="idebolditalik">"İşte bu gibi</span> (Hanedanın) <span class="idebolditalik">hükümetlerin hareket tarzıdır ki milletimizi, geçmişini unutmuş; uygarlıkların sunduğu haklardan habersiz, kansız, miskin bir millet olarak tanınmasına yol açmıştır."</span></p>

  <p class="normal">Hükümet hain, yabancılar eşkıyadır; ama Kumandan, asıl suçlunun ulus olduğunu da söylemekten çekinmiyordu:</p>

  <p class="normal"><span class="idebolditalik">"Milletimizin kendisi hakkında böyle bir kanı uyanmasında pek büyük suçu vardır. Milletimizin suçu efendiler; merkezi hükümetin uygulamalarından dolayı Avrupa'nın namuslu olduğuna aşırı güven duymasıdır.</span></p>

  <p class="normal"><span class="idebolditalik">İşte bu suçtan dolayıdır ki (milletimiz) kendi değerini, yeteneğini, erdemini unutmak durumuna düşmüştür."</span><sup class="calibre2"><a href="../Text/general_split_110.html#footnote-100-8" id="footnote-100-8-backlink">[8]</a></sup></p>

  <p class="normal">Şimdi "Ne yapalım?" diye sormak yerine ulusun saldırıya eylemli olarak karşı çıkmasıyla saldırganın da, işbirlikçisinin de durdurulacağını düşünmek gerekmez mi?<sup class="calibre2"><a href="../Text/general_split_111.html#footnote-100-9" id="footnote-100-9-backlink">[9]</a></sup></p>
</body>
</html>
