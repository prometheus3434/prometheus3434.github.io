<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_73"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;BİRLEŞTİRME KİLİSESİNİN İLAHİYATÇILARI</h1>

  <p class="normal">Sung Myung Moon'u ve onun K-CIA desteğinde kurduğu Birleştirme Kilisesi'ni anımsayacaksınız. Bu tarikat kilisesi, dünyanın tüm Hıristiyanlarını birleştirme görüntüsü altında ABD'de, Kore'de ve dünyanın pek çok yerinde şirketler, dernekler, vakıflar, okullar, temsilcilikler şebekesi kurdu.</p>

  <p class="normal">Kendisini 'İsa Mesih' olarak ilan eden Moon, ABD yönetiminin dünyayı ele geçirirken, tüm dinlerin koruyuculuğuna soyunduğunu ayrımsayarak, yalnızca Hıristiyanları değil tüm dinleri birleştirme atağına geçmişti.</p>

  <p class="normal">Moon, Türkiye'yi de boş bırakmamış ve PWPA (Profesörler Dünya Barış Akademisi) Türkiye örgütünün başına Amerikan hayranı-dostu Kasım Gülek'i getirmişti. Kasım Gülek, Fethullah Gülen'i ABD elçisi Morton Abramowitz'e 'takdim' etmişti.</p>

  <p class="normal">Moon şebekesi, Fethullah Gülen'in yanı sıra Prof. Salih Tuğ, Prof. Sabahattin Zaim ile ilişkiyi geliştirdi. 1997'de ilişkiler ortaya dökülünce Fehmi Koru ve Salih Tuğ, Samanyolu Televizyonunda (yönetiminde Şükrü Elekdağ da vardı) Moon şebekesinin etkinliklerine övgüler düzmüşlerdi.<sup class="calibre2"><a href="../Text/general_split_133.html#footnote-100-32" id="footnote-100-32-backlink">[32]</a></sup></p>

  <p class="normal">Moon'un hemen hemen tüm toplantısında boy gösteren ilahiyatçı-iktisatçı Sabahattin Zaim, Türkiye'ye Abdullah Cumhur Gül'ü kazandırdı.<sup class="calibre2"><a href="../Text/general_split_134.html#footnote-100-33" id="footnote-100-33-backlink">[33]</a></sup> Bu etkinliğini şöyle açıklıyordu:</p>

  <p class="normal">"<span class="ideitalik">Bizim gözümüzde Abdullah Gül, seçkinler içindeydi. Sakarya Üniversitesi'ne 24 asistan aldım. İlk aldığım isim Abdullah oldu. Çünkü o ataktı, heyecanlıydı</span>."</p>

  <p class="normal">Kasım Gülek'in Moon örgütündeki sağ kolu Prof. Erdoğan Alkin'di ve Kasım Gülek'in ölümünden sonra Moon-PWPA Türkiye temsilcisi oldu. Alkin de öğrencisi Abdullah Cumhur Gül'den "Bölümün en çalışkan öğrencilerinden birisiydi. Ekip ruhuna sahip olması bugünlere gelmesinde etkili oldu." diyerek övgüyle söz ediyor.</p>

  <p class="normal">Moon'un Türkiye ilişkileri, İstanbul Konferansları'nı ve girişimlerini övgüyle duyuran Zaman ve Aksiyon yayınlarıyla gelişti. Çeşitli ülkelerden toplanan din adamları Türkiye'de turlara başladı. Boğaz'ın içine saplanmış olan üniversitede bulunan Ahmet Davutoğlu da Moon'un Dünya Dindar Gençlik Semineri'nde Türkiye'yi temsil ediyordu. Turlayan Moon dindarlarıyla birlikte dolaşan Davutoğlu, Mooncuların Amerika'dan Anadolu'ya ve İsrail'e uzanan etkinliğine övgüler düzüyordu:</p>

  <p class="normal">"<span class="ideitalik">Amerika'da kendi sahasında söz sahibi değişik dinlere mensup bir grup profesörün önderliğini yaptığı bu gezide, amaç bilfiil yaşayarak daha açık bir ifade ile 'gezici bir üniversite' şeklinde, dinler arasında diyalog ve fikir alışverişi temin etmektir. İlki geçen sene yapılan bu geziye Türk temsilciler bu sene katıldı. Gerek ABD'de gerekse Kudüs'te gerçekten çok değerli gözlemler yapma imkânı bulduk</span>."*</p>

  <p class="normal">Moon şebekesinin Katolik Profesörleri, İstanbul Büyükşehir Belediye Reisi Recep Tayip Erdoğan'ın desteğinde düzenlenen Said-i Nursi konferanslarına katıldılar; ilişkilerini tazelediler.</p>

  <p class="normal">Adı, Fas'taki 'Adalet ve Kalkınma Partisi' ile aynı olan, simgesini de Fas'taki partinin lambasını ampule çeviren bir parti kuruldu. Abdullah Cumhur Gül önce Başbakan, sonra da T.C. Devletinin Dışişleri Bakanı oldu. Ahmet Davutoğlu da derhal danışmanlığa getirildi.</p>

  <p class="normal">Davutoğlu, onca deneyimli Dışişleri görevlileri durup dururken yabancı devlet başkanları ve bakanlarıyla ikili görüşmelere katıldı. Örneğin Suriye Devlet Başkanı Beşir Esad'la görüşmeye Türkiye'nin Şam Büyükelçisi alınmazken Davutoğlu kritik görüşmedeydi.</p>

  <p class="normal">Görüşmenin ayrıntısını Abdullah Cumhur Gül ve Ahmet Davutoğlu'ndan başka Türkiye görevlileri ve ulus bilemedi. Tıpkı Abdullah Cumhur Gül'ün 26 Şubat 1997'de katıldığı Amerikan merkez örgütlerinden CFR'nin yuvarlak masa toplantısında konuşulanları bilemediğimiz gibi.</p>
</body>
</html>
