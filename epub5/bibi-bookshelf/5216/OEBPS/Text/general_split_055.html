<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_52"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;PKK BAŞARISIZ MI?</h1>

  <p class="normal">Amerikalı Genelkurmay Başkanı Micheal Mullen, Washington'daki dernek toplantısında The General'e ilk adıyla sesleniyor; "Ben ona Irak'tan söz ediyorum, o bana terörden" diyor. The General, kürsüye geliyor, "<span class="ideitalik">Türkiye 25 yıldır PKK terörü ile mücadele ediyor. Kimse TSK'nin başarısını sorgulayamaz</span>." dedikten sonra ekliyor: "<span class="ideitalik">Amaç, terörü Türkiye'nin gündeminin üst sıralarından alt sıralarına çekmektir</span>."</p>

  <p class="normal">Güzel sözler bunlar. "Hukuk ve demokrasi dışı davrananlar içimizde barınamaz" diyen General, başarıya kendisi karar veriyor; ama başarının ne menem bir şey olduğundan söz etmemekle kalmıyor; bir de "başarı" dediği şey üzerine düşünce belirtemezsiniz, diyor.</p>

  <p class="normal">PKK'dan ve PKK'ya karşı savaşın başarısından söz edildiğine göre, temel yanılgıya değinmeliyiz:</p>

  <p class="normal">NATO ve AB'nin çağın birinci tehdidinin "uluslararası terör" olduğunu açıklaması üzerine, Türkiye'yi yönetenler (hükümetler ve başta güvenlik kurumları olmak üzere tüm devlet kurumları), PKK'nın sürdürdüğü savaşa hiç düşünmeden "terör" deyip geçtiler. Eylemlerin, savunmasız bireyleri, öğretmenleri, mühendisleri, memurları, öğrencileri, aydınları, yazarları hedef alması, biçimsel olarak "terör" adı verilmesini haklı çıkarsa da bu yaklaşım siyasal sonuçları açıklamaya yetmemektedir.</p>

  <p class="normal">Siz her ne denli "terör" deseniz de başta ABD olmak üzere, tüm müttefikleriniz, PKK'yı ve onun yarı-legal uzantılarını, siyasal barınma olanakları, propaganda yayın merkezleri sağlayarak, kurumsal destek vererek desteklemişlerdir ve desteklemektedirler.</p>

  <p class="normal">Haraç ve uyuşturucu toplayanlardan bazılarını tutuklamaları ya da yıllık raporlarında PKK'yı terörist örgütler listesine almaları, ABD Senatörlerinin, Ordusunun ve AB organlarının maddi, manevi desteklerinin gerçekliğini değiştirmez. Batı'ya göre PKK ve uzantısı örgütler, "Bağımsızlık mücadelesi veren milliyetçilerdir." Bize göreyse PKK ve genel olarak Kürt siyasal hareketi "Bölücüdür" ve amacı, Türkiye'yi parçalamaktır.</p>

  <p class="normal">İkinci temel yanılgı: Türkiye'yi parçalama eyleminin, silahlı-silahsız en önemli parçası olan Kürt bölücü hareketinin yalnızca PKK ile sınırlı olduğunu ve bölücülüğün yalnızca ABD ve AB tarafından desteklendiğin ileri sürmektir. Türkiye'nin komşuları, başta Yunanistan, Suriye, Ermenistan bölücülüğü sonuna dek desteklemişler ya da Türkiye'ye karşı cephe birliği kurmuşlardır.</p>

  <p class="normal">Komşu İran ise bölücülüğü desteklemekte başı çekmiştir. Kürt bölücülüğünü PKK ile sınırlı görmek İran'ın eylemlerinin üstüne örtmüştür. İran, bir yandan al-Kudüs Kuvvetleri militanlarını Cumhuriyet'in savunmacıları üstüne salarken, öte yandan Kürt milliyetçi-bölücü hareketini İslamcı silahlı-silahsız hareketlerle desteklemiştir.</p>

  <p class="normal">Bölücü eylemler sonunda başarıya ulaşmışlar mıdır?</p>

  <p class="normal">Siyasal hedefler göz önüne alınırsa, PKK başarılı olmuştur. PKK'nın silahlı militanlarından bazı eksilmeler ya da ABD generallerinin ve CIA'nın sözde destekleri, şu gerçekleri değiştirmez:</p>

  <p class="normal">- PKK uzantıları TBMM'dedir: Taraflılıklarını ve ilk adım olarak otonomi (federe devlet) isteklerini hemen her gün açıklamaktadırlar.</p>

  <p class="normal">- Kürt İslamcıları da TBMM'dedirler; Hizbullahi hareket polisiye darbelere karşın yeni konumlar kazanmaktadır.</p>

  <p class="normal">- Özellikle Doğu Anadolu'da belediyeler, PKK ve Kürt İslam hareketi yandaşlarının elindedirler.</p>

  <p class="normal">- Doğu Anadolu'da anakentlerin belediyeleri, devletin merkezinden bağımsız hareket etmekte; ABD ve AB'den "proje" adı altından doğrudan ilişki kurmaktadırlar.</p>

  <p class="normal">- Doğu Anadolu'da seçim sonuçları halkın çoğunluğunun bölücülüğü destekleyenlerin yanında yer aldığını göstermektedir.</p>

  <p class="normal">The General'in sorgulanamayacak olan başarısı, yalnızca Abdullah Öcalan'ın sınırlı sorgulu bir dava sonrasında adada konuk edilmesi ve güvenlik içinde hem parlamentodaki grubu, hem de dağdakileri, belediyelerdekileri yönetme olanağını elde etmesiyse, diyecek yok!</p>

  <p class="normal">"Başarı" ABD'nin Türkiye'yi federasyonlara bölme yolunda önemli bir adım olarak Apo'yu teslim etmesiyse de diyecek yok!</p>

  <p class="normal">"Başarı" PKK ve Hizbullahi harekete karşı savaşanları baskı altına almaksa, yine diyecek yok!</p>

  <p class="normal">"Şehidlerimiz: Şeyh Said'e, Abbas Musavi'ye selam olsun!.. 20. yüzyılın başında çizilen ulusal sınırları emperyalistlerin dayatımları ve bölgenin Müslüman halklarına düşmanlık olarak kabul ediyoruz." diyerek, Türkiye'nin sınırlarını inkâr eden ve "Türkiye'de yaşanılan Kürt sorunu etrafında Müslümanların aktif tavır koymaları gerektiğini belirten," İhsan Arslan'ın TBMM'de geleceğimizi belirlemesi sorgulanamayacak bir "başarı" ise, başarıdan kuşku duyulamaz.</p>

  <p class="normal">Örnekleri çoğaltmak olası; ama asıl önemli olan kurumların, hele hele güvenlik kurumlarının, başına atananların, büyük siyasal sözler edip de gerisini getirmemeleridir. Altını boş bıraktıkları "aforizmalar" bizi bilgilendirmekten uzaktır. Ne "Amerika ile köklü ilişkiler", ne "Amerika ile ortak değerler" ve ne de sorgulanmayacak "başarı" savları gerçekçi ve inandırıcı olabilir. Son günlerde önüne gelenin kullandığı "Asymetric" saldırı sözünün de altı boştur: Kim kime niçin saldırmış ve saldırının sonucunda ne olmuş da "asymetric" olmuş?</p>

  <p class="normal">Anımsatma: Bugün, Batı'nın değişmez maşası Helen Devleti'nin Kıbrıs'ı ilhakına "Dur!" denildiği 1974 Barış Harekâtı'nın yıldönümüdür. Şimdiyse Adanın bir parçasına Avrupa yerleşti, geri kalanını da vermek için içerden dışardan çabalar sonsuz!</p>
</body>
</html>
