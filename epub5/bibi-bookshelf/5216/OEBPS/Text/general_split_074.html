<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_71"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;ÖZEL İSTİHBARAT - ÖZEL OPERASYON</h1>

  <p class="normal">NSA'na (Ulusal İstihbarat Ajansı) Amerika'daki tüm konuşmaları, elektronik haberleşmeleri dinleme yetkisi verilmişti.</p>

  <p class="normal">Başkan Yardımcısı Dick Cheney, en küçük bilgi kırıntısını saldırıya ve işgale gerekçe olacak raporlarda kullanmaya kararlıydı; ama kolay değildi bunu başarmak. Ne de olsa Senato'nun denetimindedir ABD'deki istihbarat kurumları.</p>

  <p class="normal">Yanlış bilgilendirme, ortam kirletme, cinayet operasyonları CIA'nın asli görevlerindendir; ama uluslararası açık olaylarda hiç olmayanı varmış gibi göstermek onun bile kurallarına uymaz; çünkü baştan sona uydurma raporların hesabı sorulabilir.</p>

  <p class="normal">Örneğin Irak'ın kitle kırım silahlarının Suriye'de gizlendiğini ileri sürerek ABD Kongresi'ni savaş kararına zorlamak, ABD'deki İsrail destekçisi örgütlerin, silah tüccarlarının işine gelebilir; ama CIA elde kanıta benzer bir şey yokken, salt Başkan istedi diye, rapor düzenleyemez; çünkü başkanlar ve bakanlar geçicidir.</p>

  <p class="normal">Her şeye karşın bir yol bulundu ve Başkan Bush'un bürosunda, Richard Perle, Douglas Feith ve David Wurmser'in yönetiminde, yarı-resmi bir özel istihbarat-yönlendirme ekibi oluşturuldu.</p>

  <p class="normal">Ekibin yöneticileri pis işlerde ve İsrail'i yönlendirmede deneyimliydiler. Dinleme- belge uydurma- propaganda ve baskı mekanizması iyi çalıştı; Irak işgal edildi, Suriye köşeye sıkıştırıldı.</p>

  <p class="normal">Devletin asker-istihbarat-güvenlik kurumlarını aşmanın en güvenli yolunun, baş yöneticiye bağlı özel birimler kurmak olduğu kanıtlanmış oldu.</p>

  <p class="normal">Düzmece işler sonradan ortaya çıktı; fakat iş işten geçtikten, petrol-silah kartellerinin çıkarlarına uygun işgaller gerçekleştirildikten sonra...</p>

  <p class="ortayazi">*</p>

  <p class="normal">Birden yıllarını Amerika'da geçirmiş T.C. uyruklu danışmanları anımsadım: Türkiye'de Amerika'yı taklit eski bir alışkanlıktır. Dört dörtlük olmayabilir; kafa göz de yarılabilir; ama her zaman işe de yaramıştır.</p>

  <p class="normal">Bu gerçeği gözardı ederek ve olayları salt kurumların yıpratılması olarak görmek kadar yanıltıcı bir değerlendirme olamaz!</p>

  <p class="normal">"Amerika ile entegrasyon"u kaçınılmaz gören "cemaat" ile "Amerika ile ilişkilerimiz ortak değerlere dayanır" diyen General(ler)'in Türkiye'nin bağımsız davranmasını, özüne dönmesini isteyebilecek oluşumlara izin vermeleri elbette beklenemezdi.</p>

  <p class="normal">Kaderini nice zamandır tümüyle NATO'ya (Siz 'Amerikan Silahlı Kuvvetlerine' diye de okuyabilirsiniz) bağlamış olan General(ler) ve öteki güvenlik kurumları, Dünyanın geleceğini göremeyen "eski kafalıların" devleti ve toplumu etkilemelerine izin veremezlerdi.</p>

  <p class="normal">Ve öyle de oldu!</p>

  <p class="normal">The Amiral, liberal demokrasi için elinden geleni yapmaktadır. Sözünü sakınmayan Amiral, TSK'deki cuntacılıktan yakınıyordu; "<span class="ideitalik">İlker Başbuğ Paşa kusura bakmasın</span>" dedikten sonra, Başbuğ'un Brüksel'de kendi emrinde çalıştığını, çok yetenekli bir general olduğunu söyledi ve "<span class="ideitalik">İlker Paşa, bunları temizleyecektir!</span>" diye ekledi.</p>

  <p class="normal">The Amiral yanılıyor olabilir mi? Belki biraz yanılıyordur da temizliği sivillere yaptırıyorlardır! Böylece paşa elleri de temiz kalabilir!</p>

  <p class="normal">İşte bu nedenlerle The General'i "sahip çıkmamış" olmakla suçlamak akıl kârı değildir, çünkü iki ay önce soru açıktı: "Bu kaçıncı zabit tasfiyesi?"</p>

  <p class="ortayazi">*</p>

  <p class="normal">"Bir gün hesabı sorulur!" diye diye 72 yıl geçti; ama soygunlar, cinayetler, vuranın, vurduranın yanına kar kaldı. 73'üncü yıla giriyoruz... Kolay gelsin!</p>
</body>
</html>
