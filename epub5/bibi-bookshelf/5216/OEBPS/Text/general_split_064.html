<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_61"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;İKİ AMERİKAN GENERALİ VE AÇILIM</h1>

  <p class="normal">Yılmaz Polat, "Pentagon'da iki general" başlığıyla önemli bir haber yorumunu Washington'dan yazmış; ancak Türkiye'nin yaygın medyası, hükümet, muhalefet partileri konuyla ilgilenmemişti. İşte Yılmaz Polat'ın tarihe bir belge olarak geçecek haber-yorumu:</p>

  <p class="normal">5 Kasım 2007'de Beyaz Saray'da George Walker Bush-Recep Tayyip Erdoğan görüşmesine ilişkin belleklerde yalnızca Erdoğan'ın 'Sen Teksaslıysan ben de Kasımpaşalıyım' sözleri kaldı ama Washington'dan yapılan açıklamalar, Kasımpaşalı'nın Teksas'ın yanında ağırlığını fazla hissettiremediğini gösteriyor.</p>

  <p class="normal">Pentagon Stratejik Planlama ve Politika Dairesi Direktörü Korgeneral John Sattler ile Operasyonlar Dairesi Başkanı Korgeneral Carter Ham, Pentagon'da bir basın toplantısındaydılar. Dünyanın her köşesinde ne olup bittiğinden anında haberdar olan bu iki generalin müttefiklerle işbirliği yaparken tavsiyelerde bulunmak gibi görevleri de vardır.</p>

  <p class="normal">Generallerin konuşmaları, Bush yönetiminin PKK terör örgütüne bakış açısını ve Washington-Ankara arasında bugüne kadar kamuoyuna yansımayan konuşmalar konusunda önemli ipuçları veriyor.</p>

  <p class="normal">Amerikalılar PKK'yı terör örgütü olarak görüyor. Bunda bir tereddüt yok. Ancak, hedef küçülttüğünüz zaman bu böyle. Hedefi büyüttüğünüz zaman ortaya farklı bir resim çıkıyor. Amerika PKK terör örgütüyle mücadeleyi (Güneydoğu) politikasından soyutluyor mu? Hayır! Irak-Kürt politikasından soyutluyor mu? Yanıt yine "Hayır!" Bölge politikasından soyutluyor mu? Bir kaç kere hayır.</p>

  <p class="normal">Amerikalı generallerin basın toplantısına dönelim. Türkiye ile ilgili ilk soru General Carter Ham'e. 'Bir ay önce bölgenin en önemli konusu Türkiye'nın PKK'ya karşı Kuzey Irak'a askeri operasyon yapacağı idi. Şimdi ise sükunet var. Hava durumundan dolayı mı?'</p>

  <p class="normal">'Pentagon'un brifing salonunda, "Dünyanın gözünü çevirdiği en sıcak bölgesinin ateşi havalar soğuyunca mı düştü" gibi bir soru karşılıklı gülüşmelere sebep oluyor. Operasyonlar Dairesi Başkanı General Ham, yüz ifadesini değiştirip cevaplıyor:</p>

  <p class="normal">'<span class="ideitalik">Türkiye ile Irak arasında sınır konusunda en iyi çözüm askeri değil, diplomatiktir. Bunlar da işliyor. Askeri açıdan Türkiye'deki muhataplarımıza ve Iraklılara yardım etmeye devam ettik ve bu çabamız devam ediyor. Esas ağırlığı diplomatik yollara veriyoruz. Bunun uygun olduğunu düşünüyoruz</span>.'</p>

  <p class="normal">Amerikalı Generalin sözleri çok açık. General sınır ötesi harekatın başka bir bahara kaldığını ima ediyor. Amerikalı gazeteciler bu kez Korgeneral Sattler'a dönüyor. Soru son derece ilginç:</p>

  <p class="normal">'Deneyimli ve profesyonel bir asker olarak PKK sorunu askeri yöntemle çözümlenebilir mi? Nasıl bir tavsiyede bulunursunuz?'</p>

  <p class="normal">Generalin cevabı ise daha ilginç:</p>

  <p class="normal">'<span class="ideitalik">PKK sorununa General Ham'in de belirttiği gibi, (Holistic) çok yönlü bir yaklaşım gerekir. Bu konu şimdi birden bire ortaya çıkmış değil. PKK konusunda çok uzun zamandır hem Türkiye hem de Irak'la yoğun temas halindeyiz. Diplomatik alanda bazı olumlu ilerleme kaydettiğimizi söyleyebilirim. Yürütülen diplomasinin askeri yönü de var ama ilgili tarafların bütün isteklerini karşılamak için diplomasiye ağırlık veriyoruz</span>.'</p>

  <p class="normal">Pentagon muhabirleri Amerikalı generalleri soru yağmuruna tutuyor.</p>

  <p class="normal">General Sattler'ın Türk ordusunun güneydoğu halkını kazanmak için Amerika'nın Irak'ta direnişçilere karşı uyguladığı taktiklerin belirtilerinin görülüp görülmediği şeklindeki soruya verdiği cevap şöyle:</p>

  <p class="normal">'<span class="ideitalik">Türkiye'de bu taktiklerin ne kadarının kullanıldığını çok iyi bilmiyoruz. Müttefiklerimizle terörizmle mücadele konusunda en iyi uygulamalarımızı paylaşıyoruz. Bu konuda görüşmelerimiz devam ediyo</span>r.'</p>

  <p class="normal">General Sattler'ın sözlerinden, Amerika'yla sadece istihbarat paylaşımı değil, Irak'ta direnişçilere uyguladıkları stratejiden yararlanması için Türk Ordusuna Güneydoğu için tavsiyelerde bulunduğu da anlaşılıyor. Amerika'nın Irak'ta başarılı olup olmadığı, Irak halkının güven ve sempatisini kazanıp kazanmadığı ortada.</p>

  <p class="normal">Türkiye bu başarısız politikanın nesinden yararlanacak anlaşılır gibi değil. Ayrıca Irak halkının direnişiyle Güneydoğu halkını karıştırmak hem yanlış hem de tehlikeli. İkisi arasında hiç bir benzerlik yok.</p>

  <p class="normal">Türk Silahlı Kuvvetleri, Güneydoğu halkı üzerinde baskı kurmaya çalışan PKK terör örgütüyle mücadele ediyor. Şüphesiz burada önemli olan Türkiye Cumhuriyeti Başbakanı Erdoğan'ın 5 Kasım'da Başkan Bush'a verdiği cevaptır. Umarız görüşmenin tutanağı kâğıda dökülmüştür.<sup class="calibre2"><a href="../Text/general_split_128.html#footnote-100-27" id="footnote-100-27-backlink">[27]</a></sup></p>
</body>
</html>
