<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_88"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;HİZBULLAHİLERE AĞIR SUÇLAMA</h1>

  <p class="normal">"Kullanılmak-Kullandırmak" başlıklı yazıya "Artık bıkkınlık verdi" diye başlamıştım. Bilerek, bilmeyerek ya da siyasetleri ve medyatiklik ihtiyaçları gereği "Uğur Mumcu'yu Türkiye ile İran'ın arasını açmak isteyenler öldürdü" demekten bıkmayanları duydukça işi gücü bırakıp konuya dönmek gerekiyor.</p>

  <p class="normal">Salt mantık ilişkileri kurarak, hiçbir kanıta dayanmadan ileri sürülen görüşlere "komplo teorisi" demek bile fazla gelir. Onların kanıtsız mantıklarına göre, İran'ın al-Kudüs Kuvvetleri içindeki "5000" adlı beşinci kol kuvveti elemanlarının, Amerika'nın güdümünde (!) Türkiye-İran ilişkilerini bozmak için neler yapmışlar anımsayalım:</p>

  <p class="normal">- İstanbul'da Suudi-Amerikan Bankası'nı bombalamışlar.</p>

  <p class="normal">- Ankara'da Suudi Büyükelçiliği memurunu vurmuşlar; bir başkasının aracını bombayla uçurmuşlar.</p>

  <p class="normal">Böylece Amerika, Türkiye-İran ilişkilerini bozmuş oluyor. "5000"in İranlı ve yerli elemanları daha başka terör eylemlerini gerçekleştirmişler:</p>

  <p class="normal">- Diyanet Vakfı'nın satış dükkânını yakmışlar.</p>

  <p class="normal">- Ankara'da, Iraklı, Mısırlı, Hintli, Yugoslav diplomatların araçlarını bombalamışlar.</p>

  <p class="normal">- Trafo merkezinde, Hürriyet gazetesinin binası önünde bomba patlatmışlar.</p>

  <p class="normal">Aynı teröristler yetinmemişler; Amerikan elçiliği görevlisi çavuşu öldürmüşler. Safsata mantığına göre Amerikalı çavuş öldürülünce Türkiye ile İran'ın arası açılmış oluyormuş!</p>

  <p class="normal">İran yetiştirmesi teröristler, İran devleti görevlilerinin emriyle Ankara'da Musevi ileri gelenlerinden Yuda Yürüm'ün aracını bombalayarak ağır yaralamışlar; İsrailli diplomatı vurarak öldürmüşler.</p>

  <p class="normal">İran'ı temize çıkarmaya her nedense meraklı safsata mantığına göre Amerika böylece muradına ermiş ve Türkiye ile İran'ın arası açılmış oluyormuş!</p>

  <p class="normal">Humeyni ihtilalini Türkiye gerçekleştirmeye çalışan bu teröristler ara yerde de Turan Dursun'u, Çetin Emeç'i, Bahriye Üçok'u, Muammer Aksoy'u, Uğur Mumcu'yu, Ahmet Taner Kışlalı'yı ve Gaffar Okkan'ı ve daha onlarca yurttaşı öldürmüşler.</p>

  <p class="normal">Safsata mantığına göre, Arabistanlı, İsrailli, Mısırlı, Hintli, Yugoslav ve hatta Amerikalı görevliler, Türkiye'nin aydınları aynı kişilerce öldürülünce Türkiye-İran ilişkileri bozuluyor.</p>

  <p class="normal">İran Büyükelçisi Bagheri, Ankara-Sincan'da yandaşlarını Humeyni İhtilalciliğine çağırınca Türkiye-İran ilişkileri bozuluyor. Safsata mantığına göre Bagheri'yi de Sincan'daki El Quds (Ordusu) gecesinde konuşturan Amerika olmuş oluyor.</p>

  <p class="normal">Öte yandan cinayetleri işleyenlere yalnızca "tetikçi" demek onların kararlı-inançlı Hizbullahi (Allah'ın Partisi) askeri olma kimliklerine hakarettir.</p>

  <p class="normal">Al-Kudüs Kuvvetleri'ni yalnızca katillerle sınırlı görmek, cinayetleri Amerika'nın yönlendirdiğini ileri sürmek, Hizbullahi askerleri eğiten, yöneten, onlara patlayıcı ve silah veren, masraflarını karşılayan İran İslam Devrimi sardarlarının (generallerinin) İslam'a(!) hizmetlerini aşağılamak değil de nedir?</p>

  <p class="normal">Cinayetleri işleyenlerin hemen hemen tümü ağır cezalarla hapiste yatıyorlar. Saftsatacı mantığa göre bu kişiler neredeyse "Bizim Amerika ile ilişkimiz yok! Biz Hzibullahi'yiz, biz İslam devrimcileriyiz; biz tevhid uğruna kâfirleri, İslam düşmalarını öldürdük!" diye haykıracaklar!</p>

  <p class="ortayazi">*</p>

  <p class="normal">Cinayetleri işleyenlerin bazıları kaçmayı başardılar, başı çekenler İran'da görevlerini sürdürüyorlar. Bazıları da Almanya'dalar. Zaman aşımına uğranmasın diye onlar için ek dava açıldı. Safsatacı mantığa göre dava açanlar Amerika'ya yardım mı etmiş oluyorlar?</p>

  <p class="normal">"Failler bulunsun" diye bayrak açanlar, gerçekten failleri bulunmamış (CIA ve İç Güvenlik ortaklığında gerçekleşen) cinayetlerle Hizbullahilerin işledikleri faili ve yöneteni belli cinayetleri aynı sepete koyarak ne yapmaya çalışıyorlar?</p>

  <p class="normal">Adı sanı belli Hizbullahilerin cinayetlerini dahi, faili meçhule sürükleyerek TBMM'de soru önergesi veriyorlar. PKK yandaşları fırsatı kaçırmıyor; PKK'nin evlerle birlikte insanları yakma, öğretmenleri, mühendisleri öldürme eylemlerini de TSK'ye yıkıyor. "CIA Pençesinde Kürt Açılımı" ile uyumlu olarak PKK'nın kendi militanlarını öldürerek işlediği cinayetleri de aklamaya çalışıyorlar.</p>

  <p class="normal">AKP araştırma önergelerini reddediyor; safsata mantığıysa bu tutumu kavramaktan çok ama uzak.</p>

  <p class="normal">Görülmüş ve karara bağlanmış davaların milletvekilleri neyini araştıracak? Cinayetler gerçekten sorgulansa, İran'ın resmi görevlilerinin adları da mahkeme dosyalarından çıkıp bir kez daha gündeme gelecek. İşte o zaman İran ile Türkiye'nin (hükümet edenler dışında) arası gerçekten açılacak. Kim bilir belki de o zaman devlet kadrolarına yerleşen Hizbullahiler de gündeme gelecek.</p>

  <p class="normal">Ancak Sabahattin Ali'nin 62 yıl önceki katliyle Hizbullahilerin yakın geçmişteki cinayetlerini birbiriyle bağlayıp Türkiye Cumhuriyeti devletinin üstüne, hem PKK'nin, hem CIA-kontrgerillanın, hem de İran-Kudüs Kuvvetleri'nin cinayetleri yıkarak devleti tarihin çöplüğüne atmaya çalışanlara yardım etmek, Cumhuriyet devrimcilerine yakışmıyor. Yakışmıyor devrimcilere, CIA ile birlikte İran'ın al-Kudüs Kuvvetleri'ni ve Ermenistan'ın ASALA'sını aklamak!</p>

  <p class="normal">Bunların hepsinden daha elimdir ki CHP Genel Başkanı da "faili meçhul kalmayacak" gibi genellemelerle alelade politikacılığa soyunarak devlet yönetme politikasıyla ona buna şirin görünme atraksiyonunu birbirine karıştırmış olmuyor mu?</p>

  <p class="normal">"Umarım bu Genel Başkan, Türkiye Cumhuriyeti'nin bağımsızlığını gün olur öne çıkarır" diyeceğim, ama olanaksız. Olanaksız, çünkü Genel Başkan "soykırım" tezleri, Ermeni-Kürt Açılımı konularına girmiyor.</p>

  <p class="normal">Mustafa Kemal'in partisinde geçmişi yok sayarak "Ecevit" efsanesini yeniden canlandırmaya çalışmasıyla bir ilişkisi olabilir mi?</p>
</body>
</html>
