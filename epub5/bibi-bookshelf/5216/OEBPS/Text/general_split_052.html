<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_49"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"OUR BOYS" CIA'NIN KENDİ ÇOCUKLARIDIR</h1>

  <p class="normal">12 Eylül darbesinden canı yananlar, cuntacı Evren ve Ordu komutanlarının Amerikan bağlantılarını kanıtlamak için şu öyküyü sıkça dillendirmektedirler:</p>

  <p class="normal">Cuntacılar, devlet yönetimine el koyup, TBMM'ni kapattıktan hemen sonra, Paul Bernard Henze, yemek masasındaki Başkan Jimmy Carter'a yaklaşmış ve "Our boys have done it!" (Bizim çocuklar başardı!) demiş.</p>

  <p class="normal">Bu sözden çıkarılan sonuç darbeci yerli generallerin Henze'nin "Our boys"u olduğuydu. Bu tutarlı değil; çünkü kanlı dönemlerde, Fuller'in ardından CIA İstanbul istasyon şefi olan Henze'nin dost ve müttefik T.C. devletinin komutanlarına "Our boys" demesi, Amerikan tarzına uymuyor.</p>

  <p class="normal">Henze, "Our boys" derken, Türkiye'de yıllarca her türlü pis işi, kitle katliamlarını, karşılıklı vuruşturmaları, suikastları yöneten Amerikalı CIA ekibini belirtiyor olmalıydı. Karanlık elemanlar gerçekten CIA ve elbette ABD başkanı için "boys" idiler.</p>

  <p class="normal">CIA, müttefik ülkenin yurttaşlarına "our boy" yerine "our friend" yani "dostumuz" der; çünkü "boy" olmak için Amerikalı olmak gerekir.</p>

  <p class="normal">Bu nedenle Evren, cuntacı generaller ve onların yolundan yürüyen benzerleri, olsa olsa ABD'ye "dost" olabilirler. Hatta kardeş de olabilirler.</p>

  <p class="normal">"Netekim" darbeci Kenan Evren, CIA tarafından diktatör katına yükseltilen Pakistan diktatörü Ziya ül-Hak'a "Kardeşim Ziya" demekten kendini alamazdı.</p>

  <p class="normal">Mürit her zaman mürittir; yani sözden çıkmaz, gerçekler karşısında gözünü de yüreğini de kapatır.</p>

  <p class="normal">Amerika ile "ortak değerlere" yürekten inananlar da bir tür mürittir; ama "our boys" denilenler birer görev adamıdır.</p>

  <p class="normal">Üstelik o görev adamları, Amerika ile "köklü" ve "tarihi ilişkilere" inananlarla birlik olurlar ve her tür darbeciye darbe indirmekte gecikmezler. Yerli ajanlara gelince; onlar hem para karşılığında hem de şöhret ve iktidar hastalığıyla hizmet ederler. Bedavaya gidenler de vardır kuşkusuz.</p>
</body>
</html>
