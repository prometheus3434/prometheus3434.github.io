<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_84"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;THE GENERALİN PROFESYONEL DÜŞLERİ</h1>

  <p class="normal">The General emekli oldu, deniz kıyısına yerleşti; ama boş durmadı, "<span class="ideitalik">Ordu profesyonel olursa siyasete karışmaz</span>" deyiverdi. The General'in değişmez tutkusudur Profesyonel Ordu. Sanırsınız ki subaylar maaş almayan birer amatördür ve dünyanın neresinde olursa olsun ordular siyasetin dışındadır. Oysa silahlı güçlerin varlığı bile başlı başına siyasidir: Ülke sınırları uluslararası siyasal kararlarla çizilir. Devletin temel yapısının içten-dıştan resmi-sivil silahlı isyancılarca yıkılması karşısında savunma birimidir ordular. İşte bu da düpedüz siyasettir!</p>

  <p class="normal">The General, "profesyonel ordu" derken elbette "profesyonel subaylar" demek istiyordur; çünkü maaş-ikramiye karşılığında çalışan kişilere "profesyonel" deniliyor. The General'e göre Türk subayları profesyonel değillerse, kimdir o profesyoneller? Amerika'dan mı kiralanacaklardır, yoksa İran Sepah'ından pasdaranlar mı gelecek?<sup class="calibre2"><a href="../Text/general_split_137.html#footnote-100-36" id="footnote-100-36-backlink">[36]</a></sup> Devlet altüst edilip yıkılırken onlara "Paranı biz veriyoruz kes sesini" mi denecektir?</p>

  <p class="normal">Profesyonellik safsatasını bir yana bırakalım ve sürekli saldırıyla karşılaşan Türk subaylarının niteliklerini 1912 tarihli belgeden okuyalım:</p>

  <p class="normal">"<span class="ideitalik">Kumandanlar her durum ve andaki konuma karşı duraksamadan ve hemen gerekli önlemleri almalıdırlar. Birdenbire ortaya çıkan bir durumla ilk karşılaşan birliğin en yüksek komutanı değildir. Büyük küçük her birlikte, her zabit, her yedek zabit ve hatta her er, üstünden hareket tarzına ilişkin bir emir almadığı durumlarla karşılaşabilir.</span></p>

  <p class="normal"><span class="ideitalik">İşte bu nedenle, kumandanların ve erlerin durumu kendi başlarına değerlendirerek gerekli kararları alabilecek nitelikte yetiştiklerine inanmadan bir askeri birliğin ve bir ordunun güçlü olduğunu düşünmek aymazlıktır, yıkımdır</span>."</p>

  <p class="kunye">[Mustafa Kemal, Zabit ve Kumandan İle Hasbihal, 1912]</p>

  <p class="normal">Şimdi bir an düşünelim; "profesyonel" yani sırf para için iş yapan zabitlerden oluşan bir güç, yukarda belirtilen biçimde durumu kendisi değerlendirerek gecikmesiz kararlar alıp uygulayabilir mi?</p>

  <p class="normal">Tarihten gelen kültürel birikimlere, insancıl niteliklere sahip olmayan zabitler, işgalcilerin yedek gücü olurlar. Söz konusu olan gelip geçici bir savaş değil de bağımsız devletin yaşatılmasıysa, yani baştan aşağı siyasalsa, üniformalı ya da üniformasız "profesyonel" kişiler karanlık siyasetin birer aracına dönüşmezler mi?</p>

  <p class="normal">Bağımsızlığın yitirilmesine, yurttaşların onurlarının kırılmasına, yeni kuşakların kimliksizleşerek Doğu yobazlarının ve Batı'nın acımasız soyguncularının yedeğine girmelerine yol açan temel nedeni, aynı belgenin şu satırlarıyla da düşünmenin zamanıdır:</p>

  <p class="normal">"<span class="ideitalik">Bir kuvvet, yaşamları, düşünceleri, hareket özgürlükleri bastırılmamış; sağlıklı-sevinç dolu erler ve zabitlerden oluşursa, böyle bir askeri birliğin kendiliğinden düşünerek, görevi yerine getirme yeteneği de güçlenir</span>."</p>

  <p class="normal">Satırlardaki asker, zabit gibi sözcüklerin yerine herhangi bir meslekten insanı; askeri birlik, ordu yerine de herhangi bir iş için bir araya gelmiş olan toplulukları koyarsak Türkiye'deki temel eksikliği de görmeye başlayabiliriz.</p>

  <p class="normal">Aslında eksik olan "profesyonellik" değil, kişilikleri gelişmiş, ideallerini yitirmemiş zabitlerdir. Ancak kişilikli zabitler, öğretmenler, mühendisler, doktorlar, yazarlar, düşünürler, bilimciler, güçlü bir insan-severlikle donanarak dünyada ve yurtta esenliği koruyabilirler. Her sıkıştıklarında yabancı devletlere başvuranlar, ister zabit, ister yönetici ya da siyasetçi olsunlar, ülkemize, dünyaya zarar vermekten başka bir işe yaramıyorlar.</p>

  <p class="normal">Sayın The Professional General!</p>

  <p class="normal">Subaylar siyasete karışmayacak denli "profesyonel" olacak, ama öteki güvenlik kurumları siyasete-yargıya egemen olacak ve hatta yurttaşları ezecekler mi?</p>

  <p class="normal">Söyleyiniz lütfen, siyasetten uzak ordu var mı şu dünyada?</p>

  <p class="normal">Çok beğendiğiniz Amerikan ordusu kan dökerken tiyatro mu oynuyor?</p>
</body>
</html>
