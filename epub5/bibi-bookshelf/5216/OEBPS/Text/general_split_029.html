<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_26"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;COMO GÖLÜ GAZETECİLERİ</h1>

  <p class="normal">Türkiye'de Temmuz 2007 seçimlerine yaklaşıyorduk. Ünlü gazetenin o ünlü köşe yazarı ABD Büyükelçisiyle yemek masasında oturuyordu. Heyecan vericiydi; çünkü o ünlü gazeteci Ross Wilson'u konuşturur ve ABD'nin Türkiye seçimlerine yaklaşımını birincil kaynaktan okuyabilirdik. Ne yazık ki öyle olmadı. Köşedeki buluşmadan esintiler yayınlanmadı, yayınlanamazdı da; çünkü gazeteci Büyükelçiyi konuşturmak yerine kendisi konuşuyor, seçimlerle, partilerle ve özellikle CHP ile ilgili uzunca yorumlarda bulunuyordu. Daha sonraları deneyimli bir gazeteciye bu olayı anlattığımda "Gazeteci konuşmaz, konuşturur; rapor sunmaz, rapor alır. O arkadaş gazetecilik yapmamış" dedi.</p>

  <p class="normal">Anlaşılan gazetecilik de "küresel" yuvarlaklığa uğrayalı çok olmuştu. CIA eski direktörü William Casey gazetecileri, yanlış bilgilendirme, yönlendirme operasyonlarında kullandıklarını söylemiş olsa da, bunu öyle açıktan yapmıyorlardı ve seçme gazeteciler gizliden kullanılıyordu. Günümüzde de aynı tür ısmarlama iş yapan gazeteciler vardır kuşkusuz; ama gazetecilerin Amerikan yeni yüzyılına kitleler halinde inanmaların ve değişimleri, Washington'daki kurslarla, "gazetecilik" eğitimleriyle, German Marshall Fund gazetecilik projeleriyle sağlanmış olsa da, asıl girişimler sanırım Como Gölü'nde başlatılmıştı.</p>

  <p class="normal">Como Gölü İtalya'da; kıyılarında konferans adı altında pazarlama yapılır. Dünya şirketleri eleman eğitimlerini orada düzenler; mafya patronları purolarını orada tüttürür.</p>

  <p class="normal">Amerikalılar da Türk gazetecileri toplu olarak orada konuk etmişti. Gazetecilerimiz Amerikan parasıyla Como kıyısında yalnızca yiyip içmediler, ufuklarını da genişlettiler.</p>

  <p class="normal">Como Gölü'ne gidemeyenlerse Almanların Hıristiyan Demokrat partisine bağlı KAS (Konrad Adenauer Stiftung)'ın "değerli katkıları"yla Türkiye'nin orasında burasında gazetecilik eğitiminden geçtiler.</p>

  <p class="normal">Yanlış anlaşılmasın, kurs açılışlarını Almanlar yaptı; ama en demokrat, en özgürlükçü, en barışsever deneyimli "Bizans İstanbul'u gazetecileri" eğitim verdi.</p>

  <p class="normal">Emek vermeden, yalnızca bedensel varlığınla para almaya alıştın mıydı, gerisi çabucak geliyor:</p>

  <p class="normal">Anlı şanlı, paraya para demeyen; Türkiye'nin rafinerilerini, bankalarını, dev işletmelerini özelleştirme adı altında yapılan pazarlamalarla verimli kılan Doğan Medya ailesinin değerli bireyleri vakıf kurdular.</p>

  <p class="normal">Vakıf, Bizans İstanbul'unda genç gazetecileri eğitmek için kurs düzenledi. En demokrat, en özgürlükçü, en cumhuriyetçi bazı deneyimli gazeteciler dersler verdiler; ödüller dağıtıldı. Eğitim işinin kaynağı Doğan Medya Holding olsaydı, kimse şaşırmazdı, ancak bizim en değerli patronların eli sıkıdır. Bu kursun parasını George Soros'un vakfından aldılar.</p>

  <p class="normal">Soros'u bilmeyen kalmadı; ama kısaca anmakta yarar var: Adresi Okyanus adalarında bir posta kutusu, yöneticileri her türlü bankerlerden oluşan Quantum Şirketi'nin perde önündeki oyuncusu... Soros, şirketin ortağı değil, yönetiminde de bulunmuyor; o yalnızca bir danışman; çalınan minareye kılıf oyununda olduğu gibi...</p>

  <p class="normal">Doğan Medya Holding, önüne gelen yayın odağını alıyor. Türkiye, dünyaya tek ekrandan bakar oluyor; satırlarını, seslerini patronlarının ve dış ortaklarının eğilimine göre ayarlayan ünlü gazetecileri okuyor, dinliyor ve oyunu veriyor!</p>

  <p class="normal">Holding, birkaç tane kalmış olan iktidar muhalifi gazetelerden Vatan'ı aldığında, Hanzade Doğan "Doğan Gazetecilik A.Ş. olarak bize birçok alanda katma değer sağlayacak olan yabancı bir ortaklığa sıcak bakıyoruz. Küçük hissedar olarak bünyemize katılacak olan yabancı bir ortak ile yurtdışına açılıp, bölgesel oyuncu olma yolunda ilerlemek arzusundayız." diyor.</p>

  <p class="normal">Birçok kişi, "Biz bunları zaten biliyoruz" diyerek yakınıyor. TSK yöneticileri de sıkça, toplumun ulusal konularda "sağlıklı duruş sergilememesi"nden mutsuz olduklarını belirtiyorlar; ama işin köküne hiç ama hiç değinilmiyor.</p>

  <p class="normal">AB'ye girmeyi ulusal ve 'Atatürkçü' hedef olarak görürseniz; liberal piyasa ekonomisini en iyi yol olarak ilan ederseniz; bazı gazetecileri olumsuzlar listesine alırken asıl odakları görmezden gelirseniz, sonuçlarına da katlanmanız gerekmez mi?</p>

  <p class="normal">Como kıyılarından, Washington merkezlerinden eğitimli olmayan; Alman partilerine, Soros parasına bulaşmadan savaşan gazetecileri görmeyenlerin ulusal güven duyguları da eksiliyor. Buna karşılık, Van'dan Karadeniz kıyılarına, Orhaneli'den Ege içlerine, Marmaris-Antalya kıyılarından Adana'ya ve Kıbrıs'a seslenen, holding olmaya niyetsiz gazetecileri tanımak güven duygusunu artırıyor.</p>

  <p class="normal">O gazetelerde yazmak, ekran palyaçoluğuyla, 'reyting' çanakçılığıyla kıyaslanabilir mi? Onlar Bağımsızlık Savaşının kahraman gazetelerinin yolunda gidiyorlar. Onlar gazeteci gibi gazeteciler...</p>

  <p class="normal">Yazılsın bir kıyıcığa; onlar örtülü işgalde de, kaçınılmaz açık işgal karanlığında da direnecekler; çünkü onların kalbi ne Suudi merkezinde, ne Tahran'da, ne Brüksel'de, ne Washington'da ve ne de Bizans İstanbul'unda!</p>

  <p class="normal">Yüreği burkulanların onları görmeleri içlerini rahatlatacaktır. Onların ekranları, paraları yok; ama yoksul savaşçılık, Como Gölü kıyısında viskiyle boğulmaktan, "İda"da şarapla, "İonia" kıyılarında rakı-uzo ile kıvranmaktan daha keyiflidir. Elbette insan olana...</p>

  <p class="kunye">Not: COMO Gölünde CIA ile söyleşenler için geniş bilgi: <span class="ideitalik">Ortağın Çocukları</span>, 3. Basım, UDY, 2011</p>
</body>
</html>
