<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_44"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;"FOREIGN POLICY" DERNEĞİNİN ALTINI</h1>

  <p class="normal">Eskiden ne denli kolaydı, siyaset yazmak: Türkiye'de o bunu dedi, bu şöyle buyurdu, öteki yolunu şaşırdı vs. vs. Hele devletin üst makamları ABD'ye gidecek oldu muydu, yer yerinden oynardı; çünkü devletin üst yöneticileri pek seyrek giderlerdi oralara. Gidiyorlarsa kesinlikle ülke için çok yaşamsal bir sorun var demekti ki BM'de ya da Beyaz Saray'da görüşsünler! Birkaç gün "Dost Amerika" övgüleri ve devletin büyük yöneticisinin yurda dönüşü; törenler, demeçler ve sessizlik... Sonra yine içerde olup bitenler...</p>

  <p class="normal">Şimdilerdeyse (son 30 yıl ve en son 6-7 yıl) siyaset yazmak, Amerikan adamlarından, örgütlerinden söz etmeden olmuyor. Eskiden de öyle olmalıydı; ama o zamanlar "dost" devletten kuşku duyan olmazdı. Oysa asıl siyaset Washington'da planlanır, Türkiye'de uygulanır; tıpkı şimdiki gibi.</p>

  <p class="normal">Eskiden gidenler, oralarda devlet yetkilileriyle görüşürlerdi, yani devletten devlete ilişki kurulurdu. Oysa şimdilerde hiç öyle olmuyor. Devletin en başındakiler oralarda derneklere gidiyorlar, bir grup seçilmiş şirket, siyaset temsilcisinin karşısına geçip konuşuyor; soruları yanıtlıyor. Gönlü hoş olsun diye de bir ödül (plaket, kutsal boynuz, madalya vb.) veriliyor.</p>

  <p class="normal">Sayın Abdullah Cumhur Gül, Suudi Kralı'nın otel odasına gidince olay olmuştu. Sonra Başkent Ankara'yı bırakıp İran Hocat-ül İslam'ı, İslam Pasdaranı Sardar Ahmedinejad için İstanbul'a gitti; daha az olay oldu. Küçük devlet Ermenistan'ın başkanını görmeye Erivan'a gitti; daha da az olay oldu.</p>

  <p class="normal"><span class="idebold">Geçmişte ne söz verilmişse şimdi o yapılıyor.</span></p>

  <p class="normal">Foreign Policy Association (FPA) -Türkçesiyle, Dış Politika Derneği- 1918'de "Özgür Uluslar Derneği Birliği" olarak, 141 Amerikalı tarafından kuruldu. 1923'te şimdiki adını aldı. Amacı, ABD dış politikasına içerden halk desteği oluşturmaktı. İşi ciddiye almışlardı, orta öğrenim gençlerinin akıllarına ABD çıkarlarını (çoğu zaman büyük şirket çıkarlarıdır) yerleştirmek için çalıştılar.</p>

  <p class="normal">1980'lere doğru "Yabancı ülkelerde öne çıkacak" kişileri önceden belirleyip "konferans" adı altında toplantılara getirdiler; iyi ilişkiler kurdular.</p>

  <p class="normal">İşi sağlama almak için 1990'larda Rockefeller'lerin vakfıyla birlikte güdülecek ülkelerin gazetecilerini seçkin yerlerde ağırladılar. İlişkilerin sağlamlığı ve Amerika'nın uzun erimli çalışmalarının tipik bir örneğidir FPA konferansları.</p>

  <p class="normal">25 Eylül 2003'te kürsüye gelen yabancı devlet adamı, daha o zamandan, bir başka yabancının kendi ülkesiyle ilgili 'ılımlı' planını överek söze girmişti: "<span class="ideitalik">Bir yazısında, AB Dış İlişkiler Komiseri Mr. C. Patten, Türkiye'yi 'demokratik gelişmenin ılımlı İslam'la nasıl birleşebileceğinin açık bir uygulamasıdır</span>' <span class="ideitalik">diyordu</span>."</p>

  <p class="kunye">[Chris Francis Patent: İngiliz Muhafazakâr Siyasetçi.]</p>

  <p class="normal">Yabancı devlet adamı, dinleyen seçkinleri mutlu edecek şu sözleri de eklemişti:</p>

  <p class="normal"><span class="idebolditalik">"En güçlü terimlerle bildiririm ki Türkiye'nin müttefiki Birleşik Devletler ile ortaklığı belirleyicidir, kalıcıdır; birçok alanda ve coğrafi bölgede etkindir. Bu ortaklık, özgürlük, insan hakları ve pazar ekonomisi gibi değerlere dayanır... Kafkasya'da</span> (Gürcistan olayını anımsamalı), <span class="idebolditalik">Orta Asya'da bağımsızlığın ve güvenliğin yerleşmesi için bölgesel işbirliği...</span>"</p>

  <p class="normal">Liderlik Forumu'na katılan yabancı devlet adamı daha sonra, bugünkü açılımları aydınlatacak biçimde, Ermenistan Dışişleri Bakanı ile görüştüğünü, gelecekte yeniden görüşmeye karar verdiklerini, Azerbaycan ile Ermenistan arasındaki ilişkilerde rol oynayacaklarını, Gürcistan'a gittiğini ve çok yardım ettiklerini anlattı.</p>

  <p class="normal">Bu sözleri söylediğinde Dışişleri Bakanı idi Abdullah Cumhur Gül. Yakınlarda ABD'de aynı derneğe bir kez daha gitti ve barışa katkıları için kendisi bir "medal" ile "decorated."</p>

  <p class="kunye">[İngilizce bilen okurlar bağışlasınlar. "Medal": Madalya. "Decorated": Donatıldı.]</p>

  <p class="normal">Bunları neden mi yazdım? Gün olur işe yarar diye. Yoksa devlet adamının dernek madalyası almasının günümüz politikasında can sıkıcı bir yanı olduğunu anlatmak için değil. Gerçeği yazmaktan başka çare yok. Belki bir "intibah" (uyanış) olur!</p>
</body>
</html>
