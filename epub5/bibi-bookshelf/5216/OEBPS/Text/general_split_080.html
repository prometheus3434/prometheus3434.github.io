<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_77"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;DERİN DEVLET - DERİN TARİKAT</h1>

  <p class="normal">70 yıllık illegal örgütlenme deneyimine sahipler. Devlete genel müdür, müşteşar, kendilerine yakınlık duyan bir milletvekili olarak, ama sonuçta "tek tek" sızdıklarına tanık olmuştuk.</p>

  <p class="normal">Ancak son beş yılda, her şey "açıktan" ve "sistematik" olarak, yani planlı-programlı yapıldı. Devlet kurumlarındaki akıl alamaz yanlışlıkları, acemice yönetimleri, işe alma ya da yükseklere atama kıstasları, yalnızca tarikat ehilliğine bağlanınca kurumsal çöküntülerle karşılaşılıyor.</p>

  <p class="normal">Sınav rezaletleri, su kaynaklarının akıl-dışılıkla tüketilmesi, enerji ulusal programlarının alt-üst edilmesi, ulusal güvenlikle doğrudan bağlı fabrikaların, işletmelerin yabancıya teslim edilmesi ya da 'özelleştirme' ve 'kaynak yaratma safsatasıyla yok edilmesi; kurulduğu günden bugüne, ulusal devlete karşı yoğunlaşan örtülü Kürt milliyetçiliğiyle yoğrulmuş kinleriyle açıklanamaz.</p>

  <p class="normal">Belli ki, hiçbir toplumsal kaygı duymadan en yetersiz kişileri, parti yandaşı oldukları için değil, ulusal devleti "kamu reformu" adı altında iyiden iyiye yıpratma yeteneğine göre vurdumduymazlığa getirerek kilit görevlere getirmişler.</p>

  <p class="normal">Bir bakanın sözüne güvenirsek; ad yeri boş bırakılan atama kararlarını imzalamaktaymışlar.</p>

  <p class="normal">Adları ise, kamu reformcu müşteşarın altında toplanan, 24 kişilik bir topluluğun (cemaatin) kararıyla dolduruyorlarmış. Hatta bir ilde Milli Eğitim Müdürlü'ğündeki kadroları doldurmak üzere 'cemaat' geceleri toplanıyormuş.</p>

  <p class="normal">Anlaşılıyor ki, derin tarikatların temsilcileri Ankara'dan Anadolu kentlerine belirli bir karar-yetki düzeni içinde işleri bitirmekteler. Bu alt yapının hükümet kararlarına ve bakan tutumlarına yansımaması; "Amerika ile entegrasyon (bütünleşme)" idealiyle birleşmemesi olanaksız. Bin bir örneğin en sonuncusunu anımsayalım:</p>

  <p class="normal">ABD silahlarının PKK eline verildiği yankılanınca Dışişleri Bakanı Abdullah Cumhur Gül, ABD elçiliğinden açıklama istediğini belirtmişti.</p>

  <p class="normal">Devletler arasında bu tür silah-külah işleri sorgulamaları, öyle özelleştirmedeki gibi rastgele yapılmaz. Devlet bir hedef belirler ve suçlu devlete suçu kabul ettirmek için tam zamanında iyi seçilmiş adımlar atar.</p>

  <p class="normal">Günler geçti, silahların bazı askerlerce Amerikan devletinin bilgisi dışında, usulsüz olarak Kürtlere verildiği, onlardan da PKK güçlerine geçtiği açıklandı.</p>

  <p class="normal">Amerika elbette, "Evet ben yaptım" demeyecekti. Kendisini böyle savunacaktı! ABD böyle açıklasaydı iyi bir avukatlık işi deyip, dosyamızı açardık; ancak bu avukatça açıklama Abdullah Cumhur Gül'den geldi. Arkasından bildik yerli-yabancı ortaklık medyası PKK silahlarının birçok kaynaktan geldiğini anlatmaya koyuldu ve konuyu duman altı ederek AKP'nin "entegrasyon" politikasına desteklerini sürdürdüler.</p>

  <p class="ortayazi">*</p>

  <p class="normal">1915'de Kahire'de İngiliz Yüksek Komiseri McMahon ile anlaşmaya varan Haşimilerden Faysal bin Hüseyin, İngiliz eliyle kendilerine hediye edilecek olan 'Büyük Müslüman Arap Devleti' sınırlarının içine Hatay, Adana ve hatta Mersin'in alınmasını istemişti de sırtı sıvazlanmıştı. Daha sonra kendisine kukla Bağdat devletini bağışladılar.</p>

  <p class="normal">Mersin'i Arap azınlığa güvenseler de alamamışlardı, ama günümüzde Güneydoğu Anadolu'dan göçenler üstünde çalışarak oraları ele geçirmeye çalıştılar.</p>

  <p class="normal">AKP'nin aslarından, Kürt Milliyetçiliği ayaklanmasının elebaşı Şeyh Sait'in torunu Mir Dengir Fırat, Mersin milletvekili olarak epeyce çalışmıştı. Şimdi Adana'dan birinci sıradan AKP milletvekili adayı. Acaba Adana'da neler olacak? Adana'nın savaşçı gazetesi Söz'ün dışında uyarıcı yayın yapan da olmadı. Neo-Derin Devlet işte böyle çalışıyor.</p>

  <p class="normal">Bu gelişmeler de bir şey anlatmıyorsa 14 Nisan bayrakları derlenip dürüldüyse, tez elden yükseklere kaldırılsa yeridir.</p>

  <p class="normal">O sandığa, o oyu atan eliniz yansa da siz aldırmayabilirsiniz; ama yurdun genç çocukları sizin hatanız nedeniyle daha çok yanacak gibi.</p>

  <p class="normal">Bu aldırmazlık ve bencillik ortamında tarihe dönmekte yarar var:</p>

  <p class="normal">Samsun'a götüreceği ekibi belirlemekteydi. Bir bölümü resmi göreve uygun kişilerden oluşurken, yurdun bağımsızlığı için savaşacak asıl çekirdek kadroyu tek, tek özenle ve kimselere duyurmadan yaptığı görüşmelerle belirliyordu; çünkü yabancılarla işbirliği yapan bir devletin yönetimi altındayken bağımsızlık savaşı kadroları emirle seçilemezdi ve namus savaşı gönülsüz sürdürülemezdi.</p>

  <p class="normal">22 yaşındaki genç zabit, babasının "Evlatlarımın hepsini cephelerde yitirdim, bir tek sen kaldın!" dediğini söyleyince daha beş-altı ay önce orduları iki kez elinden alınmış olan Mustafa Kemal Paşa, "Babana selamımı söyle; vatan elden gittikten sonra, oğul olsa neye yarar!" dedi.</p>

  <p class="normal">Şimdiye uyarlansa "Vatan elden gittikten sonra, işleriniz düzgün, kömürünüz bol, krediniz yerinde, çocuklarınız iyi mekteplerde vs. vs. olsa ne olur, olmasa ne olur!" denemez mi?</p>
</body>
</html>
