<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_27"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TANZİMATTA SESSİZCE BAŞLAMIŞLARDI</h1>

  <p class="normal">"Akademisyen Anayasası" ya da "AKP Anayasası" hiç kuşkum yok ki kopyadır. Gökhan Çapoğlu ve CIA şeflerinden Graham Edmund Fuller'in Ankara'da "Kimlik ve Demokrasi" konferansı federasyon alt yapısının tamamlanmak üzere olduğu zamanda yapıldı. Hemen sonra CIA Şefi Paul Bernard Henze, SOTA denilen Azerbaycan-Orta Asya Türkçüleri grubuyla Türkiye'nin kurtuluşu için her ne olursa olsun federe devletlere bölünmesi gerektiğini yayınladı.</p>

  <p class="normal">TESEV, Belediyeler Birliği, Amerikan İşadamları Örgütü CIPE (Ankara Şubesinin 2. adamı Ergun Özbudun idi), TDV (Kurucusu Ergun Özbudun ve ANAP), TOSAV - TOSAM (Kurucusu Doğu Ergil; NED'e iki kez kurs için gitti) ve daha birçok dolarla beslenen örgüt, "<span class="idebolditalik">Yerel Yönetimlerin Güçlendirilmesi</span>" diyerek başladılar; dolarlı tasarılarla sözde akademisyenleri sözde bilimsel olarak çalıştırdılar.</p>

  <p class="normal">Mozaik ve kültürel zenginlik cilasıyla parlatılan tasarım giderek adını değiştirdi ve "Yerel Yönetimlere Otonomi" yani kendi kendini yönetme oldu. Devletin merkezi yapısı parçalanarak yetkiler yerele devredildi; yerel meclisler, yerel seçilecek valiler. Herhangi bir ortaöğretim gencine "<span class="ideitalik">Bu yapılanma nereye benziyor?</span>" diye sorsak, kuşkunuz olmasın hemen "<span class="ideitalik">Amerikan Federal Devletleri'ne</span>" ya da "<span class="ideitalik">Ayrı ayrı devletler</span>" yapılanmasına diyecektir.</p>

  <p class="normal">Keşke bu sivilceler ve sözde bilim adamları şöyle sıkı sıkıya çalışıp yayınlar yapsalar ve yasa tasarsıları hazırlasalardı. Oysa hiç de öyle değil; her tasarı tümüyle ABD'den tercümedir.</p>

  <p class="normal">Bu işler bana göre paldır küldür yapıldı; ama TSK yöneticileri dahil birçok aklı başında kişiye göre sessizce gelişti. İddia ediyorum ki, tasarı Türkiye'yi yalnızca sömürge yapma tasarsısı değil, Anadolu'da Türkleri küçük bir federe devlete hapsederek Doğu'ya yayılmanın önündeki Türk engelini kaldırmaktır. Nedeni görmek için geçmişe dönmeliyiz.</p>

  <p class="normal"><span class="idebold">"Tanzimat-ı Hayriye" den Federasyona</span></p>

  <p class="normal">Tanzimat'ın sonuçlarını Batı Avrupa kültürüne bağımlılık ve kendi insanına yabancılık boyutuyla ele almak, işin siyasal sonuçlarını gölgede bırakmaktadır. Tanzimat-ı Hayriye döneminin başlangıcına yol açan koşullarla, günümüzde Avrupa'nın yedeğine düşme koşulları ve gerekçeleri hemen hemen aynı.</p>

  <p class="normal">1839 yılında başlatılan Tanzimat-ı Hayriye dönemine şöyle üstünkörü bir bakış bile bu benzerliği gösterecektir. Tanzimat-ı Hayriye kararlarının hemen öncesinde durum şudur:</p>

  <p class="normal">Osmanlı Devleti, sanayileşmeyi sağlayacak düzenli ve planlı bir iktisadi programdan yoksundu. Ticareti dahi, Batı Avrupalının eline geçmişti. Adalet ve eğitim düzeni, silahlı kuvvetler, üç yüz yıldır bilimsel ve siyasal gelişmelere göre yenilenemiyor, köhneleşiyor, çürüyordu.</p>

  <p class="normal">Devletin yönetim düzeni de siyasal örgütlenmesi de, fetihler dönemindeki yapının içine hapsolmuştu. İktidar, cemaatçilerin, sarayı merkez yapmış olan örgütlü çıkar gruplarının egemenliğindeydi. Bu arada Avrupa, Sanayi Devrimi sonrasında güçlenmiş ve Balkanlar'a yayılmaya, başlamıştı.</p>

  <p class="normal">Osmanlı Devleti'nin coğrafi olarak gerilemesi, içinde barındırdığı ulusların bağımsızlık girişimleriyle açıklanamaz. Güçlenen Batı Avrupa, sömürge alanını genişletmek üzere Balkanlar'da Türklere karşı bir durum yaratırken yeni kimlikler oluşturmak üzere, iktisadi girişimlerinin yanı sıra kültürel kimlik oluşturma yoluna gitmiş ve devletin iç düzenini bozmak üzere, kargaşa yaratmaya başlamıştır.</p>

  <p class="normal">"Tanzimat-ı Hattı Hümayun" Avrupa'dan gelen bu saldırıyı göğüsleyebilmek için, yönetim düzeninde bir değişim süreci başlatılma düşüncesi sonucunda alınan bir dizi karardan oluşur. Ne ki bu kararlar alınırken, içerde sultasını yerleştirmiş grupların gücüne karşı yeni bir güç oluşturmak için Hıristiyan nüfusa ayrıcalıklar tanınmıştır. Zaten 'Hıristiyan tebaa'ya daha çok özgürlük isteği, Avrupa devletlerince öteden beri dayatılıyordu.</p>

  <p class="normal">Bir yandan, bu isteklerin karşılanmasıyla devlet egemenliğinin de güçlendirileceği, hatta Batı'nın saldırı gerekçelerinin ortadan kaldırılacağı hesap edilirken, öte yandan içerde halk arasında bir kaynaşma sağlanacağı sanılıyordu.</p>

  <p class="normal">1982'den sonra geliştirilen "çok kültürlülük" ve "mozaik zenginlik" kampanyasıyla başlatılan parçalayıp yutma tasarımıyla 163 yıl öncesinin parçalama süreci neredeyse tümüyle aynıdır. Parçalamanın birinci koşulu devlet topraklarında Hıristiyan kolonileri yaratmaktır.</p>

  <p class="normal"><span class="idebold">Türk nüfusunu eritme taktikleri</span></p>

  <p class="normal">Özetlediğimiz bu gelişmelerin sonunda olanlar biliniyor: Osmanlı Devleti siyasal alanda Batı Avrupa devletlerinin bir yedek gücü olmuş; siyasal ve iktisadi düzenini, eğitim yapılanmasını azınlıkları destekleyen Batı devletlerinin güdümüne bırakmış ve bir an önce defnedilmesi gereken "hasta adam" olarak yıkılıp gitmiştir.</p>

  <p class="normal">Ne ki, bu yıkılış süreci öyle birdenbire gerçekleşmemişti. 20. Yüzyılın başında son bir atılımla, bir yandan ulusçuluk düşüncesine, bir yandan da devlet reformuna bel bağlanmıştır; ama bu kez de, destek alınacak güçlü bir ulus bulunmadığı ve yakanın çoktan ele verildiği görülmüştür.</p>

  <p class="normal">Daha da önemlisi, Anadolu'nun batısındaki bazı yerlerde nüfus yoğunluğu, Rum ve Yahudiler lehine dönmüş; buralarda yabancıların da desteğiyle iç kalkışma örgütleri kurulmuştur. Yeniden ayağa kalkalım derken, iç kargaşanın ve kendine güvensizliğin sonunda; Hanedan ve hükümetler Rus istilası korkusuyla, dünya fethine yönelmiş olan Almanya'nın kollarına atılmışlardır.</p>

  <p class="normal">Tanzimat-ı Hayriye kararlarıyla Batı'ya şirin görünmek uğruna Hıristiyan tebaaya yakınlaşmanın soncu nüfusun Türkler aleyhine değişmesi oldu.</p>

  <p class="normal">Günümüzde de sinsi düşünceler yayılmaktadır. Örnekleyelim: Ülkede yüzyıllardır Rum nüfus yoğundu; Bağımsızlık Savaşı'nda sonra bu Rum nüfus tehcire (zorunlu göçe) tabi tutulmuştur. Lozan mübadelesi (karşılıklı nüfus değişimi) yüzlerce yıldır, özellikle Trakya ve Ege'de yerleşik yani yerel kültürün sahibi, Rumların topraklarından koparılmasına yol açmıştır.</p>

  <p class="normal">Bu tür sinsilikler, bırakalım aydın ve düşünür çevrelerini teslim almasını, devletin her kurumuna ve hemen hemen tüm yöneticilerine de egemen olmuştur. Yüzyıllar içinde Türk nüfus çoğunluğu oluşan yerlerde durum tersine mi dönmüştür?</p>

  <p class="normal">Bu sorunun karşılığını iki açıklamada bulacağız. Birincisi çok bildik bir kişinin açıklamasıdır. Yunanistan Başbakanı Elefterios Venizelos, Anadolu'yu, yani onların deyişiyle Küçük Asya'yı işgale hazırlanırken şöyle der:</p>

  <p class="normal">"<span class="ideitalik">Türklerin gittikçe azalmasına karşılık Yunan halkı nerede olursa olsun hızla artmıştır. Mesela şimdi Kıbrıs'ın toplam nüfusu 300.000'dir. Hotha Almanağı'na göre 1897'de adada 135.000 kişi yaşıyordu. Kırk yılda, Türklerin pek artmamasına karşı, Rum nüfus bir misli çoğalmıştır.</span></p>

  <p class="normal"><span class="ideitalik">Girit'te 1830 sayımına göre 70 000 Müslüman ve 70 000 Rum vardı... 50 yıl sonra 1881'de Rum nüfus üç defa artarak 207 000'e çıkarken, adanın hâkimi olan ve diğer halkı kırıp geçiren Türklerin sayısı da 72 000'de kalmıştır. Daha sonra da göçler sebebiyle Türkler azalmış ama Rum nüfusu 1900'de 273 000'e, 1910'da 300 000'e yükselmiştir</span>."</p>

  <p class="normal">Venizelos, hem Türkler kırıp geçirdi, diyor; hem de Rum nüfusun arttığını söylüyor. Bu yaman bir çelişkidir. Gerçeğin nasıl tersine çevrildiğini bir sonraki yazıya bırakırken, günümüzde yabancı parasıyla tarihçilik oynayanların yalan rüzgârını da unutmayalım. Onlar, Rumlar zorunlu olarak göçertildi derken fena halde yanıltmaktadırlar; Rumdan daha Rumcu olmanın sınırı yoktur.</p>

  <p class="normal">Başkalarından korkarak, güçlülere teslim olunmayan tek dönem, Mustafa Kemal Atatürk dönemidir. Sonraki yönetimlerse, Sovyet korkusu senaryosuyla ABD ve Avrupa'ya teslim olmuştur. Şimdilerdeyse, irtica, iktisadi çöküş ve daha sonra da "Din elden gidiyor" korkusuyla Batı'ya ve Doğu'ya teslimiyet sürdürülüyor.</p>
</body>
</html>
