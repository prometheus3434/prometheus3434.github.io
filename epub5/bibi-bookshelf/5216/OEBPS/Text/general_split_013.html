<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_10"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;MİSYONERLER ESKİ MİSYON YENİ</h1>

  <p class="normal">Onun adını ilk kez 1998 sonbaharında sosyal demokrat arkadaşların yayınladığı bir dergide görmüştüm. Eric jan Zürcher'i övüyor, ona Ankara'da konferans verdireceklerini yazıyordu. Dergiyi gönderen arkadaşı aradım ve özetledim:</p>

  <p class="normal">Zürcher, tarihi tersine çevirir; kurtuluş savaşını aslında ittihatçıların hazırladığını ve Mustafa Kemal'in tepeden inerek harekete el koyduğunu yazdı. Zürcher, kurtuluş savaşını bağımsızlık savaşı olarak tanımadığı gibi Türklerin de Ermeni mallarına el koymak üzere savaştığını yazar. Hem de hiçbir kanıta yer vermeden.</p>

  <p class="normal">Zürcher, tarihe belgeleriyle geçmiş olayları kasıtlı olarak saptırdığı kitabını Türkiye'ye sokarak Batı Avrupa çıkarları için psikolojik savaş yürütmektedir. Yazdıkları bilimsel temellere değil bu amaca uygundur.</p>

  <p class="normal">Eric jan Zürcher'in en iyi arkadaşı II. Cumhuriyetçi Mete Tunçay'dır. Zürcher'in safsatalarını üniversitelerde 'İnkılâp' dersi olarak okutanlar Attila Yayla'nın liberal arkadaşlarıdır.</p>

  <p class="normal">Temiz kalpli arkadaşım şaşırmıştı. Pek çok temiz kalpli CHP'li, üniversiteden kalma siyasal arkadaşlık romantizmiyle gerçekleri görmezden geliyorlar. Zürcher'ci arkadaşlarının 2002'de CHP'den milletvekili olmasına karşı çıkmadılar.</p>

  <p class="normal">Yıllar geçti. Arkadaşlarının eşi İskandinavyalı Elisabeth Özdalga'nın Fethullah Gülen ekibiyle içli dışlı olduğunu, Abant toplantılarında tebliğcilik yaptığını, Amerikan örümcek ağında yer aldığını; TESEV danışmanı olduğunu, Attila Yayla'yı destekleyen açıklamayı imzaladığını okuyunca da uyanmamışlardı.</p>

  <p class="normal">Arkadaşları Haluk Özdalga, "Türkiye'de tehlikede olan laiklik değil, demokrasidir" diyerek ABD-AB-AKP koalisyonuna dolaylı destek verince de uyanmadılar. Ancak, Özdalga Haluk, Recep tayip Erdoğan'a biat edince kıpırdanıyorlar, öfkeleniyorlar... Sanırım "Ne olacak, dönek işte!" diye geçiştirmeye çalışıyorlardır.</p>

  <p class="normal">Haluk Özdalga yuvaya döndü ve bir 'demokrasi havarisi' olarak, demokrasiyle ilişkisi, ABD-AB-İsrail-İran dörtgeninde dönüp durmakla sınırlı olan AKP'nin saflarına katıldı ve içinde birikenleri Zaman gazetesinde uzun yazılarıyla dışa vuruyor.</p>

  <p class="normal">1970'lerin karışık günlerinde bir demokrasi cephesi kurmak isteyenler, 'Devrimci' sözcüğüyle başlayan bir başka grupla anlaşmaya çalışırken onunla da görüşürlerdi. Sıkı adamdı doğrusu! 1980 sonrasında SODEP-SHP derken CHP Genel Sekreterliği!</p>

  <p class="normal">Dinci hareketlerin demokrasiyle, düşünce özgürlüğüyle zerre kadar ilgileri olmadığını görmezden gelen kesimin içinde CHP'li yöneticiler de vardı. İmam hatiplilere Harbiye kapılarının açılması ABD'nin "Uluslararası Din Hürriyeti" operasyonunun bir parçasıydı. Yasa değişikliği TBMM'den geçmek üzereydi. İktidarda CHP-DYP ortaklığı vardı.</p>

  <p class="normal">Eski sıkı devrimci, sonranın CHP Genel Sekreteri Ertuğrul Günay, Fethullah Gülen yandaşı yayıncıya 'röportaj' vererek özgürlük-demokrasi gerekçesiyle yasa tasarısına desteğini açıklıyordu.</p>

  <p class="normal">Uğur Mumcu, Harp Akademisi'nde konferans verip ayakta alkışlandıktan sonra, 22 Ocak 1993 Cuma günü bu gerçeği yazdı ve 24 Ocak 1993 Pazar günü öldürüldü. Suikasttın yarattığı kısa süreli bir uyanış oldu. Tepkiden çekinenler yasa tasarısını geri çektiler. Yasa destekçisi Ertuğrul Günay daha sonra Ecevit'e katıldı. Ondan sonra CHP'ye döndü. Her geri geliş "yuvaya dönüş" olarak alkışlandı. Şimdi AKP üyesi ve milletvekili adayı oldu!</p>

  <p class="normal">Onlara "solculuktan döndü" diyerek kızmaya hakkımız yok. Onlar ne solcuydu ne de sağcı ve hiç değişmediler. Gerekeni yerine getirirken 'de-şifre' oldukça daha güvenli yerlere dönüyorlar. ABD-AB koalisyonunun "demokrasi projesi" uğruna "Bağımsız-egemen Cumhuriyetimiz"e karşı daha açıktan savaşırken savcılara karşı 'dokunulmazlık' zırhını giyiyorlar.</p>

  <p class="normal">CHP'yi destekleyen yurttaşlar, gerekli tepkiyi göstererek bu tür kişilerin partilerine sızmasına, milletvekili adayı olmalarına izin vermemelidirler. Çünkü adaylıklar kesinleştikten sonra partinize oy vereceksiniz; ama bu türlere de oy vermiş olacaksınız ya da partinize küsüp sandıkla vicdanınız arasında sıkışacaksınız. Öyleyse işi sona bırakmamalı. "Ne yapalım parti yönetiminin hatası" demek, sessiz kalmanın günahını temizlemez ve 'mitingler' boşa gider.</p>

  <p class="normal">Bu arada dikkat: Sizin uyanışınızı, alanlardaki coşkunuzu kendi bireysel başarıları sananlar aday adayı oluyorlar. Alan eylemleri yapılacak işlerin yalnızca biriydi. Onların sonuç alıcı somut işlerine bakmalı; çünkü bu fırsatçı türler, yurtları için söylev çekmeden gerekeni duraksamaksızın ve sessizce yapan gerçek halk kahramanlarının önünü kesiyorlar.</p>

  <p class="normal">Ayrıca gösteri yıldızlarının üçüncü bağlantılarını da gözden geçirmeli. 'Azınlık hukuku' çalışmalarından başlayarak ABD, AB, Almanya ve İsrail dostluklarını da unutmamalı.</p>
</body>
</html>
