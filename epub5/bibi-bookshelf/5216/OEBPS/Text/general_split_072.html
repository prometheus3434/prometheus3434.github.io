<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_69"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;SAİD-İ KÜRDİ (NURSİ)<br class="chapter" />
  &nbsp;&nbsp;&nbsp;KUVAYI MİLLİYECİ OLABİLİR Mİ? (2)</h1>

  <p class="normal">Başbakan Prof. Necmettin Erbakan bunalmıştı. İran'ın al-Kudüs Kuvvetleri'ne bağlı militanlar eylemlerini hızlandırıyor, Sincan'da "<span class="ideitalik">Kudüs Gecesi</span>" düzenliyorlar, Hizbullahi gençler "<span class="ideitalik">Kahrolsun Kemalist Laiklik</span>" pankartlarıyla caddelere dökülüyorlardı. Çevre ülkelerde kanlı ihtilalcilik oyununa girişen İran'ın Humeynici Yönetimi'nin Ankara'daki Büyükelçisi Türkiye'deki "Müslümanları" İslam İhtilaline çağırıyordu.</p>

  <p class="normal">Yetmezmiş gibi Atatürk'ün annesi Zübeyde Hanım'ın "umumhane kadını" olduğuna ilişkin uydurma belge, MEB fakslarından liselere gönderiyordu. Ayrıca Özal sayesinde holding sahibi olan ailenin milletvekili olan çocuğu, Almanya'da bir toplantıda, "<span class="ideitalik">Bizim Said</span>" diye başlıyor "<span class="ideitalik">tutmuş bu Mustafa'nın yakasından ve bana bak, demiş!</span>" diye başlıyor ve döktürdükçe döktürüyordu.</p>

  <p class="normal">RP'li vekilin "Bizim Sait" dediği kişi o zamanki adıyla- Said-i Kürdi'dir. "Mustafa" dediği de -o zamanki sanıyla- BMM Başkanı, Başkumandan Mareşal Mustafa Kemal'dir. Prof. Erbakan bu kışkırtıcılığın sonunu iyi bulmuyor; "Konuşma kardeşim, konuşma!" diyordu, "Git ormanda bağır!"</p>

  <p class="normal">O zamanlar RP milletvekilinin "Bizim Sait"i Mustafa Kemal'in yakasına yapışıyordu; bugünlerin filmindeyse "Bizim Sait" işgalcileri Anadolu'dan atmış Başkumandanın yüzüne kapıyı çarpıyor ve bir kez daha kahraman oluyor. Türk Nurcularınca "Kuvayı Milliyeci", Kürt Nurcularınca "Kürt Milliyetçisi" yapılan Said-i Kürdi'nin bağımsızlık savaşından sonra Ankara'ya gelişi de onlarca yıldır efsaneye dönüştürülmektedir. Acaba Said-i Kürdi, Mustafa Kemal'in yakasına yapışıp, yüzüne kapı mı çarpmıştı? Bu saygısızlığın da bir tanığı yok, belgesi yok! Öyleyse ne var? Uydurmalar var: Ona İstanbul'da "gizli milli vazife" yaptıran yandaşlar, onun 1921'de "zihin ve dimağ bunalımına" bunalımına girince İstanbul'dan Van'a gittiğini yazıyorlar. Said-i Kürdi'nin maaş aldığı Dar-ül Hikmet-il İslamiye ise, İngiliz-Yunan işbirlikçisi Hanedanlık Hükümetince 1922 ortalarında kapatılmıştır.</p>

  <p class="normal">Said-i Kürdi, Büyük Zafer'den iki ay sonra, Kasım 1922'de Ankara'ya geldi. Onun meclis tarafından şifre ile çağrıldığını, Ankara istasyonunda törenle karşılandığını da yazıyor yandaşlar. Şifre ortalıkta yok; belki de birçok kez savlandığı gibi bir yangında kül olmuştur.</p>

  <p class="normal">Kürt Nurcular işi daha ileri götürüyorlar ve Said-i Kürdi'nin "milli vazife muvaffakiyetini takdir eden" Mustafa Kemal'in onu bir değil, Ankara'ya üç kez çağırdığını ileri sürüyorlar. Ne gerekçe tutuyor ne de çağrı belgesi bulunuyor. Oysa Said-i Kürdi'yi, kendi anlatımına göre, Ankara'ya çağıran kişi, ahbabı Seyyid Taha'dır. Sanki Meclis töreniyle karşılanmış gibi anlatılansa, Seyyid Taha ve bir-iki arkadaşının onu istasyonda karşılamalarıdır.</p>

  <p class="normal">O sıralar İstanbul hala işgal altındadır. Lozan'da Avrupalılar ve Amerikalılar Türkiye'nin bağımsızlığını tanımamakta, egemen bir devlet kurulmasın diye, her türlü baskıyı uygulamaktadırlar. Said-i Kürdi ise mecliste "İslama ve ibadete çağrı" bildirisi dağıtmakta ve çağrısına uyulmazsa isyan çıkacağını bildirmektedir. Cemal Kutay daha da ileri giderek ona mecliste konuşma da yaptırır. Meclis tutanaklarında ya da milletvekili anılarında böyle bir konuşmadan söz edilmiyor.</p>

  <p class="normal">Her neyse işte o tehdit bildirisidir, RP milletvekiline öfke ve alay dolu sözlerinin dayanağı. Aynı bildiridir, kışkırtıcıları ve filmcileri böylesine konuşturan.</p>

  <p class="normal">Yurdun geri kalanını da kurtarmak, dirliği düzeni sağlamak, Lozan'da yeni devleti kabul ettirmek için gece-gündüz uğraşan Başkumandan'a güya "Namaz kılmayan haindir, hainin hükmü merduddur" dediğini anlatıyor Said-i Kürdi ve yetinmiyor, Mustafa Kemal'in kendisinden korkarak özür dilediğini de ileri sürüyor. Hiç olmazsa bir tanık var mı? Yok! Uydurmaların da sınırı yok.</p>

  <p class="normal">Said-i Kürdi, 1923 Baharında Ankara'dan Van'a gider ve Horhor mağarasında yaşamaya başlar. Kendi anlatımına göre Mustafa Kemal onu Şeyh Sunusi yerine Doğu illerine müfettiş yapmak ister de o asla kabul etmez. "Ne ilgisi var? Libyalı Sunusi'nin Doğu illeriyle?" demeyin. Said-i Kürdi'yi kahramanlaştırmak, Mustafa Kemal'i hırpalamak için her türlü safsata geçerlidir. Aynı safsatacılığa daha önce de başvurulmuştur:</p>

  <p class="normal">Said-i Kürdi Abdülhamit'e "ültimatom!" vererek Kürtlerin eğitilmesini, Van'da üniversite kurulmasını istemişmiş. Padişah da çok kızmışmış ve onu Üsküdar Akıl Hastanesi'ne kapatmışmış.</p>

  <p class="normal">Oysa belgeler öyle demiyor: Van Valisi Tahir Paşa, Padişah'a bir mektup yazarak genç Melaye Said'in tedaviye muhtaç olduğunu, yardım edilmesini istirham etmiştir. Abdülhamit de iyilik olsun diye onu hastaneye göndertmiştir. Türk Nurcu üstad ağabeylerse onun Abdülhamit'e kafa tuttuğunu yayıyorlar. Kürt Nurcular da sırf bu uydurmaya dayanarak onu Kürt milli kahramanı düzeyine yükseltiyorlar.</p>

  <p class="normal">Aradan yıllar geçti. Yalan, dolan, söylenti bir kez daha ısıtılıp piyasaya sunuldu. "Mustafa Kemal'e kafa tutan kahraman önder" masalıyla Türk-Kürt Nurcu cephesini yeniden ateşlemeye çalışıyorlar. Yüz binlerce basılan kitaplar, risaleler (broşürler), Büyükşehir Belediyesinin desteklediği uluslararası İstanbul konferansları ve şimdi de film içinde filmler!</p>

  <p class="normal">İyi de, "Bunların işleri güçleri yok mu, bunca parayı nereden buluyorlar?" deyip kestirip atmamalı; çünkü yalan-dolan kampanyasının bir yararı da var; onlarca yıldır şebeke içinde dolaştırılan uydurmalar, artık açıktan tartışılıyor, magazinleşiyor, sorgulanıyor. Bu gelişme şeffaflıktan ölümüne korkan kapalı örgütlerin zararınadır.</p>
</body>
</html>
