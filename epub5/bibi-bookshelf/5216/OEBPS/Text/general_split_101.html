<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_98"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;VAN'DA, ESKİŞEHİR'DE VE AKDENİZ'DE<br class="chapter" />
  &nbsp;&nbsp;&nbsp;ONLAR VARSA YENİLMEK YOK!</h1>

  <p class="normal">Birkaç yıl önce Van'dan bir haber gelmişti: İki bombadan biri kitap satış yerinin önünde patlamıştı. Kitap satış yerinin ve Şark Yıldızı gazetesinin yöneticisi, Öz Türkçenin ustası Deniz Baş Hanım'ı aradım. Ne denli sakindi yanıtlarken bilemezsiniz:</p>

  <p class="normal">"İki bomba patladı diye Van'ı bırakıp gidecek değiliz!"</p>

  <p class="normal">Bana susmak düştü; çünkü telaşımdan utanmıştım. Her hafta köşe yazımı Van'a gönderirken Şark Yıldızı'nın Deniz Baş'ı ile o görüşmemizi anımsar, başımı iki yana sallar, iç çekerim.</p>

  <p class="normal">Yurdumun Doğu'sundan Batısı'na yol alıyorum. İlkokulda yürüyüş öğretilirken "Eskişehir – Eskişehir – Yalçın kaya sarp yeri!" diye başlayan marşı söyletirlerdi. Yıl 1954; Gazi Mustafa Kemal Atatürk dünyamızdan ayrılalı daha 16 yıl olmuş. Onunla omuz omuza Çanakkale'de, Sakarya'da savaşan dedemiz sağ, babamız onun döneminde okuyabilmiş, anamız da öyle... O zamanlar kimse Gazi'ye sövmüyor!</p>

  <p class="normal">Yıllar geçti; ben marşın sözlerini unuttum. 9 yıl önce Armoni komutanına uğramıştım. Bu marştan söz ettim. Albay ayağa kalktı¸ "Yürüyüş adımlarına iyi uyar" diye başladı ve marşı, "Es-ki-şehir Es-ki-şe-hir... Sol! Sol! Sol!"</p>

  <p class="normal">Albay marşın sözlerini ve notalarını bana ileteceğini söyledi; ama sanırım işlerinin çokluğundan yollayamadı.</p>

  <p class="normal">Geçenlerde Eskişehir'de yayın, sanat girişimi denince Sibel Kumsal Erenoğlu gelir. Yazılarımı yayınlayan 10 Dakika Haber ve Kadının Sesi dergilerinin sahibi-yöneticisidir. Marş olayını ve anılarımı Sibel Kumsal'a yazdım; "Bakalım" dedim, "Eskişehirliler bu marşlarını anımsıyorlar mı?"</p>

  <p class="normal">On beş gün geçti. Sibel Kumsal'dan bir ileti aldım. "Sivil Toplum" toplantısı, yani benim dememle derneklerin, kitle örgütlerinin toplantısı varmış. Sibel Kumsal öncülüğünde çok sayıda konuğa foto-kopya ile çoğaltılmış birer yaprak dağıtılmış. Katılımcı Eskişehirliler ellerindeki Eskişehir Marşı satırlarına öylece bakarlarken Sibel Kumsal programa aldırmamış ve sahneye fırlayıp mikrofonu kaparak marşı söylemeye başlamış, salon da ona katılmış. Eski usta öğretmen de gençliğinin heyecanıyla mandoliniyle marşı çalıyormuş.</p>

  <p class="normal">Böylece anımsamış Eskişehirliler, İstiklal – Bağımsızlık (Kurtuluş değil) günlerini...</p>

  <p class="normal">Sibel Kumsal, iletisine marşın sözlerini de eklemiş. Gözlerimde ince bir sızıyla okudum, onurlu, gurulu çocukluk günlerime döndüm. "Belki şimdilik yeniliyoruz, ama Van'da Deniz Baş, Eskişehir'de Sibel Kumsal var! Gün olacak yine kazanacağız!" dedim.</p>

  <p class="normal">Aynı gündü, Akdeniz Gerçek gazetesi geldi Antalya'dan; Başyazar Songül Başkaya, partisine rağmen yine eleştiriyordu, Antalya'daki uygulamaları. Bir önceki dönem de yolsuzlukları, orman kıyımlarını, kenti yıkanları kıyasıya eleştiriyordu. Dava edilmeler, baskılar onu yıldıramıyordu. "Şaşılası şey!" demişimdir, "Hem savaşıyor, hem de iki bebek büyütüyor."</p>

  <p class="normal">Akdeniz Gerçek her geldiğinde heyecanlanırım, "Akdeniz-Akdeniz suları berrak deniz / Karşıda yar ağlıyor bırak geçeyim deniz" diye Ege kıyılarına yürüyen bağımsızlık savaşçılarını anarım!</p>

  <p class="normal">Gördüğünüz gibi feministlikle faşizmi birbirine katarak, kadınları ABD ile Doğu karanlığında boğmak isteyen, yurdun bağımsızlığını-yurttaşların özgürlüğünü bir yana bırakarak kadınlarımızı büyük işgalin süsü yapmak isteyen "Besleme Dernekçi", gâvur fonu meraklısı kadınlardan çok, ama çok değişik onlar!</p>

  <p class="normal">Daha başkaları da var; onur savaşçısı, halkın çocuğu Bayanlar! Onları da yakında anarız.</p>

  <p class="normal">Onlar varsa ne gam!</p>

  <p class="normal">Yine bir ateş yakılır Ulus Dağı'nda!</p>
</body>
</html>
