<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_23"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;EMPERYALİST AKLIYLA TURANCILIK</h1>

  <p class="normal">Ron Wilcox, "Birinci Dünya Savaşı" adlı kitabının başında Körfez şeyhlerinin tutumunu şu satırlarla anlatır:</p>

  <p class="indentmetin"><span class="ideitalik">"Britanya 1914'te Türkiye'ye savaş açtığı gün, İngiliz ve Hint birlikleri Güney Irak'a çıktılar... Bu kuvvetlerin görevi... Anglo-Persian Oil (petrol) alanlarını ve Şat al-Arab'taki Mohammera'dan Abadan limanına giden petrol boru hatlarını korumaktı. Mohammera Şeyhi, Körfez'in karşı kıyısndaki Kuveyt Şeyhi'nin de olduğu gibi, Britanya'nın dostuydu."</span></p>

  <p class="kunye">&nbsp;&nbsp;&nbsp;&nbsp;&nbsp;&nbsp;[Ron Wilcox, <span class="ideitalik">Battels on the Tigris</span>, Pen &amp; Sword Military, South Yorkshire, 2006, s.1.]</p>

  <p class="normal">Kuveyt'i kurtarmak gerekçesiyle Irak'ın ABD tarafından işgal edilmesini anımsayanların Kuveyt Şeyhi'nin o zamanki davranışını bir ihanet olarak görmeleri bildik yaklaşımlardandır; çünkü Osmanlı hanedanlığının yenilgilerini yalnızca içerden milliyetçilik kalkışmalarına bağlamak gibi işin kolayına kaçmak neredeyse bir kural oldu. Günümüzde de komşuların Türkiye'ye karşı ikiyüzlülüğünü öne çıkarmak da eklenirse, gerçeklerden kaçma huyunun kimliğin ayrılmaz bir parçası durumuna geldiği görülecektir.</p>

  <p class="normal">Özellikle komşularını Türkiye'ye bağımsız, onurlu ve gururlu, güçlü bir devlet olarak bakmaları ve buna göre konum almalarını beklemek haksızlıktır; çünkü o komşular bilirler ki, 1920-1938 dönemi dışında, Türkiye iki yüzyıldır başka devletlere sığınmaya çalışan ve özellikle son 60-70 yıldır ABD'nin dediğinden çıkmayan bir devlet olmuştur. Böyle bir devlete saygı duymaları, dahası sözüne güvenmelerine olanak yoktur; çünkü T.C. Devleti her an ABD'nin (ve şimdilerde AB de eklendi) isteğiyle tutumunu değiştirebilir.</p>

  <p class="normal">İşin özü, bağımsız olamayan, egemenliği kâğıt üzerinde kalan bir devlete ne saygı gösterilir ne de gücünden çekinilir.</p>

  <p class="normal">Sığınmacılık bugüne özgü değildir; kökleri geçmişe dayanır. 21. yüz yıla girilmesine karşın devlet yönetim anlayışının yüz yıl öncesinin kopyası işte bu yüzdendir. Birinci Dünya Savaşı öncesi yıllarında yapılanları zamanın Bahriye Nazırı Cemal Paşa'nın hatıralarından özetlemek bile geldiğimizi geriliği anlatmaya yetecektir.</p>

  <p class="normal">Ad "Devlet-i Aliye" olunca "yüce" kalınsaydı Hanedan-ı Osmaniye varlığını sürdürme kaygısıyla Avrupa devletlerinin koltuk altına girmezdi kuşkusuz. Devleti yönettiğini sananlar, İngiltere'ye sığınmak için neler yapmamışlar ki: Basra Körfezi'nde ve Arabistan'ın güneyinde İngilizleri mutlu edecek anlaşmalarla İngiliz egemenliğini tanımışlar; Dicle ve Fırat ırmaklarında İngiliz gemilerinin çalışmasına izin vermişler; Bağdat demiryolunu İngilizlerin isteklerine uygun olarak uzatmayı kabul etmişler; Mezopotamya'da petrol araştırılmasına izin vermişler; Aydın demiryolunun uzatılmasını, Trabzon ve Samsun limanlarının yapım işlerini de İngilizlere vermişler.</p>

  <p class="normal">Şu yapılanlar pek ticari görünüyor; ama içişleri bakanlığında çalışan memurların "ıslahı" için bir "İngiliz Umumi Müfettişi" ve başkaca müfettişler tayin etmekle kalmayıp "gümrüklerin ıslahı"nı da İngiliz yöneticiye bırakmaları ve İngiliz gümrük müfettişleri getirmeye karar vermeleri düpedüz teslimiyettir.</p>

  <p class="normal">Denilebilir ki bu uygulamalar da "sivil!" sayılır. Yeter ki güvenlik kurumları Hanedan-i Osmanî'nin emrinde kalsın; ama kalmamış. "Bahriye"nin ıslahı için İngiliz heyetine geniş bir çalışma alanı yaratmışlar. Tersanelerin "ıslahını" da "İngiliz şirketlerine havale" etmişler. Yetinmemişler, "Ermenilerin oturduğu vilayetlerimizin idaresini İngiliz memurlarına vermek istemişler" de İngilizlerin Ruslarla araları açılır diye kabul etmemişler!</p>

  <p class="normal">İşin acı yanı; yönetimin bu teslimiyet programı uygulanırken "kişisel dostluk"lara güvenmesidir. Oysa İngiltere ya da başka devletler, ilişkilerinde bir programa, temel bir politikaya dayanırlar ve ilkelerine, planlarına sonuna dek uyarlar; kişiden kişiye verilen sözlerin hiç ama hiçbir önemi yoktur. Hanedan-ı Osmanî'ye ve Enver Paşa hükümeti İngilizlerle sıkı fıkı olmakla kalmayıp Avrupa'nın merkez devletlerinin koruması altına girebilmek için Fransız devletini de içlerine sokmuşlar:</p>

  <p class="normal">İç güvenlik kurumu jandarmanın düzeltilmesi bir "Fransız generaline tevdi" olunmuş; "Cebellübnan jandarmasının tensiki" bile Fransızları memnun eder düşüncesiyle bu generale verilmiş, birçok Fransız mühendis işe alınmış.</p>

  <p class="normal">Bu kadar teslim rüşveti yetmemiş; maliye memurlarını "Daimi bir teftiş ve murakabe altında bulundurmak ve bu sayede mezkûr memurlar arasında vazife ve mes'uliyet hissinin hâkim olmasını temin etmek için, maliye memurları umumi müfettişliği"ni "Mösyö Joly" adlı bir Fransıza vermişler.</p>

  <p class="normal">Sırf Fransızların "himayesine" girebilmek için "Muhtelif tipte harb gemilerine malik olmak en büyük mahzurlardan olduğu halde Fransızları memnun etmek" için Fransa'ya değişik tipte destroyer ve kruvazör sipariş etmişler. Yetinmemişler ve Deniz Havacılık Okulu'nun kuruluşunu "Fransız mütehassıslarına" havale etmiş ve bir Fransız şirketine on iki deniz uçağı ısmarlamışlar.</p>

  <p class="normal">Bir de "Fransa –Türkiye Dostluk Cemiyeti" kurarak Fransız Devleti'ni etkileyebileceklerini sanmışlar!</p>

  <p class="normal">Bunca teslimiyet, bugünleri anımsatıyor olabilir; ama asıl tıpkılık "teslimiyetin gerekçesi"ndedir. Cemal Paşa bu gerekçeyi "O zaman İngiliz ve Fransız dostluğunu her ne bahaya olursa olsun kazanmaya çalışıyorduk ve bu çalışma o kadar umumi idi ki imkân tasavvur edilse idi -itimat edilsin- ordumuzun tensiki işini bile bir Fransız ıslahat heyetine vermekten çekinmeyecektik" diyerek açıklıyor.</p>

  <p class="normal">Orduyu düzenlemeyi Fransa'ya bırakmışlar; ama Almanlara vermekten de çekinmemişler. İngiltere ve Fransa'dan yüz bulamayınca yedekteki Almanlara yanaşmışlar. Mareşal Liman von Sanders başkanlığında bir "Alman Islahat Heyeti!" Türk ordusuna el atmış. Ordunun "Talim ve terbiyesini muayyen bir prensib dâhilinde icra" etmiş. Devlet en sıradan harcamalarını, memur maaşlarını bile ödeyemeyecek durumda olduğundan Almanlardan para alabilmek için artık onların emrine girmekten geri durmamışlar.</p>

  <p class="normal">Asıl ilginç olanıysa, Almanlarla birleşmelerinin gerekçesini İngiliz ve Fransızların Ortadoğu'da ve Balkanlar'da emperyal emelleri olmasına karşın Almanların böyle bir niyetinin olmamasına bağlamalarıdır! Bu tür alçaltıcı "teslimiyeti ve duyarsızlığı" şu ya da bu tarihsel gerekçelerle aklamaya çalışanlar göreceklerdir ki günümüzde de benzeri gerekçelerle onursuz ilişkilere girilmektedir!</p>

  <p class="normal">Osmanlı yöneticileri ve Hanedan, ham hayallerle varlıklarını sürdürmek için ülkelerini, devletlerini, ordularını Fransa ve İngiltere'ye teslim ederken, başta Fransa ve İngiltere olmak üzere itilaf devletleri ve hatta Arabistan aşiretleri -Haşimiler baştadır- Ortadoğu'yu ve Balkanları paylaşmak için çoktan anlaşmışlardı! Almanların yayılmacılık emelleri de pek değişik değildir elbette; onlar da Ortadoğu'nun Kafkasya'nın, Kuzey Afrika'nın peşindedirler.</p>

  <p class="normal">Almanlarla birlikte savaşa girme anlaşmasını kendi hükümetlerinden bile gizleyenlerin teslimiyet anlayışlarının vardığı boyutu anlamak için Cemal Paşa'nın hatıralarına dönmek gerekiyor: "<span class="ideitalik">Bir gün Sir Louis Mallet ile konuşurken</span>, <span class="ideitalik">Enver Paşa'nın Almanlar tarafından tamamen kazanılmış olduğuna emin bulunduğunu ve pek yakın bir zamanda Alman zabitleri ve bilhassa Goeben ve Breslau</span> (zırhlıları) <span class="ideitalik">vasıtasıyla harb ilanını icab ettirecek bir vak'a ihdas edeceklerini söylemişti</span>."</p>

  <p class="normal">Sir Louis Mallet'in dedikleri aynen gerçekleşti. "Tamamen kazanılmış" olma durumunuysa Osmanlının pek beğendiği Korgeneral Kress von Kressenstein'ın şu özgün değerlendirmesi açıklıyor:</p>

  <p class="indentmetin">"<span class="ideitalik">Enver, herkesten evvel Merkez Devletleri Harekâtı Harbiyelerinin idaresinde müttehit bir başkomutanlık lüzumunu çok açık olarak takdir etmiş ve kendi arzusiyle Alman sevk ve idaresinin emri altına girmişti; O, Cihan Harbi neticesinin Türk harp sahnelerinde değil fakat Fransa savaş meydanlarında kazanılacağını takdir ettiğinden Alman Başkomutanlığı'nın arzularını öyle vasi mikyasta yerine getiriyordu ki bazen Türk harp idaresinin menfaat ve ihtiyaçlarını kâfi derecede hesaba katmıyordu</span>"</p>

  <p class="kunye">&nbsp;&nbsp;&nbsp;&nbsp;&nbsp;&nbsp;[Baron Kres von Kressenstein, <span class="ideitalik">Türklerle Beraber Süveyş Kanalına</span>, İstanbul Askeri Matbaası, 1943, s.11.]</p>

  <p class="normal">Şu teslimiyet öyküsünün neredeyse satır satır bugünleri çağrıştırması son derece olağan; çünkü varlığını yabancının koltuğu altına sığınarak sürdürmenin yolu yordamı binlerce yıldır değişmemiştir. Teslimiyet ilişkilerini geliştiren araçlarsa hep "Dostluk" ve "İşbirliği" nitelemeleriyle örtülür!</p>
</body>
</html>
