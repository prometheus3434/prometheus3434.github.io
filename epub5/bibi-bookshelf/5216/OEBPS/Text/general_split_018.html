<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_15"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;PİŞKİNLİK Mİ YOKSA NEDİR?</h1>

  <p class="normal">Televizyon yayınlarıyla sınırlı ilişkim arasında bazen denk geliverir. Altı-yedi ay önce de öyle oldu.</p>

  <p class="normal">TV 8'de gazetelerin ilk sayfalarına konu olan olayların yüksek sesle, yarı-şakalı anlatıldığı yayına telefonla bağlanan kişi ülkedeki sakat adalet uygulamalarına açıklık getirdi:</p>

  <p class="normal">"Hiç kimse merak etmesin! Tanklar yollara inerse onların önüne ilk çıkan biz oluruz!"</p>

  <p class="normal">İrkilmemek elde değildi. "Panzerler kapımıza dayandı onların önüne geçemeyecek misin?" diye bağırdım da beni duymadı.</p>

  <p class="normal">Duymasına gerek var mıydı? Türkiye Cumhuriyeti devletini kurmuş olan partinin milletvekili sokak ağzıyla geçiştirmemeliydi molla hukukunun darbelerini.</p>

  <p class="normal">Adaletin temeli, düşünce özgürlüğümüzün teminatı olan mahkemeleri siyasetçinin emrine veren değişikliklerin kabul edilmemesi için yollara düşen anti-tankçı Genel Başkan, bir kerecik olsun kapıya dayanan panzerlerden söz etmedi. Varsa yoksa Başbakan'ın mal varlığı!</p>

  <p class="normal">Sanki Cumhuriyet devletinin temelleri yıkılmıyordu da Başbakan'a af yasası çıkarılıyordu ve genel seçime gidiliyordu. Genel Başkan'ın da tek yanıtı vardı: Kendisi başbakan olunca akan sular duracak, özgürlükler geri gelecekti.</p>

  <p class="normal">Oysa sorun bu denli hafif değildi. Anadolu'da yüzlerce yıllık Türk egemen devlet yıkılıyordu. Washington, Atina, Tahran, Brüksel, Riyad, Paris, Şam, Roma, Erivan, Londra, Bağdat, Moskova, Erbil, Amsterdam, Rabat bayram ediyor.</p>

  <p class="normal">Sanki 12 Eylül gecesi hiçbir şey olmadı. Bir spor karşılaşmasıydı, geldi geçti de Genel Başkan Brüksel'in yolunu tuttu; olmak için Başbakan! Oralarda, "Siz Türkiye'deki yönetimin ne kötü olduğunu bilmiyorsunuz, durun ben size anlatayım" anlamında konuşup durdu.</p>

  <p class="normal">Ne hazin! O Avrupa yöneticileri senden benden daha derinden izlemiyorlar mı sanırsın değişimi? Üstelik değişim ve yıkım operasyonunu onlar yönetmediler mi?</p>

  <p class="normal">Genel Başkan'ın bu gerçeği bilmemesi olanaksız! O da asıl patronların desteğini almak için yarışa girmişe benziyor. Çektirdiği fotoğrafa bakmak yeter: Bir yanında Alman tankı Claudia Roth, öte yanında Amerikan yetiştirmesi Cem Özdemir!</p>

  <p class="normal">Alman tankı Roth, Türkiye Cumhuriyeti'ni zayıflatmak için Diyarbakır'dan Bodrum'a, Lefkoşa'dan İstanbul'a koşturup durmadı mı? Ankara'nın göbeğinde elinde megafon halkı isyana çağırmadı mı?</p>

  <p class="normal">Cem Özdemir, George Bush'un örgütlerinde kurslardan geçtikten sonra Alman yeşillerinin vurucu elemanı olarak, adının Türkçe olmasından da yararlanarak Türkiye Cumhuriyeti'ni silkelemek için elinden geleni yapmadı mı? (Bkz. Ortağın Çocukları)</p>

  <p class="ortayazi">*</p>

  <p class="normal">Sanki 12 Eylül 2010 gecesi Türkiye hiç değiştirilmemiş gibi davranıyor Genel Başkan! Hükümetin polis panzerleri kapıları kırıyor, Genel Başkan, genel seçime hazırlanıyor!</p>

  <p class="normal">Genel Seçim olacak mı? Olursa hangi düşünce özgürlüğü ortamında ve hangi yargıçların denetiminde seçime gidilecek? Türkiye Cumhuriyeti'nin varlığını savunan kaç kişi panzerin altında kalacak?</p>

  <p class="normal">TBMM'de soru önergesi verip ev ödevini bitiren ilkokul öğrencisi gibi basına yakınıp durmak yeter mi?</p>

  <p class="normal">Yoksa Türkiye Cumhuriyeti'nin asli sahibi partinin yönetimi de mozaikten de mozaik mi?</p>

  <p class="normal">Onlar da, tıpkı generaller gibi, Türksüz federasyonu "demokratik açılıma devam" diye yutuyorlar da mozaikten kendilerine "etnik şeref" mi çıkarıyorlar?</p>

  <p class="normal">Oralarda Türklerin hiç hükmü kalmadı da 12 Eylül gecesinde üstümüze çöken karanlığı ayrımsayamıyorlar mı?</p>

  <p class="normal">Panzerlere karşı savunmasız kalanlara somut olarak "sabrın" dışında hemen şimdi ne öneriyorlar?</p>

  <p class="normal">Bu saldırı apaçık ortadayken, adalet kurumu iktidarın emrine girerken TBMM'de "dokunulmazlık zırhı" kalksa ne olur, kalkmasa ne olur? Genel Başkan ve ekibi bizi de kendileri gibi pişkin mi sanıyorlar?</p>

  <p class="normal">Yurttaşların, "Türklüğünü Amerika'da sorgulayan" Orhan Pamuk ve etnik kinini "gönül rahatlığıyla evet" diye yazarak örtmeye çalışan çöplüğün soytarısı kadar hükmü yok mu?</p>
</body>
</html>
