<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_68"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;SAİD-İ KÜRDİ (NURSİ)<br class="chapter" />
  &nbsp;&nbsp;&nbsp;KUVAYI MİLLİYECİ OLABİLİR Mİ? (1)</h1>

  <p class="normal">Said-i Kürdi'nin (O zamanlar bu adı kullanıyordu) Ulusal Kurtuluş Savaşını desteklediğini ileri sürenler, onun bu savaşımı boğmayı amaçlayan kalkışmalarla ilgili herhangi bir açıklamasından söz etmiyorlar.</p>

  <p class="normal">Batı Anadolu ulusal savaş cephesini yıkmak üzere İzmit-Adapazarı-Bursa-Balıkesir çevresine salıverilen Abaza Aznavur Ahmet kumandasındaki Kuvayı İnzibatiye'nin (bu tür kuvvetlere verilen genel adla 'Hilafet Ordusu'nun) İstanbul'da İngilizlerce eğitildiğinden Said-i Kürdi'nin haberdar olmaması olanaksızdır.</p>

  <p class="normal">"Milli güçler"i desteklediği belirtilen Said-i Kürdi'nin ihanet ordusunun halka saldırısı üstüne, hiç olmazsa küçük bir sitemini açıklamış olması beklenirdi.</p>

  <p class="normal">Bağlıları ve yazanları, bu tür ayrıntılardan söz etmiyorlar; ama Başkumandan Mustafa Kemal'in onu, mücadele için Ankara'ya "18 kere davet ettiğini", onun ise "Ben tehlikeli yerde mücahede etmek istiyorum. Siper arkasında mücadele etmek hoşuma gitmiyor. Anadolu'dan ziyade, burayı daha tehlikeli görüyorum" diyerek bu isteği geri çevirdiğini ileri sürüyorlar.</p>

  <p class="normal">İstanbul elbette çok tehlikelidir. Ancak hiçbir gizli yaşamı olmayan Said-i Kürdi'nin işgal kuvvetlerince tutuklanmaması da şaşırtıcıdır.</p>

  <p class="normal">Onu seven yazarlara göre, İngiliz komutan onun "binler talebeler"inden korkmuştur. Ancak aynı İngiliz komutan, İstanbul'da ulusal kurtuluş için savaşan yurtseverleri yakalatıp işkenceden geçirtirken, Said-i Kürdi'nin "binler talebeleri"nden korkmamış oluyor.</p>

  <p class="normal">Bir yanda yurdunu savunmak için Müdafaa-i Hukuk cemiyetlerini kuran, savaşçı birlikler oluşturulması için var güçleriyle çabalayan, elde silah cephelerde savaşanlar; öte yanda onları boğmak için her türlü kışkırtıcılığa soyunan "Halife Sultan Mehmet Vahideddin Hazretleri"ne bağlı cemiyetler.</p>

  <p class="normal">İşgalci İngilizlerin yardakçısı bu cemiyetlerin girişimlerine karşı, dimdik ayakta duran müftülerin ve din görevlilerinin tehlikesiz yerlerde "mücahede" etmiş oldukları söylenebilir mi?</p>

  <p class="normal">Ayrıca Said-i Kürdi'nin kurtuluş savaşının hazırlık döneminde gerçekleştirilen Erzurum ve Sivas kongreleriyle ilgili destekleyici herhangi bir açıklamasına da rastlanmıyor.</p>

  <p class="normal">Said-i Kürdi, savaş döneminde İstanbul'da Kürt Teali Cemiyeti, Müderrisler Cemiyeti (Teali-i İslam Cemiyeti), Yeşilay Cemiyeti gibi örgütlerde bulunmuş, Dar'ül İslam'da maaşlı olarak çalışmıştır, ama ulusal kurtuluşu desteklemek üzere canlarını tehlikeye atanların örgütleriyle ilişki içinde olduğunu gösterir bir iz, bir anı kırıntısı bulunmamaktadır.</p>

  <p class="normal">Onun yaşamının tüm ayrıntılarını bilen bağlıları ve yazanları ise "milli mücadeleyi desteklemiştir" gibi bir söylenti yaymışlardır. Bağlıları Türk çocuklarını örgütleyebilmek için onu "Kuvayı Milliyeci" düzeyine yükseltiyorlar.</p>

  <p class="normal">Kürt çocuklarını örgütlemeyi düşünen bağlılarıysa onun Kürdistan Teali Cemiyeti çalışmalarını kutsuyorlar.</p>

  <p class="normal">Uydurmacılar hem onu sevdiklerini ileri sürüyorlar, filmler üretiyorlar hem de yalanlara değer vererek onun kişiliğini zedeliyorlar.<sup class="calibre2"><a href="../Text/general_split_131.html#footnote-100-30" id="footnote-100-30-backlink">[30]</a></sup></p>
</body>
</html>
