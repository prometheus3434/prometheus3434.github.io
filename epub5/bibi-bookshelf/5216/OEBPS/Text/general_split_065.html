<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_62"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;IRAK DEVLETİ YOK!<br class="chapter" />
  &nbsp;&nbsp;&nbsp;PKK ÖZERK BÖLGESİ VAR!</h1>

  <p class="normal">Türkiye Cumhuriyetinin sınır güvenliğini savunmak, deyince sıralanıyor:</p>

  <p class="normal">- Sınırı geçmek bir devlete karşı savaş ilan etmektir.</p>

  <p class="normal">- Sıcak takip hakkımız var; ama bu anında kaçanı kovalayıp geri dönmektir; TBMM iznine gerek yoktur.</p>

  <p class="normal">- Sıcak takip zamanında yapılır: Şimdi saldırı durmuştur ve kaçan da yoktur; öyleyse takibin gerekçesi ortadan kalkmıştır.</p>

  <p class="normal">- Sınırı geçerseniz ABD'ye savaş açmış olursunuz yani 'Sakın ha! ABD güçlüdür, sizi ezer' demenin Amerikanca-Türkçesi vs. vs.</p>

  <p class="normal">Uzayıp gidiyor bu kandırmaca ya da kanmaca: İyi niyetlilerle ajanlar birbirine karışmış; saldırının kendisi de, saldırının asıl sahipleri de sislere gömülmüş.</p>

  <p class="normal">Aylardır ayak sürüyen hükümetçiler ateşi soğutarak yapacaklarını yapmışlar ve kahraman olma hesaplarını da yan ceplerinde tutuyorlar.</p>

  <p class="normal">Gerektiğinde çıkaracaklar da; kimin kahramanı olacaklar, orası belli değil!</p>

  <p class="normal">Daha birkaç ay önce "Sınırın ötesindeki saldırı odaklarına yönelmek" söz konusu olunca; Başbakan esip gürlemişti: "İçerdekiler dışarıdakilerden daha fazla!"</p>

  <p class="normal">On üç asker pusuya düşürülüp şehit edilince Reisicumhur Abdullah Cumhur Gül, "Münferit olay" diyeli iki hafta oldu.</p>

  <p class="normal">Endişeler, korkularla teslimiyet ruhu birbirine kardeş olmuş. Bu kardeşliğin temel nedeni; 1947'den bu yana sürdürülen korkutma ve korkma siyasetidir.</p>

  <p class="normal">ABD'nin yüceliği ve üstünlüğü bir kez kabul edilince; her olayda Amerika'nın ne diyeceğine bakılmış ve azıcık bağımsız davranmanın gerekliliği öne sürülünce Amerika'nın gücü dayatılmıştır. Bu arada da korkunun cilasına barış, kardeşlik renkleri eklenmiştir.</p>

  <p class="normal"><span class="idebold">Korkuyu söküp atmanın zamanıdır</span></p>

  <p class="normal">Ajanlara ve ABD korkusuna esir olanlara anımsatılacak yalın gerçekler var:</p>

  <p class="normal">- T.C. sınırlarının ötesindeki topraklara egemen olan bir devlet yoktur!</p>

  <p class="normal">- Türkiye sınırlarının öte yanında egemen devletin sınırı koruyan kuvvetler ve hatta sınır karakolları yoktur!</p>

  <p class="normal">- Türkiye sınırının öte yanında Barzani egemenliği ve sınır güvenliği bile yoktur.</p>

  <p class="normal">- Türkiye sınırının öte yanında; yok edilmiş eski Irak devleti topraklarında, Amerikan devleti de yoktur; ama işgal kuvvetleri vardır.</p>

  <p class="normal">- İşgal kuvvetlerinin sınırından değil; varsa o kuvvetlerin tuttuğu cepheden, işgal kuvveti ileri hatlarından söz edilebilir.</p>

  <p class="normal">- Türkiye ile eski Irak devleti arasındaki sınırın öte yanında, uluslararası hukukta belirtilen sınırlar olmadığı gibi; açıkça egemenlik boşluğu vardır.</p>

  <p class="normal">- Türkiye'nin sınırıyla işgal kuvvetleri bölgesi arasındaki tampon bölgeye PKK kuvvetleri yerleşmiştir: Sınır ötesi, Irak devleti toprakları değil; PKK bölgesidir.</p>

  <p class="normal">ABD ve içerdeki ortakları, İsrail ve içerdeki elemanları korkuturken; halk yalnızca yanıltılmış olur; ama devleti yönetenler ulusal güvenlik konusunda görevlerini açıkça ihmal etmiş olurlar ki, bunun karşılığı mahkemede görülür.</p>

  <p class="normal">T.C. sınırın öte yanına -egemenlik boşluğu olan bölgeye- pekâlâ yerleşir ve o topraklar gelecekte karşılıklı kabul edilebilir bir statü kazanıncaya dek orada kalarak ulusal güvenliğini, bağımsızlığını koruyabilir.</p>

  <p class="normal">Bağımsızlığı ve güvenliği sağlamak için ne ABD'ye ne onun içerdeki kuklalarına, ajanlarına danışmak gerekir!</p>

  <p class="normal">Olaylar ciddi mi, ciddi! Yöneticiler de öyle!</p>

  <p class="normal">Başbakan Recep Tayyip Erdoğan, PKK'ye demiş ki: Silahı bırak sandığa gel!</p>

  <p class="normal">DTP Milletvekili, Abdullah Öcalan'ın avukatı Hasip Kaplan demiş ki: Arkamızda Cudi (PKK orada demek istiyor) var!</p>

  <p class="normal">Başbakan ayrıca demiş ki: Durumu Bush'la görüşeceğim.</p>

  <p class="normal">Onlar hedeflerine adım adım yaklaşırken ve olaylar apaçık ortadayken ne yazık ki yukarıdaki yazıyı yazmak zorunda kalıyoruz.</p>
</body>
</html>
