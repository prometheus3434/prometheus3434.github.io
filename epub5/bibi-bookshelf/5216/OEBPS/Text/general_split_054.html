<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_51"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp; ŞEYH-NATO İTTİFAKINDA ÖLÜMCÜL GİDİŞ</h1>

  <p class="normal">Ülke insanlarının geleceğini ipotek altına alan o anlaşmalar, yalnızca çalçene olunacak, yüzeysel "demokrasi" düşünceleri değildir. Antlaşmalar, baştan aşağı güvenlik (askeri ve polisiye) anlaşması olmalarının yanı sıra, patron ülkenin iktisadi (enerji-ucuz savaşçı sağlanması) çıkarlarını da güvenceye almak için imzalanmaktadır.</p>

  <p class="normal">Antlaşma (sözleşme de diyebilirsiniz) imzalı kâğıtlar olarak kalsa, yarın öbür gün anlaşmayı bir gerekçeyle bozabilirsiniz.</p>

  <p class="normal">İmzanın ötesinde içyapınızı (toplumsal-ruhsal karakter ve devlet kurumlaşması da içinde) patron devletlerin isteklerine uygun biçime de sokmuş olsanız, kökten bir değişikliğe giderek kendinize uygun bir yola da dönebilirsiniz.</p>

  <p class="normal">Ancak güvenlik kurumlarınızı (idari ve askeri) anlaşmalara uydurmuşsanız: güvenlik güçlerinizin ideoloji (onlar genellikle 'doktrin' diyorlar), yani asker ve polisinizin temel anlayışı, hedefleri, patron devletlerin ideallerine uyma inancına dönüştürülüyorsa, "demokrasi ve hukuk" anlayışının sınırları da ona göre olacaktır.</p>

  <p class="normal">Yöneticileri bu konularda uyarmak isteyebilir; örneğin yeni NATO antlaşmalarını eleştirebilir, hatta antlaşmaları değiştirecek bir temel program çevresinde bir örgütlülüğe ve giderek bir partiye de dönüştürebilirsiniz.</p>

  <p class="normal">İyi de generalin de üstüne basıp durduğu "demokrasi ve hukuk" düzeni, daha da ilerlemenize; örneğin aydınları, kitleleri, güvenlikten sorumlu görevlileri etkilemenize izin verir mi?</p>

  <p class="normal">Egemenler değişmediğine ve patron devletlerle imzalanan antlaşmalar daha da pekiştirildiğine göre gerçekten düşünce ve örgütlenme özgürlüğünü kapsayan bir demokratik ortam oluşacağına iman edilebilir; ama gerçekler keskindir, can yakar!</p>

  <p class="normal">Bir hafta önce söz ettiğimiz NATO Genişleme Programı (uygulamaya geçtiğine göre artık 'projesi' ya da 'tasarımı' demeye gerek yok), Ermenistan'ı kazanmayı gerektiriyorsa sınırlar da hava sahası da açılacaktır.</p>

  <p class="normal">Generallerin birçok kez belirttikleri gibi "barış NATO şemsiyesi altında" gerçekleşecekse, Kürdistan Güney Devleti'ne ağabeylik yapılacak; bir damlacık demokratik kural içermeyen şeyh örgütleri, "sivil" demokrasinin olmazsa olmaz egemenlik kurumları özgürleşeceklerdir.</p>

  <p class="normal">Yeniden yapılanmaya tek engel, Türkiye Cumhuriyeti'nin kuruluş ilkeleri ve idealleridir. O ilkeler ve idealler, dünyanın sahte barış ve sahte demokrasi örtüsü altında yeniden kolonileştirilmesine ters düşmektedir; çünkü o ilkeler ve idealler, dünyada çatışmaların son bulmasını, bağımsız, özgür devletlerin bir arada, dayanışma içinde yaşmalarını gerektirmektedir.</p>

  <p class="normal">Oysa NATO, devletlerin birbirleriyle sürekli çatışacakları gerekçesiyle askeri yığınaklarını, füze üslerini yayıyor. Devletler çatışmasa bile nükleer silahların teröristlerin (tanımı hayli bulanık) eline geçeceğini ileri sürüyor.</p>

  <p class="normal">Bu yüzdendir işte, toplumu içi boş bir "Atatürk ilke ve inkılâplarına bağlıyız" diye oyalamaları; din tartışmalarını genişleterek ayrılıkları körüklemeleri ve cumhuriyet devletini federasyonlaştırmanın alt yapısını hazırlamaları!</p>

  <p class="normal">Barış, dostluk, kardeşlik, elbette güzel sözlerdir; ama niçin her girişim (açılım da diyorlar) hep başkalarına yarıyor?</p>

  <p class="normal">Niçin, ama niçin ayrılıkları derinleştirenler, yaraları deşenler birdenbire Cumhuriyetin ideallerine sahip çıkanları silahsızlanmaya çağırırlarken bir kerecik de olsun Şemdinli'ye bakan yamaçlara, dibinde ağlaşıp duracaklarına Ağrı'nın öteki yüzüne çıkıp "saldırıyı bırakın!" demiyorlar?</p>

  <p class="normal">Sorun, Ermeni, Adige, Gürcü, Kürt, Kıbrıs sorunu değil de acaba "Kemalist ilkeli" Türk devleti sorunu mudur?</p>

  <p class="normal">Öyle görünüyor; ancak bu gidiş iyi değil: Patron devletlerin kucağında ne özgürlük ve dostluk olur ne de kalıcı bir devlet kurulur! Soygun ve talan düzeninin bekçileri olanlar hem kendilerini hem de iyi insanları yakarlar...</p>

  <p class="normal">Ötekilerse uzak ülkelerinde bir yarım asır daha keyiflerini sürdürürler!</p>
</body>
</html>
