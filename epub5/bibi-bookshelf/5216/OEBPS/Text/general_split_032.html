<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_29"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;O ZAMAN DEĞİL ŞİMDİ BAŞARDILAR</h1>

  <p class="normal">Yunan Ordusunun Mayıs 1919'da başladığı işgalle birlikte geçmişi de değerlendiren Mehmet Şefik Bey, olayları bir bütün içinde görmek için 56. Tümen Bölgesi'ndeki (Aydın-Muğla) yerleşim yerlerinde nüfus değişimini yerinde inceledi.</p>

  <p class="normal">Miralay Mehmet Şefik Bey, bu arada, "Benden Selam Söyle Anadolu'ya" (Asıl adı: Motomena Homata; Kanlı Topraklar) kitabının yazarı Dido Sotiriu'nun Çirkince Köyü'nde yuvalanan Rum çetelerinin ve 'İzci Grupları'nın saldırılarına; Aydın'dan Nazilli'ye, Ödemiş'ten Söke'ye uzanan topraklarda Yunan askerlerinin ve onlara bağlı yerli Rum çetelerinin silahsız halkı katletmelerine, ırza saldırılarına tanık oldu.</p>

  <p class="normal">Tanzimat-ı Hayriye (Hayırlı Düzenleme) dönemiyle bugün arasında en temel ve en ölümcül benzerlikten de öteye, tıpa tıplık, 'Batı'nın hoş tutulması' düşüncesinin atılacak her adıma öncülük etmesidir.</p>

  <p class="normal">Her iki dönemde de ülke iktisadı, yabancının eline geçmiş; halk ezilmiş, devlet ipin ucunu kaçırmış durumdadır.</p>

  <p class="normal">Her iki dönemde de, çıkar yol olarak azınlık hukuku öne çıkarılıp taviz verme yoluna gidilmiştir.</p>

  <p class="normal">Bu tıpa tıplık, öylesine koyulaşmıştır ki içerde kurulan vakıflar, dernekler, AB adına Türkiye Cumhuriyeti'nin "uygulamalarının takipçisi" olacaklarını ilan etmiş ve bu takip işi için özel komisyonlar kurmuşlardır.<sup class="calibre2"><a href="../Text/general_split_108.html#footnote-100-6" id="footnote-100-6-backlink">[6]</a></sup></p>

  <p class="normal">Üstelik vakıf ve dernekler Batı'lı devletlerin kasasından beslenen örgütlerden 'ortak proje' adı altında milyonlarca dolar ve euro alıyorlar. Aynı çevreler, AB'ye ve ABD'ye kayıtsız ve koşulsuz teslim olma gereğini açıklarken, "Tanzimat'tan bu yana süren Batılılaşma mücadelesi"ni sürdürdüklerini açıkça, hiç çekincesiz belirtme yürekliliğini göstermişlerdir.</p>

  <p class="normal">Tıpa tıplığın uymadığı bir tek nokta bulunmaktadır. Mehmet Şefik Bey'in anlattığı, 1909 olayları, serbestliğin ta başından sonuna dek nüfus değişiminin Osmanlı Devletinin koruyuculuğu ve kollayıcılığı altında gerçekleştiğini gösteriyor.</p>

  <p class="normal">Oysa şimdi, böyle yapılmıyor; önce, yüzlerce yıldır kullanılmayan kilise yıkıntıları yenilenerek, hiç yerleşik olmayan Rumların ibadetine açılıyor; Rum nüfus alışsın diye din turizmini özendirmek için Batı'dan para alınıyor; Lozan Mübadelesinin kötülüğü üstüne makaleler, romanlar (Bkz. Yaşar Kemal son dönem yapıtları; Tarih Vakfı'nın "Rum Tehciri" ve TESEV'in "Azınlık Hukuku" çalışmaları), raporlar yayınlanıyor.<sup class="calibre2"><a href="../Text/general_split_109.html#footnote-100-7" id="footnote-100-7-backlink">[7]</a></sup></p>

  <p class="normal">Dahası devletin televizyonunda Ege halkının Türkler öncesi kavimlerin torunları olduğu düşüncesi işleniyor, "antik uygarlık" duyarlılığı adı altında "Helen Medeniyeti"ne hayranlık pekiştirilirken, erimiş azınlık kültürleri yüceltiliyor ve Türk kültürü aşağılanarak yeni tür ırkçılık yaygınlaştırılıyor.</p>

  <p class="normal">Mehmet Şefik Bey'in örneğinde Türklerin göçertilerek camilerinin yıkıldığı görülüyor. Oysa günümüzde bunun tam tersi yapılıyor; Türklerin ülkeye yerleşme tarihini birer kanıtı olan camiler ya yıkıma terk ediliyor ya da bilinerek yıkılıyor. Bu yıkım yerlerinde iş adamlarının TABA (Turkish American Business Association) adı altında örgütlendikleri ve bin yıl öncesinin kilise onarımlarına öncülük ettikleri görülüyor.</p>

  <p class="normal">Tarihsel camiler yıkılırken sessiz kalan ve hatta yıkımı destekleyen dinsel örgütlerin de "Dinlerarası Diyalog" ve "Hoşgörü" programı çerçevesinde, bilerek ya da bilmeyerek, bu girişimlere destek oldukları ve birçoğunun da bizzat Batı'da kurulmuş dinsel örgütlerle içlidışlı hareket ettikleri görülmektedir.</p>

  <p class="normal">Bu teslimiyet ve işbirliği T.C.'nin varlığının temeli olan ilkelerin, İslamcı-Batıcı çevrelerin işbirliğiyle kökten değiştirilmesine gelip dayanmıştır! Tanzimat-ı Hayriye hoşgörü dönemindeki tutumun ve siyasetin yeni türünden ve Batı'ya teslimiyetten güç alan Ortodoks kilisesi Başpapazının 7 Mayıs 2000 çağrısı, bu işin topraklara el amacını ve vakıfların mülkiyet edinmesinin önüne açılmasının altında yatan gerçeği açıkça ortaya koyuyor:</p>

  <p class="normal">"<span class="ideitalik">Türkiye'nin AB'ye üyeliği Anadolu'da önceden var olmuş Hıristiyan toplumların yasadığı bölgelerde yeniden Hıristiyanların yaşamasına izin vermelidir. Eğer AB üyeliği bunu müsait kılarsa ve Hıristiyanlar yaşadıkları bölgelere tekrar yerleşirlerse, o zaman Patrikhane de o bölgelerde bulunan kiliselerin yeniden ayine açılmaları düşünebilir</span>."</p>

  <p class="normal">TBMM'den AB'nin her dediğinin yapılacağının birer kanıtı olan yasaların çıkmasında sonra, bu sözlerin devamı olarak, İzmir'deki kilisenin açılma istemi, ne denli gerçekçi bir yol izlendiğini göstermektedir. Bu kanıda ve istekte olan yalnızca Rum Kilisesi Patriği Dimitris Arhondonis Bartholomeos değildir. Türklerin kendileri de bir turizm derneği kurduklarını ve Çeşme yakınlarındaki bir yöredeki caminin kiliseye dönüştürülmesini isterken, "<span class="ideitalik">Bu cami önceleri kiliseydi, şimdi gelen Rum turistlerin ayin yapacağı yer yok; onlara tahsis edilsin</span>" dediklerini, Yunan işgal dönemini bilmenin bilinç duruluğuna sahip İzmirlilerden dinlemiştim.</p>

  <p class="normal">Attila İlhan'ın "Tanzimat Aydını" dediği aydınların yetiştiği ortamın altında yatan neden, toprakta başlayıp toprakta bitmektedir. Amaç, 1839'da ne idiyse, 1918 Moudros teslimiyet anlaşmasında da, adı 'ulusal' ama kendisi ulusallığı yıkıcı, Kopenhag Kriterleri'nde de odur.</p>

  <p class="normal">ABD'lilerin kendi adamlarının operasyonel kahramanlıklarını övmek için "They did it in silence!" dedikleri gibi; Türkleri azınlığa dönüştürenler de "Sessizce yapıyorlar!" Devlet, ancak Batı öyle istediği için adalet ve yönetim anlayışını değiştirirken durumu kurtaracağını sanıyor. Oysa bu tür girişimler,-bazıları gerekli olsa bile- halkın yabancı devletlerin güdümüne girmesine yol açıyor; mandacılık zihniyeti pekişiyor; azınlık ırkçılığının eli güçleniyor. Tıpkı, 163 yıl öncesinde olduğu gibi.</p>

  <p class="normal">Durum buyken "Türk milletine açılan savaş" sona ermiştir denilebilir mi? Ege kıyılarında hızla yabancıların oturduğu kentler kuruluyor; Türklere Avrupa'da serbest dolaşım hakkı bile tanınmazken yabancılar Anadolu'ya yerleşiyorlar.</p>

  <p class="normal">Bu gerçekler karşısında endişelerimiz, Başbakan Recep Tayyip Erdoğan'ın dediği gibi "<span class="ideitalik">sığ bir düşünce</span>" mi? "Asıl sığ düşünenler kendileridir" bile diyemiyorum; çünkü sessizce sürdürülen işgalin gürültüsü Anadolu'da Hıristiyan azınlıklara yeni haklar tanımaktan Washington çıplakları için kurulan iftar sofralarına dek uzanıyor. Eski zamanlarda kâğıt üstünde "Tanzimat-ı Hayriye", yani "Hayırlı Düzenleme" idi. Şimdiyse "Hayırlı Düzenleme" haritalara işleniyor.</p>

  <p class="normal">Yeni "Hayırlı Düzenleme"nin yurtta, bölgemizde ve dünyada barışa hizmet etmediği, "kimlik yaratma" politikasıyla, ayrılıkları derinleştirdiği bir gerçek. Kolonileşmeye aday her ülkede ayrılık haritasına önce etnik-dinsel alt devletlerden oluşan bir 'Federe Devlet' yerleştiriliyor. Sonra da, ayrı ayrı, küçük küçük, sözde bağımsız devletler doğuyor. Bu gelişme insanlığı tarihin ileri aşamasına değil yüzlerce yıl öncesinin feodaller devrine sürüklemektedir.</p>

  <p class="normal">Toplumsal gelişme çarkı geriye döndürülemeyeceğine göre... Sözün gerisini uluslar getirecektir.</p>
</body>
</html>
