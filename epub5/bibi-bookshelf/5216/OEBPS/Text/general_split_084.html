<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_81"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;DEMİRKIRATLIKTAN<br class="chapter" />
  &nbsp;&nbsp;&nbsp;"CUMA İMAMLARI" DEMOKRASİSİNE</h1>

  <p class="normal">Pazar günleri gazete alma görevi bana düşüyor. Hiç sızlanmıyorum, çünkü aynı gün çeşitli serüvenlerle dolu resimli çocuk dergisi Kartal'ı da alıyorum. Bakmayın çocuk dergisi dediğime; elişi dersi ödevi olarak ciltlediğim dergileri gençlik çağımızda da elimizden düşürmedik.</p>

  <p class="normal">Uşak kentinin bir tek gazetecisi var; üç-dört basamakla çıkılan girişi dar küçük bir dükkân; ama her türlü yayın bulunuyor. Gazeteci amca içerde müşteri varsa bana biraz beklememi söylüyor.</p>

  <p class="normal">Müşteriler gidince bana "Kartal" adlı dergimi uzatıyor; gazeteyi katlıyor; el örgüsü kazağımın altına sokuyor, hatta kış günüyse paltomu da o gazeteci amca ilikliyor.</p>

  <p class="normal">Dükkândan çıkarken bir gören olmuştur endişesiyle evin yolunu tutuyorum. Kartal'da heyecanla beklediğim Robot Archie'nin serüvenini yolda okurken siyasal kaygıları da unutuyorum.</p>

  <p class="normal">Babam, "Demokrat İzmir" gazetesini alır almaz almaz yutarcasına okuyor. Ben de sıramı bekliyorum. Bazen ilk sayfadaki çerçeveli başyazı sütunu boş oluyor; bazen de baş sayfanın ya da içerdeki bazı sayfaların yarısı boş oluyor. Sansürün anlamını da, Demirkırat demokrasisini de daha 9 yaşımda öğrenmiş oluyorum.</p>

  <p class="normal">Babama siyasal gelişmeler üstüne sorular yöneltip bunaltıyorum. Annem telaşlanıyor, "Oğlum, sakın ha!" diyor, "Okulda, sokakta partilerden konuşma!" Ne ilginçtir ki ben ve kardeşim annemizin sözünü hep tuttuk.</p>

  <p class="normal">Nasıl tutmayalım ki sokaktaki ya da okuldaki çocuklardan babalarına ulaşacak bir söz, kısa yoldan Demirkıratların bir adamına giderse memur babam da yeni geldiğimiz kentten uzak bir ilçeye sürülür. Ailemizi zar zor geçindiren bir aylığı da ev eşyamızı taşıyacak olan kamyoncuya gider.</p>

  <p class="normal">Daha da kötüsü, her yıl yeni okula kayıt derken, dönem arasında da yeni bir okulda yeni öğretmen... Yeni okul düzenine alışma sıkıntısının ve geri kaldığımız dersleri yetiştirmek için çalış babam çalış... Geride bırakılan arkadaşlara duyulan iç yakıcı özlem... Üstelik yeni okulda, yeni mahallede arkadaşlar edininceye dek futbol takımına da almazlar.</p>

  <p class="normal">Ya bir de babamı içeri tıkarlarsa! Olmaz demeyin hepsi bir küçük müzevirliğe bakardı. Boş çıkan o sütunların yazarlarını, gazetecileri içeri atanlar, benim Köy Enstitülü babamı içeri tıkamazlar mı hiç?</p>

  <p class="normal">Uşak'tan taşınmamıza az kalmıştı. Babam o akşam eve telaşla geldi, öfkeliydi, ama sövmüyordu. Daha doğrusu her şeyi içine atmak zorundaydı. Sanki bahçe içindeki evden ses uzaklara gidecekmişçesine alçak bir sesle anlatıyordu, istasyonda İsmet Paşa'nın başına taş atıldığını.</p>

  <p class="normal">İşte o akşam daha iyi öğreniyordum Demirkırat demokrasisini. Hasan Hilmi Bey İlkokulu'nun ikinci katına çıkarken gıcırdayan tahta basamaklı merdivenin ilk sahanlığına geldiğimde hep Yunan Başkumandanı Trikupis'e çarpacak gibi olurdum. Birkaç basamak yukarda da İsmet Paşa'yı görürdüm. Öğretmenimiz öyle anlatmıştı: Esir alınan Trikupis işte o sahanlıkta uzatmıştı kılıcını Garp Cephesi Kumandanı ismet Paşa'ya! Düşmanı kovarak Uşak'a girmiş olan o İsmet Paşa'nın başına şimdi taş atılıyor, kanı akıtılıyordu.</p>

  <p class="normal">O zamanlar yalnızca öfkeleniyordum; ama sonraları öğrendim ki başların yarılması, gazetelerin boş sayfayla çıkması ve gazetecilerin içeri tıkılması da hep demokrasinin gereğiymiş! Aradan 53 yıl geçti. Ben o bir türlü gelmeyen demokrasiyi de, düşünce özgürlüğünü de hala bekliyorum.</p>

  <p class="normal">Şimdi de "Ev İmamları"nı bekliyorum, belki de demokrasiyi getiriler diye; ancak pek de umutlu değilim. Valilerin, polis müdürlerinin, yargıçların ve hatta komutanların üstünde yetkiye sahip olan Humeynici "Cuma İmamları" gibi ellerinde fetvalarla gelebileceklerini sanmıyorum. Onlar gelmeyince de bu yarım yamalak "demokrasi"den asla kurtulamayacağız; ruhlarımız huzura ermeyecek!</p>

  <p class="normal">Baksanıza İran İslam İnkılâbının yıldönümünden 2 gün sonra İran'a gidip, yüksek koltuğuna kurulmuş olan Devrimin Dini-Ruhani-Siyasi Lideri Hameney'in karşısındaki alçak sedire oturan Devlet Büyüğü de "Kaygılıyım" demekten kendilerini alamıyorlar. Herhalde kendileri de bizden iyi biliyorlardır. Ne de olsa yerinde izlediler Rehber İmam Humeyni inkılâbının sonuçlarını.</p>
</body>
</html>
