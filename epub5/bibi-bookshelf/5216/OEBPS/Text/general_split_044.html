<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>general</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:5a85c9f5-8f70-4be4-888c-38b9b968d623" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik1" id="calibre_toc_41"><br class="chapter" />
  <br class="chapter" />
  <br class="chapter" />
  &nbsp;&nbsp;&nbsp;TÜRK-İŞ VE DİSK SUSUNCA<br class="chapter" />
  &nbsp;&nbsp;&nbsp;SOROS-SA KONUŞUYOR</h1>

  <p class="normal">Uyanış, Cumhurbaşkanlığı seçimiyle sınırlanamazdı. 2000 'de de aynı soruyu sormuşlardı: Cumhurbaşkanı kim olacak? T.C.'nin başına geçecek kişiyi adını vermeden tanımlamıştık. Sezer daha seçilmemişti.</p>

  <p class="normal">Hâkimiyet-i Milliye Dergisi 2007'de sorunca, yedi yıl öncekine benzer bir nitelemede bulunmak zorunda kalmıştım:</p>

  <p class="normal">"Yeni cumhurbaşkanı NATO genişleme projesine sadık olacak. AB yoluna kayıtsız koşulsuz sonuna dek inanacak. ABD'nin stratejik dostluğundan kuşku duymayacak, gereğini yerine getirecek.</p>

  <p class="normal">Yabancı (Doğudakiler dışında) devletlerdeki siyasi partilere bağlı örgütlerin Türkiye'ye yerleşmesine ses etmeyecek.<br class="chapter" />
  O yabancıların vakıf ya da şirket görüntüsü altında mal-mülk edinmelerini 'batılılaşma' sanan, ulusal bayramları halktan uzaktaki meydanlarda kutlayan, bayramdan bayrama televizyonlara çıkıp 'Birlik bütünlük, barış!' sözlerini yineleyen, şöyle ya da böyle laikliğe sahip çıkan bir cumhurbaşkanı sizi bekliyor. Hatta ABD Başkanı'na, öncekinin yaptığı gibi, 'Dünya liderisiniz' diye mektup yazması da olasılıklar içindedir."</p>

  <p class="normal">Bu liste elbette genişletilebilir ve Ortadoğu'da ABD -İsrail - AB kuyrukçuluğundan, ABD'nin koltuğu altında Karadeniz'de ve Doğu Akdeniz'de güvenlikçilik oynamaktan, TESEV-ARI-TOSAM-ASAM-TÜSES gibi örgütleri demokrasicilik oyununun baş aktörleri sanarak makamı onlarla şereflendirmekten söz edilebilir.</p>

  <p class="normal">İktidardakiler, başarısızlığın dibine, yanlışlığın karanlığına battıkça, yakınları ticarette yüksek atılımlar yaptıkça, Cumhuriyetin kuruluş ilklerini budadıkça bir tür endişeye kapılıyorlar. İktidardan düşmek onlar için felakete dönüşüyor. Arkalarında halk varmış, yokmuş aldırmıyorlar ve iktidarda kalabilmek için her türlü baskıya yöneliyorlar. Yasallıkları, geçerlilikleri tartışılır oluyor ve her ne olursa olsun, zorla iktidarın karşılığı, zorla indirme oluyor. Seçilmek her sorunu çözmüyor. O yıllarda oyları düşüp seçmen desteği %21'e iniverince, Özal da makama atlayıvermişti. O günlerde yazılanlarla, söylenenlerle bugün yazılanlarla, söylenenler arasında operasyona uygunluk yönünden 'derece farkı' var, hepsi o kadar.</p>

  <p class="normal">Eski makam tartışmalarıyla bugünkü arasında bir ayrım var: Eskilerde aydın geçinenler hemen hemen bir bütün olarak demokrasinin, özgürlüğün ilkelerini sıralayıp, bağımsız Türkiye ülküsünü öne çıkarırlardı.</p>

  <p class="normal">Sendikalar, kitle örgütleri ses verirler, güçlerini gösterirlerdi. Şimdiyse, aydın geçinenlerin çoğunluğu, 'koloni demokratı' kılığındalar ve en gericilerle örtüşü işgale yandaş olanlar birleşmişler AKP kişisini Cumhurbaşkanı koltuğuna oturtmaya çalışıyorlar. Sendikalarla Odalar suskun.</p>

  <p class="normal">Son yirmi yedi yılda, toplum genellikle suskundu. Gerektiğinde 'irtica' birinci tehdit olarak gösterilir, Amerika laikliğin güvencesi olarak sunulurdu. Oysa günümüzde toplum kolayca yönlendirilemiyor.</p>

  <p class="normal">Halk, Amerikalıları da Avrupalıları da Ortadoğu cehenneminde tanıyor ve giderek sapla samanı birbirinden ayırmayı öğreniyor.</p>

  <p class="normal">Cuntacılığın yerini, bağımsızlık, özgürlük ve onur kavgası alıyor.</p>

  <p class="normal">Uyanışı, ABD ortaklığı hesabına durdurmak isteyenler de yönlendirmek isteyenler de yanılıyorlar.</p>

  <p class="normal">Hava ısındıkça, taraflar kendilerini belli ediyorlar. ABD'ye gidip Yunanlı ambargocuya T.C. Anayasası hakkında rapor veren TÜSİAD kendini belli ediyor.</p>

  <p class="normal">"SA" Üniversitesi Rektörü Terzioğlu Tosun, devlet üniversiteleri rektörlerinin açıklamalarını siyasete karışmak olarak niteliyor. Tosun Bey'e sormak gerekiyor:</p>

  <p class="normal">"ABD'de RAND Corporation danışmanı, istihbaratçı Henri Barkey ile kulüplerde buluşanlar, Said-i Nursi hakkında uydurmalar yazanlar, CIA'nın propaganda aygıtlarından Radio Free Europe (RFE) ve Radio Liberty (RL) çalışanları hangi üniversitede görevlidirler?"</p>

  <p class="normal">Tosun Bey'in, Güler Sabancı ve George Soros'la aynı masaya oturup eğitim anlaşması imzalamasının siyaset dışı olduğu ileri sürülse bile George Soros, "SA" Üniversitesi salonunda T.C.'nin içişlerine doğrudan karışırken, siyaset değil de bilim mi yapmış oluyordu?</p>

  <p class="normal">RAND'cılarla, NATO genişleme projesinin propaganda aygıtı GMF'cilerle "düşünce platformu" adıyla düzenlenen çalışmalar siyaset değil de, "beyin fırtınası" mı oluyordu?<sup class="calibre2"><a href="../Text/general_split_120.html#footnote-100-19" id="footnote-100-19-backlink">[19]</a></sup></p>

  <p class="normal">Halkın uyanışı karşısında "SA"cıların yanı sıra iktidara destek için çırpınanlar da, kitle gücünü uyutmak isteyenler de var. ARI'dan, TESEV'den, Beyoğlu'nda düdük öttürüp süpürge sallayanlardan, DİSK'ten, TÜRK-İŞ'ten ses yok!</p>

  <p class="normal">Bir yandan Türk milliyetçiliği oynayıp öte yandan Nurculukla içli dışlı olanlarla ABD işgaline karşıymış gibi yapıp ABD-İsrail kuklalarını kutsayan sözde anti-emperyalistler, etnik azınlık milliyetçileri de kıvırtıyorlar.</p>

  <p class="normal">Bir yandan işgalciyle 'müttefiklik' oynamak ve Batı Avrupa'nın sustalı maymunu olmak; öte yandan Atatürk'ten söz etmek, aydınlanmadan dem vurmak, hiç tutmuyor.</p>

  <p class="normal">Halkın onur kavgasını, ABD-AB-İsrail cuntacılığında eritmek giderek olanaksızlaşıyor!</p>

  <p class="normal">İç çatışmaları deneyeceklerdir. Bunu 'ulusalcılık' diyerek de yapabilirler. Toplumsal akışın önüne önder olarak geçip, onurlu insanlarımızı karanlık vadilerde yalnız bırakmayı da denerler.</p>
</body>
</html>
