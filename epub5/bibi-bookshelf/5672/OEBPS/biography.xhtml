<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Zorba</title>
	<link href="main.css" rel="stylesheet" type="text/css"/>
</head>
<body class="biography">
	<div class="html5_section">
		<p>NİKOS KAZANCAKİS, 1883’te Girit’in Heraklion kentinde doğdu. Atina Hukuk Fakültesi’ni bitirdikten sonra hukuk doktorasını veren Kazancakis, felsef<span>i</span> açıdan ünlü düşünür Henri Bergson’dan etkilendi. Lenin Barış Ödülü’ne değer görüldü; 1957’de Nobel Edebiyat Ödülü’nü bir oy farkla kaybetti. Goethe ve Dante’nin yapıtlarını Yunancaya çevirdi; Homeros’un <em>Odysseia</em> destanına 33.333 dizelik bir devam yapıtı yazdı. Türkçeye çevrilen yapıtları arasında <em>Kaptan Mihalis, El Greco’ya Mektup, Kardeş Kavgası, Günaha Son Çağrı, Yeniden Çarmıha Gerilen İsa </em>ve <em>Zorba</em> sayılabilir. Kazancakis, altmışlarındayken II. Dünya Savaşı yıllarında kaleme aldığı <em>Zorba</em> romanıyla uluslararası üne kavuştu. 1957’de öldüğünde, doğduğu kent Heraklion’daki kale burçlarından birinin altına gömüldü. Mezar taşına, “Hiçbir şey beklemiyorum, hiçbir şeyden korkmuyorum, özgürüm,” sözleri yazıldı.</p>
		<p class="double">AHMET ANGIN, 1919’da Girit’in Hanya kentinde doğdu. Haydarpaşa Lisesi’ni ve İstanbul Üniversitesi Edebiyat Fakültesi Fransız Dili ve Edebiyatı Bölümü’nü bitirdikten sonra İzmir’de gazeteciliğe başladı. Uzun yıllar <em>Demokrat İzmir</em> gazetesinin başyazarı ve genel yayın müdürü olarak görev yaptı. 1965’te <em>Kirpi</em> adlı mizah dergisini çıkardı. <em>Milliyet Genel Kültür Ansiklopedisi</em> ve <em>Meydan-Larousse</em>’ta çevirmen olarak çalıştı. Yunanca ve Fransızcadan 35 kadar çevirisi bulunan Angın, 1977’de İstanbul’da öldü.</p>
	</div>
</body>
</html>