<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a><span style="font-weight:bold;">18</span></h3>

  <p>Telefon çok çabuk bağlandı. Lillian saatlerce bekleyeceğini sanmıştı, çünkü Fransa’da telefonların nasıl işlediğini çok iyi biliyordu; ayrıca sanatoryum onun gözünde o kadar uzaktaydı ki, sanki başka bir gezegende bulunuyordu.</p>

  <p>"Bella Vista Sanatoryumu. "</p>

  <p>Lillian bu sesi tanıyıp tanımadığından emin değildi. Bayan Heger hâlâ orada çalışıyor olabilirdi. "Bay Hollmann  lütfen, " dedi Lillian, yürek atışlarının birden hızlandığını hissetti.</p>

  <p>"Bir dakika. "</p>

  <p>Lillian telefon tellerinden gelen belli belirsiz vınlamayı dinledi. Anlaşılan Hollmann’ı arıyorlardı. Lillian saatine baktı; sanatoryumda akşam yemeği bitmişti. Neden ruh çağırıyormuşum gibi heyecanlıyım? diye düşündü.</p>

  <p>"Ben Hollmann. Buyurun? "</p>

  <p>Lillian korktu, ses o denli berraktı ki. "Lillian, " diye fısıldadı.</p>

  <p>"Kim? "</p>

  <p>"Lillian Dunkerque. "</p>

  <p>Hollmann bir an sustu. "Lillian, " dedi sonra, kulaklarına inanamamış gibiydi. "Neredesiniz? "</p>

  <p>"Paris’te. Clerfayt’a yolladığınız telgraf buraya geldi. Otelinden buraya göndermişler. Yanlışlıkla ben açtım. " "Siz Brescia’da değil misiniz? "</p>

  <p>"Hayır, " dedi Lillian, bir an acı duydu. "Brescia’da değilim. "</p>

  <p>"Clerfayt mı istemedi? "</p>

  <p>"Evet, o istemedi. "</p>

  <p>"Ben radyo başındayım! " dedi Hollmann. "Tabii siz de! '</p>

  <p>"Evet Hollmann. "</p>

  <p>"Çok iyi gidiyor. Yarış hâlâ ortada. Onu tanırım; bekliyor. Ötekilerin arabalarını yıpratmalarını bekliyor. Geceyarısından önce hızlanmayacaktır; belki de biraz daha sonra, yo, yo, bence geceyarısında. Bu, zamana karşı bir yarış, biliyorsunuz. Kaçıncı sırada olduğunu kendisi asla bilemez, insanı yoran da budur zaten; ancak benzin alırken kaçıncı olduğunu öğrenir; ama o anda da zaten biri onu geçer. Bilinmeyene doğru yapılan bir yarıştır bu, beni anlıyor musunuz Lillian? "</p>

  <p>"Evet, Hollmann. Bilinmeyene doğru yapılan bir yarış. Siz nasılsınız? "</p>

  <p>"iyiyim. Zamanlamalar olağanüstü. Hız ortalamaları yüz yirmi kilometre ve üstü. Bu arada, büyük motorların birçoğu daha yeni uzun düzlüklere çıkıyorlar. Hız ortalamaları Lillian, en yüksek hızlar değil! "</p>

  <p>"Evet Hollmann. Demek iyisiniz. "</p>

  <p>"Çok iyiyim. Çok daha iyi Lillian. Hangi istasyonu dinliyorsunuz? Roma’yı dinleyin; Roma yarışa Milano’dan daha yakın. "</p>

  <p>"Roma’yı dinliyorum. Sizin daha iyi olduğunuza sevindim. "</p>

  <p>"Siz nasılsınız Lillian? "</p>

  <p>"Çok iyiyim. Ve... "</p>

  <p>"Belki de Brescia’ya gitmediğiniz iyi oldu; orada yağmur ve fırtına var, bense dayanamayacak olsam bile orada beklerdim. Siz nasılsınız Lillian? "</p>

  <p>Lillian onun ne demek istediğini biliyordu, "iyiyim, " dedi. "Oralarda ne var ne yok? "</p>

  <p>"Her zamanki gibi. Geçen bir-iki ay içinde pek fazla şey değişmedi. "</p>

  <p>Geçen bir-iki ay içinde, diye düşündü Lillian. Geçen yıllar değil miydi? "Peki, şey nasıl? " Lillian duraksadı, ama birden yalnızca bu nedenle telefon etmiş olduğunu fark etti, "Boris nasıl? "</p>

  <p>"Kim? "</p>

  <p>"Boris. "</p>

  <p>"Boris Volkov mu? Pek görünmüyor ortalıklarda. Artık sanatoryuma gelmiyor. Herhalde iyidir. "</p>

  <p>"Onu hiç gördünüz mü? "</p>

  <p>"Tabii gördüm. İki-üç hafta önce. Köpeğiyle dolaşmaya çıkmıştı; şu bildiğiniz çoban köpeğiyle. Konuşmadık. Oralar nasıl? Düşündüğünüz gibi mi? "</p>

  <p>"Hemen hemen, " dedi Lillian. "Önemli olan insanın işine yarayıp yaramadığı. Orada kar var mı hâlâ? "</p>

  <p>Hollmann güldü. "Eridi. Çiçekler açıyor. Lillian... " sustu, "birkaç hafta sonra buradan çıkacağım. Saçmalamıyorum. Dalai-Lama söyledi. "</p>

  <p>Lillian inanmadı. Kendisine de yıllar önce aynı şeyi söylemişlerdi. "Bu harika, " dedi. "O zaman burada görüşürüz. Clerfayt’a söyleyeyim mi? "</p>

  <p>"Henüz söylemeseniz daha iyi olur; batıl inançlarım vardır. İşte, son haberleri veriyorlar! Siz de dinlemelisiniz! Hoşça kalın, Lillian! "</p>

  <p>"Hoşça kalın Hollmann. "</p>

  <p>Boris’le ilgili bir şeyler daha söyleyecekti, ama yapmadı. Siyah almaca baktı bir süre; sonra onu dikkatle yerine koydu; kendini öylece düşüncelerine bıraktı, ta ki ağladığını fark edene dek. Ne kadar aptalım! diye düşündü, ayağa</p>

  <p>kalktı, insan her şeyin bedelini ödemek zorundadır. Ben bedel ödediğimi mi sanıyorum acaba?</p>

  <p>"Mutluluk sözcüğünün anlamı zamanımızda abartılıyor, " dedi Peystre Vikontu. "Yüzyıllar boyunca mutluluk nedir kimse bilmiyordu. Yaşama ilişkin bir şey değildi. Çin edebiyatını ya da Hint ve Yunan edebiyatını okuyun. Mutluluk sözcüğünün köklerini içeren heyecan yerine, durağan ve yüce bir yaşam duygusunun peşinde koşmuşlardı. Bu duyguyu yitirdikleri anda da bunalımlar başgöstermiş, aldatmaca heyecanlara kapılmışlar, romantizm ve mutluluğun peşinde aptalca bir arayış başlamıştır. "</p>

  <p>"Öteki de zaten geçici olarak bunların yerine konmamış mı? "</p>

  <p>"Ama o insana daha yakışır bir şey, " diye yanıt verdi Peystre.</p>

  <p>"Biri olmadan diğerinin gerçekleşmesi olanaksız mı? "</p>

  <p>Peystre ona düşünceli düşünceli baktı. "Hemen hemen her zaman. Ama öyle sanıyorum ki sizin için durum böyle değil. Bu da beni hayran bırakıyor. Sizde her ikisi de var. insan öyle umarsız olmalı ki, hem buna, hem umarsızlığa ne ad verilirse hiç önemli olmamalı. Bu anarşinin öte yanı, hüzünsüz bir yalnızlık. Bence, sizde hüzün ve başkaldırı birbirini karşılıklı yok etmiş. Bu nedenle de küçük şeyler, büyük şeyler kadar değerli. Ayrıntılar çok önemli. "</p>

  <p>"On sekizinci yüzyılın yükselişi, " dedi Lillian yarı alaylı. "Siz son uzantısı değil miydiniz? "</p>

  <p>"Son tutkunu. "</p>

  <p>"İnsanoğlu o zamanlar mutluluğun üzerinde daha mı çok dururdu? "</p>

  <p>"Yalnızca kötü dönemlerde. Gerçi o dönemlerde mutluluğun üzerinde duruldu, heyecanlanıldı; ama... "</p>

  <p>"Ta ki giyotin gelene dek. "</p>

  <p>"Ta ki giyotin gelene dek ve insanlar mutlu olma haklarının varlığını keşfedene dek, " diye onayladı Peystre. "Giyotin her zaman olacak. "</p>

  <p>Lillian içkisini bitirdi. "Bütün bunlar bana yapacağınız teklif için uzun bir girizgâh değil mi? Sizin metresiniz olmamı istiyorsunuz. "</p>

  <p>Peystre hiç kıpırdamadı. "Öyle adlandırmak istiyorsunuz, öyle olsun. Benimki bir teklif. İhtiyacınız olan çerçeveyi sağlamayı teklif ediyorum. Daha doğrusu, size uyacağını sandığım çerçeveyi. "</p>

  <p>"Sanki bir taşa kaplama yapar gibi. "</p>

  <p>"Sanki çok değerli bir taşa kaplama yapar gibi. "</p>

  <p>"Salt çaresizlik içinde olan bir taşa mı? " "Tozpembe bir yalnızlık içinde olan bir taşa. Ve de tozpembe bir cesareti olan bir taşa Matmazel, iltifat etmiyorum! Israrcılığımı affedin. Böylesi elmaslar kolay bulunmazlar. " Peystre gülümsedi. "İtalya’daki yarıştan son haberleri dinlemek ister misiniz? "</p>

  <p>"Burada, Maksim’de mi? "</p>

  <p>"Neden olmasın? Buranın sahibi Albert isterse çok değişik istekleri yerine getirebilir. Sizin için her şeyi seve seve yapacaktır. Albert’in iyi gören gözleri olduğunu biliyorum. "</p>

  <p>Orkestra geleneğe uygun olarak "Şen Dul" operetinden melodiler çalmaya başladı. Garsonlar masaları topluyorlardı. Albert onların masasına bir şişe konyak getirtti, şişe ne tozluydu ne de üzerinde Napoleon’un amblemi vardı, elle yazılmış küçük bir etiket yapıştırılmıştı yalnızca.</p>

  <p>"Çok iyi gören gözleri olduğunu söylemiştim size, " dedi Peystre. "Bu konyağı tadın, ama tabii alışılmış törenden sonra, yani ısıttıktan, kokusunu içinize çektikten ve bu koku üzerine konuştuktan sonra, izleniyoruz. "</p>

  <p>Lillian kadehi aldı; ısıtmadan, kokusunu içine çekmeden bir dikişte içti. Peystre güldü. Albert oturduğu köşeden, onaylayan bir gülümsemeyle düşüncesini iletti. Birkaç dakika sonra bir garson bir şişe Framboise getirdi. Masaya koyduğu küçük kadehlere doldurdu. Yaz başlarında sebze bahçelerinden yükselen bir koku bir anda sardı ortalığı.</p>

  <p>"Böğürtlen ruhu, " dedi Peystre. "Daha da nadide! ".</p>

  <p>Lillian düşünmeye başladı: Şimdi şu böğürtlen ruhunu, kafasından aşağı döksem, ne yapar acaba? Herhalde bunu da anlayışla karşılayıp şirin bir cümle söyler. Lillian, Peystre’yi hor görmüyor, tersine hafif bir uyku hapı gibi hoş buluyordu, söylediklerini dikkatle dinlemişti. Peystre onun için varoluşun öteki yüzünü simgeliyordu. Peystre yaşam karşısında duyulan korkuyu, estetik kinizmden oluşan bir külte dönüştürerek yüceltmişti; tehlikeli dağ yollarını patikalara dönüştürmeye çalışıyordu. Değişen bir şey yoktu. Bütün bunlara benzer birşeyleri en son ne zaman duymuştu? Tabii ki Sicilya’dayken Levalli’den. Böyle yaşamak için insanın küçük bir yüreği ve parası olması gerekiyordu. insan o zaman Brescia’dan Brescia’ya gitmiyor; Brescia’da kalıyor, kendi kendini de on sekizinci yüzyılın başlarında Versailles’da olduğuna inandırıyordu.</p>

  <p>"Gitmeliyim, " dedi Lillian.</p>

  <p>"Bunu ne kadar sık söylüyorsunuz, " dedi Peystre. "Sizi karşı konulmaz kılıyor. En sevdiğiniz sözcük bu mu? "</p>

  <p>Lillian ona baktı. "Kalmayı ne kadar çok istediğimi bir bilseniz, " dedi sonra yavaş yavaş. "Yalnızca kalmak! Kalmak! Bunun dışındaki her şey yalan ve korkunun karşısında duyulan cesaret. "</p>

  <p>Peystre onu oteline bıraktı. Gece nöbetçisi heyecanla geldi. "Bay Clerfayt on ikinci sırada! Rakiplerinden altı tanesini geride bıraktı. Spiker, onun çok iyi bir gece sürücüsü olduğunu söyledi. "</p>

  <p>"Öyledir. "</p>

  <p>"Kutlamak için bir kadeh şampanya ister misiniz? "</p>

  <p>"İnsan asla erken kutlamamak. Yarışçıların batıl inançları vardır. "</p>

  <p>Lillian bir süre karanlık, küçük girişte oturdu.</p>

  <p>"Böyle giderse, yarın sabah erkenden Brescia’da olur, " dedi gece nöbetçisi.</p>

  <p>"Evet öyle, " dedi Lillian, ayağa kalktı. "St. Michel Bulvarında kahve içmeye gidiyorum. "</p>

  <p>Orada devamlı müşteri gibi davranıyorlardı Lillian’a. Garson rahatsız edilmemesine dikkat ediyor, Gérard onu bekliyordu, üniversite öğrencilerinden oluşan bir grup onun çevresinde saygıyla toplanıyordu.</p>

  <p>Gérard’in her zaman aç olmak gibi iyi bir özelliği vardı; o yemek yerken Lillian da düşünmek için zaman kazanıyordu. Yaşamın akıp gittiği caddeleri seyretmeyi seviyordu. İnsan bu sonsuz akıntıyı izlediğinde herkesin ölümsüz bir ruha sahip olduğuna inanmakta güçlük çekiyordu. Ruhları nereye gidiyordu? Bedenleri gibi parçalanıyor muydu? Yoksa arzularla, neşeyle ve çaresizlikle dolu olan bu akşam saatlerinde görünmeden ortalıkta dolaşıp sessiz bir korku içinde, daha önce oldukları gibi kalabilmek için mi çabalıyorlardı; şu anda binlerce pencerenin ardında oluşturulan diğer ruhlar için gübre olmak mı istemiyorlardı?</p>

  <p>Gérard sonunda yemeğini bitirmişti. Son olarak nefis bir Pont-L’Evêque peyniri yemişti. "Kızartılmış hayvan leşi parçalarının ve süt ürünlerinin besin olarak tüketilmesine dayanan bu ham olgu, ruhun şiirsel özelliklerini övgüler düzmek üzere nasıl da harekete geçiriyor! " dedi. "Ne kadar şaşırtıcı ve avutucu bir şey! "</p>

  <p>Lillian güldü. "Brescia’dan Brescia’ya, " dedi.</p>

  <p>"Bu açık seçik ve yalın cümleyi anlamıyorum; bana oldukça ulaşılmaz gözüküyor. " Gérard kahvesini bitirdi. "Hatta derin bir cümle. Brescia’dan Brescia’ya! Bundan sonraki şiir kitabımın adı bu olacak. Bu gece suskunsunuz. "</p>

  <p>"Suskun değilim. Sözcüklerim yok. "</p>

  <p>"Brescia’dan Brescia’ya mı? "</p>

  <p>"Aşağı yukarı öyle. "</p>

  <p>Gérard başını salladı, konyağını kokladı. "Giderek daha iyi olan bir cümle bu. Bir zamanlar maden ocağı kadar derin olan ve belki de hâlâ derinliğini koruyan yavan sözcüklerin içini doldurmaya yarıyor. "</p>

  <p>"Bir tane biliyorum, " dedi Lillian. "Her şey aynıdır. "</p>

  <p>Gérard bardağını masaya bıraktı. "Düş gücüyle mi, onsuz mu? "</p>

  <p>"Olan bütün düş gücüyle. "</p>

  <p>Gérard rahatlayarak başıyla onayladı. "Bir an için cesaretinizi yitirdiğinizi ve kahır kadını edebiyatı yaptığınızı sandım. "</p>

  <p>"Tam tersine, bu olağanüstü mutluluk verici bir saptama. "</p>

  <p>"Ayrıntılar, bütünün aynısıdır; ama bütünün içinde daha fazla birşeyler vardır. Bu şarap şişesi bir Rafael yapıtı kadar çekici; şuradaki çilli kız öğrencilerin her birinin içinde hiç kuşku yok ki bir parça Medea ve Aspasia ruhu var, perspektifi olmayan bir yaşam: Her şey eşit oranda önemli ve eşit oranda önemsizdir; her şey ön planda gözükendir; her şey Tanrıdır. Bunu mu demek istiyorsunuz? " diye sordu Gérard.</p>

  <p>Lillian gülümsedi. "Ne kadar da hızlısınız! "</p>

  <p>"Fazla hızlı. " Gérard’ın yüzünde acı bir anlatım belirdi. "Bütün bunları yaşayamayacak kadar fazla hızlı. " Büyük bir yudum konyak içti. "Eğer bunları gerçekten yaşamışsanız, " dedi, "kala kala üç şey kalır yapacak. "</p>

  <p>"O kadar çok mu? "</p>

  <p>"Bir Budist manastıra kapanmak, delirmek ya da ölmek, üstelik kendi elinizle. Sorunları kendi kendine çözme yeteneği, bildiğiniz gibi, bizi hayvanlardan ayıran üç şeyden biridir. "</p>

  <p>Lillian diğer ikisinin ne olduğunu sormadı. "Dördüncü bir tane daha var, " dedi. "Bizim mutsuzluğumuzun nedeni şu: Yaşam üzerinde hak iddia edebileceğimizi sanıyoruz. Böyle bir hakkımız yok. İnsan bunu anladığında, gerçekten anladığında, acılar bile tatlı geliyor. "</p>

  <p>Gérard iki elini havaya kaldırarak sessizce selam verdi. "Hiçbir beklentisi olmayan bir insan asla düş kırıklığına uğramaz. Küçük bilgeliklerin en sonuncusu da bu! "</p>

  <p>"Bu akşamlık en sonuncusu, " diye yanıtladı Lillian, ayağa kalktı. "En güzel bilgelikler geceleri ölür. Ertesi sabah ne çok cesedin süpürüldüğünü bir bilseniz! Güneş battıktan sonra insanların çok şey konuşmaları ne tuhaf. Gitmek zorundayım. "</p>

  <p>"Her zaman bunu söylüyorsunuz; ama sonra yine geliyorsunuz. "</p>

  <p>Lillian ona minnetle baktı. "Öyle, değil mi? Ne tuhaf, bunu yalnızca şairler biliyorlar. "</p>

  <p>"Aslında onlar da bilmiyorlar, yalnızca umut ediyorlar. "</p>

  <p>Lillian, Grande-Augustin Rıhtımı boyunca yürüyerek Voltaire Rıhtımına geldi; oradan geri dönerek rıhtımların arkasındaki küçük sokaklara girdi. Geceleri yalnız başına yürümekten pek korkmuyordu; insanlardan korkmuyordu.</p>

  <p>Seine Caddesinde birinin yerde yattığını gördü. Sarhoşun biri olduğunu düşündü, yanından geçti gitti; ama yarı caddede yarı kaldırımda sere serpe yatan kadının durumu onu geri dönmeye zorladı. En azından arabalardan korumak için onu kaldırıma çekmek istemişti.</p>

  <p>Kadın ölmüştü. Gözleri açıktı, sokak fenerlerinin loş ışığında öylece Lillian’a bakıyordu. Lillian onu omzundan tutup kaldırınca başı tok bir ses çıkararak kaldırıma çarptı. Lillian sessiz bir çığlık attı, ilk anda ölünün canını yaktığını sanmıştı. Yüzüne baktı; sonsuz bir boşluk içindeydi. Umarsızca çevresine bakındı; ne yapacağını bilmiyordu. Bir-iki pencerede ışık vardı; perdeleri kapalı olan bir pencereden müzik sesi geliyordu. Evlerin arasından gözüken gökyüzü çok yüksekti, tek bir yıldız yoktu. Biri bir yerlerden seslendi. Lillian bir adamın yaklaşmakta olduğunu gördü. Bir an duraksadı; sonra adama hızla yaklaştı. "Gérard! " dedi, şaşırmış ve rahatlamıştı. "Nereden bildiniz? "</p>

  <p>"Peşinizden geldim. İlkbahar akşamlarında şairlerin bunu yapmaya haklan vardır. "</p>

  <p>Lillian başını salladı. "Orada ölü bir kadın yatıyor! Gelin! "</p>

  <p>"Sarhoştur. Sızmıştır. "</p>

  <p>"Hayır, ölmüş. İnsanın öldüğü zaman nasıl göründüğünü bilirim. " Gérard’in direndiğini hissetti. "Ne oldu? "</p>

  <p>"Bulaşmak istemiyorum, " dedi ölümün şairi.</p>

  <p>"Onu orada öyle bırakamayız. "</p>

  <p>"Neden olmasın? O bir ölü. Bundan sonrası polisi ilgilendirir. Bu işe karışmak istemiyorum. Siz de karışmamalısınız! Onu bizim öldürdüğümüzü düşüneceklerdir. Gelin! " Lillian’ı kolundan çekti. Lillian yerinden kımıldamadı. Artık hiçbir şey bilmeyen, ama onun bilmediği her şeyi bilen yüze baktı. Ölü tümüyle terk edilmiş görünüyordu. Bir bacağını kareli eteğinin altına çekmişti. Çorapları, kahverengi ayakkabıları, kısa koyu renk saçları, boynunda ince bir kolyesi vardı, ellerini yummuştu.</p>

  <p>"Gelin! " diye fısıldadı Gérard. "Başımız derde girer! Polisin şakası yoktur! Herhangi bir yerden telefon edebiliriz. Yapmamız gereken tek şey bu. "</p>

  <p>Gérard onu sürükleyerek uzaklaştırdı. O kadar hızlı yürüyordu ki, Lillian ona yetişmekte güçlük çekiyordu. Kıyıya geldiklerinde Gérard’in yüzünün sapsarı olduğunu gördü. "Ölümle karşılaşmak ölüm hakkında konuşmaya benzemiyor değil mi? " dedi acı bir alayla. "Nereden telefon edeceğiz? Kaldığım otelden mi? "</p>

  <p>"Gece nöbetçisi duyabilir. "</p>

  <p>"Onu bir şey almaya gönderebilirim. "</p>

  <p>"Güzel. "</p>

  <p>Gece nöbetçisinin ağzı kulaklarındaydı. "Şu anda onuncu sırada, ama... "</p>

  <p>Gérard’i gördü, ayıplayıcı bakışlarla sustu. "Clerfayt’ın bir arkadaşı, " dedi Lillian. "Haklısınız, bunu şimdi kutlamalıyız. Bir şişe şarap getirin. Telefon nerede? "</p>

  <p>Gece nöbetçisi, masasını gösterdi, ortadan yok oldu.</p>

  <p>"Hadi, " dédi Lillian.</p>

  <p>Gérard telefon rehberini karıştırmaya başlamıştı bile. "Bu eski bir rehber. "</p>

  <p>"Polisin numaraları değişmez. "</p>

  <p>Onuncu sırada diye düşündü Lillian. Hâlâ araba sürüyor, Brescia’dan Brescia’ya ve bu arada Gérard’in konuştuğunu duydu. Gece nöbetçisi bir şişe şampanyayla kadehleri getirdi. Mantar, tabanca gibi patladı; gece nöbetçisi sevinçten şişeyi biraz fazla sallamıştı. Gérard korkarak konuşmasını kesti. "Hayır, hayır silah sesi değildi, " dedi sonra, telefonu kapattı.</p>

  <p>"Sanırım bir içkiye ihtiyacınız var, " dedi Lillian. "Şu anda bundan başka bir şey gelmedi aklıma; gece nöbetçisi akşamdan beri şişeyi açmayı bekliyordu. Günah işlemiş sayılmam. "</p>

  <p>Gérard başını salladı, içkisini hırsla içti. Telefona baktı. Lillian onun, polis nereden telefon edildiğini anlayacak diye korktuğunu gördü. "Birine ateş edildiğini sandılar, " dedi Gérard. "Mantarm sesiydi. Trajik olan neden bu denli komik olabiliyor? "</p>

  <p>Lillian kadehini doldurması için şişeyi ona verdi.</p>

  <p>"Gitmek zorundayım, " dedi Gérard.</p>

  <p>"Bu kez gitmek zorunda olan sizsiniz. İyi geceler Gérard. "</p>

  <p>Gérard şişeye baktı. "Eğer istemiyorsanız, bunu götürebilirim. "</p>

  <p>"Hayır Gérard. Ya bu ya öteki. "</p>

  <p>Gérard’in kapıdan hızla çıkıp gittiğini gördü. Şimdi gece başlıyor, yalnız başınayım, diye düşündü; şişeyi gece nöbetçisine verdi. "İçin bunu. Radyo hâlâ yukarıda mı? "</p>

  <p>"Tabii Madam. "</p>

  <p>Lillian yukarı çıktı. Radyonun krom parçaları ve camı karanlıkta parlıyordu. Işığı yaktı, bir süre pencerede polis arabası geçecek mi diye bekledi. Hiçbir şey geçmedi. Yavaş yavaş soyundu. Dostlarını, yani giysilerini çevresine asıp aşmamayı düşündü, ama vazgeçti. Böylesi yardımların zamanı geçti, diye düşündü. O fırsat da kaçtı. Işıklardan birini açık bıraktı ve uyku hapı içti.</p>

  <p>Bir yerlerden dışarı ç’ekiliyormuşçasına uyandı. Perdelerin arasından giren güneş gece boyunca yanan ampulü aydınlatıyordu. Telefon çalıyordu. Polis, diye düşündü, telefonu açtı.</p>

  <p>Arayan Clerfayt’tı. "Biraz önce Brescia’ya geldik! "</p>

  <p>"Evet, Brescia’ya. " Unutulmaya yüz tutmuş bir düşün son kalıntılarını da aklından silip attı. "Başardın ha! "</p>

  <p>"Altıncı olarak. " Clerfayt güldü.</p>

  <p>"Altıncı olarak mı? Harika bir şey bu. "</p>

  <p>"Saçmalık! Yarın dönüyorum. Şimdi uyuyacağım. Torriani burada koltukta uyudu bile. "</p>

  <p>"Evet, uyu. Aradığına sevindim. "</p>

  <p>"Benimle Riviera’ya gelecek misin? "</p>

  <p>"Evet sevgilim. "</p>

  <p>"Beni bekle. "</p>

  <p>"Olur sevgilim. "</p>

  <p>"Ben gelmeden bir yere gitme. "</p>

  <p>Nereye gidebilirim ki, diye düşündü. Brescia’ya mı? "Seni bekleyeceğim, " dedi.</p>

  <p>Öğle saatlerinde Seine Caddesi boyunca yürüdü. Cadde her zamanki gibiydi. Gazete sütunlarını gözden geçirdi. Hiçbir şey bulamadı. Bir insanın ölmüş olması gazeteye haber bile olmamıştı.</p>

  <h3 id="sigil_toc_id_10"><a id="bookmark1"></a><span style="font-weight:bold;">19</span></h3>

  <p>"Evi savaştan çok önce satın almıştım, " dedi Clerfayt. "O zamanlar Riviera’nın yarısını yok pahasına alabiliyordun. Bu evde oturmadım hiç, birkaç eşya koydum içine, o kadar. Gördüğün gibi, iğrenç bir mimarisi var, ama şu süs-</p>

  <p>ler kırılabilir, eve çağdaş bir görünüm kazandırılıp güzelce döşenebilir. "</p>

  <p>"Neden? Burada oturmayı gerçekten istiyor musun? "</p>

  <p>"Neden olmasın? "</p>

  <p>Lillian loş odada durmuş, karanlık bahçeye bakıyordu, bahçede çakıl taşlarından yapılmış yollar vardı. Buradan deniz gözükmüyordu. "Ama Clerfayt! " dedi gülümseyerek. "Belki altmış beş yaşma geldiğin zaman burada oturabilirsin! Daha önce olmaz. Toulouse’da çok çalışarak geçireceğin bir yaşamdan sonra istersen burada Fransızlara özgü bir emeklilik yaşamı sürebilirsin, pazar günleri akşam yemeğini Hotel de Paris’te yer, kumarhaneye gidersin. "</p>

  <p>"Bahçe büyük, ev genişletilebilir, " dedi Clerfayt kendinden emin bir biçimde. "Buna yetecek param var. Mille Miglia oldukça eli açık davrandı. Monaco’daki yarışta da birşeyler kazanmayı umuyorum. Burada oturmak neden olanaksız geliyor sana? Nerede yaşamak istiyorsun? "</p>

  <p>"Bilmiyorum Clerfayt. "</p>

  <p>"İnsan bunu bilir! En azından aşağı yukarı bilir. "</p>

  <p>"Ben bilmiyorum, " dedi Lillian biraz da telaşla. "Hiçbir yerde yaşamak istemiyorum. Herhangi bir yerde yaşamayı istemek, herhangi bir yerde ölmeyi istemek anlamına da geliyor. "</p>

  <p>"Kışın burada iklim, Paris’tekinden çok daha iyi. " "Kışın! " dedi Lillian, sanki Sirius, Styx ve sonsuzluktan söz eder gibiydi.</p>

  <p>"Kış göz açıp kapayıncaya kadar gelir, inşaatın bitmesini istiyorsak, bir an önce başlamalıyız. "</p>

  <p>Lillian yarı karanlık odaya bakındı. Bütün bunları ilk kez konuşmuyorlardı. Buraya hapsolmak istemiyorum, diye düşündü Lillian. "Kışın Toulouse’da çalışmak zorunda değil misin? " diye sordu.</p>

  <p>"Çalışırım; ben önce, senin havası iyi gelecek bir yere yerleşmeni istiyorum. "</p>

  <p>Bana ne iklimden, diye düşündü Lillian. "En iyi iklim sanatoryumda, " dedi umarsızca. Clerfayt ona baktı. "Oraya geri dönmen mi gerekiyor? " Lillian sustu. "Oraya geri dönmek mi istiyorsun? " diye sordu Clerfayt.</p>

  <p>"Buna ne yanıt verilir ki? Burada değil miyim? "</p>

  <p>"Bir doktora mı sordun? Burada bir doktorla konuştun mu? "</p>

  <p>"Bunu bir doktora sormama gerek yok. "</p>

  <p>Clerfayt ona kuşkuyla baktı. "Birlikte bir doktora gideceğiz. Fransa’nın en iyi doktorunu bulacağım ve onunla konuşacağız. "</p>

  <p>Lillian yanıt vermedi. Bir bu eksikti, diye düşündü. Clerfayt daha önce de birkaç kez doktora gidip gitmediğini sormuş, ama bu konuda hiç ısrar etmemişti; Lillian’ın gittiğini söylemesi ona yetmişti. Bu kez durum farklıydı. Clerfayt’ın davranışı bu evle, gelecekle, sevgiyle, şefkatle, ölümü daha da güçleştirdikleri için Lillian’ın gözünde geçerliliklerini yitirmiş bütün güzelliklerle örtüşüyordu. Bundan sonraki aşama Clerfayt’ın onu bir hastaneye kapatmak istemesi olacaktı.</p>

  <p>Bir kuş pencerenin önünde ötmeye başladı. "Hadi çıkalım buradan, " dedi Clerfayt. "Bu renkli şamdanlarda elektrik ışığının yansıması korkunç gözüküyor, kabul ediyorum. Ama bunların hepsi değiştirilebilir. "</p>

  <p>Dışarıda süsler içindeki duvarlara akşam inmişti. Lillian derin bir soluk aldı. Kaçıp kurtulmuş gibi hissediyordu. "Gerçek şu ki, " dedi Clerfayt, "sen benimle birlikte yaşamak istemiyorsun Lillian! Biliyorum. "</p>

  <p>"Ben zaten seninle birlikte yaşıyorum, " diye cevap verdi Lillian umutsuzca.</p>

  <p>"Ertesi sabah çekip gidecek biri gibi yaşıyorsun benimle. Her an yolculuk halinde olan biri gibi. "</p>

  <p>"Senin istediğin de bu değil miydi? "</p>

  <p>"Belki, ama artık istemiyorum. Benimle başka türlü yaşamayı düşündün mü hiç? "</p>

  <p>"Hayır, " dedi Lillian yavaşça. "Ama herhangi başka biriyle de düşünmedim Clerfayt. "</p>

  <p>"Neden? "</p>

  <p>Lillian inatla sustu. Bu aptalca soruları neden soruyordu? "Bunu daha önce de konuştuk. Neden yine bu konuyu açıyorsun? " dedi sonunda.</p>

  <p>"Bazı şeyler değişebilir. Aşk bu denli hor görülecek bir şey mi? "</p>

  <p>Lillian başını salladı. Clerfayt ona baktı. "Yaşamım boyunca kendim için hiçbir şey istemedim Lillian. Ama şimdi istiyorum. Seni istiyorum. "</p>

  <p>"Ben zaten şeninim. "</p>

  <p>"Tümüyle değil. Yeterince değil. "</p>

  <p>Beni zincire vurup hapsetmek istiyor, diye düşündü Lillian, üstelik bundan gurur duyuyor, bunun adına da evlilik, şefkat ve aşk diyor; belki gerçekten de öyledir. Ama gurur duyduğu şeyin beni kendisinden uzaklaştırdığını neden anlamıyor? Bahçesinde çakıl taşlarından yolları olan küçük villaya nefretle baktı. Dağlardan, perdeyi burada kapatmak için mi kaçmıştı? Burada ya da Toulouse’da ya da Brescia’da? Serüven bunun neresindeydi? Clerfayt neredeydi? Onu değiştiren neydi? Neden bütün bunlara gülüp geçmiyorlardı? Yapacak başka neleri vardı ki?</p>

  <p>"En azından deneyebiliriz, " dedi Clerfayt. "Olmazsa, evi satarız. "</p>

  <p>Deneyecek zamanım yok, diye düşündü Lillian. Huzurlu bir ev yaşantısı için denemeler yapacak zamanım da yok. Beni fazlasıyla üzüyor. Gitmeliyim buradan! Böyle konuşmalar için bile zamanım yok. Orada, sanatoryumda, bunları yaşadım ben, Boris’le; bu yüzden oradan kaçtım.</p>

  <p>Lillian birden sakinleşti. Henüz ne yapacağını tam olarak bilmiyordu, ama kaçmak düşüncesi her şeyi katlanabilir kılıyordu. Mutsuz olmaktan korkmuyordu; çok uzun süre mutsuzluk içinde ve mutsuzluk sayesinde yaşamıştı; mutluluktan da korkmuyordu; mutluluğu aradığını sanan birçok insan gibi, sıradanlığın içine hapsolmaktan korkuyordu.</p>

  <p>Akşam denizin üzerinde havai fişek gösterisi vardı. Gece berraktı; ufuk çizgisinde denizle gökyüzü birbirine karıştığı için, fişekler sonsuzluğa atılıyormuş ve yeryüzünün öte yanında sınırları olmayan bir mekâna geri düşüyormuş izlenimi uyandırıyordu. Lillian gördüğü son havai fişekleri anımsadı. Kaçmadan önceki son akşam dağ kulübesinde görmüştü onları. Şimdi de kaçmak üzere değil miydi? Yaşamıma ilişkin kararları hep havai fişekler altında veriyorum, diye düşündü. Yoksa o âna kadar olup biten her şey, havai fişekten başka bir şey değil miydi? Solmaya, kül ve toz olmaya yüz tutmuş bir havai fişek. Çevresine bakındı. Daha değil, diye düşündü korkuyla, daha değil! Perde kapanmadan kısa bir süre önce en azından son bir ateş harlamaz mıydı, bu ateşle birlikte de her şey büyük sona doğru yanıp gitmez miydi?</p>

  <p>"Daha kumar bile oynamadık, " dedi Clerfayt. "Şimdiye kadar hiç oynadın mı? Kumarhanede demek istiyorum. "</p>

  <p>"Hiç oynamadım. "</p>

  <p>"O zaman denemelisin. Henüz ellerin temiz demektir, kazanabilirsin. Gidelim mi? Yoksa yorgun musun? Saat iki olmuş. "</p>

  <p>"Daha sabahın körü! İnsan hiç yorulur mu? "</p>

  <p>Işıl ışıl gecenin içinden ağır ağır geçtiler. "Sonunda hava ısındı, " dedi Lillian.</p>

  <p>"Paris’e yaz gelinceye kadar burada kalabiliriz. "</p>

  <p>Lillian ona sokuldu. "Neden insanlar sonsuza dek yaşamıyorlar Clerfayt? Neden ölümsüz değiller? "</p>

  <p>Clerfayt kolunu onun omzuna doladı. "Evet, neden? Neden yaşlanıyoruz? Neden seksen yaşma gelene ve birdenbire ölene kadar otuz yaşındaymışız gibi yaşayamıyo-ruz? "</p>

  <p>Lillian güldü. "Ben daha otuzumda bile değilim. "</p>

  <p>"Bu doğru, " dedi Clerfayt, kolunu çekti. "Her keresinde bunu unutuyorum. Son üç ay içinde beş yıl yaşlanmışsın gibime geliyor, öyle çok değiştin ki. Beş yıl güzelleştin. On yıl daha tehlikeli oldun. "</p>

  <p>©</p>

  <p>Önce büyük salonlarda oynadılar; onlar boşalınca katılım paylarının daha yüksek olduğu küçük salonlara geçtiler. Clerfayt kazanmaya başlamıştı. Önce <span style="font-style:italic;">Trente et quarante</span> oynadı, daha sonra da, rulet masasının başına geçti, burada oynanan en yüksek para miktarı ötekilerin hepsinden daha fazlaydı. "Arkamda dur, " dedi Lillian’a, "bana şans getiriyorsun. "</p>

  <p>Clerfayt on iki, yirmi iki ve dokuz numaralara oynadı. Giderek para kaybediyordu; sonunda bir kez daha elindeki bütün parayla oynamaya yetecek kadar oyun fişi kaldı elinde. Kırmızıya oynadı. Kırmızı kazandı. Kazandığının yarısını çekti, kalanını kırmızıda bıraktı. Kırmızı yine kazandı. Hepsini kırmızıda bıraktı. Kırmızı iki kez daha kazandı. Clerfayt’ın önünde tepeleme oyun fişi duruyordu. Salondaki diğer oyuncular dikkat kesilmişlerdi. Masa doluydu. Lillian, Fiola’nın da yaklaştığını gördü. Fiola ona gülümsedi ve siyaha oynadı. Kırmızı yine kazandı. Bir sonraki oyunda birçok insan bütün parasını siyaha koydu; masanın çevresi üç sıra oyuncuyla dolmuştu. Hemen hemen herkes Clerfayt’a karşı oynuyordu. Yalnızca, açık mavi tülden bir gece giysisi giymiş olan sıska bir kocakarı onunla birlikte kırmızıya para koymuştu. Salon sessizleşti. Rulet döndü. Kocakarı aksırdı. Kırmızı yine kazandı.</p>

  <p>Fiola, Clerfayt’a oyundan çekilmesini işaret etti; serinin artık bitmesi gerekiyordu. Clerfayt başını salladı, bütün parasını yine kırmızıya koydu.</p>

  <p>"<span style="font-style:italic;">Il est fou</span> dedi Lillian’ın arkasında duran biri.</p>

  <p>Kazandığı parayı çekmiş olan kocakarı son anda bütün parasını yine kırmızıya oynadı. Sessizlikte gürültüyle soluk alıp verişi duyuluyordu, sonra o da soluğunu tuttu. <sup>1</sup></p>

  <p>İkinci kez gelen aksırığını bastırmaya çalıştı. Eli, sarı bir pençe gibi yeşil çuhanın üstünde duruyordu. Yanında uğuru olan küçük yeşil bir kaplumbağa vardı.</p>

  <p>Kırmızı yine kazandı. Kocakarının aksırığı patladı.</p>

  <p>"<span style="font-style:italic;">Formidable<sup>1 "</sup></span> dedi Lillian’ın arkasındaki kadın. "Kim bu? "</p>

  <p>Kimse numaralara oynamıyordu. Serinin söylentisi her yere yayılmıştı. Büyük oyun fişleri siyahın üzerine is-tiflenmişti. Kırmızı yedi kez gelmişti; artık rengin değişmesi gerekiyordu. Clerfayt tek başına kırmızıya oynamayı sürdürdü. Kocakarı heyecandan son anda kaplumbağasını koydu kırmızıya. Onu parayla değiştirmeye fırsat bile kalmadan salona bir fısıltı yayıldı; kırmızı yine kazanmıştı.</p>

  <p>"Madam, kaplumbağanız için para ödeyemeyiz, " dedi krupiye, kocakarının yaşlı ve bilge kaplumbağasını geri itti.</p>

  <p>"Ama kazandım! " diye bağırdı ihtiyar.</p>

  <p>"Özür dileriz Madam, ama bahse girmediğiniz gibi beyan da etmediniz. "</p>

  <p>"Ama bahse girmek istediğimi gördünüz! Bu yeterli değil mi? "</p>

  <p>"Top düşmeden önce paranızı koymanız ya da bahsinizi beyan etmeniz gerekiyordu. "</p>

  <p>Kocakarı kızgın kızgın çevresine bakındı. <span style="font-style:italic;">"Faites vos jeux</span>, "<sup>2</sup> dedi krupiye kayıtsızca.</p>

  <p>Clerfayt yine kırmızıya oynadı. Kocakarı hırsla siyaha koydu parasını. Ötekilerin hepsi de siyaha oynadılar. Fiola altı numaraya ve siyaha koydu. Kırmızı yine kazandı. Clerfayt kazandığı parayı çekti. Krupiyenin önüne bir miktar oyun fişi itti, ayağa kalktı. "Bana gerçekten şans getirdin, " dedi Lillian’a ve rulet topu duruncaya kadar bekledi. Siyah kazandı. "Gördün mü, " dedi. "Bazen insanın altıncı hissi çalışıyor. "</p>

  <p>Lillian gülümsedi. Bir de aşkta çalışsa! diye düşündü. <a id="footnote1"></a><sup><a href="#bookmark2">1</a></sup></p>

  <p>Fiola yanlarına yaklaştı. "Kutlarım. Zamanında bitirmek, yaşamın en büyük sanatıdır. "</p>

  <p>Lillian’a döndü. "Sizce de öyle değil mi? "</p>

  <p>"Bilmiyorum. Hiç fırsatım olmadı. "</p>

  <p>Fiola güldü. "Buna inanamam işte. Sicilya’dan çekip gittiniz, geride kalan herkesin kafası karışmıştı. Roma’ya gelmenizle gitmeniz bir oldu. Duyduğuma göre Venedik’te de sizi bulmak mümkün olamamış. "</p>

  <p>Clerfayt’ın şansını kutlamak üzere bara gittiler.</p>

  <p>"Sanırım evin inşaatına yetecek kadar para kazandım, " dedi Lillian’a.</p>

  <p>"Yarın hepsini kaybedebilirsin. "</p>

  <p>"İstediğin bu mu? " "Tabii ki değil. "</p>

  <p>"Artık kumar oynamayacağım, " dedi Clerfayt. "Bütün para elimizde kalacak. Bahçeye senin için bir yüzme havuzu da yaptıracağım. "</p>

  <p>"Yüzme havuzuna ihtiyacım yok. Yüzmediğimi biliyorsun. "</p>

  <p>Clerfayt, Lillian’a bir göz attı. "Biliyorum. Yorgun musun? "</p>

  <p>"Hayır. "</p>

  <p>"Üst üste dokuz kırmızıdan oluşan bir seri harika bir şey, " dedi Fiola. "Bir keresinde daha uzun bir seri görmüştüm. On iki kez siyah gelmişti. Savaştan önceydi. O zamanlar masalarda ortaya sürülen en büyük para miktarı şimdikinden çok daha yüksekti, <span style="font-style:italic;">Cercle privede.</span> Seriyi oynayan adam kasayı iflas ettirmişti. Sonra on üçe oynamıştı, on iki elde beş kez on üç kazanmıştı. Olay olmuştu, herkes onun oynadığı numaraya oynayınca. Kasayı aynı gece içinde ikinci kez iflas ettirmişti. Bir Rus’tu. Adı neydi bakayım? Volkov gibi bir şeydi. Evet Volkov’du. "</p>

  <p>"Volkov mu? " dedi Lillian, kulaklarına inanamıyordu. "Herhalde Boris Volkov değildi? "</p>

  <p>"Doğru! Boris Volkov’du adı. Onu tanıyor musunuz? " Lillian başını salladı. Böyle tanımazdım, diye düşündü. Clerfayt’ın kendisini incelediğini fark etti.</p>

  <p>"Şimdi ne yaptığım bilmek isterdim doğrusu, " dedi Fiola. "Burada herkesi kendine hayran bırakmıştı. Büyük geleneğe uygun olarak oynayan son kumarbazlardan biriydi. Ayrıca birinci sınıf bir avcıydı. O zamanlar Maria Andersen’le birlikteydi. Belki de duymuşsunuzdur. Gördüğüm en güzel kadınlardan biriydi. Milano’da bir bombardıman sırasında öldü. " Clerfayt’a döndü. "Volkov adını hiç duymadınız mı? "</p>

  <p>"Hiç duymadım, " dedi Clerfayt.</p>

  <p>"Tuhaf! O zamanlar bir yerlerde bir-iki araba yarışına da katılmıştı. Amatörce tabii. Onun kadar içkiye dayanıklı insanı az gördüm. Herhalde kendi kendini mahvetti gitti; bunu ister gibi bir hali vardı. "</p>

  <p>Clerfayt’ın yüzü asılmıştı. Garsona bir şişe daha getirmesini işaret etti. "Bugün yine oynayacak mısınız? " diye sordu Fiola, Clerfayt’a.</p>

  <p>"Kesinlikle hayır! "</p>

  <p>"Neden? Seriler, seri halinde gelir. Belki bugün on üç kez siyahtan oluşan bir seri daha vardır. "</p>

  <p>"Artık oynamamak, " dedi Fiola, Lillian’a. "Bugün olmaz. Bu, dünyanın kendisi kadar eski bir yasadır. "</p>

  <p>Lillian, Clerfayt’a baktı. Bu kez şans getirmesi için onu yanma çağırmamıştı ve Lillian bunun nedenini biliyordu. Çocuk gibi, diye düşündü şefkatle. Kıskançlıktan gözü bir şey görmüyor! Yıkıcı olanın asla bir başkası değil de insanın kendisi olduğunu ne çabuk unuttu?</p>

  <p>"Buna karşın siz oynamalısınız, " dedi Fiola. "Buraya ilk kez geliyorsunuz. Bunu benim için yapar mısınız? Gelin! "</p>

  <p>Başka bir masaya gittiler. Fiola oynamaya başladı, birkaç dakika sonra Lillian da kumar oynamak üzere jeton aldı. Dikkatli davranarak küçük miktarlarla oynuyordu, para onun için mülkiyet duygusundan daha öte bir anlama geliyordu; yaşamın bir parçasıydı. Gaston Amcanın gönülsüz yardımına asla muhtaç kalmamalıydı.</p>

  <p>Lillian hemen kazanmaya başladı. Kaybetmekte olan Fiola "İşte çocuk saflığı, " dedi. "Bu sizin geceniz! Sizinle aynı yere oynamamın bir sakıncası var mı? "</p>

  <p>"Pişman olacaksınız. "</p>

  <p>"Kumarda olmam. İçinizden nasıl geliyorsa öyle oynayın. "</p>

  <p>Lillian bir süre kırmızı ve siyaha koydu, sonra ikinci düzineyi oynadı, son olarak da numaralara oynadı. İki kez sıfırla kazandı. "Hiçlik sizi seviyor, " dedi Fiola gülerek.</p>

  <p>Kaplumbağalı kocakarı gözüktü. Kızgın bir yüzle Lillian’ın karşısına oturdu. İki oyun arasında kaplumbağaya birşeyler fısıldıyordu. Parmağında çok güzel elmas bir yüzük vardı. Boynu hayvanın boynu gibi kat kattı, hayvanla benzeşiyorlardı. İkisinin de beyazı gözükmeyen kirpiksiz gözleri vardı.</p>

  <p>Lillian şimdi bir siyaha bir on üçe oynuyordu. Bir süre sonra başını kaldırıp bakınca Clerfayt’ın öteki tarafta durduğunu ve kendisini izlediğini gördü. Lillian, Boris Volkov gibi oynamıştı; Clerfayt da bunu fark etmişti. Lillian inatla on üçe oynamayı sürdürdü. Altı elden sonra on üç geldi. "Bu kadarı yeter, " dedi, jetonları çantasına koydu. Ne kadar kazandığını bilmiyordu.</p>

  <p>"Gidiyor musunuz? " diye sordu Fiola. "Bu sizin geceniz. Görmüyor musunuz? Bir daha gelmez! "</p>

  <p>"Gece bitti. Perdeleri açacak olursak, sabahın solgun ışıkları karşısında hepimiz birer hayalete benzeyeceğiz. İyi geceler Fiola. Siz oynamayı sürdürün! Biri her zaman oynamayı sürdürür. "</p>

  <p>Lillian, Clerfayt’la dışarı çıktığında Riviera turistler tarafından keşfedilmeden önceki haline benziyordu. Gökyüzü sarı ve mavi renklerdeydi, güneşin doğuşunu bekliyordu; deniz ufuk çizgisinde beyazlaşmıştı, akvaryum kadar berraktı. Bir-iki balıkçı kayığı sarı ve kırmızı yelkenleriyle açılmışlardı. Hava langust<a id="footnote2"></a><sup><a href="#bookmark3">2</a></sup> ve deniz kokuyordu.</p>

  <p>Lillian kavganın neden başladığını anlayamamıştı. Clerfayt’ın konuştuğunu duyuyordu, ancak bir süre sonra ne dediğini anlamaya başladı. Clerfayt’ın, Volkov’u kıskandığı açıkça belli oluyordu. "Elimden ne gelir ki? " dediğini duydu Clerfayt’ın. "Bir gölgeye karşı savaşmak zorundayım; elimle dokunamadığım birine karşı; burada olmayan, ama böylece daha çok burada olan; burada olmadığı için benden daha güçlü olan; burada olmadığı için hata yapmayan; burada olmadığı için yüceltilen; burada olmayışının korkunç üstünlüğüyle bana karşı binlerce silah doğrultabilen birine karşı; oysa ben buradayım ve sen beni olduğum gibi görüyorsun; şu anda olduğu gibi kendimi kaybettiğimi, belki haksız olduğumu, küçüldüğümü, aptalca davrandığımı görüyorsun; bunun karşısında hiçbir şey yapmadığı ve suskun olduğu için hata yapmasına olanak olmayan o büyük ideal resim duruyor; bir ölünün anısı karşısında nasıl hiçbir şey yapılamazsa, bu resim karşısında da hiçbir şey yapılamıyor! "</p>

  <p>Lillian bitkin bir durumda başını geriye yasladı. Clerfayt, yine erkeklere özgü bir biçimde saçmalıyordu. "Doğru değil mi? " diye sordu Clerfayt, direksiyona vurdu. "Doğru mu değil mi söylesene! Benden neden kaçtığını şimdi anlıyorum! Benimle bu yüzden evlenmediğini biliyorum! Geri dönmek istiyorsun! Sorun bu! Geri dönmek istiyorsun! " Lillian başını kaldırdı. Clerfayt neler diyordu böyle? Ona baktı. "Sen neler diyorsun? "</p>

  <p>"Doğru değil mi? Şu anda bile bunu düşünmüyor musun? "</p>

  <p>"Şu anda yalnızca, en akıllı insanların bile ne kadar aptallaşabileceğim düşünüyorum. Beni zorla kendinden uzaklaştırıyorsun! "</p>

  <p>"Ben mi? Ben seni tutabilmek için her şeyi yapıyorum! "</p>

  <p>"Beni böyle tutabileceğini mi sanıyorsun? Aman Tanrım! "</p>

  <p>Lillian başını yine geri yasladı. "Kıskanacak bir şey yok. Geri dönsem bile Boris beni istemez. "</p>

  <p>"Bunun hiç önemi yok. Sen geri dönmek istiyorsun! "</p>

  <p>"Beni geri dönmeye zorlama! Tanrım, kör müsün sen? "</p>

  <p>"Evet, " dedi Clerfayt, "Herhalde! Herhalde, " diye yineledi şaşkınlıkla. "Ama yapabileceğim bir şey yok. işin içinden çıkamıyorum. "</p>

  <p>Hiç konuşmadan Corniche boyunca Antibes yönüne doğru gittiler. Karşılarına bir eşek arabası çıktı. Arabada küçük bir kız çocuğu vardı, şarkı söylüyordu. Lillian ona gıptayla baktı. Daha yıllarca yaşayacak olan kocakarıyı düşündü, güleç yüzlü kıza baktı, sonra kendi durumunu düşündü; birdenbire hiçbir şeyi anlayamadığı o anlardan biri gelmişti yine; böyle anlarda hiçbir hile işe yaramıyor, mutsuzluk onu eziyor; içindeki her şey başkaldırarak çığlık atıyordu: Neden? Neden ben? Bunu hak edecek ne yaptım ben?</p>

  <p>Kamaşan gözlerle çevreye baktı. Çiçeklerin keskin kokusu yola kadar ulaşıyordu. "Niye ağlıyorsun? " diye sordu Clerfayt kızgın kızgın. "Ağlaman için hiçbir neden yok. "</p>

  <p>"Evet, yok. "</p>

  <p>"Beni bir gölgeyle aldatıyorsun, " dedi Clerfayt acıyla. "Bir de tutmuş ağlıyorsun! "</p>

  <p>Evet, diye düşündü Lillian, ama o gölgenin adı Boris değil. Adının ne olduğunu ona söyleyeyim mi? Ama o zaman da beni bir hastaneye kapatır, kapının önüne de aşk nöbetçileri diker; böylece buzlu camların ardında dezenfektan kokuları arasında, iyi niyetle ve insan atıklarının iğrenç kokusuyla sarmalanmış olarak ölüme hazırlanmamı sağlamış olur.</p>

  <p>Clerfayt’ın yüzüne baktı. Hayır, diye düşündü, bu aşkın hapishanesine girmek istemiyorum, bu hapishaneye karşı hiçbir başkaldırı işe yaramaz, tek çıkış yolu kaçmak-</p>

  <p>tır. Havai fişek gösterisi sona ermişti; küllerinin içinde oyalanmak anlamsızdı.</p>

  <p>Araba otelin avlusuna girdi. Mayosunu giymiş bir İngiliz yüzmeye gidiyordu. Clerfayt Lillian’a bakmadan arabadan inmesine yardım etti. "Artık beni daha az göreceksin, " dedi. "Yarın idman başlıyor. "</p>

  <p>Abartıyordu; bu, şehir içinde yapılan bir yarıştı, idman yapmak hemen hemen olanaksızdı. Caddeler ancak yarış sırasında trafiğe kapatılabiliyordu; onun dışında sürücüler yarışın yapılacağı yollardan geçip nerede vites değiştireceklerini belleklerine kaydetmekle yetinmek zorundaydılar.</p>

  <p>Lillian uzun bir koridora bakarcasına, aralarında daha neler olabileceğini öngörebiliyordu. Bu giderek daralan, çıkışı olmayan bir koridordu. Lillian oradan geçemiyordu. Zamanı bol olanlar bunu yapabilirlerdi, ama Lillian geçemiyordu. Aşkta geri dönüş yoktu; asla baştan başlanamazdı. Olan unutulmuyordu. Clerfayt bir daha asla eskisi gibi olmayacaktı. Başka kadınlarla olabilirdi, ama Lillian’la değil. Aralarında olanlar ise, aynı zaman gibi geri getirilemezdi. Ne birşeyleri feda etmek, ne her şeye hazır olmak, ne de iyi niyet bunu sağlayamazdı; bu acımasız bir yasaydı. Lillian bu yasayı biliyordu; bu nedenle de gitmek istiyordu. Yaşamının kalan bölümü bütün yaşamı demekti; Clerfayt’ın yaşamında ise küçük bir bölümü oluşturuyordu. Bu nedenle söz konusu olan Lillian’dı, Clerfayt değil.</p>

  <p>Aradaki ilişki oldukça farklıydı: Her ne kadar kendisi inanmasa da Clerfayt’ın yaşamının bir bölümü olan şey, Lillian’ın yaşamının sonuydu. Lillian bunu feda edemeyeceğin şimdi anlıyordu. Ne pişmanlık, ne de üzüntü duyuyordu, hatta buna zamanı bile yoktu, ama sabahlara özgü bir berraklık duyumsuyordu. Bu berraklıkla, yanlış anlaşmaların getirdiği son bulanıklık da ortadan kalkmıştı. Karar vermenin getirdiği küçük, ama belirgin mutluluğu duyuyordu. Ve -ne tuhaftır- içi yine şefkatle doldu, artık tehlikelerden uzaktı.</p>

  <p>"Öne sürdüklerinin hiçbiri doğru değil Clerfayt, " dedi, sesi değişmişti. "Hiçbiri! Doğru değil! Hiçbiri! "</p>

  <p>Clerfayt’ın yüzünün aydınlandığını fark etti. "Benimle mi kalıyorsun yani? " dedi. Clerfayt çabuk çabuk.</p>

  <p>"Evet, " dedi Lillian. Son günlerin tartışmayla geçmesini istemiyordu.</p>

  <p>"Sonunda ne istediğimi anladın. "</p>

  <p>"Evet, anladım, " diye yanıtladı Lillian gülümsedi.</p>

  <p>"Benimle evlenecek misin? "</p>

  <p>Clerfayt, Lillian’ın duraksadığını hissetmedi. "Evet, " dedi Lillian. Artık bu da fark etmiyordu. Clerfayt onun gözünün içine baktı. "Ne zaman? "</p>

  <p>"Ne zaman istersen. Sonbaharda. "</p>

  <p>Clerfayt bir an sustu. "Nihayet! " dedi sonra. "Nihayet! Asla pişman olmayacaksın Lillian! "</p>

  <p>"Biliyorum. "</p>

  <p>Clerfayt bir anda değişmişti. "Sen yorgunsun! Ölü gibi yorgun olmalısın! Biz ne yaptık? Uyumaksın Lillian! Hadi, seni yukarı çıkarayım. "</p>

  <p>"Ya sen? "</p>

  <p>"İngiliz’in arkasından gideceğim, sonra da trafik kalabalıklaşmadan yola bakacağım. Adet yerini bulsun diye, yoksa yolu tanıyorum. "</p>

  <p>Clerfayt, Lillian’ın kapısında durdu. "Ne kadar budalayım! Kazandığımın yarısından fazlasını kaybettim! Öfkeden! "</p>

  <p>"Ben kazandım. "</p>

  <p>Lillian jeton dolu çantayı masanın üstüne attı. "Saymadım. "</p>

  <p>"Yarın yine kazanacağız. Benimle doktora gelir misin? "</p>

  <p>"Olur. Şimdi uyumalıyım. "</p>

  <p>"Akşama kadar uyu. Sonra birşevler yer, yine uyuruz. Seni çok seviyorum! "</p>

  <p>"Ben de seni Clerfayt. "</p>

  <p>Clerfayt kapıyı özenle kapattı. İlk kez bir hastaya davranır gibi davranıyor, diye düşündü Lillian, bitkin bir durumda yatağın üstüne oturdu.</p>

  <p>Pencere açıktı. Clerfayt’ın kumsala indiğini gördü. Yarıştan sonra, diye düşündü. Eşyalarımı toplayacağım, o Roma’ya giderken ben de çekip gideceğim. Birkaç gün daha, diye düşündü. Nereye gideceğini bilmiyordu. Önemli de değildi zaten. Gitmesi gerekiyordu, o kadar.</p>

  <p><a id="bookmark2"></a><a href="#footnote1">1</a></p>

  <p>Harika. (Yay. )</p>

  <p>' Paranızı koyun. (Yay. )</p>

  <p><a id="bookmark3"></a><a href="#footnote2">2</a></p>

  <p>Kabuklulardan makaslan olmaması, duyargalarının daha uzun ve güçlü olmasıyla ıstakozdan ayrılan bir deniz hayvanı. (Çev. )</p>
</body>
</html>
