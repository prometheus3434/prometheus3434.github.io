<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a><span style="font-weight:bold;">6</span></h3>

  <p>Volkov ertesi sabah Lillian’ı bavullarını toplarken buldu. "Toplanıyor musun Duşa? Daha çok erken değil mi? "</p>

  <p>"Evet Boris, toplanıyorum. "</p>

  <p>"Neden? Birkaç gün sonra her şeyi yine yerine yerleştireceksin. " Daha önceleri de birkaç kez Lillian’ın böyle toplandığını görmüştü. Göçmen kuşların her yıl ilkbahar ve sonbaharda gitmeleri gibi Lillian da her yıl böyle eşyalarını toplardı. Bavullar birkaç gün, hatta birkaç hafta ortalıkta durur, sonra Lillian’ın cesareti kırılır, gitmekten vazgeçerdi.</p>

  <p>"Gidiyorum Boris, " dedi. Bunu söylemekten korkuyordu. "Bu kez gerçekten gidiyorum! "</p>

  <p>Boris kapıya dayandı, Lillian’ı inceledi. Giysiler ve mantolar yatağın üzerindeydi, kazaklarla gecelikler pencere mandallarında, kapıda asılıydı. Yüksek topuklu ayakkabılar tuvalet masasında, sandalyelerin üzerinde duruyordu. Kayak malzemeleri balkon kapısının yanına üst üste atılmıştı.</p>

  <p>"Gerçekten gidiyorum, " diye yineledi Lillian sinirli sinirli, çünkü Boris ona inanmıyordu.</p>

  <p>Boris başıyla onayladı. "Yarın gidersin. Sonra öbür gün ya da bir hafta sonra eşyaları yine yerlerine yerleştiririz. Niye kendine boş yere işkence ediyorsun? "</p>

  <p>"Boris! " diye bağırdı Lillian. "Kes artık! Artık hiçbir yararı yok! Gidiyorum. "</p>

  <p>"Yarın mı? "</p>

  <p>"Hayır, bugün. " Boris’in yumuşadığını, ona inanmadığını hissediyordu; bu duygular Lillian’ı yine sarmalayan, hareket etmesine engelleyen örümcek ağlarıydı. "Gidiyorum, " dedi kararlı bir biçimde. "Bugün. Clerfayt’la. "</p>

  <p>"Evet. " Lillian, Boris’e baktı. Bir an önce bu konuyu kapatmak istiyordu. "Yalnız başıma gidiyorum. Ama Clerfayt’ın arabasına bineceğim, çünkü Clerfayt bugün gidiyor ve ben tek başıma gidecek kadar yürekli değilim. Yoksa onunla birlikte gitmemin başka bir nedeni yok. Burada olup bitene tek başıma karşı koyacak kadar güçlü değilim. "</p>

  <p>"Bana karşı koyacak kadar mı? "</p>

  <p>"Sana karşı da, ama sandığın gibi değil. "</p>

  <p>Volkov odanın içine bir adım attı. "Gidemezsin, " dedi.</p>

  <p>"Yo, gidiyorum Boris. Sana yazacaktım. Bak... " masanın yanında duran pirinç çöp sepetini gösterdi, sepetin içinde buruşturulup atılmış bir mektup kâğıdı vardı. "Ama yapamadım. Durumu açıklamaya çalışmak anlamsızdı. "</p>

  <p>Anlamsız, diye düşündü Volkov. Ne demekti bu? Daha dün var olmayan bir şey, neden bugün anlamsızlaşıyor-du? Giysilere ve ayakkabılara baktı, bir saniye önce sevimli bir düzensizlik içindeydiler, oysa şimdi birdenbire ayrılığın habercisi olmuşlar, yüreğini tehdit eden silahlara dönüşmüşlerdi. Artık gözüne sevimli bir kargaşa olarak gözükmüyorlardı, sevilen birinin mezarının başında durulduğunda ya da beklenmedik bir anda ona ait bir eşya görüldüğünde duyulan acıyla bakıyordu eşyalara, bir şapka, çamaşırlar, bir çift ayakkabı. "Burada kalmak zorundasın, " dedi.</p>

  <p>Lillian başını salladı. ’’Açıklayamayacağımı biliyorum. Zaten tam da bu yüzden seni görmeden gitmek istiyordum. Buradan gittikten sonra sana yazacaktım, ama bunu da yapamazdım. Durumu benim için güçleştirme, Boris. ”</p>

  <p>Durumu benim için güçleştirme, diye düşündü Boris. Zarif, bencil ve çaresiz kadınlar, birinin yüreğini paramparça etmek istedikleri zaman hep böyle söylerlerdi. Durumu benim için güçleştirme! Bunu söylerken, durumu karşı taraf için güçleştirdiklerinin farkında mıydılar acaba? Ama eğer bunun gerçekten farkında olsalardı, durum daha da kötü olmaz mıydı? Bu, elindeki ısırgan otuyla karşısındaki insanı dikkatsizce okşayan ölümcül bir merhamet anlamına gelmez miydi?</p>

  <p>’’Demek Clerfayt’la birlikte gidiyorsun? ”</p>

  <p>"Clerfayt’ın arabasıyla gidiyorum, " diye yanıtladı Lillian işkence çekerek. "Bir adamın, yolun kenarında duran bir yayayı arabasına alışı gibi alıyor beni arabasına. Paris’te birbirimizden ayrılacağız. Ben orada kalacağım, o devam edecek. Amcam Paris’te yaşıyor. Sahip olduğum bir miktar parayı o yönetiyor. Orada kalacağım. ”</p>

  <p>"Amcanın yanında mı? ”</p>

  <p>"Paris’te. "</p>

  <p>Lillian doğru söylemediğinin farkındaydı, ama o anda doğru söylüyormuş gibi geldi. "Anla beni Boris! " diye yalvardı.</p>

  <p>Boris bavullara baktı. "Neyi anlamamı istiyorsun? Gidiyorsun ya işte. " Lillian başını öne eğdi. "Haklısın, vurmaya devam et. " Vurmaya devam et, diye düşündü Boris. insan bir an için sert çıkmayagörsün, hemen vurmaya devam et derlerdi, sanki terk eden kendileri değilmiş gibi. Akıllarında yalnızca söylenen son söz kalırdı, ondan önce söylenen her şey sanki olmamış gibi ânında unutulur giderdi. Çığlığa neden olan şey değil, yalnızca çığlığın kendisi belirleyiciydi.</p>

  <p>"Senin yanında kalmamı istiyorsun. "</p>

  <p>var. ”</p>

  <p>Ben de yalan söylüyorum, diye düşündü Boris. Tabii ki istediğim tek şey yanımda kalması, sahip olduğum tek ve en son şey o; dünya gezegeni benim için bu köyden ibaret, köyün nüfusunu ezbere söyleyebilirim, hemen hemen herkesi tanıyorum, burası benim dünyam ve o, bu dünyada sahip olmak istediğim tek şey; onu kaybedemem, kaybetmemeliyim, onu zaten kaybettim. "Yaşamını değersiz bir para gibi har vurup harman savurmanı istemiyorum, " dedi Boris.</p>

  <p>"Bunlar sözde kalan şeyler. Hapishanede olan bir insana bir yıl özgür kalmak, ondan sonra da ölmek; ya da hapishanede sürünmek gibi iki seçenek sunulsa, ne yapar? "</p>

  <p>"Sen hapishanede değilsin, Duşa! Buranın dışındaki yaşam hakkında tümüyle yanlış düşüncelerin var senin. "</p>

  <p>"Biliyorum. O yaşamı tanımıyorum çünkü. Yalnızca savaş, ihanet ve sefaletten oluşan yönünü biliyorum, geri kalan kısmı hayal kırıklıklarıyla dolu olsa bile, benim yaşadıklarımdan daha kötü olamaz; benim bilmediğim daha bir sürü şey olmalı. Orada başka birşeyler olmalı, bilmediğim birşeyler, beni huzursuz eden ve çağıran birşeyler... " Bir an sustu, "Artık konuşmayalım Boris, söylediğim her şey yanlış, ağzımdan çıktığı anda yanlış, sözcükler yanlış, basit ve duygusal, demek istediğimi anlatmıyorlar, bıçak gibi keskinleşiyorlar, oysa ben seni kırmak istemiyorum, ama dürüst olmaya çalışınca her sözcük kırıcı oluyor; dürüst olduğumu düşünsem bile aslında dürüst değilim; bundan kendimin bile emin olmadığımı görmüyor musun? "</p>

  <p>Lillian Boris’e aşk, merhamet ve düşmanlıkla baktı. Boris onu neden bin kez söylediği, ama artık unutmak istediği şeyleri tekrar etmesi için zorluyordu?</p>

  <p>"Bırak Clerfayt gitsin, birkaç gün sonra bu fare avcısının peşine takılmakla ne kadar yanlış bir iş yapmış olacağını anlarsın, " dedi Volkov.</p>

  <p>"Boris, " diye cevap verdi Lillian umutsuzca. "Buradan gitmemin nedeni Clerfayt değil. Mutlaka başka bir erkek mi olması gerekiyor? "</p>

  <p>Boris cevap vermedi. Ona niye bunları söylüyorum ki, diye düşündü. Delinin tekiyim, onu elimden kaçırmak için her şeyi yapıyorum! Niye ona gülümseyerek haklı olduğunu söylemiyorum? Niye şu eski numarayı yapmıyorum? Sıkı sıkı tutmak isteyenin kaybedeceğini, kaçanın kovalanacağını bilmiyor muyum sanki? Ne çabuk unuttum bunu. "Hayır, " dedi Boris. "Mutlaka başka bir erkek olması gerekmiyor. Ama eğer böyle bir şey söz konusu değilse, neden benim de seninle gelmek isteyip istemediğimi sormuyorsun? "</p>

  <p>"Sen mi? "</p>

  <p>Yanlış, diye düşündü Boris, yine yanlış oldu! Niye kendimi ona zorla kabul ettirmeye çalışıyorum ki? O hastalıktan kaçmak istiyor, o zaman niye hasta birini yanına almak istesin? Birlikte yolculuğa çıkmak isteyeceği en son erkek benim!</p>

  <p>"Yanıma hiçbir şey almak istemiyorum, Boris" diye yanıtladı. "Seni seviyorum, ama yanıma hiçbir şey almak istemiyorum. "</p>

  <p>"Her şeyi unutmak mı istiyorsun? "</p>

  <p>Yine yanlış bir şey söyledim, diye düşündü Boris çaresizlik içinde. "Bilmiyorum, " dedi Lillian bezgince. "Buraya ait hiçbir şeyi almak istemiyorum yanıma. Yapamam. Bana işkence çektirme! "</p>

  <p>Boris bir süre hiç konuşmadı. Artık bir şey söylememesi gerektiğini biliyordu; ama öte yandan, her ikisinin de çok uzun süre yaşayamayacaklarını, Lillian’ın şu anda yaşamda böylesine kolay harcadığı şeyin, yani zamanın, her şeyden daha fazla önem kazanacağını, saatlerin ve günlerin çok değerli olacağını, şu anda tam tersini hissetse de zamanı böyle kolay harcadığı için çaresizlik içinde kalakalacağını ona söylemenin son derece önemli olduğunu düşünüyordu, ama bunları söylemeye kalkıştığında ağzından çıka-</p>

  <p>cak her sözcüğün ayağa düşeceğini, gerçeğin kendisinin bile bu sözcükleri dayanılabilir kılmayacağını da biliyordu. Artık çok geçti. Artık Lilüan’a ulaşamazdı. Daha dün her şey elinin altındaydı, her şey tanıdık geliyordu, oysa şimdi aralarında camdan bir duvar örülüydü, aynı bazı arabalarda şoförle arka koltuk arasında olduğu gibi. Birbirlerini görüyorlar, ama anlamıyorlardı, birbirlerini duyuyorlar, ama birbiriyle çakışmayan farklı diller konuşuyorlardı. Artık yapacak bir şey yoktu. Gece süresince ortaya çıkmış olan yabancı kadın her yeri dolduruyordu. Her bakışta, her el hareketinde bu yabancı kadın ortaya çıkıyordu. Artık yapacak bir şey yoktu. "Adieu, Lillian, " dedi.</p>

  <p>"Affet beni Boris. "</p>

  <p>"Aşkta affedilecek bir şey yoktur. "</p>

  <p>Lillian’ın düşünecek zamanı yoktu. Bir hemşire geldi, Dalai-Lama’nın onu beklediğini söyledi. Profesör iyi sabun ve antiseptik çamaşır kokuyordu. "Sizi dün akşam dağ kulübesinde gördüm, " dedi sertçe.</p>

  <p>Lillian başıyla onayladı.</p>

  <p>"Dışarı çıkmanızın yasak olduğunu biliyorsunuz, öyle değil mi? "</p>

  <p>"Evet, bunu biliyorum. "</p>

  <p>Dalai-Lama’nın solgun yüzü bir an için pembeleşti. "Anlaşılan o ki, bu yasağa uyup uymamanız pek umurunuzda değil. Sanatoryumu terk etmenizi rica etmek zorundayım. Belki istediklerinizi rahatlıkla yapabileceğiniz başka bir yer bulabilirsiniz kendinize. "</p>

  <p>Lillian karşılık vermedi; bu çok güçlü bir dokundurmaydı.</p>

  <p>Lillian’ın suskunluğunun korkudan kaynaklandığını düşünen Dalai-Lama "Başhemşireyle konuştum, " diye sürdürdü konuşmasını. "Bana bu olayın ilk kez olmadığını söyledi. Sizi daha önce de sık sık uyarmış. Dikkate almamışsınız. Böyle bir şey sanatoryumun düzenini bozar. Bunu hoşgörmeyiz, çünkü... "</p>

  <p>’’Anlıyorum, ” diye sözünü kesti Lillian. "Sanatoryumu bugün öğleden sonra terk edeceğim. ”</p>

  <p>Dalai-Lama şaşkın şaşkın baktı Lillian’a. "O kadar acelesi yok, " dedi sonra. "Kendinize yeni bir yer bulana kadar kalabilirsiniz. Yoksa buldunuz mu? "</p>

  <p>"Hayır. "</p>

  <p>Profesör bunu beklemiyordu. Kendisine bir şans verilmesi için Lillian’ın ağlayıp yalvarmasını bekliyordu. "Sağlığınızı bozmak için neden bu kadar çaba harcıyorsunuz Bayan Dunkerque? " diye sordu sonunda.</p>

  <p>"Bütün kurallara uyduğum zaman da sağlığım düzelmiyor. "</p>

  <p>"Ama sağlığınız biraz kötüleşti diye kuralları hiçe saymanız için hiçbir neden yok ki, " diye bağırdı Profesör, kızmıştı. "Tam tersine! İnsan o zaman özellikle dikkat etmeli! "</p>

  <p>Ama sağlığınız biraz kötüleşti diye, düşündü Lillian. Dün hemşire bunu söylediğinde çok daha fazla etkilenmişti. "İnsanın kendi kendine böyle zarar vermesi ne kadar saçma! " diye söylenmeyi sürdürdü Dalai-Lama, sert görüntüsünün altında altın bir yüreğe sahip olduğuna inanıyordu. "Bu saçmalığı kafanızdan çıkarıp atın! "</p>

  <p>Profesör, Lillian’ı omuzlarından tuttu, onu hafifçe sarstı. "Neyse, şimdi odanıza gidin ve şu andan itibaren kurallara harfi harfine uyun. "</p>

  <p>Lillian bir hareketle omuzlarını Profesörün ellerinden kurtardı. "Kuralları hiçe saymayı sürdüreceğim, " dedi sakin sakin. "Bu nedenle sanatoryumu terk etmemin daha iyi olacağını düşünüyorum. " Dalai-Lama’nın, durumuyla ilgili olarak söyledikleri onu korkutmadığı gibi, birdenbire kendine güven gelmiş, soğukkanlı davranmaya başlamıştı. Tuhaf bir biçimde Boris için duyduğu acı da azalmıştı, çünkü seçim yapma özgürlüğü elinden alınıyormuş gibi gelmişti. Uzun bir bekleyişten sonra yürüyüşe geçme emri almış bir asker gibi hissediyordu kendini. Bu emre uymaktan başka yapacak bir şey yoktu. Yürüyüş emri nasıl asker üniformasının ve savaşın -ve belki de askerin sonunun-bir parçası ise, yeni yaşam da Lillian’ı öyle etkisi altına almıştı.</p>

  <p>"Güçlük çıkarmayın, " diye söylendi Dalai-Lama. "Burada doğru dürüst başka sanatoryum yok, nereye gideceksiniz? Pansiyona falan mı? "</p>

  <p>İşte, sanatoryumun yüce gönüllü tanrısı, karşısında duruyor ve sabırsızlanıyordu, çünkü bu inatçı dişi kedinin sanatoryuma geri alınmasını sağlayabilmek için kovulmasıyla ilgili sözlerine takılıp kaldığını sanıyordu. "Kurallara uyup uymamak sizin bileceğiniz iş, " diye homurdandı. "Burada anarşi çıkarsa ne yaparız? Öyle değil mi? Burada hapiste değiliz ki. Yoksa sizce öyle mi? "</p>

  <p>Lillian gülümsedi. "Artık değil, " dedi. "Ben de artık bir hasta değilim. Benimle yine bir kadınla konuşur gibi konuşabilirsiniz. Yani bir çocukla ya da cezalı bir çocukla konuşur gibi konuşmanıza gerek yok artık. "</p>

  <p>Dalai-Lama’nın yine kızardığını gördü. Hemen dışarı çıktı.</p>

  <p>Bavullarını toplamayı bitirdi. Bu akşam, diye düşündü, dağları terk etmiş olacağım. Yıllardır ilk kez yerine gelecek bir beklenti içindeydi; bu kez beklentisinin sonucu yıllarca uzakta olan ve ikide birde gözünde canlanan bir serap değildi, birkaç saat içinde gerçekleşecek bir düştü. Geçmişle gelecek hassas bir dengede duruyorlardı, hissettiği ilk şey terk edilmişlik değil, gerginlik yüklü bir yalnızlıktı. Yanma hiçbir şey almıyor, nereye gideceğini bilmiyordu. Volkov’un tekrar odasına gelmesinden korkuyor, ama onu bir kez daha görmek istiyordu. Bavullarını kapattı, gözlerindeki yaşlardan çevresini görmüyordu. İyice sakinleşinceye kadar bekledi. Hesabını ödedi, Timsahın iki saldırısını geçiştirdi, sonuncusunu Dalai-Lama sayesinde atlattı. Dolores Palmer, Maria Savini ve Charles Ney’le vedalaştı, hepsi ona Japonların savaşta kamikaze pilotlarına baktıkları gibi bakıyorlardı. Odasına geri döndü, beklemeye başladı. Sonra kapısının tırmalandığını ve bir havlama sesi duydu. Kapıyı açtı, Volkov’un çoban köpeği içeri girdi. Hayvan onu sever, sık sık tek başına Lillian’ın odasına gelirdi. Bu kez köpeği Boris’in gönderdiğini, birazdan kendisinin de geleceğini sandı. Ama Boris gelmedi. Onun yerine oda hemşiresi geldi, Manuela’nın akrabalarının, ölülerini çinko bir tabutun içinde Bogota’ya göndereceklerini anlattı.</p>

  <p>"Ne zaman? ” diye sordu Lillian salt bir şey sormuş olmak için.</p>

  <p>"Hemen bugün. Olabildiğince çabuk yola çıkmak istiyorlar. Kızak dışarıda bekliyor bile. Genellikle gece oluncaya kadar beklenir; ama tabutun gemiye yetiştirilmesi gerekiyormuş. Akrabaları uçakla gideceklermiş. ”</p>

  <p>"Artık gitmeliyim, ” diye mırıldandı Lillian. Clerfayt’ın arabasının sesini duymuştu. "Hoşça kalın. ”</p>

  <p>Kapıyı arkasından kapattı, kaçmakta olan bir hırsız gibi beyaz koridor boyunca yürüdü. Kimse fark etmeden salondan geçip gitmeyi umuyordu, ama Timsah asansörün yanında bekliyordu.</p>

  <p>"Profesör burada kalabileceğinizi bir kez daha söylememi istedi size. Burada kalmanız gerektiğini. ”</p>

  <p>"Teşekkür ederim, ” dedi Lillian ve yürümeye devam</p>

  <p>etti.</p>

  <p>"Mantıklı olun Bayan Dunkerque! Durumunuz hakkında fazla bilginiz yok. Dağları terk edemezsiniz. Bu yılı çıkaramazsınız. "</p>

  <p>"Tam üstüne bastınız. "</p>

  <p>Lillian yürümeye devam etti. Birkaç kişi başını kaldırıp baktı, salon hemen hemen boştu. Hastaların dinlenme saatiydi. Boris orada değildi. Hollmann çıkışta duruyordu.</p>

  <p>"Mutlaka gitmek istiyorsanız, bari trenle gidin, " dedi Timsah.</p>

  <p>Lillian hiç konuşmadan başhemşireye kürkünü ve yünlü giysilerini gösterdi. Timsah küçük gören bir hare-</p>

  <p>ket yaptı. "Bunların hiçbir yararı yok. Zorla kendinizi öldürmeye mi çalışıyorsunuz? "</p>

  <p>"Bunu hepimiz yapıyoruz, birimiz daha çabuk, ötekimiz daha yavaş. Arabayı dikkatli süreceğiz. Çok uzağa da gitmeyeceğiz. "</p>

  <p>Artık çıkış kapısı çok yakındaydı. Güneş göz kamaştırıcı bir biçimde içeri doluyordu. Bir-iki adım daha, diye düşündü Lillian, sonra bu geçit töreni bitecek. Bir adım daha! "Sizi uyardık, " dedi yanındaki tekdüze ve soğuk ses. "Bizden günah gitti. "</p>

  <p>Pek içinden gelmiyordu, ama Lillian gülümsedi. Timsah son bir basmakalıp sözle işin içinden sıyrılmıştı. "Siz zaten bigünahsınız, " dedi Lillian. "Adieu! Her şey için teşekkür ederim! "</p>

  <p>Dışarı çıkmıştı. Kar, güneş ışığını o denli güçlü yansıtıyordu ki, hemen hemen hiçbir şey görmüyordu. "Hoşça kalın Hollmann! "</p>

  <p>"Güle güle Lillian. Yakında ben de geleceğim. "</p>

  <p>Lillian başını kaldırdı. Hollmann güldü. Tanrıya şükür, diye düşündü Lillian, sonunda akıl öğretmeyen biri çıktı. Hollmann, Lillian’ı kucakladı.</p>

  <p>"Hızlı gitmeyeceğiz, " dedi Clerfayt. "Güneş battığında, arabanın üstünü kapatırız. Yan siperlikler şimdilik sizi rüzgârdan korur. "</p>

  <p>"Evet, " diye cevap verdi Lillian. "Gidelim mi? "</p>

  <p>"Unuttuğunuz bir şey var mı? "</p>

  <p>"Hayır. "</p>

  <p>"Olsa bile, arkanızdan gönderirler. "</p>

  <p>Lillian bunu düşünmemişti. Birdenbire sevindi. Buradan ayrıldığında bütün bağlantılarının kopacağını sanmıştı. "Evet gerçekten, arkamdan gönderirler, " dedi.</p>

  <p>Garsonla kilise çömezi karışımı kısa boylu bir adam hızla meydanı geçti. Clerfayt ona şaşkınlıkla baktı. "Ama bu... "</p>

  <p>Adam girişe doğru giderken arabanın hemen yanından geçti, Clerfayt onu tanımıştı. Koyu renk takım elbise giymiş, siyah bir şapka takmıştı, elinde de bir bavul vardı. Bu ceset refakatçisiydi; sanki tümüyle değişmişti, ezik büzük ve aksi yüzlü değildi, neşeliydi, otoriter bir tavrı vardı. Bogota’ya gidecekti.</p>

  <p>"Kim bu? " diye sordu Lillian.</p>

  <p>"Kimse değil. Tanıdık birine benzettim. Hazır mısınız? "</p>

  <p>"Evet, " dedi Lillian. "Hazırım. "</p>

  <p>Araba hareket etti. Hollmann el salladı. Boris görünürde yoktu. Köpek bir süre daha arabanın arkasından koştu, sonra o da geride kaldı. Lillian çevresine baktı. Biraz önce boş olan terasta şimdi bir sürü insan ip gibi dizilmiş duruyordu. Yukarıda şezlonglarında yatmakta olan hastalar ayağa kalkmışlardı. Sanatoryumun yeraltından çalışan haberleşme sistemi sayesinde olup biteni çoktan öğrenmişlerdi, şimdi de motor sesini duymuşlar, masmavi gökyüzünün altında siyah bir ip gibi dizilmiş, aşağıya bakıyorlardı.</p>

  <p>"Arenanın en üst locası gibi, " dedi Clerfayt.</p>

  <p>"Evet, " diye cevap verdi Lillian. "Peki biz hangisiyiz? Boğa mı, matador mu? "</p>

  <p>"Biz her zaman boğayız. Ama kendimizi matador sanıyoruz. "</p>
</body>
</html>
