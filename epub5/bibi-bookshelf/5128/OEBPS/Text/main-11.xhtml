<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a><span style="font-weight:bold;">20</span></h3>

  <p>Yarış etabı üç kilometreden biraz uzundu, ama Monte Carlo’nun caddelerinde yapılıyordu; kentin ortasından geçiyor, limanı çepeçevre dolaşıyor, kumarhanelerin bulunduğu tepeyi aşıyor, geri dönüyordu. Birçok yerde sollayacak kadar bile genişlik yoktu, hemen hemen tamamı dönemeçlerden oluşuyordu: Çifte dönemeçler, keskin dönemeçler, sivri dönüşler. Yüz tur atılacaktı, üç kilometreden biraz daha uzun bir etaptı; bu on binlerce kez vites değiştirmek, frene basmak, gaz vermek, vites değiştirmek, yine frene basmak ve gaz vermek anlamına geliyordu.</p>

  <p>"Atlı karınca, " dedi Clerfayt gülerek Lillian’a. "Bir çeşit tel cambazlığı. Arabayı hiçbir yerde yarı hızıyla bile süremezsin. Nerede oturacaksın? "</p>

  <p>"Tribünde. Sağdan onuncu sırada. "</p>

  <p>"Hava sıcak olacak. Şapkanı aldın mı? "</p>

  <p>"Aldım. " Lillian elinde tuttuğu küçük hasır şapkayı gösterdi.</p>

  <p>"Güzel. Bu akşam deniz kenarındaki Pavillon d’Or’da langust yiyip soğuk beyaz şarap içeceğiz. Yarın bir arkadaşıma gideceğiz; mimardır, evin inşaatı için bir plan yapar bize. Aydınlık olmalı, camları büyük olmalı, içeri bol bol güneş girmeli. "</p>

  <p>Takım yöneticisi, Clerfayt’a İtalyanca birşeyler bağırdı.</p>

  <p>"Başlıyor, " dedi Clerfayt, beyaz tulumunun yakasını ilikledi. Cebinden bir tahta parçası çıkardı, arabaya ve eline vurdu.</p>

  <p>"Hazır mı? " diye bağırdı takım yöneticisi.</p>

  <p>"Hazır. "</p>

  <p>Lillian, Clerfayt’ı öptü; körinançların gerektirdiği ritüeli yerine getirdi. Arabaya ve hafifçe Clerfayt’ın yarış giysisine tükürdü; tersi olsun diye bir küfür mırıldandı; sonra iki parmağını açarak elini yola ve öteki arabalara doğru kaldırdı, kem gözlere karşı yapılan bir işaretti bu. İtalyan teknisyenler, önlerinden geçen Lillian’a suskun bir hayranlıkla baktılar. Lillian, takım yöneticisinin dua ettiğini duyuyordu: "Kutsal İsa ve sen Kutsal Meryem, Acıların Anası; Clerfayt ve Frigerio’ya yardım et ve... "</p>

  <p>Lillian kapıya gelince döndü. Marchetti’nin karısı ve iki sürücü şimdiden ellerinde kronometreler ve kâğıtlarla yerlerini almışlardı. Onu terk etmemeliydim, diye düşündü ve elini kaldırdı. Clerfayt güldü, selam verdi. Çok genç görünüyordu. "Ve siz, bütün Kutsal Ruhlar, rakiplerimizin lastiklerini bizimkilerden iki kat daha çabuk yakın! " diye dua etti takım yöneticisi, sonra da bağırdı: "Start için hazır! İşi olmayan dışarı! "</p>

  <p>Yirmi araba start aldı. Clerfayt ilk turda sekizinci sıradaydı; iyi yer tutamamış, çıkışta bir an yavaş kalmıştı. Atak yapacağından emin olduğu Micotti’nin arkasına yapıştı. Frigerio, Monti ve Sacchetti önlerindeydi; Marchetti başta götürüyordu yarışı.</p>

  <p>Dördüncü turda Micotti, kumarhanelere çıkan düz yolda motoruna yüklendi, Sacchetti’yi geçti. Clerfayt onun arka tekerleklerine yapışmıştı, o da motoruna yüklendi, tünele girmeden az bir zaman önce Sacchetti’yi geride bıraktı. Tünelden çıktıklarında Micotti’nin arabasından dumanlar çıktığını ve yavaşladığını gördü. Onu geçip Monti’nin peşine düştü. Uç tur sonra, keskin dönemece</p>

  <p>gelindiğinde onu yakaladı, bir Terrier gibi arka tekerleklerine yapıştı.</p>

  <p>ikinci bir arabanın Micotti’nin arabasının yanına, hangara çekildiğini görünce yirmi iki tur ve on yedi rakip kaldı, diye düşündü. Takım yöneticisi ona bir süre için atak yapmamasını işaret etti, anlaşılan birbirlerinden hiç hoşlanmayan Frigerio ve Marchetti takım disiplini içinde yarışacaklarına kendi aralarında çekişmeye başlamışlardı: Takım yöneticisi de önde giden arabaların başına bir iş gelmesi olasılığına karşı Clerfayt ve Meyer III’ü yedekte tutuyordu.</p>

  <p>Lillian, araba sürüsünün iki dakikadan az bir süre içinde tribünlerin önünden geçip gittiğini görüyordu. Arabalar geliyorlar, Lillian başını bir an için başka bir tarafa çevirmeye fırsat bile bulamadan, yine gelmiş oluyorlardı, pistteki yerleşimlerinde küçük farklar ortaya çıkıyordu, ama sanki oradan hiç gitmemiş gibiydiler. Sanki yalnızca bir Camera Magica’nın cam levhası sağa sola, ileri geri itiliyordu. Yüz tane turu nasıl sayabiliyorlar? diye düşündü Lillian. Sonra dualar eden, küfürler savuran ter içindeki takım yöneticisi geldi aklına; yarışçılara tabela ve bayrak tutuyor, onları gizli bir kodlamaya göre sallıyor ve değiştiriyordu.</p>

  <p>Lillian kırk turdan sonra gitmek istedi. O anda, tam o anda yarış bitmeden önce çekip gitmesi gerekiyormuş gibi gelmişti ona. Altmış kez daha aynı şeyi izlemek, sanatoryumdan ayrılmadan önce zamanın geçmek bilmediği saatleri anımsatmıştı. Çantasında Zürih’e bir bilet vardı. Sabah Clerfayt yarış etabını bir kez daha gözden geçirmeye gittiğinde almıştı bileti. Bir sonraki gün içindi. Clerfayt o gün Roma’ya gidecekti. İki gün kalıp dönmeyi düşünüyordu. Uçak seferleri sabah saatlerinde yapılıyordu; tren ise akşamları vardı. Hırsız gibi, diye düşündü Lillian, bir hain gibi sürünerek kaçıyorum. Tıpkı sanatoryumda Boris’ten kaçmak istediğim gibi. Gerçi sonra Boris’le yüz yüze gelmek zorunda kalmıştı, ama hiçbir şey değişmemişti. Sü-</p>

  <p>rekli yanlış sözcükler söylenmiş, yalanlar uydurulmuştu, çünkü gerçek işe yaramayan bir zulümdü; sonu hep acı ve çaresizlikle bitiyor, insanın elinden başka bir şey gelmiyor, anımsanan son şey kavga, yanlış anlaşma ve nefret oluyordu. Çantasında biletini aradı. Bir an onu kaybettiğini sandı. Bu an kararını güçlendirdi. Güneşin altında üşüyordu. Ateşim var, diye düşündü; çevresindeki insanların bağırdıklarını duydu. İnsanların üst üste durduğu aşağıdaki mavi, oyuncak limandan geçiyordu araba sürüsü; küçük oyuncak arabalardan biri kenara yaklaşıp bir başkasının yanından hızla geçti gitti. "Clerfayt! " diye sevinçle bağırdı Lillian’ın yanındaki şişman kadın ve elindeki broşürle keten elbisesinin altındaki dolgun bacaklarına vurdu. <span style="font-style:italic;">"The son of a gun madé it.</span> "<a id="footnote1"></a><sup><a href="#bookmark1">1</a></sup></p>

  <p>Clerfayt bir saat sonra ikinci sıraya yerleşmeyi başarmıştı. Şimdi soğukkanlı ve acımasız bir biçimde Marchetti’yi kovalıyordu. Henüz geçmek istemiyordu onu -altmışıncı tura kadar zamanı vardı, hatta doksanıncı tura kadar-istediği tek şey Marchetti sinirleninceye kadar onun peşinden ayrılmamaktı; bir-iki metre arkasında, hep aynı uzaklığı koruyarak gidiyordu. Bir kez daha motorunu zorlamayı göze almak istemiyordu; bunu Marchetti’ye yaptırmak niyetindeydi; Marchetti daha önce bir kez motoruna yüklenmiş, ama bir şey olmamıştı; ama Clerfayt bu yolla bir şey elde edemediği için Marchetti’nin huzursuzlandığını hissediyordu. Marchetti şimdi yolu ve dönemeçleri kapatmaya başladı; Clerfayt’ın geçmesine izin vermek istemiyordu. Clerfayt bir-iki kez onu geçecekmiş gibi manevra yaptı; böylece Marchetti’nin kendi kendisiyle ilgileneceğine dikkatinin Clerfayt’ın üzerinde yoğunlaşmasını ve dağılmasını sağladı.</p>

  <p>Ötekilere tur bindirmişlerdi, hatta bazı sürücülerden birkaç tur öndeydiler. Takım yöneticisi ter içindeydi, tabela ve bayrakları sallayıp duruyordu. Clerfayt’a atak yapmamasını işaret etti. Marchetti ve Frigerio’nun kendi aralarında kapışmaları yetip de artmıştı; Frigerio’nun lastiği patlamıştı, şu anda Clerfayt’ın ve beş başka arabanın hemen hemen bir dakika gerisindeydi. Clerfayt’ın arkasında ise Monti vardı, ama henüz tekerlerine yapışmamıştı. Keskin dönemeçte Monti’yi ekebilirdi, çünkü dönemeci ondan daha hızlı alıyordu.</p>

  <p>Yine hangarların önünden geçiyorlardı. Clerfayt, takım yöneticisinin bütün azizleri yardıma çağırdığını; Marchetti’nin arkasına yapışmaması için Clerfayt’a yumruklarını salladığını gördü. Marchetti ona, Clerfayt’ı geride tutması için öfkeli bir işaret yapmıştı. Clerfayt başıyla onayladı; bir araba boyu geride kaldı, daha fazla değil. Takım yöneticisi olsa da olmasa da bu yarışı kazanmak istiyordu. Birincilik ödülünü almayı amaçlamış, bunun yanı sıra kendi kendisiyle iddiaya girmişti. Bu paraya ihtiyacım var, diye düşündü. Gelecek. Ev. Lillian’la birlikte yaşamak. Startta kötü bir çıkış yapmış olması duraksamasına neden olmuştu, ama kazanacağını biliyordu, çok sakindi; konsantrasyon ve gerginlik arasındaki tuhaf denge, insanın başına hiçbir şey gelmeyeceğine inanmasını sağlıyordu. Bu, her türlü kararsızlığı, duraksamayı ve belirsizliği ortadan kaldıran bir tür berraklıktı. Eskiden sık sık böyle hissederdi, ama son yıllarda bu duyguyu unutmuştu. İnsanın kendini tümüyle mutlu hissettiği ender anlardan biriydi.</p>

  <p>Dönemeçten sonra Marchetti’nin arabasının birdenbire dans etmeye başladığını, sağa sola savrulduğunu ve parçalanan metalin çıkardığı sesle birlikte patladığını gördü. Caddeye yayılan yağ akıntısını gördü; yağın üzerinde sarhoş gibi yalpalayarak çarpışan öteki iki arabayı gördü; sanki yavaşlatılmış bir film izler gibi Marchetti’nin arabasının takla attığını, Marchetti’nin havaya fırladığını ve düştüğünü gördü, bütün gücüyle yolda arabasını aradan geçirebileceği bir delik aradı, ama bulamadı; yol devleşti ve aynı anda da katlanıp küçüldü; Clerfayt’ın içinde korku yoktu; yalnızca yandan ve dik açıyla bir yere çarpmamaya çabalıyordu; son anda direksiyonu bırakması gerektiğini akıl etti, ama kolları o kadar hızlı harekete geçemediler; her şey havalanmıştı bile; birdenbire ağırlığını hissetmediğini fark etti; ardından göğsüne ve yüzüne çarpan darbeyi hissetti; paramparça olmuş dünya dört bir yandan üstüne üstüne geliyordu; bir an etap gözlemcisinin dehşetler içindeki beyaz kafasını gördü; sonra arkadan çok güçlü bir yumruk yedi; artık yalnızca karanlık bir uyuşukluk hissediyordu, bir süre sonra o da bitti.</p>

  <p>Ona çarpan araba o kargaşada yolu aralamıştı, böylece arkadan gelenler dümdüz geçip gidiyorlardı. Birbiri ardına geçiyorlardı, bazıları savruluyor, kayıyordu; araba enkazlarının o kadar yakınından geçiyorlardı ki, metaller birbirine sürtünüyor; kaza yapan arabalar inlercesine sesler çıkarıyorlardı. Etap gözlemcisi elinde bir kürekle kum torbalarının üzerine tırmandı, yola yayılan yağın üzerine kum atmaya başladı; bir motor uğultusu yaklaştığında yol kenarına kaçıyordu; sağlık görevlileri sedyelerle geldiler; Marchetti’yi kenara çektiler, yukarı kaldırdılar, kum barikatlarının üzerinden orada bekleyenlere ilettiler; bir-iki görevli sürücüleri uyarmak için tehlike işaretleri koydu, ama sürücüler turu dönmüşlerdi bile, hepsi de kaza yerinden bir kez geçmişlerdi, şimdi yine geliyorlardı; bazıları şöyle bir bakıp geçiyor, ötekiler gözlerini yoldan hiç ayırmıyorlardı.</p>

  <p>Clerfayt’ın arabası ötekilere çarpmış, Monti de gelip arkadan ona bindirmişti. Monti’nin yarası ağır değildi. Topallıyordu. Clerfayt, havaya fırlayıp kum torbalarına çarpan arabanın içinde asılı kalmıştı. Yüzünü çarpmıştı, direksiyon göğüs kafesine girmişti. Ağzından kan geliyordu, bilincini yitirmişti, insanlar, bir parça kanlı ete üşüşen sinekler gibi yolun kenarında toplanmışlar, Clerfayt’ı dışarı çıkarmaya çalışan sağlık görevlilerini ve teknisyenleri izliyorlardı. Önde bir araba yanıyordu, insanlar enkazı kenara çekmiş, yangını söndürmeye çalışıyorlardı. Benzin deposu açıldığı için bir patlama söz konusu değildi, ama benzin yanıyordu ve sıcaklık dayanılmaz olmuştu; yangın her an çevreye yayılabilirdi. İki dakikada bir arabalar kaza yerinden geçiyorlardı. Motorların uğultusu bir anda kapkaranlık bir requiem gibi şehrin üzerinde asılı kaldı; arabalar kan içindeki Clerfayt’ın yanından geçerken bu uğultu kulakları sağır eden bir ağıta dönüşüyordu; bu aydınlık akşamüstü saatlerinde sönmeye yüz tutan yangının solgun ışığı Clerfayt’ın üzerine vuruyordu; yamyassı olan arabasının içinde bir direkte asılı kalırcasına asılı kalmıştı. Yarış devam ediyordu, iptal edilmemişti.</p>

  <p>Lillian önce anlamadı. Hoparlörden gelen ses yankılandığı için pek anlaşılmıyordu. Spiker heyecandan mikrofona fazla yaklaşmıştı. Bir arabadan akan yağ nedeniyle yoldan çıkan, birbirinin içine giren arabalarla ilgili birşeyler söyleniyordu. Sonra araba sürücüsünün tribünlere yaklaştığını gördü. Kötü bir şey olmamıştır, diye düşündü, yoksa yarış sürmezdi. Clerfayt’ın numarasını görmeye çalıştı. Göremedi, ama çoktan geçip gitmiş olabilirdi, çünkü daha önce pek öyle dikkatli bakmamıştı. Şimdi hoparlörden anlaşılır bir biçimde Quai de Plaisance’da bir kaza olduğu bildiriliyordu; birkaç araba çarpışmıştı, yatalı vardı, ölü yoktu, konuyla ilgili haber geldikçe iletilecekti. Klasman şöyleydi: Frigerio on beş saniye öndeydi, Conti, Duval, Meyer III.</p>

  <p>Lillian heyecanla dinliyordu Clerfayt’ın adı geçmemişti; oysa ikinci sıradaydı. Clerfayt’tan haber yok, diye düşündü; arabaların yaklaştıklarını duydu, on iki numarayı, on iki numaralı kırmızı arabayı görebilmek için öne eğildi.</p>

  <p>Clerfayt gelmedi; Lillian’ın içinde giderek büyüyen dehşetin sessizliği, spikerin sesiyle bozuldu: "Clerfayt yaralılar arasında; hastaneye götürülüyor. Bilincini yitirmiş durumda. Monti dizinden ve ayağından yaralı, Marchetti... "</p>

  <p>Lillian’ın içinden bir ses, olamaz, dedi. Bu oyuncak yarışta, oyuncak bir limanı ve renkli oyuncak manzarası olan bu oyuncak kentte olamaz! Bir yanlışlık olmalı.</p>

  <p>Onun arabası birazdan bir yerlerden çıkıp gelecektir, aynı Targo Florio’da olduğu gibi; belki biraz gecikmiş olarak, ezilmiş büzülmüş olarak, ama sağlam olarak! Ama bunları aklından geçirirken, umudunun daha tam yeşermeden nasıl sararıp solduğunu hissediyordu; bilincini yitirmiş, diye düşündü; bu sözcüğe takılıp kaldı, ne demekti bu?</p>

  <p>Her anlama gelebilirdi! Ne yaptığını bilmeden tribünlerden ayrıldığını fark etti. Hangara doğru gidiyordu; belki de Clerfayt’ı oraya götürmüşlerdi. Targo Florio’da olduğu gibi omzundan ya da kolundan yaralanmış durumda bir sedyede yatıyor ve şanssızlığına gülüyor olmalıydı.</p>

  <p>"Onu hastaneye götürdüler, " dedi takım yöneticisi, terliyordu. "Kutsal Meryem, Kutsal İsa, neden biz! Neden rakiplerimizden biri değil ya da... ne? Bir dakika! " Sinyal vermek üzere koşarak gitti. Arabalar hızla geçtiler, yakından daha büyük ve daha tehlikeli gözüküyorlardı; gürültüleri her yeri dolduruyordu. "Ne oldu? " diye bağırdı Lillian. "Lanet olası yarışınızın canı cehenneme, bana ne olduğunu söyleyin! "</p>

  <p>Lillian çevresine bakındı. Kimse ona bakmıyordu. Teknisyenler yedek parçalarla, lastiklerle ilgileniyorlar, başlarını kaldırmamaya özen gösteriyorlardı. Kime yaklaşsa, sanki vebalıymış gibi ondan kaçıyordu.</p>

  <p>Sonunda takım yöneticisi geri geldi. "Yarışın canının cehenneme gitmesinin Clerfayt’a bir yararı yok, " dedi kısık bir sesle. "Kendisi de bunu istemezdi zaten. O isterdi</p>

  <p>ki... "</p>

  <p>Lillian sözünü kesti. "Nerede o? Araba yarışçılarının onurları hakkında vaaz dinlemek istemiyorum! "</p>

  <p>"Hastanede. Onu hemen hastaneye götürdüler. "</p>

  <p>"Neden kimse yardımcı olmak için onunla gitmedi? Örneğin siz? Siz neden buradasınız? "</p>

  <p>Takım yöneticisi hiçbir şey anlamamıştı. "Ona nasıl yardımcı olabilirim ki? Ya da buradaki herhangi biri. Bu doktorların işi. "</p>

  <p>Lillian yutkundu. "Ona ne oldu? " diye sordu yavaşça.</p>

  <p>"Bilmiyorum. Onu görmedim. Hepimiz buradaydık. Burada kalmak zorundaydık. "</p>

  <p>"Evet, " dedi Lillian, "ki yarış devam edebilsin. "</p>

  <p>"Bu işler böyledir, " diye yanıtladı takım yöneticisi. "Bizler yalnızca emir kuluyuz. "</p>

  <p>Bir teknisyen aceleyle geldi. Arabaların homurtusu yaklaşmaktaydı. "Sinyora... " takım yöneticisi ellerini açtı, yola baktı. "Ben... "</p>

  <p>"Öldü mü? " diye sordu Lillian.</p>

  <p>"Hayır, hayır! Bilincini yitirdi... ne yazık ki ben, Sinyorina... " Takım yöneticisi bir sandığın içinden bir tabela kaptı, işaret vermek için dışarı fırladı. Lillian onun bağırdığını duydu: "Madonna, Madonna, neden yaptın bunu bana, lanet olası yağ, lanet olası, yere batası yağ! " Tabelayı herhangi birine tuttu, el salladı, eli havada öylece durdu, oysa araba sürüsü çoktan geçip gitmişti, ama takım yöneticisi gözlerini yola dikmiş duruyor, geri gelmek istemiyordu.</p>

  <p>Lillian yavaş yavaş yürümeye başladı. "Yarıştan sonra geliriz Sinyora, " diye fısıldadı teknisyenlerden biri. "Yarış biter bitmez! "</p>

  <p>Lillian hastaneye giderken, arabaların gürültüsü siyah bir örtü gibi kentin üzerini kaplamıştı. Bayraklarla, renkli kurdelelerle süslenmiş bir at arabası bulabilmişti, atın başında hasır bir şapka vardı. "Yol oldukça uzun sürer Matmazel! " dedi arabacı. "Dolaşarak gitmek zorundayız. Yollar trafiğe kapalı. Yarış nedeniyle, anlarsınız. "</p>

  <p>Lillian başıyla onayladı. Yüreği acı dolu oturuyordu arabanın içinde; acı değil de, acısı uyuşturucularla hafifletilmiş, ağır bir işkence çekiyor gibiydi. Kendinde değildi, yalnızca kulakları motorları duyuyor, gözleri arabaları görüyordu; açık seçik ve dayanılmaz bir biçimde. Arabacı terliyor, Lillian’a çevre güzelliklerini göstermek istiyordu. Lillian duymuyordu bile; duyduğu tek şey motorların sesiydi. Biri arabayı durdurup onunla konuşmak istedi. Adamın ne dediğini anlamadı ve arabayı durdurdu. Cler-fayt’tan bir haber geldiğini sanmıştı. Beyaz takım elbise giymiş ince siyah bıyıklı bir Italyan olan adam onu akşam yemeğine davet etti. "Ne? " diye sordu Lillian. "Başka? " Adam gülümsedi. "Başka şeyler de olabilir. Bu size bağlı. "</p>

  <p>Lillian yanıt vermedi. Artık adamı görmüyordu bile. Clerfayt’la ilgili bir şey bilmiyordu. "Devam edin! " dedi arabacıya. "Daha hızlı! "</p>

  <p>"Bu beylerin hepsi de beş parasızdır, " diye açıkladı arabacı. "Onu reddetmekle iyi ettiniz. Belki de yemeği siz ödemek zorunda kalırdınız, kimbilir. Yaşlı beyler daha güvenilir oluyorlar. "</p>

  <p>"Daha hızlı! " dedi Lillian.</p>

  <p>"Başüstüne! "</p>

  <p>Hastaneye gelmeleri sanki yıllar sürdü. Lillian bu arada belki tutar diye bir sürü yemin etmişti. Çekip gitmeyecek, Clerfayt’la evlenecekti, yeter ki Clerfayt ölmesindi! Başka hiçbir şey düşünmeden sürekli yemin ediyordu.</p>

  <p>"Bay Clerfayt ameliyatta, " dedi danışmadaki hemşire.</p>

  <p>"Nasıl yaralandığını söyleyebilir misiniz bana? "</p>

  <p>"Üzgünüm Madam. Siz eşi misiniz? "</p>

  <p>"Hayır. "</p>

  <p>"Akrabası mısınız? "</p>

  <p>"Ne ilgisi var şimdi? "</p>

  <p>"Hiçbir ilgisi yok Matmazel. Ameliyattan sonra ancak en yakın akrabaları çok kısa bir süre için içeri alınıyor. "</p>

  <p>Lillian hemşireye baktı. Acaba Clerfayt’la nişanlı olduğunu mu söylemeliydi? Ne kadar saçma bir şeydi! "Ameliyat mı olacak? " diye sordu.</p>

  <p>"Öyle görünüyor; yoksa ameliyathanede olmazdı. "</p>

  <p>İşte bana katlanamayanlardan bir tanesi daha, diye düşündü Lillian şaşkınlıkla. Hemşireler konusunda yeterince deneyimi vardı. "Bekleyebilir miyim? " diye sordu.</p>

  <p>Hemşire bir sıra gösterdi. "Bekleme salonunuz yok mu? " diye sordu Lillian. Hemşire bir kapıyı işaret etti. Lillian bir odaya girdi, odadaki bitkilerin yaprakları boyunla rım bükmüştü; sağda solda dergiler duruyordu; tavandan sarkan sinek kâğıdının çevresinde sinekler vızıldıyordu. Motorların gürültüsü buradan da duyuluyordu; uzaktan gelen davul sesine benziyordu; ama duyuluyordu.</p>

  <p>Zaman, sineklerin üstünde işkence çekerek yavaş yavaş öldükleri sinek kâğıdı gibi yapış yapış olmuştu. Lillian okunmaktan yıpranmış dergilere baktı, birini açtı, yine kapattı, bir başkasını okumaya çalıştı, ama yapamadı; ayağa kalktı, pencerenin yanına gitti; yine yerine oturdu. Odanın içinde korkunun kokusu duyuluyordu; her yere yayılmış olan korkunun. Pencereyi açmaya çalıştı, ama motorların gürültüsü olduğu gibi içeri dolunca yine kapattı. Bir süre sonra içeri çocuklu bir kadın girdi. Çocuk bağırmaya başladı, kadın bluzunu açtı, çocuğu emzirmeye başladı. Çocuk şapırdatarak sütünü emdi ve uyudu. Kadın Lillian’a mahcup mahcup gülümsedi, bluzunu ilikledi.</p>

  <p>Bir-iki dakika sonra hemşire kapıyı açtı. Lillian ayağa kalktı, ama hemşire ona bakmadı bile; çocuklu kadına kendisiyle gelmesini işaret etti. Lillian yine oturdu. Birdenbire kulak kabarttı. Bir şey değişmişti. Ensesinde hissediyordu. Gergin bir şey gevşemişti. Bir süre sonra ortalığın sessizleştiğini fark etti. Motorların gürültüsü kesilmişti. Yarış bitmişti.</p>

  <p>On beş dakika sonra, takım yöneticisiyle iki teknisyenin üstü açık bir arabayla geldiklerini gördü. Danışmadaki hemşire onları bekleme salonuna getirdi. Sıkıntılıydılar. "Bir şey öğrenebildiniz mi? " diye sordu Lillian.</p>

  <p>Takım yöneticisi, daha genç olan teknisyeni gösterdi. "Götürürlerken o oradaymış. "</p>

  <p>"Ağzından kan geliyordu, " dedi teknisyen.</p>

  <p>"Ağzından mı? "</p>

  <p>"Evet. Kanama geçiriyordu. "</p>

  <p>Lillian adama baktı. Bu ne kadar korkunç bir yanlışlıktı. Kanama geçirmesi gereken Lillian’dı, Clerfayt değil. "Neden kanama geçiriyordu? " diye sordu.</p>

  <p>"Göğsü direksiyonda sıkışmıştı, " dedi teknisyen.</p>

  <p>Lillian başını yavaş yavaş salladı. "Hayır, " dedi. "Hayır! "</p>

  <p>Takım yöneticisi kapıya doğru gitti. "Ben doktoru bulmaya çalışayım. "</p>

  <p>Lillian onun hemşireyle yüksek sesle konuştuğunu duydu. Sesler kesildi, yine korkunç bir sessizlik çökmüştü, her iki teknisyen gürültülü gürültülü soluk alıp veriyorlar, sinekler vızıldıyorlardı.</p>

  <p>Takım yöneticisi geri döndü. Kapıda durdu. Gözleri, güneşten yanmış yüzünde bembeyaz gözüküyordu. Konuşmadan önce dudaklarını birkaç kez oynattı. "Clerfayt öldü, " dedi sonra.</p>

  <p>Teknisyenler ona bakakaldılar. "Onu ameliyat ettiler mi? " dedi genç olanı. "Mutlaka yanlış ameliyat yapmışlardır. "</p>

  <p>"Onu ameliyat etmemişler. Daha önce ölmüş. "</p>

  <p>Üçü de Lillian’a baktı. Lillian hiç kıpırdamıyordu. "Nerede o? " diye sordu sonunda.</p>

  <p>"Hazırlıyorlar. "</p>

  <p>Güçlükle "Onu gördünüz mü? " diye sordu Lillian.</p>

  <p>Takım yöneticisi başıyla onayladı.</p>

  <p>"Nerede o? "</p>

  <p>"Onu şimdi görmeseniz daha iyi olur, " diye cevap verdi adam. "Yarın görebilirsiniz. "</p>

  <p>"Kim dedi bunu? " diye sordu Lillian, sesinde en küçük bir duygu kırıntısı bile yoktu. "Kim dedi bunu? " diye tekrar etti.</p>

  <p>"Doktor. Tanınmaz durumda. Yarın gelmeniz daha iyi. Sizi otele bırakabiliriz. "</p>

  <p>Lillian olduğu yerde kaldı. "Neden tanınmaz durumda? "</p>

  <p>Takım yöneticisi bir süre sustu. "Yüzü, " dedi sonra. "Çok şiddetli çarpmış. Direksiyon göğüs kafesini ezmiş. Hiçbir şey hissetmemiştir, " dedi doktor. "Bir anda olup bitmiş. Ânında bilincini yitirmiş. Bir daha da uyanmamış. Sanıyor musunuz ki, " dedi biraz daha yüksek bir sesle, "bizim de içimiz yanmıyor? Onu sizden daha önce tanıyorduk! "</p>

  <p>"Evet, " diye cevap verdi Lillian. "Onu benden daha önce tanıyordunuz. "</p>

  <p>"Öyle demek istemedim. Biri öldüğü zaman hep böyle olur: Birdenbire yok olur. Artık konuşmaz. Biraz önce buradayken, birdenbire yok olur. Bunu kavrayabilen var mı? Yani demek istiyorum ki, biz de aynı durumdayız. Burada böyle duruyor ve kavrayamıyoruz. Anlıyor musunuz? "</p>

  <p>"Evet, anlıyorum. "</p>

  <p>"O zaman bizimle gelin, " dedi takım yöneticisi. "Sizi otele bırakalım. Bugünlük bu kadar yeter. Onu yarın görebilirsiniz. "</p>

  <p>"Peki otelde ne yapacağım? " diye sordu Lillian.</p>

  <p>Adam omuzlarını kaldırdı. "Bir doktor çağırın. Size bir iğne yapsın. Yarma kadar sizi uyutacak güçlü bir iğne. Hadi gelin! Burada yapabileceğiniz bir şey yok artık! O öldü. Hiçbirimizin yapabileceği bir şey yok artık. Biri öl düyse, bitti gitti demektir; yapacak bir şey yoktur artık. " Lillian’a bir adım yaklaştı ve elini kolunun üstüne koydu. "Hadi gelin! Biliyorum. <span style="font-style:italic;">Porca Miseria,</span> ilk kez gelmiyor başıma! Ama lanet olsun, her zaman ilk kez oluyormuş gibi oluyor! "</p>

  <h3 id="sigil_toc_id_11"><a id="bookmark2"></a><span style="font-weight:bold;">21</span></h3>

  <p>Lillian derin uykusundan uyandı. Bir an kafasını toplayamadı, ama sonra derin bir acı kapladı içini; yatağın içinde hızla doğrulup oturdu, çevresine bakındı. Buraya nasıl gelmişti? Yavaş yavaş hatırlamaya başladı; o ölümcül akşamüstünü; küçük kentin içinde oradan oraya koşuşturmayı; akşam saatlerini; hastaneyi, Clerfayt’ın onarılmış, yabancı yüzünü; biraz yan duran başını; biri dua ediyormuş gibi üst üste duran ellerini; Lillian’ın yanında duran doktoru; bütün bunlar gerçek değildi, bütün bunlar doğru değildi; hastane yatağında yatması gereken Clerfayt değil, kendisiydi; yalnızca kendisi, o değil; korkunç bir yanlışlık olmuştu; biri korkunç bir şaka yapmıştı.</p>

  <p>Lillian kalktı, perdeleri açtı. Odaya güneş doldu. Masmavi gökyüzü, ışıkta parlayan palmiye ağaçları, otelin bahçesindeki rengârenk çiçekler, Clerfayt’ın ölümünü daha da anlamsızlaştırıyordu. Ben, diye düşündü Lillian, ölen ben olmalıydım, ölüm benim yazgımdı, onun değil! Tuhaf bir biçimde kendisini bir hain gibi hissediyordu; geride kalan biri; yanlışlıkla yaşayan fazlalık biri; onun yerine bir başkası öldürülmüştü; cinayetin gri gölgesi peşinde dolaşıyordu; tıpkı kenara kaçabileceği halde aşırı yorgunluktan bir insanı ezen bir araba sürücüsü gibi hissediyordu kendini.</p>

  <p>Telefon çaldı. Lillian ürktü, almacı kaldırdı. Nice’teki bir cenaze şirketinin temsilcisi uygun fiyatlarla bir tabut, bir mezar sağlayabileceğini, saygın bir cenaze töreni düzenleyebileceğim söylüyordu. Ülkesine nakledilmesi söz konusu olursa çinko tabutları da vardı.</p>

  <p>Lillian telefonu kapattı. Ne yapacağını bilmiyordu Clerfayt’ın ülkesi neresiydi? Doğduğu yer mi? Alsace-Lorraine’de bir yer mi? Neresi olduğunu bilmiyordu. Telefon yine çaldı. Bu kez hastaneden arıyorlardı. Cesedi ne yapacaklarını soruyorlardı. Hazırlıkların yapılması gerekiyordu. En geç öğleden sonraya kadar. Bir tabut ısmarlanması gerekiyordu.</p>

  <p>Lillian saate baktı. Öğle olmuştu. Giyindi. Hırsla, ölüm törenine aykırı bir giysi giydi. Siyah giysiler almalıydım, diye düşündü. Çelenk satan bir şirketten aradılar. Bir başkası, kilisedeki katafalkta yer ayırtmak için Clerfayt’ın dinini öğrenmek istedi. Yoksa merhum inançsız mıydı?</p>

  <p>Lillian hâlâ uyku ilacının etkisi altındaydı. Söylenenleri anlamakta güçlük çekiyordu. Otel görevlisinden yardım istemek için aşağı indi. Lacivert takım elbise giymiş bir adam Lillian’ı görünce ayağa kalktı. Lillian başını çevirdi; görev gereği olan başsağlığı dileklerine katlanamı-yordu.</p>

  <p>"Bir tabut ısmarlayın, " diye fısıldadı görevliye. "Ne gerekiyorsa yapın. "</p>

  <p>Görevli, yetkili makamlara haber vermek gerektiğini söyledi. Lillian otopsi yapılmasını istiyor muydu? Bazen ölüm nedenini saptamak için gerekebiliyordu. Neden? Yasal nedenlerle. Araba şirketi, yarışın düzenleyicisini sorumlu tutabilirdi. O zaman sigorta ödenmesi gerekebilirdi; başka güçlükler de çıkabilirdi; en iyisi, kendini her şeye hazırlamaktı.</p>

  <p>Anlaşılan ölmek kolaydı da, ölü olmak zordu. Acaba Lillian, Clerfayt’ın buradaki mezarlığa gömülmesini ister miydi? "İntihar edenlerin mezarlığına mı? " diye sordu Lillian. "Hayır! "</p>

  <p>Görevli hoşgörüyle gülümsedi. İntihar edenlerin mezarlığı Monte Carlo’da söylenegelen bir efsaneydi. Burada yaşayanların gömüldüğü doğru dürüst güzel bir mezarlık vardı. Clerfayt’ın kimliği Lillian’da mıydı?</p>

  <p>"Kimlik mi? Kimliği ne yapsın artık? "</p>

  <p>Otel görevlisi bunu da hoşgörüyle karşıladı. Tabii ki kimlik gerekiyordu. Belki de odasındaydı, eğer yoksa çıkartılması gerekiyordu. Görevli, ayrıca polisle de bağlantı kuracaktı.</p>

  <p>"Polisle mi? "</p>

  <p>Kaza durumunda hemen polise haber vermek gerekiyordu. Gerçi şirket ve yarış komitesi bunu mutlaka yapmıştı, ama polisin de cesedin gömülmesine izin vermesi gerekiyordu. Bütün bunlar yalnızca formaliteydi, ama yine de yapılması gerekiyordu. Otel görevlisi ilgilenecekti.</p>

  <p>Lillian başıyla onayladı. Birden otelden çıkıp gitmek istedi. Bayılmaktan korkuyordu. Bir gün önce yediği öğle yemeğinden bu yana hiçbir şey yemediğini hatırladı; ama otelin lokantasına girmek istemiyordu. Hızla dışarı çıktı, Café de Paris’ye gitti. Ismarladığı kahveyi içmeden uzun bir süre oturdu. Önünden arabalar geçiyor, kumarhanenin önünde duruyorlardı; kent turu yapan minibüsler geliyor, rehberlerinin çevresinde toplaşan turistler oyun salonlarını geziyorlardı. Lillian, bir adam masasına oturunca korktu. Kahvesini içip bitirdi, kalktı. Ne yapacağını bilmiyordu. Kendi kendini, sabahki kaza olmasaydı da yalnız başına kalacağına inandırmaya çalışıyordu, ya Paris’te ya da İsviçre yolunda olacaktı. Hiçbir şeyin yararı yoktu; yanında yere açılmış bir çukur vardı; dibi olmayan bir uçurumdu ve görmezden gelinemiyordu. Clerfayt ölmüştü; bu, artık birlikte olmayışlarından farklı bir şeydi.</p>

  <p>Denizi görebileceği bir sıra aradı. Çok daha acil işler yapmak zorunda olduğunu hissediyordu; ama bir türlü karar veremiyordu. Ben değil de, Clerfayt! diye düşünüyordu sürekli olarak; çıldırmak işten değildi. Ölmesi gereken kendisiydi, Clerfayt değil. Bu çok korkunç bir ironiydi!</p>

  <p>Otele döndü, kimseyle konuşmadan odasına girdi. Kapıda durdu. Yüzüne ölü hava çarpmıştı; odadaki her şey Clerfayt’la birlikte ölüp gitmiş gibiydi.</p>

  <p>Otel görevlisinin Clerfayt’ın kimliğini istediğini hatırladı. Kimliğin nerede olduğunu bilmiyor, Clerfayt’ın odacına girmeye ürküyordu. Sanatoryumda edindiği deneyimlerden biliyordu ki ölen birinin geride kalan eşyalarını görmek, ölünün kendisini görmekten daha zordu. Anahtar kapıdaydı, Lillian oda hizmetçisinin temizlik yaptığını düşündü. Bu, odaya tek başına girmekten daha iyiydi. Kapıyı açtı.</p>

  <p>Gri bir kostüm giymiş zayıf bir kadın yazı masasında oturuyordu. "Ne istemiştiniz? "</p>

  <p>Lillian yanlış odaya girdiğini sandı. Sonra Clerfayt’ın paltosunu gördü. "Siz kimsiniz? " diye sordu.</p>

  <p>"Sanırım bunu benim size sormam gerekirdi, " diye yanıt verdi kadın sertçe. "Ben Clerfayt’ın kızkardeşiyim. Ya siz ne istiyorsunuz? Kimsiniz? "</p>

  <p>Lillian sustu. Clerfayt bir zamanlar, bir yerlerde nefret ettiği ve kendisinden nefret eden bir kızkardeşi olduğundan söz etmişti. Yıllardır ondan haber alamadığını anlatmıştı. Bu o kadın olmalıydı. Clerfayt’a hiç benzemiyordu. "Buraya geldiğinizi bilmiyordum, " dedi Lillian. "Ama geldiğinize göre benim burada işim kalmadı demektir. "</p>

  <p>"Kuşkusuz öyle, " diye yanıt verdi kadın buz gibi bir sesle. "Bana kardeşimin burada biriyle yaşadığını söylediler. Bu kadın siz misiniz? "</p>

  <p>"Bu da artık sizi ilgilendirmez, " dedi Lillian ve arkasını döndü.</p>

  <p>Lillian odadan çıktı, kendi odasına gitti. Eşyalarını toplamaya başladı, ama hemen vazgeçti. Clerfayt burada olduğu sürece gidemem, dedi içinden bir ses. Gömülünceye kadar kalmalıyım.</p>

  <p>Bir kez daha hastaneye gitti; danışmadaki hemşire Clerfayt’ı artık göremeyeceğini, aile bireylerinden birinin isteğiyle otopsi yapıldığını açıkladı. Ondan sonra ceset çinko bir tabuta konacak ve nakledilecekti.</p>

  <p>Hastanenin önünde takım yöneticisiyle karşılaştı. "Bu akşam gidiyoruz, " dedi adam. "Uzun dişli canavarı gördünüz mü? Kız kardeşini? Onu parçalattırdı. Şirkete ve takım yönetimine ihmal nedeniyle zarar-ziyan davası açacak. Polise de gitti. Bizim müdürü tanırsınız. Ona da gitti. Müdürün kimseden korkusu yoktur, ama kadın yarım saat sonra odasından çıktığında müdürün yüzü sapsarıydı. Kadın kendisine ömür boyu aylık bağlanmasını istemiş. Clerfayt’tan başka kendisine bakacak kimsesi olmadığını söylemiş. Hepimiz gidiyoruz. Siz de gidin! Geçti artık. "</p>

  <p>"Evet, " diye karşılık verdi Lillian. "Geçti. "</p>

  <p>Lillian caddelerde amaçsızca yürüdü, bir yerlerde oturup birşeyler içti, akşam otele geri döndü.</p>

  <p>Çok yorgundu. Doktor ona bir uyku ilacı bırakmıştı. İlacı içmesine gerek kalmadı; hemen uykuya daldı.</p>

  <p>Telefon sesiyle uyandı. Arayan Clerfayt’ın kızkardeşiydi. Emredercesine hemen Lillian’la görüşmesi gerektiğini söyledi. Lillian derhal odasına gelmeliydi.</p>

  <p>"Söyleyeceğiniz bir şey varsa telefonda söyleyin, " dedi Lillian.</p>

  <p>"Telefonda olmaz. "</p>

  <p>"O zaman saat on ikide otelin lobisinde buluşalım. "</p>

  <p>"Geç olur. "</p>

  <p>"Benim için geç değil, " dedi Lillian, telefonu kapattı. Saate baktı. Ona geliyordu. On dört saat uyumuştu, ama hâlâ kendine gelememişti. Banyoya girdi, biri kapıyı çal-masaydı, banyo yaparken uyuyakalacaktı. Bornozunu giydi. Daha kapıyı açmasına fırsat bile kalmadan Clerfayt’ın kızkardeşi odaya daldı; Lillian onu durduramamıştı.</p>

  <p>"Siz Bayan Dunkerque misiniz? " diye sordu gri kostümlü kadın.</p>

  <p>"Benimle saat on ikide otelin lobisinde görüşebilirsiniz, " diye cevap verdi Lillian. "Burada değil. "</p>

  <p>"Ne fark eder? Ben şu anda buradayım. Ben... "</p>

  <p>"Ben istemediğim halde buradasınız, " diye sözünü kesti Lillian. "Burası benim odam. Bana yardım etmeleri için müdüriyeti aramamı ister misiniz? "</p>

  <p>"Saat on ikiye kadar bekleyemem. Trenim daha önce kalkıyor. Kardeşimin naaşının, siz benimle konuşmaya zaman ayırıncaya kadar sıcak peronda beklemesini mi istiyorsunuz? "</p>

  <p>Lillian kadının boynunda bir zincirin ucuna takılı olan küçük siyah haç’a baktı. Bu kadın istediğini elde etmek için her şeyi yapar diye düşündü. "Burada, " diye sürdürdü konuşmasını kadın. "Kardeşimin evrakının arasında bir kâğıdın kopyasını buldum, bunun aslı sizde olsa gerek. Riviera’da bir evin sizin üstünüze yapılmasına ilişkin bir kâğıt bu. "</p>

  <p>"Benim üstüme mi? "</p>

  <p>"Haberiniz yok mu? "</p>

  <p>Lillian kadının kemikli elinde duran kâğıda baktı, kadın parmağında iki alyans taşıyordu. Demek ki dul, şaşmamalı. "Şu kâğıdı gösterin bana, " dedi Lillian. Kadın duraksadı. "Ne olduğunu bilmiyor musunuz? "</p>

  <p>Lillian cevap vermedi. Banyoda suyun hâlâ aktığını duydu, musluğu kapatmaya gitti. "Benimle acil olarak konuşmak istediğiniz konu bu muydu? " diye sordu geri geldiğinde.</p>

  <p>"Ailemizin böyle bir şeyi doğal olarak, kabul etmeyeceğini söyleyecektim size. Buna itiraz edeceğiz. "</p>

  <p>"Edin. Şimdi lütfen yalnız bırakın beni. "</p>

  <p>Kadın kıpırdamadı. "Kardeşimin büyük bir olasılıkla etki altında kalarak yaptığı bu vasiyeti kabul etmediğinizi açıklarsanız hem nezaket göstermiş, hem de işleri kolaylaştırmış olursunuz. "</p>

  <p>Lillian kadına baktı. "Siz böyle bir açıklama düzenlemişsinizdir bile. "</p>

  <p>"Düzenledim. İmzalamanız yeterli. İşte! En azından buna anlayış gösterdiğinize sevindim. "</p>

  <p>Lillian açıklama metnini aldı, okumadan yırttı. "Şimdi gidin. Bu kadarı yeter. "</p>

  <p>Kadın soğukkanlılığını korudu. Lillian’a sert sert baktı. "Bu vasiyetten haberiniz olmadığını söylemiştiniz. O zaman sizin elinizde herhangi bir kâğıt da yok, öyle değil mi? "</p>

  <p>Lillian gidip kapıyı açtı. "Bunu siz bulun. "</p>

  <p>"Bulacağım. Yasalar bizden yana. İnsanın yakın akrabaları başka, nereden çıktığı belli olmayan serüvenci, miras meraklısı bir kadın başka... "</p>

  <p>Masadaki çanağın içinde Clerfayt’ın iki gün önce getirdiği menekşeler duruyordu. Lillian ne yaptığının farkında bile olmadan çanağı aldı, kadının kafasından aşağı boşalttı. İstediği tek bir şey vardı: Bu dayanılmaz sert sesin susması. Çiçekler zaten solmuşlardı, kadın bataklıktan çıkmış gibi oldu, saçları ve omuzları solmuş çiçeklerle doluydu.</p>

  <p>Gözlerindeki suyu sildi. "Bunu ödeyeceksiniz! " diye tısladı.</p>

  <p>"Biliyorum, " diye yanıtladı Lillian. "Kuaförünüzün faturasını bana gönderin, tabii giysinizin, hatta ayakkabı-</p>

  <p>nızın, iç çamaşırınızın, bundan sonraki yaşamınızın ve çelikten ruhunuzun faturasını da gönderin! Ve şimdi gidin artık! "</p>

  <p>Kadın gitti. Lillian. hâlâ elinde tuttuğu cam çanağa baktı. Böyle davranabileceğini bilmezdi. Tanrıya şükür, çanağı kafasına atmadım, diye düşündü; birden gülmeye başladı, gülmesini durduramıyordu; sonra ağlamaya başladı, sonunda çözülmüştü.</p>

  <p>Otel görevlisi onu lobide durdurdu. "Büyük şanssızlık, Madam. "</p>

  <p>"Bu kez ne oldu? "</p>

  <p>"Bir tabutla bir mezar ısmarlamamı istemiştiniz. Bay Clerfayt’ın kız kardeşi gelir gelmez otomobil şirketinin hesabına bir tabut ısmarlamış ve getirtmiş. Şimdi sizin ısmarladığınız elimizde kaldı. "</p>

  <p>"İade edemez misiniz? "</p>

  <p>"Nice’teki şirketin temsilcisi tabutun özel olarak yapıldığını söyledi. Hatırınız için geri alırmış, ama düşük fiyata. "</p>

  <p>Lillian adama çaresizce baktı. Ortaya tuhaf bir durum çıkmıştı; Clerfayt’ın kızkardeşi ondan arta kalan parçaları bir tabutun içinde aile mezarlığına kaçırırken; Lillian da boş bir tabutla dağlardaki herhangi bir sanatoryuma gidiyor olacaktı.</p>

  <p>"Hanımefendiye, Bay Clerfayt için ısmarladığınız tabutu almasını önerdim, " dedi otel görevlisi, "istemedi. Hanımefendi çok katı bir insan. Otel masraflarını da şirket adına fatura ettirdi. Tam pansiyon tabii, dün akşam da iki şişe Château Lafite 1929. En iyi şarabımız. Tabut şirketinin temsilcisi tabutu yarı fiyatına alacak. "</p>

  <p>"İyi, " diye yanıt verdi Lillian. "Benim hesabımı da çıkarın. Bu akşam gidiyorum. "</p>

  <p>"Başüstüne. Bir de şu mezar yeri sorunu var. Artık ona ihtiyacınız yok, ama ben parasını ödedim. Bu konuda bugün bir şey yapmak çok zor. Bugün cumartesi. Pazartesinden önce büroda kimseyi bulamayız. "</p>

  <p>"Burada cumartesi ve pazar günleri kimse ölmez mi? "</p>

  <p>"Tabii ölür. Ama mezar yerleri pazartesi günü satın alınır. "</p>

  <p>"Onu da hesabıma ekleyin. "</p>

  <p>"Yani mezar yerini iade etmeyecek misiniz? " diye sordu otel görevlisi.</p>

  <p>"Bilmiyorum; artık bunu konuşmak istemiyorum. Yaptığınız ödemeleri yazın. Hepsini yazın! Ama ben artık bunları duymak istemiyorum! Hiçbirini! Anlamıyor musunuz? "</p>

  <p>"Başüstüne Madam. "</p>

  <p>Lillian odasına döndü. Telefon çaldı. Açmadı. Kalan eşyalarını topladı. Çantasında Zürih biletini buldu. Tarihine baktı. Tren o akşam hareket ediyordu.</p>

  <p>Telefon yine çaldı. Telefonun zili kesildiğinde telaşlı bir korku sardı Lillian’ı. Sanki ölen yalnızca Clerfayt değildi; sanki bildiği tanıdığı her şey ölmüştü. Boris de öldü, diye düşündü. Kimbilir ona ne olmuştu? Belki de çoktan ölmüştü de, kimse Lillian’ın adresini bilmediği için ya da ona söylemek istemediği için haberi olmamıştı.</p>

  <p>Telefona sarıldı, ama vazgeçti. Onu arayamazdı. Şimdi değil. Lillian’ı anlamayacaktı. Clerfayt öldüğü için kendisini aradığını sanacaktı. Clerfayt’ı terk etmek istediğine asla inanmayacaktı. Lillian da zaten bunu ona asla söylemeyecekti.     <span style="font-style:italic;">*</span></p>

  <p>Akşam karanlığı çökene dek odada sessizce oturdu. Pencereler açıktı. Ağaçların hışırtısını duyuyordu, dedikodu yapan kötü niyetli komşuların sesleri gibi bir sesti bu. Otel görevlisi, Clerfayt’ın kızkardeşinin öğle saatlerinde gittiğini söylemişti; Lillan’ın da gitme zamanı gelmişti.</p>

  <p>Ayağa kalktı, ama duraksadı. Boris’in hayatta olup olmadığını öğrenmeden gidemeyecekti. Doğrudan onu aramasına gerek yoktu. Evi arayabilir, başka bir isim kullanarak Boris’i isteyebilirdi; eğer kız Boris’i çağırmaya giderse onun yaşadığını anlayacak, Boris telefona gelmeden kapatacaktı.</p>

  <p>Numarayı çevirdi. Santral memuresinin telefonu açması uzun sürdü. Karşı tarafa cevap vermiyordu. Bir kez daha arayın, acil olsun, dedi ve beklemeye başladı.</p>

  <p>Bahçedeki çakıllı yolda yürüyenlerin ayak seslerini duyuyordu. Clerfayt’ın bahçesini anımsadı, içi şefkatle doldu. Clerfayt, haberi bile olmadan evi onun üstüne yapmıştı. Ama evi istemiyordu. Ev öylece boş durmalı ve duvar süslemeleriyle birlikte aşınıp gitmeliydi; tabii eğer Clerfayt’ın kızkardeşi tek yanlı adaletin verdiği çifte güçle donanmış olarak eve el koymazsa.</p>

  <p>Telefon çaldı. Lillian santral memuresinin Fransızca konuşan heyecanlı sesini duydu. Öngördüğü her şeyi unuttu. "Boris! " diye bağırdı. "Boris sen misin? "</p>

  <p>"Kimsiniz? " dedi bir kadın sesi.</p>

  <p>Lillian bir saniye durdu, sonra adını söyledi. İki saat sonra Riviera’yı terk edecek, kimse nereye gittiğini bilmeyecekti; Boris’le bir kez daha konuşmamak komik olurdu.</p>

  <p>"Kimsiniz? " diye tekrarladı ses.</p>

  <p>Lillian adını bir kez daha söyledi.</p>

  <p>"Kim? "</p>

  <p>"Lillian Dunkerque. "</p>

  <p>"Bay Volkov burada değil, " diye yanıt verdi hattaki cızırtıların arasından.</p>

  <p>"Siz kimsiniz? Bayan Escher? "</p>

  <p>"Hayır. Bayan Bliss. Bayan Escher artık burada değil. Bay Volkov da artık burada değil. Üzgünüm. "</p>

  <p>"Bir dakika! " diye bağırdı Lillian. "Nerede peki? "</p>

  <p>Telefondaki gürültü arttı, "... çıktı, " sözcüğünü duyabildi Lillian.</p>

  <p>"Nerede? " diye bağırdı.</p>

  <p>"Bay Volkov yolculuğa çıktı. "</p>

  <p>"Yolculuğa mı çıktı? Nereye? "</p>

  <p>"Bunu söyleyemem. "</p>

  <p>Lillian soluğunu tuttu. "Ona bir şey mi oldu? " diye sordu sonra.</p>

  <p>"Bilmiyorum Madam. Yolculuğa çıktı. Size başka bir şey söyleyemem. Üzgünüm. "</p>

  <p>Hat kesilmişti. Heyecanlı Fransız santral memureleri birşeyler konuşup duruyorlardı. Lillian telefonu kapattı. ‘Yolculuğa çıktı’, dağlarda konuşulan dilde bu kodun ne anlama geldiğini biliyordu. Biri öldüğü zaman böyle söyleniyordu. Başka bir anlamı olamazdı; yoksa nereye gitmiş olabilirdi ki? Yaşlı kâhya kadın bile artık orada değildi.</p>

  <p>Bir süre öylece oturdu. Sonunda kalktı, aşağı indi. Hesabı ödedi, biletini çantasına koydu. "Eşyalarımı istasyona gönderin, " dedi.</p>

  <p>"Şimdiden mi? " diye sordu otel görevlisi şaşırarak. "İki saatiniz var. Daha çok erken. "</p>

  <p>"Şimdiden, " dedi Lillian. "Erken değil. "</p>

  <p><a id="bookmark1"></a><a href="#footnote1">1</a></p>

  <p>Yine becerdi. Anasının gözü! (Çev. )</p>
</body>
</html>
