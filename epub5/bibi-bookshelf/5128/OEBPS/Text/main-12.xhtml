<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3><a id="bookmark0"></a><span style="font-weight:bold;">22</span></h3>

  <p>Küçük istasyonun önünde bir bankta’ oturuyordu. Akşamın ilk ışıkları yanmıştı, istasyon binasının çıplak soğukluğu daha da ortaya çıkmıştı. Güneşten yanmış turistler gürültüyle önünden geçtiler, Marsilya trenine gidiyorlardı.</p>

  <p>Yanma bir Amerikalı oturdu, Avrupa’da şöyle doğru dürüst bir biftek yiyemediği, hatta kabul edilebilir bir hamburger bile bulamadığı konusunda bir monoloğa başladı. Sosisi Wisconsin’de bile daha iyi yapıyorlardı.</p>

  <p>Lillian hiçbir şey düşünmeden oturuyordu; üzüntü mü, boşluk mu, yoksa teslimiyet mi olduğunu bilmediği bir bitkinlik içindeydi.</p>

  <p>Bir köpek gördü, öylesine bakıyordu. Hayvan meydanda daire çizerek koştu, bir-iki kadını kokladı durdu, sonra kadınların üstüne atladı. Amerikalı adam ayağa fırladı. "Köpek kuduz, " diye bağırdı. "Polis! Vurun onu! "</p>

  <p>Çoban köpeği Amerikalının önünden geçerek Lillian’ın üstüne atladı. Neredeyse Lillian’ı banktan düşürecekti, ellerini yalıyor, yüzünü yalamaya çalışıyor, inliyor, ağlıyordu, öyle havlıyordu ki, insanlar şaşkınlıkla başlarına toplanmışlardı. "Wolf, " dedi Lillian, gözlerine inanamı-yordu. "Wolf! Nereden çıktın sen? "</p>

  <p>Köpek, Lillian’ı bıraktı, hemen kenara çekilen meraklılara doğru atıldı. Hızla yanlarına yaklaşmakta olan bir adama doğru koştu, sonra yine Lillian’ın yanma geldi.</p>

  <p>Lillian ayağa kalkmıştı. "Boris! " dedi.</p>

  <p>"Sonunda seni bulduk, " dedi Volkov. "Otel görevlisi senin çoktan istasyona gittiğini söyledi. Anlaşılan tam zamanında gelmişiz. Kimbilir, seni sonra nerelerde aramak zorunda kalacaktık. "</p>

  <p>"Yaşıyorsun! " diye fısıldadı Lillian. "Seni aradım. Biri yolculuğa çıktığını söyledi. Sandım ki... "</p>

  <p>"Bayan Bliss’tir. Yeni kâhya. Bayan Escher yeniden evlendi. " Volkov köpeği tuttu. "Olanları gazetede okudum, bu nedenle geldim. Hangi otelde kaldığını bilmiyordum, yoksa telefon ederdim. "</p>

  <p>"Yaşıyorsun, " dedi Lillian yine.</p>

  <p>"Sen de yaşıyorsun Duşa! Gerisi hiç önemli değil. "</p>

  <p>Lillian ona baktı. Ne demek istediğini hemen anlamıştı; geri kalan her şey, yaralanmış gurur, hastalıklı bencillik, elde kalan bu son avutucu gerçek karşısında silinip gitmişti: Sevdiği insan ölmemişti, yaşıyordu, soluk alıp veriyordu; duyguları ya da olup bitenler hiç önemli değildi. Boris zayıflıktan ya da merhametten gelmemişti; şimşek etkisi yapan bu son gerçek nedeniyle gelmişti; elde kalan tek gerçek; her şeyi silip atan ve insanın hemen hemen her zaman çok geç farkına vardığı gerçek.</p>

  <p>"Evet, Boris, " dedi Lillian. "Gerisi hiç önemli değil. "</p>

  <p>Boris bavullara baktı. "Trenin ne zaman kalkıyor? "</p>

  <p>"Bir saat sonra. Bırak gitsin. "</p>

  <p>"Nereye gidiyorsun? "</p>

  <p>"Herhangi bir yere. Zürih’e. Fark etmez, Boris. "</p>

  <p>"Hadi gidelim buradan. Başka bir otele taşın. Anti-bes’te bir oda ayırttım. Hotel du Cap’ta. Bir oda daha ayırtabiliriz. Bavulları oraya gönderteyim mi? "</p>

  <p>Lillian başını salladı. "Bırak burada kalsınlar, " dedi ani bir kararla. "Tren bir saat sonra kalkıyor; binip gidelim. Burada kalmak istemiyorum. Ayrıca senin geri dönmen gerekiyor. "</p>

  <p>"Gerekmiyor, " dedi Volkov.</p>

  <p>Lillian ona baktı, "iyileştin mi? "</p>

  <p>"Hayır. Ama geri dönmem gerekmiyor. İstediğin yere gelebilirim. İstediğin süre. "</p>

  <p>"Ama... "</p>

  <p>"Seni ta o zaman anlamıştım, " dedi Volkov. "Aman Tanrım Duşa, gitmek istediğini o kadar iyi anlamıştım ki. "</p>

  <p>"O zaman neden benimle birlikte gelmedin? "</p>

  <p>Volkov sustu. Lillian o zaman söylediklerini hatırlatmak istemiyordu. "Benimle birlikte gider miydin? " diye sordu sonunda.</p>

  <p>"Hayır Boris, " diye yanıt verdi Lillian. "Doğru. O zaman gitmezdim. "</p>

  <p>"Hastalığı yanında götürmek istemiyordun. Ondan kaçmak istiyordun. "</p>

  <p>"Artık hatırlamıyorum. Belki de öyleydi. Çok zaman oldu. "</p>

  <p>"Gerçekten bugün gitmek istiyor musun? "</p>

  <p>"Evet. "</p>

  <p>"Yatak ayırttın mı? "</p>

  <p>"Evet. "</p>

  <p>"Galiba birşeyler yemen gerekiyor senin. Şu karşıdaki kahvehaneye gidelim. Bu arada ben de bilet bulmaya çalışayım. "</p>

  <p>Karşıya geçtiler. Boris, Lillian için yumurta, jambon ve kahve ısmarladı. "Ben istasyona gidiyorum, " dedi. "Burada kal. Bir yere kaçma. "</p>

  <p>"Artık kaçmam. Neden herkes kaçacağımı sanıyor? "</p>

  <p>Boris gülümsedi. "İnsanın bunu düşünmesi o kadar da kötü bir şey değil. Ötekinin kalmasını istiyor demektir. "</p>

  <p>Lillian ona baktı. Lillian’ın dudakları titriyordu. "Ağlamak istemiyorum, " dedi.</p>

  <p>Boris masanın yanında duruyordu. "Bitkinsin o kadar. Birşeyler ye. Eminim bugün hiçbir şey yememişsindir. "</p>

  <p>Lillian başını salladı. "O kadar kötü mü görünüyorum? "</p>

  <p>"Hayır Duşa. Yorgun gözüksen bile, birkaç saat uyursan hiçbir şeyin kalmaz. Bir şey mi unuttun? "</p>

  <p>"Evet, " dedi Lillian. "O kadar çok şey unuttum ki. Bazı şeyleri de unutmadım. " Yemek yemeye başladı, birdenbire yemeği kesip aynasını çıkardı. Kendini dikkatle inceledi, yüzüne, gözlerine, mor halkalara baktı. Nice’teki doktor ne demişti? Böyle yaşamayı sürdürürseniz yaz gelmeden, belki de daha önce. Yaz; buraya yaz gelmişti bile, ama dağlara daha geç gelirdi. Yüzünü bir kez daha inceledi, sonra pudrasını ve rujunu çıkardı.</p>

  <p>Volkov geri geldi. "Bilet buldum. Tren dolu değilmiş. "</p>

  <p>"Yatak buldun mu? "</p>

  <p>"Daha değil. Ama belki boş bir tane bulurum. Gerek de yok zaten; buraya gelirken yol boyunca uyudum. " Lillian’ın yanında kalan köpeği okşadı. "Sen şimdilik yük vagonuna bineceksin, Wolf, ama seni sonra gizlice dışarı çıkartırız."</p>

  <p>"Onu kompartımanıma alabilirim. "</p>

  <p>Boris başıyla onayladı. "Fransa’daki biletçiler anlayışlıdır. Zürih’te ne yapacağımızı düşünürüz. "</p>

  <p>"Geri dönmek istiyorum, " dedi Lillian.</p>

  <p>"Dönmek mi? Nereye? " diye sordu Volkov dikkatli bir biçimde.</p>

  <p>Lillian sustu. "Zaten dönüş yolundaydım, " dedi sonra. "inanmak zorunda değilsin. "</p>

  <p>"Neden inanmayayım? "</p>

  <p>"Neden inanasın ki? "</p>

  <p>"Bir zamanlar ben de aynı senin yaptığını yapmıştım Duşa. Yıllar önce. Sonra ben de geri döndüm. "</p>

  <p>Lillian bir dilim ekmeği ufalıyordu. "Birinin anlatmasının hiç faydası yok, değil mi? "</p>

  <p>"Hiç yok. İnsan kendi anlamalı. Yoksa insan her zaman en önemli şeyi kaçırdığını sanıyor. Zürih’ten sonra nereye gideceğine karar verdin mi? "</p>

  <p>"Herhangi bir sanatoryuma. Bella Vista’ya almazlar beni. "</p>

  <p>"Tabii ki alırlar. Ama geri dönmek istediğinden emin misin? Şu anda bitkinsin, dinlenmeye ihtiyacın var. Fikrini değiştirebilirsin. "</p>

  <p>"Dönmek istiyorum. "</p>

  <p>"Clerfayt yüzünden mi? "</p>

  <p>"Clerfayt’ın bununla hiç ilgisi yok. Daha önce de dönmeyi düşünüyordum. "</p>

  <p>"Neden? "</p>

  <p>"Bir sürü nedeni var. Ama şu anda anımsamıyorum. Öyle doğru nedenlerdi ki, unuttum onları. "</p>

  <p>"Eğer buralarda kalmak istersen, yalnız olmazsın. Ben de kalabilirim. "</p>

  <p>Lillian başını salladı. "Hayır Boris. Bu kadarı yeter. Geri dönmek istiyorum. Ama belki de sen kalmak istersin. Uzun zamandır güneyde değilsin. "</p>

  <p>Volkov gülümsedi. "Buraları biliyorum. "</p>

  <p>Lillian başıyla onayladı. "Duydum. Artık ben de biliyorum. "</p>

  <p>Zürih’te Volkov sanatoryuma telefon etti. "Hâlâ yaşıyor mu? " diye sordu Dalai-Lama ters ters. "Pekâlâ, gelsin bakalım. "</p>

  <p>Lillian bir hafta daha Zürih’te Otel Dolder’de kaldı. Hemen hemen sürekli yatıyordu. Birdenbire kendini çok yorgun hissetmişti. Her akşam ateşi çıkıyordu, hem de çok yüksekti. Volkov, Lillian’ı muayene etmiş olan doktora gitti. "Çoktan hastaneye yatması gerekirdi, " dedi Profesör. "Onu burada bırakın. "</p>

  <p>"Burada kalmak istemiyor. Dağlara gitmek istiyor. "</p>

  <p>Doktor omuzlarını kaldırdı. "Nasıl isterseniz. Ama bir ambulansla götürün. "</p>

  <p>Volkov söz verdi. Ambulansla götürmeyeceğini biliyordu. Bir hastaya fazla özen göstermenin de onu ölmesine neden olabileceğini bilecek kadar dikkate alıyordu yaşamı. Lillian’a ölmek üzere olan bir insan gibi davranmak, otomobille yolculuğu göze almaktan daha tehlikeliydi. Boris geri geldiğinde Lillian onu neşeyle karşıladı. Hastalığı ağırlaştığından bu yana daha da neşeli olmuştu; sanki Clerfayt’ın ölümü nedeniyle duyduğu suçluluğu böyle ödüyordu. İnsan kendisinin fazla yaşamayacağını biliyorsa diye düşünüyordu biraz da alayla, başkaları için duyduğu acıya daha kolay katlanabiliyor. Clerfayt’ın ölümünden beri hastalığını rakip olarak görmekten bile vazgeçmişti. İster hasta ister sağlıklı olsun, ölümden kimse kaçamıyordu, bu eşitsizlikti.</p>

  <p>"Zavallı Boris! " dedi. "Doktor ne dedi sana? Yolculuğa dayanamaz mı dedi? "</p>

  <p>"Böyle bir şey söylemedi. "</p>

  <p>"Dayanacağım. Tersini iddia ettiği için bile olsa dayanacağım. Üstelik daha da yaşayacağım. "</p>

  <p>Volkov ona şaşkınlıkla baktı. "Bu doğru Duşa. Bunu ben de hissediyorum. "</p>

  <p>"Güzel. O zaman bana bir votka ver. "</p>

  <p>Boris’e kadehini uzattı. "Bizler sahtekârız, " dedi Lillian bir süre sonra. "Küçük hileler yapıyoruz! Ama başka ne yapabiliriz ki? İnsan korkuyorsa, bundan da yararlanmasını bilmelidir. Bu bir havai fişek ya da ikiyüzlülük ya da eriyip giden bilgece bir söz olabilir. "</p>

  <p>Çok sıcak bir günde dağa çıktılar. Geçidin ortasındaki keskin dönemeçlerden birinde karşılarına bir araba çıktı, araba yol vermek için kenara çekildi. "Hollmann! " diye bağırdı Lillian. "Bu Hollmann! "</p>

  <p>Öteki arabadaki adam döndü baktı. "Lillian! Boris! Ama... "</p>

  <p>Arkasında duran küçük Fiat’ın içindeki Italyan kornaya bastı, kendini araba yarışçısı Nuvolari sanıyordu. "Arabayı park edeceğim, " diye bağırdı Hollmann. "Bekleyin beni! "</p>

  <p>Arabayı biraz ileri sürdü, İtalyan’ın geçmesini sağladıktan sonra yürüyerek yanlarına geldi. "Ne oldu Hollmann? " diye sordu Lillian. "Nereye gidiyorsunuz? "</p>

  <p>"Size iyileştiğimi söylemiştim. "</p>

  <p>"Ya araba? "</p>

  <p>"Ödünç aldım. Trenle gitmek çok aptalca geldi. Üstelik yeniden işe alınmışken. "</p>

  <p>"İş mi? Ne işi? "</p>

  <p>"Bizim eski şirket. Dün aradılar beni. Birine ihtiyaçları varmış. "</p>

  <p>Hollmann bir an sustu. Sonra saçını eliyle geriye itti. "Torriani zaten onlarla çalışıyor; şimdi beni denemek istiyorlar. Eğer her şey yolunda giderse, hemen küçük yarışlara katılmaya başlayacağım. Sonra da büyüklerine. Bana şans dileyin. Sizi gördüğüme sevindim Lillian. "</p>

  <p>Yüksekteki dönemeçlerden birinden Hollmann’ın mavi bir böcek gibi aşağı inişini gördüler; Clerfayt’ın yerini almaya gidiyordu. Clerfayt da başka birinin yerini almıştı; bir başkası da Hollmann’ın yerini alacaktı.</p>

  <p>Lillian altı hafta sonra, sıcak bir yaz günü öğleyin öldü, çok sessiz bir gündü, her şey soluğunu tutmuş gibiydi. Şaşırtıcı bir biçimde çabuk ve yalnız öldü. Boris kısa bir süre için köye gitmişti. Geri döndüğünde onu yatağında ölü buldu. Lillian’ın yüzü altüst olmuştu: bir kanama sırasında boğulmuş, elleri boynuna yakın bir yerde kasılmış kalmıştı; ama kısa bir süre sonra yüzü düzeldi. Boris’in uzun zamandır görmediği kadar güzelleşmişti. Boris onun mutlu olduğunu düşündü, bir insanın olabileceği kadar mutlu...</p>

  <p><br /></p>

  <p>SON</p>

  <p><br /></p>

  <div><img alt="" src="../Images/main-5.jpg" /></div>
</body>
</html>
