<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><a id="a225"></a><img alt="img45.png" height="133" src="../Images/img45.png" width="180" /></p>

  <h3 class="h31"><a id="ncx1949"></a><a id="a226"></a>XLIII.<br />
  Altın Çağ'ın Ertelenişi</h3>

  <p class="p8">Albız, albızlara özgü sezişle vaktin geldiğini anlamıştı. Etkileyici bir ses tonuyla konuştu:</p>

  <p class="p8">“Evlat, bırak o oyuncakları. Merak etmen çok doğal, çok insani bir şey. Senin durumunda öyle kan çekmesine, senin olay yerine gitmene veya şu boş kutuların içine düşmene filan gerek yok. İstersen sana Argun’un ofisinde dün neler oldu saniye saniye gösteririm. Yeter ki iste!”</p>

  <p class="p8">Zamanlama gerçekten harikuladeydi. Çiçek, kendi televizyonunda <span class="t13">Lezbiyen Nineler</span> adlı teşhir yarışmasına takılmıştı, haber televizyonun açık kalan kanalında ise “Bizi Heyecana Boğanlar: Bir Teşhir Yarışmacısının Yaşamında Bir Gün” adlı belgesel yayına giriyordu. Tankut, inler gibi bir sesle “Lütfen Dede, senin lirik anlatını görmek istiyorum. Çatlayacağım yoksa orta yerimden!” dedi.</p>

  <p class="p8">Albız eliyle bir yarım daire çizdi. Avcılar’da bulundukları daire, Argun Bey’in ofisiyle bütünleşti. Albız görüntüden çıktı. Tankut, hem oradaydı hem de değil.</p>

  <p class="p8">Oradaydı, çünkü bir köşede Çiçek, televizyon seyrediyor,</p>

  <p class="p8">“Onu değil Aysun Nine, onu değil! 78 Ferihan’ı öp!” gibisinden çığlıklar atıyordu.</p>

  <p class="p8">Orada değildi, çünkü aynı anda Afakinin ofisindeydi. Afaki’nin ofisinde istediği nesneleri elleyebiliyor, diliyle dokunarak tadına bakabiliyor, bir objenin çevresinde dolaşarak arka tarafını görebiliyordu. Henüz cinayet anı gelmemişti. Albız, usta bir yönetmen olduğunu kanıtlamasına, Tankut’u olaydan bir on dakika önce ofise götürmüştü. Argun’un telefonu çaldı. Tankut yerinden zıpladı. Çiçek’e kaçamak bir bakış attı. Kızın hiç umurunda değildi. Argun Afaki telefonu açtı.</p>

  <p class="p8">“Ne var kızım sabah sabah? Yok henüz gelmedi. Canım, çok kötü çıktı ne demek? Bana ne ayol sizin kavganızdan, deliye bak! Ne dedin? Ne dedin? Senin başkasından gebe olduğunu bile bile Tankut’a mı vermişim? Kızım ne biçim şaka bu? Eh... haklıdır tabii. Ne de olsa Müslüman ve Türk bir erkek. Ben de olsam kızarım. Ne? Asıl hikâye o değil mi? Çocukların her biri başka babadan mı dedin? Sonra düzeltip hepsi aynı babadan mı dedin? Yavrum bu daha mı iyi? Hah... ha... anlıyorum... hah... ha... büyük espri, aferin Mina’cım, babanın kızısın, ince, pek ince bir espri! Ne demek söylemedin bu aynı babanın Tankut’un kendisi olduğunu? Sormadı mı? Tavra! Hadi o bir tescilli salak, sen de mi salaksın? Anana çeken tarafların da var! Aptal!”</p>

  <p class="p8">Tankut, bu telefon konuşmasıyla yıkıldı. Yok, Argun’un kendisine salak dediğini öğrendiği için değil, onu zaten biliyordu, Tavramina’nın pis şakası yüzünden yıkıldı. Tek bir nedenden dolayı öldürmemişti Argun’u. Şimdi düşünüyordu da Hayal Taşı için hiç öldürmemişti canım. Bir birikim ve pek çok nedenin bir arada birbirlerini etkilemesiyle öldürmüştü. Kabul. Ama Tavramina’nın salakça oyunu ve kendi salaklığı olmasa yine böyle soğukkanlı bir şekilde öldürür müydü Argun’u?</p>

  <p class="p8">“Hiçbir zaman bilemeyeceğim!” diye inledi. Sonra ne olursa olsun olaya karışmaya, müdahale etmeye karar verdi. İsterse yarından giden Tankut eriyip havaya saçılsın, isterse dünde kalan Tankut buharlaşıp yarınki Tankut’u ortadan kaldırsın. İkisi de aynı kapıya çıkar diye düşündü. Ofise kendi girişini beklemedi. Argun’un yanına gitti. Kulağını sağır edecek bir sesle. “Abi kaç! Birazdan Tankut gelip seni öldürecek” dedi. Afaki, karşısındakini görmeyen gözlerle yüzüne baktı. Evet, görmüyordu. Sonra “Ne diye öldürsün? Albız, bu sen misin?” dedi. Tankut çocuklar gibi sevindi.</p>

  <p class="p8">“Abi, şükürler Allah’a, görmüyorsun ama duyuyorsun. Ben Tankut. Yarından geldim. Birazdan da gelip seni öldüreceğim. Abi kaç! Abi kaçmıyorsan bari masanın üstündeki silahı Rüstem’e ver. İçinde tek kurşun var. Sen Şaban Kuzgun’un kitabını bana gösterirken yiyeceksin kurşunu sağ şakağına abi... Agbiii, dinle agbiii! Hiç olmazsa tabancanın içindeki tek kurşunu çıkart abi!”</p>

  <p class="p8">Afaki başını iki yana salladı. Geniş geniş gülümsedi. Önündeki kitaplara yumuldu. Bilim, gerektiğinde şeytanın iğvasına karşı direnmektir de. Karanlık güçler istiyordu ki bugün kafasına dank eden gerçeği daha çok araştırmasın. Kafası karışsın da Tankut’a veciz bir şekilde anlatamasın. Hadi oradan! Evet ses Tankut’un sesiydi ama koca bir Hazar ordusundaki her sesi ayrı ayrı taklit edip canlandıran Albız için, güç iş miydi Tankut’un sesini taklit etmek? Tankut çaresizlik içinde tabancaya kendi koştu. Dokundu. Soğukluğunu hissetti. Eline almaya çalıştı ve orada, fiziki güçlerinin sınırını gördü. Değil tabancayı, bir kurşunkalemi bile kaldıramayacağını anladı.</p>

  <p class="p8">Kapı açıldı, dünkü Tankut içeri girdi. Gözlerinde Tengere’nin Salur Kazana bakarken kullandığı kararlı bakışlar vardı. Demek, anlatılar, filmler, kısaca sanat diyelim, insanı bu kadar etkiliyor, ifadesini bile değiştiriyormuş! Her şey aynen dün olduğu gibi oldu. Kendisi not kartlarını topladı. Hazarlar ve Selçuklular üzerine konuştular. Bu aşamada Tankut, sonuç ne olursa olsun kendiyle konuşmaya karar verdi.</p>

  <p class="p8">“Tankut, hey, Tankut oğlum, buraya bak. Beni duy, ben Tankut! Yarından geliyorum. Argun’u öldürme! Tavramina seni kızdırmak istemiş! Oyun oynamış!”</p>

  <p class="p8">“Dede, bi siktir git, işim var şimdi. Oyunu sonra beraber yapacaz seninle!”</p>

  <p class="p8">Anlatıyı izleyen Tankut, bu konuşmayı duyar duymaz derin bir <span class="t13">de jâ</span> vu hissi yaşadı. Sanki dün de burada, Argun’un ofisinde, bu cinayetten önce aynı konuşma olmuştu. İlginç bir algı bozukluğuydu. Bak şimdi, biraz önce olan bir şeyin daha önce olmasına imkân var mıydı yani? Bir şeyi birinci yapanın ikinci olduğunu düşünmedi bile.</p>

  <p class="p8">Sonra olanlar oldu. Tankut tek kurşunla Afakiyi infaz etti. Paraları yüklendi, Hayal Taşı’nı çaldı. Ofisi terk etti. Saat 17:30’a kadar Argun’u kimse rahatsız etmedi. Albız o kadar mahir bir yönetmendi ki, hem o geçmek bilmeyen saatleri bire bir yaşattı ofiste kalan yarının Tankut’una hem de Avcılar’da ancak beş on dakika geçti. Bunu, Çiçek’in “Haydi Sezen Nine, bu karı sana tav! Yatağa, yatağa at!” yollu tezahüratından anlamak olasıydı.</p>

  <p class="p8">Unomastik’te, Rüstem ve Gül Hanım birlikte ofise girdiler. Rüstem sağa sola bakınarak tabancasını aradı. Gül Hanım alışkın bir tavırla kasanın durduğu dolaba yöneldi. Hemen önündeki anahtarları kullanarak kasayı açtı. Rüstem’in elindeki büyücek seyahat valizine bütün paraları doldurdular. Gül, kasayı dikkatle kilitledi. Anahtarları bir kâğıt mendille, gayet dikkatli sildi. Sonra her birini tek tek, Argun Bey’e tutturdu. Geri getirip kasanın önüne koydu. Tankut, kaskatı olmuştu. Rüstem ile Gül’ün burunlarının dibine kadar girip, yapabildiği en iyi Argun sesiyle onları korkutmak istedi.</p>

  <p class="p8">“Rüstem, Gül, ben buradayım, daha gömülmedim! Size o paraları harcatırlar mı zannediyorsunuz?”</p>

  <p class="p8">“Kes sesini moruk! Bir insan kaç defa ölür? Bu kadar parayı bir arada gördüğümüz mü var? Şimdi hortlak devri değil, gırtlak devri! Hem herkes o Tankut denen adamı arayacak. Kimse bize bulaşmaz! Anladın mı?” dedi Gül.</p>

  <p class="p8">Rüstem biraz olsun korkmuş gibiydi. Gül, Rüstem’i dudaklarından öperek uğurladıktan sonra saatine baktı. Tam 17:45, yani kendisinin işten çıkış saatiydi. Koşarak masasına gitti. Alarına bastı. Bütün Unomastik Holding acı seslerle sarsıldı. Rüstem, bu kez arkadaşları ile içeri girdi.</p>

  <p class="p8">On dakika sonra polis her tarafta parmak izi alıyordu. Biri, Tankut’un Albız’la savaştığı gün, önce kapının tahtasında iz bırakıp sonra alçıpana saplanan kurşunu buldu. Dikkatli bir çalışmayla çıkardılar. Daha da dikkat ederek bir parça pamuğa sarıp korumaya aldılar. Kısa bir süre içinde, Argun’un başına saplananla aynı tabancadan çıktığı anlaşılacaktı kurşunun. Başka bir uzman da, kasanın önündeki anahtarlardan, gayet dikkatlice davranarak iz almaya çalıştı. Polisten tam yedi dakika sonra içeri kameralar daldı. Görevliler engel olana kadar, Argun’u yakından birkaç dakika çekebildiler. Sert, anlayışsız, belki de medya düşmanı bir komiser hepsini dışarı attı. Üzerlerindeki parmak izleri biraz önce alınan anahtarları kullanarak kasayı açtırdı. İçi bomboştu. Deneyimli görevli bu görüntüye aldanmadı. Kasanın tavanında bir yere dokununca kasanın arka duvarı bir perde gibi kalktı. İçi parayla ve evrakla tıka basa dolu yeni bir kasa ortaya çıktı. Avcılar Tankut’u, “Dede yeter, gönlüm bulandı,” dedi.</p>

  <p class="p8">Anlatı böyle istek üzerine bittiğinde akü zayıfladığı için Çiçek’in televizyonunda görüntü kalitesi bozulmaya başlamıştı. Kız söyleniyordu:</p>

  <p class="p8">“Allah kahretsin! Tam Sezen Nine, 96 Melahat’ı yatağa atmıştı. Kahretsin!”</p>

  <p class="p8">Tankut, televizyondaki, gittikçe eriyen görüntüye baktı. Çıplak omuzları buruşuk bir kadın, altındaki başka bir kadının eteğini sıyırmıştı. Alttakinin buruşuk, kat kat deri parçaları bedeninden sarkıyordu. Yaptıkları işten herhangi bir zevk alıyormuş gibi bir halleri yoktu. Yüzlerinde “çekim bitse de gitsek” diyen bezgin ve acıklı bir ifade vardı. Sezen Nine’nin “aşk” sırasında sık sık dönüp arkaya bakması ve sonra önüne dönerek yeni bir harekete kalkışması, kameraların göstermediği bir yönetmenin varlığını ispatlar gibiydi.</p>

  <p class="p8">Tankut, küçümseme dolu bir ifadeyle tükürür gibi konuştu:</p>

  <p class="p8">“Kahretsin! Koca bir milleti ne hale getirdiler? Milletin anneannesi, babaannesi üç kuruş için televizyonlarda neler yapıyor! Çiçek, bu kadar salak mısın sen? Görmüyor musun nasıl bir katakulli, nasıl bir orostopolluk olduğunu? Gerçek aşk böyle mi olur?”</p>

  <p class="p8">Çiçek de eş ağırlıklı bir küçümsemeyle tısladı:</p>

  <p class="p8">“Olursa Rodop Dağları’nda mı olur? Oh Safakimu, Safakimu!”</p>

  <p class="p8">Tankut, dehşetli bozulmuş, derinlerde bir yerlerde varlığının bir kısmı örselenmiş, feci yaralanmıştı. Yalvaran bir sesle:</p>

  <p class="p8">“Dede, bizi Macaristan’a, Rodop Dağları’na götür, beni komita takibine çıkan Osmanlı erkân-ı harp binbaşı Şafak Talihi, şu şımarık Çiçek’i de Rum dansöz Despina yap, seksi olsun! Tokadı yanağına patlatınca bir daha, bir daha istesin! Kızışsın, azgın bir sürtük olsun!”</p>

  <p class="p8">“Yavrum Tankut’um, isterdim ama benim de gücümün sınırları var. Yapamam çocuğum!”</p>

  <p class="p8">“Hain! Dede dedik bağrımıza bastık, dede değil hödö–hede çıktın!”</p>

  <p class="p8">“Yavrucum, yanlış anladın evladım. Rodop Dağları, Macaristan’da değil Bulgaristan’da. İstersen seni Bulgaristan’a götüreyim. Ya da Macaristan’ın neresini istiyorsan söyle götüreyim! Coğrafyamız biraz zayıf mıdır, nedir? Keh... keh...”</p>

  <p class="p8">“Aman dede pek komik! Şimdi de başıma coğrafya hocası Strabon Zülfü gibi ekşime, meretler Bulgaristan’daysa Bulgaristan’a gidelim!”</p>

  <p class="p8"> </p>

  <p class="p8">Albız eliyle yine geniş bir yay çizdi. Hem Çiçek hem de Tankut’a yeni anlatıda rol düştüğü için, bu kez Avcılar bütünüyle silindi. Sanki Albız yalnızca bu götürme işini yapıyor, gittikleri yerde ne yapacaklarına hiç karışmıyordu. Ne yapıyorlarsa kendi iradeleriyle yapıyorlardı. Şafak Talihî Bey, tabancasının namlusuna üfleyerek içindeki dumanı dışarı çıkardı. Yarı çıplak Despina, alev rengindeki saçlarını çıplak fildişi omuzlarının arkasına atarak, yarı çıplak memelerini cömertçe sergiledi ve ağır aksanlı Türkçesiyle konuştu:</p>

  <p class="p8">“Ah Safakimu, seni bekler idim! Koy o altıpatları zebine, beni de öldürezeksin?’’</p>

  <p class="p8">Burnu, Çiçek’inki gibi, ama daha küçük. Dudakları, sanki gökten manna yerine silikon yağarken birkaçını yakalayıp bırakmamış. Çiçek’in ince dudaklarının tam üç katı kalınlığında. Göğüsler desen, dışarı taşmış, ikisi birbirini sıkıştırmış, arada ince bir çizgi bırakmış! Silikon Vadisi dedikleri de bu olsa gerek. Kalçalar da epeyce tombullaşmış mı, nedir? Tankut, hiç ağzını açmadan, elindeki ince anı defterine bir istek yazdı. Sağdan sola doğru akan siyah mürekkepli kalemin Osmanlıca yazışındaki kolaylığa şaştı. Yazdığını başının arkasına tuttu, gösterdi.</p>

  <p class="p8">“Dede, bu bir kuşak öncesinin seksilik modeli. Sen Çiçek’i yine aynı bırak, mümkünse göğüsler biraz daha küçülsün, kalçalar darlaşsın!”</p>

  <p class="p8">Esmer güzeli Despina, Şafak Bey’e ne yazdığını sordu. Şafak Talihî Bey, çöken devasa bir imparatorluğun devasa yükü dimdik geniş omuzlarında, atalarından Tengere Tigin’in kartal gözlerinden çalınmış bir çakmak ışıltı gözlerinde, ağır ağır konuştu.</p>

  <p class="p8">“Devlet işidir Despina Hatun! Seni alakadar etmez. Gel bakalım mağaradaki yoldaşlar sizin çorbacılardan neler kaldırmış?”</p>

  <p class="p8">Kızı önüne kattı. Mağaraya girdiler. Şafak’ın arkalardaki klimalı özel aşk odasına doğru gidiyorlardı. Şafak’ın sıcak, sert parmakları Despina’nın sırtındaydı. Kız dar kalçalarının hakkını vere vere, kıvırtmadan, çevik adımlarla yürüyor, sırtındaki erkek parmağı onu olmadık heyecanlara boğuyordu. Nemli, karanlık mağara havası ve havadaki ekşi erkek kokusu başını döndürmüştü. Nefesi kesiliyordu. Her tarafta başıbozuk kılığında, çeteci kıyafetinde oturan, tıraşı gelmiş birtakım salaş adamlar vardı. Bunlar Şafak ve güzel ganimeti tam önlerine geldiği zaman, düğmelerine basılmış sustalı çakı gibi ayağa fırlıyor ve kusursuz tekmillerini veriyorlardı:</p>

  <p class="p8">“Saruhan Alayı, İkinci Dragon bölüğünden Molla Seyyit oğlu Hüsam, nazar ve telakkilerinize hazırdır komutanım!”</p>

  <p class="p8">Aşk odasının önündeki pis, sarı sakallı komita da tekmilini verdi:</p>

  <p class="p8">“Üçüncü Karesi Alayı Birinci Zuhaf bölüğünden Çengel Kara İmam oğlu Bulgar İsmail nazar ve mütalaâtınıza hazırdır komutanım!”</p>

  <p class="p8">“Kuş uçmasın İsmail!”</p>

  <p class="p8">“Emret komutanım!”</p>

  <p class="p8">Vay vay! Demek ki bu yiğitler suç amacıyla oluşturulmuş adi bir çete değil, doğrudan devlettir. Disiplin içinde davranmaktadırlar. Ne devlettir böyle yiğitler arasında en devletli yiğidi bulmak! Halk içinde muteber bir kimse yok Şafak gibi, olmaya devlet cihanda bir gecelik Şafak gibi! İçeri girdiler, buz gibi serin aşk odasının çift camlı, siyah, içeriyi göstermeyen pencerelerinden Rodop Dağları’nın vadilerinde, Trakya kaşarı büyüklüğündeki bir güneşin batışını izlediler. Şafak, duvardaki gömme buzdolabını açarak, kıza ve kendine iki adet nefis <span class="t13">pinacolada</span> çıkardı. Albız’a içki modasının da değiştiğini söylemeyi unutmuştu! Artık oyunbozanlık etmedi. Ayakta, pencerenin önünde suların kararmasını beklediler yudum yudum. Sonra, Şafak Talihi, kibar ama sert bir biçimde Despina’yı ayı postlarıyla kaplı büyük yatağına itti. Kız, güya nazlanarak yatağa yollandı. Daha yoldayken, nasıl yapmışsa sırtından dansöz giysilerini atmış, kavisli nefis beli, muhteşem dar kalçaları ile Şafak’ı çıldırtmıştı.</p>

  <p class="p8">Baygın bir sesle sızlanarak, Şafak’ın iri şövalye yüzüğünün belini çizmesinden yakındı. Şafak Talihî, bunun nasıl bir talihsizlik olduğunu düşünmeden “yüzüğünü” çıkardı. Yatağın başucundaki ayı kafatasından yapılmış gece lambasının üstüne koydu. O çevreci bir Osmanlı zabitiydi, sırf çükünden aptal bir içki karıştırıcısı çıkaracak yerde, her tarafından başka bir şey yaptırmıştı işte koca ayının.</p>

  <p class="p8">Albız, Hayal Taşı’nı o konan yerden kaldırdı. Lezzetli bir balık gibi kuyruğundan tutup yutacakken, yine bir erkek dayanışmacılığıyla, Şafak’ın vücudunun titremelerinin geçmesini bekleyecek kadar bir nezaket gösterdi. Taşı yutuverdi. Küçük bir patlama duyuldu. Şafak Bey, “Aman Bulgar bastı!” diyerek, çıplak belindeki olmayan tabancasına el attı. Kısa bir süre içinde bu sıkıntısının mağarayla birlikte ortadan kalktığını anlayınca, kendisinde iyice şafak attı! Avcılar’daki metruk evdeydiler. Çiçek, gözlerini sıkı sıkıya yummuş olduğundan, hâlâ kendi kendine Rum aksanı üretmekle meşguldü. Tankut’un acı çığlığı ile uyandı. Koltuğun üzerindeydiler. Albız’ın kahkahası, Küçükçekmece Gölü’nün kıyılarına kadar yayıldı.</p>

  <p class="p8"> </p>

  <p class="p8">Sağ ol evlat! Son kertelerine gelen bir Tikkun’u önledik birlikte! Bak, emin ol ki o Altın Çağ denen hadise o kadar neşeli değil! Madde ışığını, gücünü, ruhunu teslim etmekten kurtuldu. Siz de bir mesih aramaktan kurtuldunuz. Dolayısıyla Deccal de gelmeyecek. Daha ne olsun? Kıyamet kopacakmış, bu dünya yıkılacakmış da sonrasında esrik bir mutluluk çağı başlayacakmış! Bir dünyanın yıkılması ne demektir? Kıyamet tellallığı yapanlar, kıyamet bir an önce gelsin diye çırpınıp çığrışanlar, kıyametin gelmesini çabuklaştırmaya çalışanlar, daha önce hiç kıyamet yaşamışlar mı? Bundan sonrası artık ayrıntı. Birileri ortaya çıkıp da ‘Hiçbir şey artık eskisi gibi olmayacak!’, ‘Unutmadık, unutturmadık, unutturmayacağız’ gibi sözler edecekler tabii. Haklarıdır, ama pek kulak asma evlat. Unutacaksınız, unutacaksınız, unutmayıp da ne yapacaksınız?</p>

  <p class="p8">Yalnız evlat, sana bir uyarım var, beni, Adam Kadmon’u, yeryüzünün ve tüm evrenin hammaddesini suçlamaya girişmeden önce biraz kendinize bakın. Beni nasıl kullanırsanız ben oyum. Şimdi artık şu naçiz bedenime sular dökülse, seller değse umurum değil. Ben görevimi yaptım!”</p>

  <p class="p8">Tankut, söylenenlerden hiçbir şey anlamasa bile durumun ciddi olduğunu anlamıştı. Albız konuşurken hızla giyindi. Çiçek de giyinmiş, televizyonun başına geçmiş, <span class="t13">Onu Bo</span><span class="t13">ş</span><span class="t13">a, Beni Al</span> adlı teşhir yarışmasını açmıştı bile. Albız, lacivert-turuncu gözlerinin ucuyla Çiçek’i göstererek,</p>

  <p class="p8">“O da bir garip, bir ezilmiş Çiçek, daha şimdiden bizi unuttu. Unutmayıp da ne edecek?” dedi.</p>

  <p class="p8">Tankut’un içinde, göğsünden boğazına doğru bir hareket, bir dışarı çıkma isteği başlamıştı. Sordu:</p>

  <p class="p8">“Dede, yerimize siz mi geçeceksiniz? Ortalığı iblisler mi basacak?”</p>

  <p class="p8">“Tankut, kötü Amerikan filmlerini seyredip durma evladım! Hani o ancak su ile yok edilebilen, suya dayanıksız, ama vücudunun dörtte üçü su olan insanları yutan uzaylılardan değiliz evlat biz. Yani kendimize o kadar zarar veren bir şeyi yapacak kadar salak değiliz. Bu sefer nöbet bana değdi, ben geldim. Yarın belki de sen bir başka dünyaya gidersin. Senin anlayacağın dilde söyleyeyim: Teşkilat ne derse yapıyoruz işte evlat!”</p>

  <p class="p8">Albız, sonra, neredeyse üzgün bir sesle ekledi:</p>

  <p class="p8">“Çok vakit kalmadı evlat. Gitme demidir. Gitsem gerek, özüme dönsem gerek. Hayal Taşı’yla neredeyse birleştik birleşeceğiz...”</p>

  <p class="p8">“Dede, son bir sorum var, Dede Selçuklular Yahudi miydi? Şimdi sen  gidersin, öğrenemem çatlarım!”</p>

  <p class="p8">Albız, pencereye yönelmişken durdu.</p>

  <p class="p8">“Bazıları evet! Bunda şaşılacak ne var? Tankut, evladım, kulağına küpe olsun, bu işleri bırak. Bırak, kanadı olanlar, atına kanat olanlar koşsun bozkırda! Senin nene gerek? İnsanların sırrını saçıp dökmek, insanlara ısmarlama sır üretmek? Uzak dur evladım şu holdingleşme işlerinden...”</p>

  <p class="p8">Kalın baldırlarından umulmayacak bir çeviklikle pencerenin kenarına çıktı. “Vakit yok evlat! Merdivenlerden yürüyerek gidersem çok vakit yitiririm, kayıp daha çok olur” diyerek kendini aşağı bırakmaya hazırlandı. Tankut, arkasından can havliyle bağırdı:</p>

  <p class="p8">“Sen Tengere misin?”</p>

  <p class="p8">Albız iri bir kedi gibi havada uçarken, Tankut’un akıl kutusuna berikinin vakitsizlikten dolayı ancak sonradan açıp bakacağa uzunca bir mesaj bıraktı:</p>

  <p class="p8">“Hem oyum hem değilim. Senin de hem ben olup hem olmadığın gibi! İstersen şöyle diyelim, sen ne kadar ortadan kaldırdığın Argun, ne kadar bedenini kullandığın Çiçek, ne kadar racon arkadaşın Rüstem, ne kadar Urus Koca, ne kadar Selcük, ne kadar Benyamin incir’sen ben de o kadar Tengere’yim! Elveda benim ham ahlat oğlum!”</p>

  <p class="p8">Tankut kişilik parçalanmasının son demlerindeyken, kemiksiz bir uzaylı nasıl betona çarpar da pelte gibi yayılır diye, camdan baktı. Albız büyük bir hızla beton zeminli otoparka çakıldı. Henüz gürültü yukarıya çıkmadan, bulundukları bina temelinden başlayarak sarsıldı.</p>

  <p class="p8"> </p>

  <p class="p8">Kandillinin sismografları 5.4 şiddetinde, yüzeye çok yakın bir deprem kaydetti. Müflis ve namuslu bir müteahhidin yaptığı “ağır hasarlı” bina bu darbeye dayandı. Yakınlardaki, güzel, sıvanmış, pırıl pırıl “hafif hasarlı” dört beş bina dayanamadı.</p>

  <p class="p8">Sarı-gri bir toz bulutu “deprem” çığlıklarıyla birlikte havaya yükseldi. Birkaç kişi evleri çökmediği halde kendini pencerelerden attı. Tankut, Çiçek’i son anda belinden yakaladı. Ağlamalar, inlemeler birbirine karıştı. Ne büyüklükte bir sarsıntı yaratacağını kılı kılına hesaplayarak atlayan Albız bu işe şaştı. Yanında yöresinde temeline kadar çökmüş binaları, üst üste yığılmış katların kirişleri arasından çıkarak uçuşan tül perdeleri, kırılmış koltuk kollarını, dışarı sarkmış sallanan insan kollarını gördü, sarsıldı. Göğsüne kadar gömüldüğü çukurdan kendini yukarı çekti. Tankut tabancasını çekmiş bağırıyordu:</p>

  <p class="p8">“Ne istedin masum insanlardan? Hain yaratık?”</p>

  <p class="p8">Sonra hiç düşünmeksizin, yukardan ateş açtı. Dokuz merminin dokuzu da Albız’ı buldu. Küçük bir ah etti Albız:</p>

  <p class="p8">“Ah, şunların kovanları bari kendi kabuğumdan olmayaydı!” Dediklerini daha şimdiden unutan, belki de hiç anlamayan, dalga geçip küçümsediği Çiçek’ten bile anlayışsız olan Tankut’a hiçbir şey söylemedi.</p>

  <p class="p8">Önce Avcılar Merkez’e doğru, sonra keskince bir dirsek yaparak Ambarlı tarafına, oradan da Meşrutiyet Caddesi boyunca kuzeye koşarak E-5 yoluna çıktı. Ölenlere üzülmüştü. Daha fazla zarar vermek istemiyordu kimseye. Yolun boş bir anını kolladı ve ilk adımını attı. Heyhat! Kamyonun biri deli gibi üstüne geliyordu. Adam hiç hız kesmeden “Lan kırmızı götlü nonoş, çekilsene yolun ortasından, korum Allah’ıma bir tarafına” diyerek Albız’a çarptı. Kamyonun bütün sol yarısı ve içindeki adamın üzerinde cansız maddeye dair ne varsa Albız’ın öte tarafına geçemediler. Soğrularak, Albız’ın gövdesine takılıp kaldılar. Milyonlarca yıl önce ayrıldıkları maddeye kavuştular. Sevinç gözyaşları döktüler. Ortasından ikiye biçilen kamyonun diğer yarısı metrelerce sürüklendikten sonra bariyerlerin üstünden aşarak yolun sağına çıktı ve durdu. Kamyon sürücüsü ise donunu bile kaybetmiş, şallak mallak yolun ortasında oturuyordu. Yaşadığı şoku atlattıktan sonra ayağa kalktı. Heyhat! Kamyonun biri deli gibi üstüne geliyordu. Adam hiç hız kesmeden “Lan kıllı nonoş, kodum mu oturturum Allah’ıma, çekil şuradan” dedi. Birincisi bu söylenenleri duymadığından olsa gerek, çekilemedi...</p>

  <p class="p8">Albız vahşi bir hayvan çevikliğinde koşuyor, bazen ellerini yere dayayarak yerden güç alıyor, büyük zıplamalar yaparak dört ayak üzerine koşmasına devam ediyordu. Geçtiği sokaklarda, ilk atlayışında olduğu kadar olmasa da güçlü sarsıntılar yaratıyordu. Asfaltta çökükler oluşuyor, evlerin duvarları çatlıyor, bazı evlerin ise yana yattığı veya çöktüğü görülüyordu. Galiba iki adet de üstgeçit çökertti. Bütün bunlar Kandilli’de, kuzeye doğru ilerleyen bir deprem fırtınası olarak algılandı. Albız hayretler içinde, “yav, bunların bu şiddette sarsıntılara dayanacak evleri yoksa ciddi bir depremde ne halt edecekler?” diye düşündü. Öyle on on beş metrelik zıplamalar yapmamaya karar verdi.</p>

  <p class="p8">Artık Firuzköy yakınlarındaydı. Küçükçekmece Gölü kıyılarını izleyerek yine kuzeye, Trakya otoyolu yönüne doğru koşuyordu. Yolun iyice boş bir anında karşıya geçti. Altıntepe denen güzide muhitimizin oralarda bir yerde iyice dar bir ara yola girdi. Bu yolda kimsecikler yoktu. Yarım Burgaz Mağaralarının önünden geçerken sağ yanında çekici, davetkâr bir karanlık delik gördü. Ocağın nemli soğuğunda biraz ısınmak ve dinlenmek için mağaraya daldı. Işıldaklar yakarak altın gümüş arayan ve çıkardıktan her neolitik kalıntıyı küfürler eşliğinde mağaranın duvarlarına çarparak parçalayan üç ayrı grup defineciyi afallattı. Adamlar ellerinden kazmayı küreği, metal detektörünü atarak kaçışmaya başladılar. Cesur biri “Gelme ulan üstüme albastı karısı kılıklı canavar! Deşerim senin kafanı” diyerek elindeki kazmayla güçlü bir saldın yaptı. Albız gülümseyerek durdu. Adamın darbeyi indirmesine izin verdi. Boyunun uzunluğundan dolayı kafasına değil de göğsüne giren kazmayı, sapını ve adamın kolundaki saati emerek içine aldı. Canhıraş çığlıklarla kaçışan adamın arkasından “cee” diyerek alay etti. Başını, yarısı yeni kırılmış bir neolitik kafatası kemiğinin yanına koyarak gözlerini yumdu.</p>

  <p class="p8"><a id="a227"></a> </p>
</body>
</html>
