<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><img alt="img43.png" height="146" src="../Images/img43.png" width="71" /></p>

  <h3 class="h31"><a id="ncx1845"></a><a id="a219"></a><a id="a220"></a>XLI.<br />
  Televizyonsuz Ev Mezara Benzer</h3>

  <p class="p8">Sabah erkenden uyandı Tankut. Gece üşümüş olmalıydı ki, yerden eski battaniyeyi almış, ona bürünerek yatmıştı. Çiçek, anneannesinin kalın, sıcak yorganı içinde, yüzünde mutlu bir tebessümle uyuyordu. Kazınarak kalktı. Bu soğuk evde geçirilen çıplak ve terli saatler midesini öldürmüş olsa gerekti. Duş alamadığı için huzursuz, sıkılmış bir şekilde giyindi, salona gitti. Kafasını toparlamaya çalıştı. Argun’un cesedini çoktan bulmuşlardır. Peşine düşmüşlerdir. İnternet röntgencileri telefona sarılmışlardır. Radyosu, televizyonu, bilgisayarı olmayan bir yerde nasıl haber alacaktı? Yerini tespit edeceklerini bildiğinden, Argun’dan yürüttüğü son model cep telefonunu da kapalı tutuyordu. İçi sıkıldı. Tengere’yle birlikte sonuna kadar yaşadığı o on dört yıllık Güç Kulesi hapsi bile onu böylesine boğmamıştı.</p>

  <p class="p8">Para dolu çantadan Hayal Taşı’nı aldı. Bu iki çanta dolusu parayı nereye koyacağını, nasıl taşıyacağını bilemezken Albız’ı çağırıp para istemesi abes olurdu. Harcayamadıktan sonra iki çuval altın yığsa önüne ne olurdu? Yapılacak iş basitti. Kapağı bir şekilde yurtdışına atmak gerekiyordu. Ama nasıl? Ama nereye? Yabancı dil bilmediği için Batı ülkeleri olmazdı. Türkçesiyle durumu kurtarabileceği bir yer, mesela Azerbaycan olabilirdi. Şöyle İğdır’a, sonra Hasret Köprüsü üzerinden Nahçıvan’a, sonra ver elini Azerbaycan! Fena fikir değildi bu. Türkiyeli işadamlarının bazıları da ülkeye sermaye girişini zaten para dolu çantalarla, bavullarla gerçekleştirdikleri için, kimse “bu paralar ne” diye sormazdı, Tankut da kardeş ülkeye kapağı atar, işini kurar, namuslu namuslu yaşardı. İyi de, Türkiye çapında aranan bir insan nasıl kalkar da İğdır’a gider?</p>

  <p class="p8">Hayalleri bir miktar da nasıl bir iş kurabileceği teması etrafında dolaştı. Unomastik Holding’te yaptığı işlerden başkası aklına gelmiyor, bu gelenleri de beğenmiyordu. Her şey müteveffa Argun’un yüzündendi. Tankut üniversite sınavını kazanamayınca araya babaannesi girmiş, halasını kıramayan Argun da onu işe almıştı. Halt etmişti. O tarihten bugüne, hayatındaki hiçbir önemli kararı kendi vermemişti.</p>

  <p class="p8">“O kızdan ayrıl.”</p>

  <p class="p8">“Peki abi.”</p>

  <p class="p8">“Tavramina’nın sende gözü var galiba, hoh... hoh...”</p>

  <p class="p8">“Ben de onu seviyorum abi, heh... heh...”</p>

  <p class="p8">Hayat böyle gitmiş, gitmiş, işte şu geldiği yere gelmiş, dayanmıştı. Peki, şu içerde yatan ve daha şimdiden bir miktar ölüm ve mentol kokmaya başlayan Çiçek ne olacaktı?</p>

  <p class="p8">İyice kurumuş ve üzerinde çatlaklar oluşmuş parkenin çıtırdadığını duyunca başını kaldırıp yatak odası tarafına baktı. Çiçek sıkıca giyinmiş, öksüre öksüre tuvalete giriyordu. Bu böyle olmayacaktı. Eğer burada kalacaklarsa gidip, bu metruk eve nasıl sokacaksa, bir gaz sobası filan almalıydı. Birden kıyamet koptu. Çiçek çığlık çığlığa tuvaletten çıkmış kaçıyordu. Tankut kızı zor yatıştırdı. İçerde fare varmış. Girip baktı ve tabii ki, fare Çiçek’ten daha korkak, daha çevik olduğu için hiçbir şey göremedi. Çiçek ağladığını ulus görmesin diye kameralara sırtını dönmeye gayret ederek geldi, karşısına geçti, yine kameralara sırtını dönerek oturdu. Geniş bir “üff’ sesi çıkardı.</p>

  <p class="p8">“Tankut, ben çok sıkıldım bu oyundan! Ben evime gitmek, yine kendi programıma dönmek istiyorum!”</p>

  <p class="p8">Tankut fırsatı ganimet saydı. Çiçek gibi bir yarı kaçık bu şovdan sıkıldıysa kendisine darallar gelmişti. Hemen saksıyı çalıştırmak gerekiyordu. Boşuna dememişler, ihtiyaç tüm buluşların anasıdır diye.</p>

  <p class="p8">“Çiçek, sabah sen uyurken televizyoncular geldi.”</p>

  <p class="p8">“Ece?”</p>

  <p class="p8">“Benim dün gece kameraya bağladığım mendil var ya...”</p>

  <p class="p8">“Evet?”</p>

  <p class="p8">“Şey, karagöz perdesi gibiymiş, bir işe yaramamış, her şeyi görmüşler!”</p>

  <p class="p8">“Aman tanrım iddia, iddiayı kaybettin!”</p>

  <p class="p8">“Doğru, kaybettim...” diyerek iki çanta dolusu parayı Çiçek’e gösterdi Tankut. Kız anlamayınca da oyuncu bir tavırla açıkladı:</p>

  <p class="p8">“Şey, aslında iç içe geçmiş iki iddia varmış. Birincisi bildiğin... Yani birbirimize dokunmazsak bir hafta sonra bize söz verdikleri parayı veriyorlar! İkincisi ve gizli olanı ise daha ilginç, ben eğer gece saat on ikiden önce seni yatağa atarsam o iddiayı kazanıyorum, asıl iddia bu. Onlar ve bütün Türkiye biliyor, biz bilmiyoruz, kazanınca daha çok para veriyorlar, yaa!”</p>

  <p class="p8">“Yippii, yaşasın zengin olduk! Hadi bu evden gidelim Tankut’um!”</p>

  <p class="p8">“!”</p>

  <p class="p8">“Kim tutar elini yiğidim artık! Hadi gidelim!”</p>

  <p class="p8">“Çiçek, hatırlayacak mısın bilmiyorum ama Argun Afakiyi öldürdüm ben dün! Nasıl gidelim?”</p>

  <p class="p8">Çiçek, parmağını dudaklarına götürerek sus işareti yaptı. Yerinden kalktı. Tam arkasındaki duvarda olan kameranın önünden dans ede ede geçti, görüş açısından çıktıktan sonra kendini duvara yapıştırdı, yavaş yavaş ilerledi, birden elini atarak kamerayı aldı, müthiş bir öfkeyle yere fırlattı. Tankut gülümseyerek,</p>

  <p class="p8">“İyi ama pencere tarafında olan kamera her şeyi çekti!” dedi. Çiçek,</p>

  <p class="p8">“Tankut’um pencere tarafındaki normal, sabit, elektrikle çalışan bir kamera. Bu evde elektrik yok. Unuttun mu? Yatak odasındakiyle bu ise, elektrik olmayınca aküsü devreye giren, telsiz, çektiğini bir uyduya gönderen, nerede olursa çalışan, çalışmaya da kendi karar veren kameralar, asıl bu her şeyi çekiyordu!”</p>

  <p class="p8">Tankut, kızın iletişim teknolojileri bilgisine hayran olmuş gibi gülümsüyordu. Çiçek, yine eski yerine geçti. Ciddi bir tavırla sordu:</p>

  <p class="p8">“Şimdi söyle bakalım, niye öldürdün Argun Bey’i?”</p>

  <p class="p8">Tankut hiçbir şey söylemeden, çantaların birinden Hayal Taşı’nı çıkarıp gösterdi. Para hikâyesine kız inanmış mıdır bilemediği için orayı hiç kurcalamadı. Kızın taşı eline almasıyla atması bir oldu. Tankut uçarak taşı tuttu ve yere düşmesini önledi. Çiçek dehşet içinde konuşuyordu:</p>

  <p class="p8">“Kahretsin, gitmiş Şeftan’ı çalmışsın! Ama nasıl olur? Argun Beyin de mi bir Şefi vardı? O da mı benim gibi cinsel fantezilere düşkündü?”</p>

  <p class="p8">Kendisi, dün Macaristan’daki Rodop Dağları’ndayken Çiçek acaba hangi hayalin peşindeydi? Tankut kendini tuttu. Dilinin ucuna gelenleri söylemedi. Onun yerine,</p>

  <p class="p8">“Hayır Çiçek. Argun Ahi’nin bana da bulaşan tutkusu, Yahudilerin, dönmelerin veya Sabetayistlerin Türk tarihinde ve günümüz Türkiye’sinde oynadığı rol idi!” dedi. Çiçek, neredeyse uykuda gibi mırıldandı:</p>

  <p class="p8">“İyi ama, Şeftan, şey... Şef, insan neyi isterse onu söylüyor insanın kulağına! Ondan bir şey öğrenmek mümkün değil ki!”</p>

  <p class="p8">Tankut, bu söz üzerine biraz düşündü. Yani Albız’ın geçen gün kendilerine anlattığı Türk tarihinin neredeyse kırk yılı, Albız’ın değil de kendi kafalarının, daha doğrusu Argun’un kafasının bir ürünü müydü? “Oh olsun o zaman sana Argun Abi, bir değil bin kere hak ettin ölmeyi, tarihimizi çarpıttığın için!” dedi, vicdanını biraz daha rahatlatarak.</p>

  <p class="p8">Sonra içerideki yatağın üstüne oturdular. Tankut, bu kez Çiçek’e bırakmadan, ne olur ne olmaz diyerek kamerayı parçaladı. Birbirlerine bildiklerini aktardılar. Çiçek’in Şeftan’ı ile Argun’un Albız’ı arasında epey benzerlikler vardı. Yalnız Şeftan’ın görüntü ve koku üzerine herhangi bir faaliyeti yoktu. Tankut, “Normal. Çünkü sadece dili senin elindeydi!” diyemedi. Onun yerine, hangi dürtünün dürtüklemesiyledir bilinmez, Argun’un tüm uyanlarını unuttu ve ağzından, geriye dönüşü olmayacak şu cümleler döküldü:</p>

  <p class="p8">“Çiçek, çağıralım kendisini. Ben iki defa gördüm. Biraz iğrenç ve korkunç ama zararsız biri. Üzeri soğumakta olan lav gibi kli... şey... kabuklarla dolu. Ama asla sıcaklık yaymıyor. Müthiş bir hikâyeci. Görüntülü–sesli–kokulu ve istersen de dokunmalı hikâyeler anlatıyor. Belki dediğin gibidir. Bu sefer senin şu cinsel fantezilerinden birini, mesela sen bir Rum dilberiymişsin de, adın da Despina imiş de, görüntülendirmesini isteriz!”</p>

  <p class="p8">“Salak Tankut, niye benim oluyormuş o Despina fantezisi bakalım? Dün gece sabaha kadar ‘Despina! Oh Despinakimu’ diye inleyip kafamı ütülediğin için benimsedim de bugün benim mi oldu yani? Hayatında bir şeyi de sahiplen be adam!”</p>

  <p class="p8">Tankut fırçayı yiyince “ulan şu kaçık karıyla da papaz olmanın yolunu buluyor gibiyim, suç bende midir, nedir?” diye düşündü. Alttan almaya karar verdi:</p>

  <p class="p8">“Tamam, Çiçek, tamam! Gerçi aramızda lafı bile olmaz, istersen senin olsun, hani o anlamda söyledim ama gerçekten benim fantezim, yanlışlıkla ağzımdan kaçtı, kaçırma şimdi ağzımızın tadını” dedi.</p>

  <p class="p8">Bu kadarı, medyadan neredeyse yirmi dört saattir uzak olduğu için sıkıntıdan patlamak üzere olan Çiçek için yeterliydi. Albız-Şeftan’ı çağırmaya oybirliği ile karar verdiler.</p>

  <p class="p8"><a id="a221"></a> </p>
</body>
</html>
