<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre5">"Paşalar söyleyin, askerleriniz nerde?"</span></p>

  <p class="calibre4"><span class="calibre5">Enver Paşa atının üstünde çılgıncasına bağırıyor, çırpınıyordu:</span></p>

  <p class="calibre4"><span class="calibre5">"Paşalar, paşalar, askerleriniz nerde, askerleriniz, ordunuz, kolordularınız, alaylarınız nerde, onları ne yaptınız, siz, şu anda niçin onların yanında değilsiniz, bu millete ne söyleyeceksiniz paşalar? Birkaç gün içinde Sarıkamışa hücum edeceğiz. Askerin başına geçin, onları derleyip toparlayın. Bu bir emirdir. Yarın yine geleceğim. O adamları derakap asacaksınız. Bu bir emirdir."</span></p>

  <p class="calibre4"><span class="calibre5">Atını ormana sürdü, orman apaktı, hiçbir ağacın üstünde en küçük bir leke gözükmüyordu. Paşa ormana yaklaşınca atının başını çekti, bir uçtan bir uca askerler asılmıştı, ölülerin de üstüne kar yağmış, onlar da ağaç gövdeleri gibi bembeyaz olmuşlardı. Onun için ağaçlardan ayırt edilemiyorlardı. Enver Paşa atının başını çekti, biraz durdu, dişlerini sıktı, yılan ıslığı gibi bir sesle:</span></p>

  <p class="calibre4"><span class="calibre5">"İşte böyle," dedi, atını Allahuekber dağı yönüne sürdü.</span></p>

  <p class="calibre4"><span class="calibre5">Uzun boylu paşa:</span></p>

  <p class="calibre4"><span class="calibre5">"Sarıkamışa mı hücum edeceğiz," diye öteki paşalara sordu.</span></p>

  <p class="calibre4"><span class="calibre5">Paşalar hep birden:</span></p>

  <p class="calibre4"><span class="calibre5">"Sarıkamışa," dediler.</span></p>

  <p class="calibre4"><span class="calibre5">İçlerinden kolordu komutanı tuğgeneral yerinden kalktı, palaskasını çekiştirerek dışarıya çıkarken:</span></p>

  <p class="calibre4"><span class="calibre5">"Sarıkamışa mı?" diye sordu.</span></p>

  <p class="calibre4"><span class="calibre5">Paşalar hep birden:</span></p>

  <p class="calibre4"><span class="calibre5">"Sarıkamışa," dediler.</span></p>

  <p class="calibre4"><span class="calibre5">Tuğgeneral dışarda bir durdu, bekledi, bir karşıdaki orrna-na, bir Allahuekberden yöne, bir de apak kesilmiş göğe baktı, kar serpiştiriyordu, çadırların arkasındaki tek ağaca doğru yürüdü, ağacın altında durdu.</span></p>

  <p class="calibre4"><span class="calibre5">Dışardan bir kurşun sesi geldi, paşalar çadırdan çıktılar, ağacın altına gittiler, arkadaşlar buzların üstünde upuzun yatıyordu. Gözleri açık kalmıştı. Yüzü, başının durduğu buzların üstü kan içindeydi.</span></p>

  <p class="calibre4"><span class="calibre5">Konuşmadan, biribirlerine bakamadan bir süre sessiz, gözleri yerdeki paşaya dikilmiş öylece kaldılar. İçlerinden biri, "Şimdi paşa yok olmuş askerlerinin başında Sarıkamışa gidiyor," deyinceye kadar.</span></p>

  <p class="calibre4"><span class="calibre5">"Ölüler rüya görmezler paşam," dedi şişman, babacan paşa.</span></p>

  <p class="calibre4"><span class="calibre5">"Ama Enver Paşa rüya görüyor," dedi paşaların en uzunu.</span></p>

  <p class="calibre4"><span class="calibre5">Çadıra döndüler, hiçbirinin ağzını bıçaklar açmıyordu.</span></p>

  <p class="calibre4"><span class="calibre5">Babacan paşa:</span></p>

  <p class="calibre4"><span class="calibre5">"Şu yüzbaşıyı çağıralım da çay içelim."</span></p>

  <p class="calibre4"><span class="calibre5">Yüzbaşı geldi.</span></p>

  <p class="calibre4"><span class="calibre5">"Çayın var mı yüzbaşı?"</span></p>

  <p class="calibre4"><span class="calibre5">"Çay var ama şeker yok."</span></p>

  <p class="calibre4"><span class="calibre5">"Enver Paşanın yakalayıp getirdiği kaç asker kaçağı var?"</span></p>

  <p class="calibre4"><span class="calibre5">"On dokuz paşam."</span></p>

  <p class="calibre4"><span class="calibre5">"Son getirdiği iki çocuk, hani biri san, bir deri bir kemik, öbürü de cin gözlü, onlar?"</span></p>

  <p class="calibre4"><span class="calibre5">"Çadırlarındadır paşam."</span></p>

  <p class="calibre4"><span class="calibre5">"Kaçakların hepsini, bir manga da asker al yüzbaşı. Mülazım Örnere de söyle, gene o astıracak kaçaklan. O iki askeri de buraya al getir."</span></p>

  <p class="calibre4"><span class="calibre5">"Baş üstüne paşam."</span></p>

  <p class="calibre4"><span class="calibre5">Biraz sonra yüzbaşı Hasanla arkadaşını aldı getirdi.</span></p>

  <p class="calibre4"><span class="calibre5">"Çocuklar, sizi kurtarmaya çalıştık, ama olmadı. Enver emretti. Maalesef, yazık ki ne yazık, biliyoruz, hiçbir suçunuz yok."</span></p>

  <p class="calibre4"><span class="calibre5">Hasanla arkadaşı susuyorlardı. Hasan, öldükse öldük, diye düşündü öldürecekler. Hani mahkemeye vereceklerdi? Biraz toparlandı, sesi zor çıkıyordu:</span></p>

  <p class="calibre4"><span class="calibre5">"Hani bizi asmayacak, mahkemeye verecektiniz?"</span></p>

  <p class="calibre4"><span class="calibre5">"Bizim hepimiz, bütün paşalar karar verdik, sizi divanıhar-be verecek, hepinizi kurtaracaktık, Enver Paşa geldi, asacaksınız, diye emretti. Emir demiri keser evladım, emir demiri keser."</span></p>

  <p class="calibre4"><span class="calibre5">Ocağın başında, ateşe ellerini uzatmış, boynu uzun, avurdu avurduna geçmiş paşa ayağa kalktı, sallanıyordu.</span></p>

  <p class="calibre4"><span class="calibre5">"Çok üzüldük evlatlarım, çok üzüldük ya elimizden bir şey gelmedi."</span></p>

  <p class="calibre4"><span class="calibre5">Babacan şişman paşa ayağa kalktı.</span></p>

  <p class="calibre4"><span class="calibre5">"Evladım Hasan, evladım Nafiz, güle güle evlatlarım, Allah size rahmet etsin, Allah sizin mekanınızı cennet eylesin. Ne yapalım evlatlarım, kıymetli bir paşamız da az önce kendi canına kıydı. Onun da mekanı cennet olsun."</span></p>

  <p class="calibre4"><span class="calibre5">Babacan paşanın aklında şeker vardı ya Hasana bir türlü söyleyemiyordu. Hasan asıldıktan sonra da onun üstünde şekeri bulan teğmen şekerleri kimseye göstermezdi. Bir tümen kumandanı olduğunu düşündü. Düşünürken de kendini tutamadı:</span></p>

  <p class="calibre4"><span class="calibre5">"Hasan evladım, uzun zamandır kursağımıza bir kaşık şekerli çay girmemişti. Senin sayende bir kadeh çay içtik." Utandı, yerin dibine geçti, birden de kim olduğu aklına geldi:</span></p>

  <p class="calibre4"><span class="calibre5">"Hazırol asker," diye can havliyle bağırdı, Hasan hazırola geçti: Bundan sonra şeker senin ne işine yarar ki. Çok üzüldük evladım, evladım, çok üzüldük ama elimizden bir şey gelmedi. Enver Paşa emir verdi, biz ne yapabilirdik, hepimiz çok üzüldük. Haydi oğlum Hasan, seni biraz sonra... Haydi, elini cebine sok. . . Bundan sonra sen şekeri ne yapacaksın. Allah size rahmet eylesin çocuklar, bin rahmet. Ne kadar şekerin varsa, koy oraya. Allah mekanını cennet etsin evladım Hasan."</span></p>

  <p class="calibre4"><span class="calibre5">Hasan ayaklan biribirine dolaşarak ortadaki masaya kadar gitti, elleri titreyerek sol cebinde kalan şekeri masanın üstüne boşalttı. Hasanın içinden, belime sarılı, koynurndaki şekerleri de versem mi, geçti, bir an düşündü, sonra da, ne olur ne olmaz, dedi kendi kendine, koynundaki şekerleri masanın üstüne bıraksa mıydı? Beline sardıklarını da boşaltacak mıydı, çok korkuyor, titriyordu. Bayıldı bayılacaktı. Aklından bir daha, belli belirsiz, ne olur ne olmaz düşüncesi geçti, eli bir daha, bir türlü koynundaki şekerlere gitmedi. Hasan masanın başında ikircik içinde dururken, dışardan mülazım geldi:</span></p>

  <p class="calibre4"><span class="calibre5">"Bir emriniz var mı paşam?"</span></p>

  <p class="calibre4"><span class="calibre5">"Bunları alın götürün." Sesi bir inleme gibiydi. "Ormana götürün. Asacak ipiniz var mı?"</span></p>

  <p class="calibre4"><span class="calibre5">"Şöyle böylevar efendim."</span></p>

  <p class="calibre4"><span class="calibre5">Babacan paşa boğazının damarları şişerek bağırdı:</span></p>

  <p class="calibre4"><span class="calibre5">"Şöyle böyle ne demek mülazım?"</span></p>

  <p class="calibre4"><span class="calibre5">"Enver Paşa hazretleri çok ip göndermişti, hem de asker asmak için yağlı ip. Biz de o kadar çok kaçak astık ki, elimizde dört beş kişilik ip kaldı."</span></p>

  <p class="calibre4"><span class="calibre5">"Sonra?"</span></p>

  <p class="calibre4"><span class="calibre5">"Sonrası, geriye kalanını, birazını sakladığımız iple yatırıp boğacağız paşam."</span></p>

  <p class="calibre4"><span class="calibre5">"Nerden aldınız bu emri?" diye daha çok bağırdı babacan şişman paşa.</span></p>

  <p class="calibre4"><span class="calibre5">Onun bu bağırmasına, ocağın önünde ısınan paşalar ayağa fırladılar:</span></p>

  <p class="calibre4"><span class="calibre5">"Oturunuz yerinize paşam, niçin öfkeleniyorsunuz, asmakla iple boğmanın ne farkı var, bütün Osmanlı padişahları, şehzadeleri iple boğdurulmadılar mı, Enver Paşa hazretleri de padişah damadı değil mi?"</span></p>

  <p class="calibre4"><span class="calibre5">"Doğrusun paşam, hayatta kalan birkaç askeri de bizzat bize boğdurtup tatmin olacak bu adam, bu kan içici cellat. Ne kadar asker bulursak boğalım, boğalım ya, gözümüzün gördüğü her askeri assak, boğsak bile onu tatmin edemeyiz."</span></p>

  <p class="calibre4"><span class="calibre5">Askerler kaçakları önlerine kattılar, orınana sürdüler. Orman apaktı, ne bir ağacın gövdesi, ne de bir yaprak gözüküyordu. Bir de göz alabildiğine ağaçlara asılmış, ayaklarının ucu yere değen, kiminin boynu ip gibi uzamış, dilleri dışarda, yüzleri morarmış. Kimisi çıplak. Kimisi de yırtık pırtık içinde.</span></p>

  <p class="calibre4"><span class="calibre5">Dayanılmaz bir poyraz esiyor, askerler soğuktan tüfeklerinin tetiklerine dokunamıyorlar, parmaklarını bile açıp kapata-mıyorlardı.</span></p>

  <p class="calibre4"><span class="calibre5">Kaçakları sıraya dizdiler, bir asker sağlam bir ipi zorla şerle bir ağacın en kalın- dalına bağladı. Baştaki iriyarı kaçağı aldılar ağacın altına götürdüler, kaçakta hiçbir direnme olmadı, ipin ilmiğini boynuna taktılar, ayağının altındaki buz kalıplarını çektiler, parmaklarının ucu yere değiyor, ipteki kaçak kendi yöresinde bir fırıldak gibi dönüyordu. Dili de upuzun dışarıya çıkmıştı. Adamın yüzü gittikçe yeşilleniyordu. Sıradaki ikinciyi, üçüncüyü aldılar, aynı minval üzere astılar. Dördüncünün koluna girdiler, koluna girenleri bir silkelemede yere serdi kaçak. Yerdekiler kalkmadan askerler geniş omuzlu, sağlam kişinin üstüne yüklendi, kaçak, birkaç silkinişte onları da buzların üstüne serdi. Askerlerin hemen hepsi kaçağın üstüne yüklendiler, arkadan kollarını bağladılar, ağzı yukarı buzun üstüne yatırdılar, dün gece yağladıkları urganı boynuna geçirdiler, urganın bir ucundan iki, öbür ucundan iki asker tuttu, yağlı urganı ne olur ne olmaz diye dün gece bir daha yağlamışlardı.</span></p>

  <p class="calibre4"><span class="calibre5">Mülazım:</span></p>

  <p class="calibre4"><span class="calibre5">"Bütün gücünüzle çekin," diye bağırarak, bir emir verdi. "Bu bir emirdir," dedi.</span></p>

  <p class="calibre4"><span class="calibre5">Önce kaçağın gözleri pörtledi, gözleri nerdeyse yerinden çıkacaktı. Bütün bedeni kalktı kalktı indi, gerildi, kaskatı kesildi, ardından da kalkıp inerek, sonra hızla titremeye başladı, sonra titremesi yavaşladı, gerilmesi bitti, ince titreme bir süre daha sürdü, ardından da ölü upuzun uzandı, kaskatı kesildi.</span></p>

  <p class="calibre4"><span class="calibre5">Mülazım:</span></p>

  <p class="calibre4"><span class="calibre5">"Bu daha kolay," dedi, "hepsini böyle... Bundan sonrakiler de artık bize zorluk çıkarmazlar, sanırım. Gözlerinin önünde oldu her şey. Direnmezler. Haydi, birini getirip şuraya yatırın. Nerden buldunuz bu urganı?"</span></p>

  <p class="calibre4"><span class="calibre5">"Kumandanım, Osman çavuş sabaha kadar yağlayarak yaptı bu urganı. Osman çavuş diyor ki, bu urgana padişah boğan urgan derler."</span></p>

  <p class="calibre4"><span class="calibre5">Sırasıyla kaçakları buzun üstüne yatırıyorlar, yağlı ipi boyunlarına geçiriyorlar, fazla uğraşmadan adam tırlayıp buzların üstünde kalıyordu.</span></p>

  <p class="calibre4"><span class="calibre5">Az bir sürede kaçaklar yarıya indi. Gün kavuşana kadar hepsini boğmuş olacaklardı.</span></p>

  <p class="calibre4"><span class="calibre5">Sıra Pehlivan Rüsteme geldi. Her şeye karşın gene öyle güçlü duruyordu. Yatırırlarken Rüstem direndi, kollarına yapışmış kişileri buzların üstüne savurdu. Üstüne gelenleri sağa sola savuruyordu. Tam bu anda sıranın en ucundaki Hasan, arkadaşının da elini tutarak ormanın içine yürüdü. Ormanın içine boylarınca kar yığılmıştı. Pehlivan Rüstemi yere yatırıp, boğazına ilmiği geçirenlerden birkaçı kaçak Hasanla kaçak arkadaşını kaçarlarken gördüler, mülazım emir verdi, askerler silahlarının namlularını onlara çevirdiler, mülazımın ağzından çıkacak, "ateeş," emrini bekliyorlardı. Hasan arkaya döndü baktı, askerler elleri tetikte öylece duruyorlardı. Arkadaşı da döndü baktı... İlerdeki kalın gövdeli ağacın ardına kendilerini attılar, boğazlarına kadar kara gömüldüler. Gırtlaklarına kadar kar içinde biraz öyle durdular, başlarını çevirince namluların kendilerine dönmüş öyle durduğunu, parmaklarının da tetikte olduğunu yine gördüler. O kadarcık mesafeden, ateş etseler, en acemi asker bile onları başlarından vurabilirdi. Hiçbiri kıpırdamıyor, parmakları tetikte mülazımın gözlerinin içine bakıyorlardı. Karı yara yara yüz adım daha yürüdüler, ağacın gövdesinin duldasından çıkmışlardı. Gene başlarını çevirdiler, mülazımla göz göze kaldılar. Teğmenin gözleri ateş saçıyordu, hemen karın içine. yattılar, emekleyerek, bir iri gövdeli ağaç buluncaya kadar ayağa kalkmadılar. Son bir kez baktıklarında, teğmenin ayaklarının dibinde Pehlivan Rüstemin heybetli gövdesi, dizlerini karnına çekmiş yatıyordu.</span></p>

  <p class="calibre4"><span class="calibre5">Bir daha arkalarına bakmadan, kaçak Hasanın, ne olur ne olmaz diye koynunda sakladığı şekerden birer parça, birer parça ağızlarına atarak ormanı dışarı çıktılar. Çıktıkları yer ovalık bir yerdi. Yürüdüler. Hasanın o bir deri bir kemik arkadaşı dirilmiş, nerdeyse Hasan gibi yürüyordu. İlerde bir duman gördüler, oraya yöneldiler. Yöneldikleri yere yaklaştılar baktılar ki duman filan çıkmıyor. Neydi bu duman derken, az ilerilerinden, yerin altından bir duman daha çıktı. Duman, uzun ince, göğe ağıyordu. Sollarında sağlarında yerin altından çıkan dumanları gördüler. Dumanlar gittikçe çoğalıyor, göğe yukarı dimdik süzülüyordu.</span></p>

  <p class="calibre4"><span class="calibre5">"Burada bir köy var," dedi Hasan, "var olmaya var ya nerde?"</span></p>

  <p class="calibre4"><span class="calibre5">"Buralarda, şu dumanların çıktığı yerlerde bir yerde olacak," dedi arkadaşı.</span></p>

  <p class="calibre4"><span class="calibre5">"Buldum," dedi Hasan, ayağının ucundaki toprağa oyulmuş üç basamak merdiveni gösterdi. Önünde bir düzgün yontulmuş kapı duruyordu, kapıyı vurdular, beklediler. İçerden kadın, erkek, çocuk, birtakım sesler geldi. Beklediler, sesler kesildi, bir daha kapıyı vurdular, gene sesler...</span></p>

  <p class="calibre4"><span class="calibre5">"Tanrı misafiriyiz, açın kapıyı. Size bizden zarar gelmez," dediler.</span></p>

  <p class="calibre4"><span class="calibre5">Kapıyı yaşlı bir adam açtı.</span></p>

  <p class="calibre4"><span class="calibre5">"Biz dün sabah ölümden kaçtık. Korkmayın, biz asker kaç<sup class="calibre10">ağı</sup>y<sup class="calibre10">ız</sup>."</span></p>

  <p class="calibre4"><span class="calibre5">"Buyurun içeriye."</span></p>

  <p class="calibre4"><span class="calibre5">İçeriye girerlerken, sol yana da bir kapı açılıyor, oradan içeriye yoğun bir mayıs kokusu geliyordu.</span></p>

  <p class="calibre4"><span class="calibre5">"İlk olaraktan mı giriyorsunuz bizim bu yeraltındaki evlerimize?"</span></p>

  <p class="calibre4"><span class="calibre5">"İlk kez."</span></p>

  <p class="calibre4"><span class="calibre5">"Burada, bu kışa, bu kara, bu buza, bu fırtınaya yerüstünde dayanılmaz."</span></p>

  <p class="calibre4"><span class="calibre5">"Yere işlemeli, işlemeleri insanı büyüleyen keçeler serilmiş, badanalı duvarların önüne, keçelerin nakışlarının ucuna halı yastıklar konulmuş, yastıkların önüne de atlas döşekler serilmişti. Yaşlı adam onları döşeklerin üstüne buyur etti. Ayakkabılarını eşiklikte çıkarıp döşeklere bağdaş kurup oturdular, bellerini de yastıklara dayadılar.</span></p>

  <p class="calibre4"><span class="calibre5">"Kusura bakmayın Tanrı misafirleri, misafir umduğunu değil de bulduğunu yer. Bir, ekmeğimiz yok, hepsini askerler aldı, iki, bulgurumuz, üç, kahvemiz de yok. Harpten önce bu eve misafir geldiğinde bu evde çifte dibeklerde kahveler dövülürdü. Bu evin içi gece gündüz kahve kokardı. Şimdi çay var ama şeker yok. Ekmek de yok. Ne unumuz, buğdayımız, bulgurumuz, ne de... Neyimiz varsa askerler aldı. Koyunlarımız, ineklerimiz kaldı, onları da kesip kesip yiyoruz. Bütün köy de bizim gibi. Bizim gibi yeraltında on binlerce köy var. Bu köylerde erkek kalmadı, gidenler gelmedi. Bu evden de beş delikanlı gitti, beş oğlumun beşinin de künyesi geldi. Onlar askerden kaçamadılar herhalde."</span></p>

  <p class="calibre4"><span class="calibre5">Yaşlı adamın evinde üç gün kaldılar. İkinci gün yaşlı adam bir koyun kestirdi, ekmeksiz, yoğurtlu sac kebabı yediler.</span></p>

  <p class="calibre4"><span class="calibre5">"Ekmeksiz kalmışlar, yerin altındakiler koyunlarını kesip yiyorlar. Koyunlar bitince inekleri keseceğiz. Kötü haberler geliyor cephelerden, askerler açlıktan kırılıyorlarmış, diyorlar. Yakında gelecekler koyunlarımızı, ineklerimizi de elimizden alacaklar."</span></p>

  <p class="calibre4"><span class="calibre5">Evden ayrılırlarken yaşlı adam onlara tulumpeyniri verdi.</span></p>

  <p class="calibre4"><span class="calibre5">"Çok soğuklarda bunu yer, belki de donmaktan kurtulursunuz."</span></p>

  <p class="calibre4"><span class="calibre5">Böylece köy köy giderek Erzuruma yaklaştılar. Hasanın arkadaşı, "Arkadaş," dedi, "ben Erzuruma kıtamı bulmaya gidiyorum, iyi ki boğamadılar beni, yoksa asker kaçağı olacaktım."</span></p>

  <p class="calibre4"><span class="calibre5">Kucaklaştılar, helallaştılar, arkadaş Erzuruma yollandı. Ha-sansa yollara düştü, kendisine bir at, bir heybe aldı. Karadeniz dağlarına kadar geldi, dağlar asker kaçaklarıyla dolmuş, çoğu da eşkıya olmuştu. Köylerde daha çok yaşlı erkekler, on beş yaşından küçük çocuklar kalmıştı. Hasan yeşil bir koyakta ahşap evleri renk renk boyalı, damları kiremitli, iri ceviz ağaçlıklı, dört bir yanı orman bir köye geldi. Ulu bir kestane ağacının altına oturmuş yi.i_n eğiren, kazak ören kadınlar gördü, selam verdi, ayağa kalkan kadınlar selamını alıp, "hoş geldin," dediler. Hasan taa öbür yanda sakalı uzun, beli bükülmüş yaşlı bir erkek gördü, gitti onun oturduğu tahtaları bozarmış, yarılmış, çürümüş kanepenin bir ucuna çöktü oturdu. Yaşlı adam konuğun gelip yanına oturduğundan dolayı mutlu oldu. Hemen konuşmaya başladılar.</span></p>

  <p class="calibre4"><span class="calibre5">Hasan:</span></p>

  <p class="calibre4"><span class="calibre5">"Allahuekber dağından geliyorum."</span></p>

  <p class="calibre4"><span class="calibre5">"Orada herkes donmadı mı?"</span></p>

  <p class="calibre4"><span class="calibre5">"Dondu."</span></p>

  <p class="calibre4"><span class="calibre5">"Sen nasıl kurtuldun?"</span></p>

  <p class="calibre4"><span class="calibre5">"Ben şeker yiyerek dağın başına kadar çıktım, şeker yiyerek aşağıya indim."</span></p>

  <p class="calibre4"><span class="calibre5">"Şeker yiyince insan donmaz mıymış?"</span></p>

  <p class="calibre4"><span class="calibre5">"Donmazmış. Babam oralarda askercilik yapmış, ben askere giderken, aman oğlum dedi, sen sen ol, halis yünden kaput alma, üstünü başını şekerle doldur."</span></p>

  <p class="calibre4"><span class="calibre5">"Akıllı bir baban varmış, şeker insanı üşütmez. Sen şimdi asker kaçağı mısın, dağlar asker kaçağıyla dolu/'</span></p>

  <p class="calibre4"><span class="calibre5">"Ben asker kaçağı değilim. Dağdan indiğimden bu yana alayımı arıyorum, daha da bulamadım. Buralarda- da bulamazsam, Allah bilir, sonra ne yaparım."</span></p>

  <p class="calibre4"><span class="calibre5">"Sen bu gece bizim evde kal. Çok canım sıkılıyor. Bizim köyde hiç erkek kalmadı. Çok çok canım sıkılıyor bu avratların arasında. Kimi oğlunu, kimi kocasını, kimi nişanlısını, kimi de askerden gelecek evleneceği bir yiğidi bekliyor. Başka konuştukları hiçbir şey yok. Sıkıntıdan çatlıyorum, keşki ölsem, her gün ölüp ölüp diriliyorum."</span></p>

  <p class="calibre4"><span class="calibre5">O gece Hüseyinin evinde kaldı, görmüş geçirmiş bir adamdı. Hasanı sevdi. Ne kadar isterse o kadar kalabileceğini söyledi. Hasan onun evinde on güı:ı. kadar kaldı. Fazla kalamazdı, ev kalabalıktı, beş gelin kalmıştı. Gelinler, künyeleri gelmiş kocalarını bekliyorlardı. Çocukları daha küçüktü. Yiyecekleri mısır ekmeğiyle cevizdi. Mısır da gittikçe azalmış, yalnız cevize kalmışlardı. Hasan, Hüseyin Ağanın evinden tek başına kalmış yaşlı Dönenin evine geçti. Dönede tek başına olduğu için mısır ekmeği daha çoktu. Dönenin ağaçları da çoktu. Hasan karar verdi, bu köyde kalacaktı. Dönenin büyük iki katlı evine yerleşti. Dönenin kardeşleri, kocası, akrabaları, oğulları savaşa gitmişler, bir daha dönmemişlerdi. Evde onları bekleyen kimsecikler kalmamış, gelinler soluğu babalarının evinde almışlardı. Döneyle ana oğul gibi oldular. Hasan yakışıklıydı, saçları sarı, uzun boylu, gözleri maviydi. Konuşurken hep gülüyordu. Alt baştaki dereden de her gün balık tutuyordu. Köyün çocuklarına da balık tutmayı öğretmişti. Derede o kadar çok balık vardı ki, dere kaynaşıyordu. Köyün tek erkeği Hasanı herkes seviyordu. Hasan şaşkındı, bu Gürcüler kadar güzel insanları bir arada hiçbir yerde görmemişti. Hüseyin Ağa da çok yakışıklı bir adamdı. Kim bilir, askere gidip de dönmeyenler ne kadar yakışıklıydılar. Hasan her gün kendi evine alabalık getirdiği gibi, Hüseyin Ağanın da evine götürüyordu. Dönenin cevizlerini çırptığı, topladığı, yeşil kabuğundan soyduğu gibi, öteki kadınlara da yardım etti. Birkaç ay içinde Hasan köyün her şeyi oldu. Artık bu köye yerleşmeliydi. Bir koca köyün tek erkeğini de askere alıp götürecek değildiler ya. Gelirken uğradığı köylerde bir iki çok yaşlı erkekten başka erkek kalmamıştı ki... Komşuları Fadime köyün en güzel kızıydı. Bu Gürcülerde öyle kaçgöç geleneği de yoktu. Fadime bir gün Döneye geldi, "Döne Ana," dedi, "beni oğlun Hasana alsana. Oğlun benden daha iyisini mi bulacak." Döne, "Sen dünyalar güzelisin, Hasana bir söyleyim de, burada mı kalacak, yoksa memleketine mi gidecek."</span></p>

  <p class="calibre4"><span class="calibre5">"Sor," dedi Fadime, "O nereye giderse ben de onunla giderim."</span></p>

  <p class="calibre4"><span class="calibre5">Birkaç gün içinde nişan yapıldı, nişan yüzüklerini Hüseyin Ağa taktı. Bunun üstüne köyde bir dedikodudur başladı ki dillere destan: İnsan öyle bir adamla nişanlanır mı, nerden geldiği, nereye gittiği, ne olduğu, ne olacağı belirsiz. Sünnetli mi, sünnetli değil mi, kim görmüş, Fadime görmüş mü? Dillere pelesenk ettikleri sözlerde, sünnetli mi, sünnetsiz mi, Fadime hiç görmüş mü?</span></p>

  <p class="calibre4"><span class="calibre5">Hasan köyün içinden, çeşmenin yakınlarından geçemiyordu. Üstünde yüzlerce gözün ağırlığını taşıyordu. Sonunda edemedi, Hüseyin Ağayı yanına aldı, çeşmenin yanına gitti. İlk gün kadınlar çok şaşırdılar, başlarını kaldırıp onlardan yana bakmadılar. Bir hafta sonra alıştılar, bir iki yaşlı kadın Hasana bakıp gülümsedi bile. &nbsp;&nbsp;&nbsp;.</span></p>

  <p class="calibre4"><span class="calibre5">Cevizler olgunlaştı. Hasan kendi evinin cevizlerini çırptı, yüksek dallardaki cevizleri topladı, yeşil kabuklarını soydu, çuvallara doldurdu. Sonra, Hüseyin Ağanın çok ceviz ağacı vardı, onlara yardım etti, en uç dallardaki cevizleri topladı, yetişemediği dalların cevizlerini elindeki uzun değneklerle çırptı. Kadınlar yeşil kabukları daha kolay soyuyorlardı. Genç, büyücek çocuklar dallara çıkıp ceviz topluyorlardı. Üç genç kız, beş çocuk ceviz ağaçlarından düştüler. Hasanın babası sınıkçıydı. Hüseyin Ağa da kırıklardan anlıyordu, birlikte kırıkları yerlerine koyup sardılar. Kadınlar cevizleri küfelere doldurup satmaya, deniz kıyısındaki kasabaya indiler. Bir haftada satmak için ayırdıkları cevizlerin hepsini sattılar. Fadime de Hasanın topladığı, yeşil kabuklarını onlarla birlikte soyduğu cevizlerin bir kısmını sırtında kasabaya götürdü. Hasan buna üzüldü. Kasabaya ine-bilseydi, hiç Fadimeye yük taşıtır mıydı, ama kasabaya inemezdi. Hasanın kasabaya niçin inemediğini kadınlar anladılar. Bunu biribirlerine bile söylemediler, değil dedikodusunu etmek.</span></p>

  <p class="calibre4"><span class="calibre5">Bir gün Hasan pencereden bakınca candarmaları gördü, pencereden atlayacakken, arkasından biri onu kucakladı. Başını dönerken solundaki candarmayı gördü. Onu kucaklayan candarmayla solundaki onun ellerini arkadan bağladılar, dışarıya çıkardılar. Fadime karşıdaki ceviz ağacının altında durmuş, sapsarı kesilmiş, donmuş kalmıştı. Fadimenin önünden geçerken:</span></p>

  <p class="calibre4"><span class="calibre5">"Beni bekle Fadime, er geç sana geleceğim." Bu sözleri öylesine inançla söyledi ki, Fadime ürperdi, Hasana bir şeyler söyleyecekti ya ağzını açamadı. Hasan candarmalarla gözden ırayıp yitince Fadime, "Ölene kadar," diyebildi.</span></p>

  <p class="calibre4"><span class="calibre5">Hasan, dağdan aşağıya inerlerken bir deri bir kemik kalmış candarmaların ayaklarının biribirine dolaştığını gördü. Biraz yürüyorlar, ardından da bitkin, bir kayanın dibine çöküp kalıyorlardı. Konuşmalarından da tüfeklerinde kurşun olmadığını anladı. Candarmalar, bir oturup bir kalkarak ağır aksak yürürlerken Hasan gerilerde kalıyordu. Candarmalar, niçin yürüye-mediğini Hasana soruyorlardı, Hasansa, "Benim kollarım bağlı, ya siz niçin yürüyemiyorsunuz," diye soruyordu.</span></p>

  <p class="calibre4"><span class="calibre5">Bu dağlar asker kaçağı doluydu. Kimisi eşkıya olmuş yol kesiyor, kimisi mağaralarda yaşıyor, kimisi erkekleri askerden dönmemiş, çoğunun da künyesi gelmiş, yaşlı bir erkeğe, erkeksiz kadınlara, genç kızlara, çocuklara kalmış köylere sığınıyorlardı. Köylerden çok ihbarlar geliyor, candarmalar da her gün yolsuz kayalık dağ köylüklerine asker kaçağı avına çıkıyorlar, kimi zaman da asker kaçağı eşkıyalarla çarpışmaya giriyorlar, ölüyor öldürüyorlardı. Bu ağırlığa dayanamayan candarmalar da tüfeklerini alıp eşkıya kaçaklara karışıyor, kimileri de memleketlerine gidiyor, memleketlerine gider gitmez de onları yakalıyorlar, geri getiriliyorlar, divanıharbe veriliyorlardı.</span></p>

  <p class="calibre4"><span class="calibre5">"Divanıharbe gönderilenleri ormanda asıyorlar mıydı?"</span></p>

  <p class="calibre4"><span class="calibre5">"Asıyorlardı ya," dedi onbaşı öfkeyle, "asmayıp da beslesinler miydi? eskiden kurşuna diziyorduk. Kurşun kalmadı ki kurşuna dizelim, hepsini asıyorlar."</span></p>

  <p class="calibre4"><span class="calibre5">Hasan iyice kötüledi, yürüyemez oldu.</span></p>

  <p class="calibre4"><span class="calibre5">"Kalk Hasan, kurşunumuz olsa seni şimdi kurşuna dizerdim. Bu dağlarda senin gibi çok kaçağı kurşuna dizdim. Urganım olsa şu ulu cevize seni asar, ölünü de şu aşağıdaki dereye atardım. Senin gibi vatan düşmanlarının çoğunun ölüsünü şu uçurumlara atıp onları kurda kuşa yem ettim, kalk yürü!"</span></p>

  <p class="calibre4"><span class="calibre5">"Elim kolum bağlı yürüyemiyorum. Ben kaçak değilim onbaşım, ben alayımı arıyorum. Alayımı araya araya buraya kadar geldim, bulamadım."</span></p>

  <p class="calibre4"><span class="calibre5">"Alayına ne oldu?"</span></p>

  <p class="calibre4"><span class="calibre5">"Arıyorum onbaşım, alay yitti gitti. Ben nasıl vatan haini olurum. Sen benim yerimde olsan alayını aramaz mısın, alayımı bulunca tezkeremi alacağım."</span></p>

  <p class="calibre4"><span class="calibre5">Hasan canını dişine taktı, onbaşının ağzından girdi burnundan çıktı ama gene onbaşının taş yüreğini yumşatamadı. Sertleşti:</span></p>

  <p class="calibre4"><span class="calibre5">"Bana bak onbaşı," dedi, "sen baltayı en sert taşa vurdun. Benim kim olduğumu biliyor musun, beni Enver Paşa.... Sen Enver Paşanın kim olduğunu biliyor musun?"</span></p>

  <p class="calibre4"><span class="calibre5">"Biliyorum, onu kim bilmez ki. .."</span></p>

  <p class="calibre4"><span class="calibre5">"İşte, bir gün Enver Paşa çağırdı, oğlum dedi, al şu kağıdı cebine koy, git, alayım, nerdeyse ara bul, işte kağıt bende, kollarımı çöz de sana göstereyim. Paşa beni, alayımı ararken astığını duyarsa seni de bütün bölüğiinü de astırır. Onun her yerde gözü var, kulağı var." Hasan durdu, dikeldi, "Hazırol," diye sert bir komut verdi, "bu bir emirdir, kollarımı derakap çöz. Ondan sonra beni al, Enver Paşadan korkmuyorsan, nereye istersen oraya götür."</span></p>

  <p class="calibre4"><span class="calibre5">Onbaşı, alı al moru mor - geldi Hasanı çözdü.</span></p>

  <p class="calibre4"><span class="calibre5">Hasan:</span></p>

  <p class="calibre4"><span class="calibre5">"Ben köye dönüyorum, köyde benim nişanlım var, gördün ya biz gelirken cevizin altına durmuş ağlıyordu. Al şu Enver Paşanın kağıdını yüzbaşına götür. Bu bir emirdir, derakap götüreceksin. Üç gün sonra ben kasabaya gelir, yüzbaşıdan kağıdımı alırım."</span></p>

  <p class="calibre4"><span class="calibre5">Geriye döndü yürüdü. Epeyce yürüdükten sonra arkasına baktı, candarmalar durmuşlar ona bakıyorlardı. Çığırda bir kayalığın arkasına geçti, aşağıya dereye değil de yamaca tırmandı, ağaçların arasından, bir pınar ayağını izleyerek kaynağa geldi, kana kana bir su içti. Yakınlarda ceviz ağaçları vardı, kendisine cevizlerden iri, ağır cevizler topladı. Oradaki çalılardan bir sepet yaptı, cevizle doldurdu. Yöresinde mor çiçekli yarpuz açılmış pınarın başına oturdu, taze, süt gibi ak ceviz içlerini yedi, başını bir taşın üstüne koydu uyudu.</span></p>

  <p class="calibre4">İskeleye bir kayık yanaştı. Önce çocuklar, arkasından büyükler konuğu karşıladılar. Önce Baytar, arkasından ötekiler konuğa, "hoş geldin," dediler. Konuk, "Benim adım, Arsen Usta," dedi gülümseyerek, "ben bu adada epeyce kaldım. Yaralıydım," kiliseye doğru döndü, eliyle yıkılmış kiliseyi gösterdi, "işte şu kiliseyi harpte hastane yapmışlardı. Allah razı olsun, beni burada doktorlar iyileştirdiler. Ben askerde tüfekçibaşıy-dım, yani bozulan tüfekleri onarırdım. Toros dağlarından olurum. Ben iyileşince bizim kasabaya gittim, kasabada bizimkilerden hiç kimse kalmamıştı. Kapı komşumuz beni bir hafta evinde sakladı. Asker giyitim daha sırtımdaydı. Komşumuz bir gece beni aldı tren istasyonuna götürdü, trene bindim, İstanbulda akrabalarımız vardı, onları buldum, bizim kasabada biz sülalecek demirciydik, akrabalar bana bir demirci dükkanı açtılar, ben de dükkanımda çok olta, çok zıpkın yaptım. O sıralar çok balık satılıyordu İstanbul'da, epeyce para kazandım demircilikten, türlü türlü, her balığa göre oltalar yaparak. Epeyce para kazandım. Aklım bu adada kalmıştı. Sordum soruşturdum, ada bomboştu. Sonra adanın dolduğunu öğrendim, işte ben de buraya geldim."</p>

  <p class="calibre4">"Hoş geldin," dedi gene Baytar. Ötekiler de, "hoş geldin, hoş geldin," dediler. Nişancı elini Arsen Ustaya uzattı, Ustanın elinden tuttu iskeleye çekti. &nbsp;&nbsp;&nbsp;,</p>

  <p class="calibre4">Nişancı, Usta iskeleye çıkınca hemen sordu: "Evin var mı, ev aldın mı?"</p>

  <p class="calibre4">"Aldım," dedi Arsen Usta sevinerek. Elini cebine attı, oradan kağıtlar çıkardı, "Al bak."</p>

  <p class="calibre4">. "Benim okuryazarlığım yok," dedi Nişancı. Arsen Ustanın elinden aldığı kağıtları Baytara verdi. Baytar kağıtlara baktı, sonra da aranmaya başladı. Vasiliyi göremeyince, "Vasili nerde," diye bağırdı. Ulu armut ağacının oralardan bir ses geldi, "Ne var Baytar, buradayım."</p>

  <p class="calibre4">"Çabuk gel, sana iş çıktı."</p>

  <p class="calibre4">Vasili koşarak iskeleye geldi, Baytarın elindeki kağıtları aldı, okudu. "Tamam," dedi, "gel benimle, gel de evini göstereyim. Evin yakında, çabuk döner, kayığı hemen boşaltır, öteberini evine taşırız. Hoş geldin."</p>

  <p class="calibre4">"Hoş bulduk arkadaş," dedi Arsen Usta.</p>

  <p class="calibre4">Vasili evi hemen buldu, eliyle koymuş gibi.</p>

  <p class="calibre4">"Tapuda yazıyor, adın Arsen Sediryan, öyle mi?"</p>

  <p class="calibre4">"Öyle. Babam hem demirci, hem de marangozdu. Pos ormanlarını babam kadar bilen bir usta daha yoktu. Eskiden beri bu dünyada pos ormanları kadar büyük bir sedir ormanı daha yokmuş. Kadim zamanlardan bu yana bütün Akdenizin büyük tekneleri, teknelerin direkleri pos ormanlarının sedirlerinden yapılırmış. Onun için bize dedemden, dedemin dedesinden dolayı Sediryanlar diyorlar."</p>

  <p class="calibre4">"Haydi öyleyse, şimdi senin kayığı boşaltalım. Sana bir de dükkan bulalım. Sen burada demircilik yapacak mısın?"</p>

  <p class="calibre4">"Aklımda kaldığına göre bu adada dükkanlar vardı."</p>

  <p class="calibre4">"Var," dedi Vasili, "hepsi duruyor. Kavlak Remzi yıkmasın diye dükkanları Poyraz aldı. Poyraz benim kardeşliğim."</p>

  <p class="calibre4">Vasili iskeleye kadar Remzi Kavlakzadeyi, onun kiliseyi, çorbacı köşklerini nasıl yıktırdığını, onun da Nişancıdan nasıl korktuğunu bir çırpıda anlattı.</p>

  <p class="calibre4">İskelede onu Nişancıyla birlikte bütün ada halkı- karşıladı. Herkes elbirliğiyle kayıktan Arsen Ustanın öteberilerini iskeleye taşıdılar, iskelenin üstüne yığdılar. Kayıktan çok eşya çıktı. İşlemeli Maraş ceviz sandıkları, Edirne servi sandıklar, dolu dolu telis çuvallar, yataklar, halılar, kilimler, kap kacak, bir eve ne gerekse hemen hemen hepsi çıktı. Gene elbirliğiyle eve taşıdılar.</p>

  <p class="calibre4">Arsen Usta sevinçliydi, iyi <span class="calibre5">ki</span> bu adayı seçmişti. Arsen Usta böyle sevinirken, nerdeyse Poyraz da eve geliverdi.</p>

  <p class="calibre4">Vasili:</p>

  <p class="calibre4">"İşte kardeşliğim Poyraz Musa bu," dedi. "Bu adaya ilk çıkıp yerleşen de bu."</p>

  <p class="calibre4">"Hoş geldin ustam."</p>

  <p class="calibre4">"Adamıza hoş geldin kardeş."</p>

  <p class="calibre4">"Sağ olasın, sağ olasın ya başınıza bela geldik."</p>

  <p class="calibre4">"Sefan da, belan da başımız üstüne. Belanı da, sefanı da söyle."</p>

  <p class="calibre4">"Belamı sorarsanız demircilik aletlerim, körüğüm, kömürüm, daha birçok öteberim, masalarım, sandalya, koltuklarım, zıpkınlarım kasabada kaldı. Yiyeceklerim de. Gideyim de onları alıp getireyim."</p>

  <p class="calibre4">Öteberileri eve yerli yerince koyduktan sonra iskeleye geldiler. Bu sırada Musa Kazım Ağaefendi de kızlarıyla birlikte oraya gelmişti, Poyraz, Zelırayı görür görmez sapsarı kesildi, sallandı ya çabucak da toparlandı.</p>

  <p class="calibre4">"Ben gitmeliyim," dedi Arsen Usta. "Gidip aletlerimi getirmeli, dükkanı açmalıyım."</p>

  <p class="calibre4">"O kadar acele etme," dedi Poyraz, şimdilik, ada doluncaya kadar hiçbir iş tutamazsın. Ama çok çok canın iş istiyorsa sana bir iş var."</p>

  <p class="calibre4">Arsen Ustanın gözleri parladı.</p>

  <p class="calibre4">"Canım çok istiyor Poyraz Bey kardeşim."</p>

  <p class="calibre4">Poyraz elini yukardaki değirmene uzattı: "İşte şu değirmeni gördün mü?"</p>

  <p class="calibre4">"Gördüm."</p>

  <p class="calibre4">"Kanatları dönüyor, onu da gördün mü?"</p>

  <p class="calibre4">"Onu da gördüm."</p>

  <p class="calibre4">"Kanatları dönüyor ya taşı dönmüyor, o taşı döndürür, buğdayı öğütebilir misin?"</p>

  <p class="calibre4">"Taşı döndürür, buğdayı da öğütür, sana bir un yaparım ki felek de maşallah desin. Sana bir de fırın yaparım ki ekmeğinin kokusu bütün adayı sarar, kokuyu alanı da acından öldürür."</p>

  <p class="calibre4">"Sen bu kayıkla ancak iki günde gider gelirsin."</p>

  <p class="calibre4">Kadri Kaptan arkasındaydı ona döndü: "Yanına bir iki kişi al, Arsen Ustayla kasabaya gidin."</p>

  <p class="calibre4">"Haydiyin çocuklar, buyur Arsen Usta, benim motor hızlıdır, gidelim."</p>

  <p class="calibre4">Arsen Usta Kadri Kaptanın bindiği motora atladı, arkasından da çocuklar. Tekne yoğun deniz kokuyordu.</p>

  <p class="calibre4">Kadri Kaptan motoru hemen, çalıştırdı, biraz sonra gaz verdi, tekne hızlandı. Gittikçe de gaz veriyordu Kaptan.</p>

  <p class="calibre4">Arsen Usta:</p>

  <p class="calibre4">"Çok yeni bir motor senin motorun. Teknen de çok güzel," dedi hayranlıkla.</p>

  <p class="calibre4">"Ustam gitmeden altı ay önce almıştı."</p>

  <p class="calibre4">Kasabaya kadar sevgi dolu bir coşkuyla anlattı ustasını.</p>

  <p class="calibre4">"Ustam geri dönecek mi Arsen Usta, onu çok özledim."</p>

  <p class="calibre4">"Dönemezler," dedi Arsen Usta içini çekerek. "inşallah dönerler ya dönmezler."</p>

  <p class="calibre4">"Ama o Çanakkale savaşında topçu çavuşuydu."</p>

  <p class="calibre4">"Ne olursa olsun dönetnez."</p>

  <p class="calibre4">"Musa Kazım Ağaefendi dönebilir mi?"</p>

  <p class="calibre4">"Kim o?"</p>

  <p class="calibre4">"O çenesinde sakalı olan adam. Giritli. Çiftlik sahibiymiş. Küheylan atlar yetiştirirmiş beylere, paşalara. Çok zenginmiş. Onu da bizim adaya sürmüşler. O da Girite gitmek istiyor. Mustafa Kemal Paşa onu Girite geri gönderecekmiş, gönderir mi?"</p>

  <p class="calibre4">"Göndermez."</p>

  <p class="calibre4">"Seni kim gönderdi buraya?"</p>

  <p class="calibre4">"Ben geldim."</p>

  <p class="calibre4">"Neden geldin?"</p>

  <p class="calibre4">"Ben ölüyordum, beni buraya hastaneye getirmişler. Gözlerimi açtım ki o yıkık kilisenin içindeyim. O zaman yıkık de<sup class="calibre10">ğildi</sup>."</p>

  <p class="calibre4">"Onu Kavlak Remzi yıktırdı. Kilisenin altında bir küp altın varmış onu çıkardı götürdü Kavlakzade. Altınların azıcığını Ankaradakilere vermiş. Ankaradakiler de onu reis yapmışlar kendilerine. Şimdi o bu yörelerin en büyüğü. Çeçen Ham Zübe-yir handan da daha büyük."</p>

  <p class="calibre4">Her zamankinden daha çabuk vardılar kasabaya, Arsen Ustanın öteberilerini küçük otelden iskeleye taşıdılar ve ikindi olmadan adaya yollandılar. Adaya geldiklerinde gün daha yeni batmıştı, denizin üstünde, günün battığı yerde daha morlu kızıltılar dolaşıyordu.</p>

  <p class="calibre4">Tekneyi iskeleye yanaştıran Kadri Kaptan:</p>

  <p class="calibre4">"Arsen Usta," dedi, "şimdi çok geç, bu gece bizde kal, bizde yatak var. Anam da eve misafir gelmesini uğurdan sayar. Tekneyi yarın boşaltır, senin evi de dayar döşeriz. Anam da bize yardım eder."</p>

  <p class="calibre4">Arsen Usta ayakta duran yol arkadaşlarının omuzlarına koydu elini. "Sağ olun çocuklar, çok yardım ettiniz. Yarın erkenden gene gelir misiniz?"</p>

  <p class="calibre4">"Geliriz," dedi feslisi.</p>

  <p class="calibre4">"Olur," dedi başı kabak.</p>

  <p class="calibre4">"Ben de size çok güzel armağanlar veririm," dedi Arsen Usta.</p>

  <p class="calibre4">Çocuklar utançlarından boyunlarını içlerine çektiler, çabucak oradan ayrıldılar. Anaları onları bekliyordu, daha yemeklerini yemeden kasabaya yolculuklarını, olanı biteni analarına bir bir anlattılar, anaları sevindi.</p>

  <p class="calibre4">Sabah erkenden Arsen Ustayı Poyrazla Vasili Melek Hatunun evinden aldılar, dükkanlara götürdüler. Doktorlar daha muayenehanelerini açmamışlardı.</p>

  <p class="calibre4">Arsen Usta doktorları duyunca, önce, "Niçin buraya gelmişler," diye sordu, ardından da, "burada çok doktor, çok yaralı vardı," dedi. "Bu ada hastayla doldu da taştı. Burada çok yaralı, çok da doktor öldü. Bu doktorlar ne demişler de buraya gelmişler? Hepsi de yaralı, hasta doktorlardı buraya gelenlerin."</p>

  <p class="calibre4">Arsen Usta uçtaki dükkanı beğendi, "Çekiç sesleri buradan kimseyi rahatsız etmez," dedi.</p>

  <p class="calibre4">"Çekiç sesleri hiçbir zaman kimseyi rahatsız etmez, çekiç sesleri..."</p>

  <p class="calibre4">"Sağ ol var ol Poyraz Bey kardeşim."</p>

  <p class="calibre4">Vasili dükkanı açtı, anahtarı Arsen Ustaya uzattı.</p>

  <p class="calibre4">"Her dükkanın anahtarı var mı?" diye sordu Arsen Usta.</p>

  <p class="calibre4">"Var," dedi Vasili, "herkes anahtarı dükkanın üstünde bırakmıştı."</p>

  <p class="calibre4">"Evlerin anahtarlarını da mı?"</p>

  <p class="calibre4">"Evlerinkini de."</p>

  <p class="calibre4">"İyi insanlardı, bize çok yardım ettiler. Toprağı, denizi sevenler insanları dcı severler."</p>

  <p class="calibre4">"Doğru," dedi Poyraz.</p>

  <p class="calibre4">"Ben de buraya toprağı, denizi, her şeyi sevmeye geldim. Herhalde doktorlar da bunun için gelmişler."</p>

  <p class="calibre4">"Doktorlar az sonra kalkar gelir, muayenehanelerini açar, dükkanlarını siler süpürür, koltuklarına karşı karşıya, yanlarına kimse gelmezse, hiç konuşmadan oturur, gün kavuşurken de evlerine giderler."</p>

  <p class="calibre4">"Yanlarına bir kimse gelince konuşurlar mı?"</p>

  <p class="calibre4">"Konuşurlar, hem de çok. Yanlarına bir kimse gelirse çok sevinirler. Kimse gelmeyince de biri o koltukta, öbürü öteki koltukta gözleri kapalı uyuklarlar. Tanıdıkları, tanımadıkları kimseler gelince doktorların yüzleri güler, başlarlar söylemeye dinlemeye."</p>

  <p class="calibre4">Öğleye dükkana her şey taşındı, sandıklar yerleştirildi, sandıklar açıldı. Sandıkların içleri ağzına kadar oltalarla, ağlarla, ip kelepleri, yumaklarıyla dopdoluydu. Bunları görünce Nişancı Velinin gözleri faltaşı gibi atıldı, gitti, elleri titreyerek Arsen Ustanın elinden tuttu, "Bu oltaların hepsini sen mi yaptın," diye sordu.</p>

  <p class="calibre4">"Çoğunu ben yaptım," dedi Arsen Usta. "Oltaların, zıpkınların bir kısmını da Avrupadan getirttim. Bu denizde çok balık var, çok da çeşit balık. Şu sandıklarda her çeşit balığa olta var."</p>

  <p class="calibre4">Oltalar, zıpkınlar sandıklarda parlıyordu. Nişancı Veli kendinden geçmiş, gözlerini mutlu bir yüzle sandıklara dikmişti.</p>

  <p class="calibre4">"Burada her balığın oltası var mı?"</p>

  <p class="calibre4">"Var."</p>

  <p class="calibre4">"Dülgerbalığının bile?"</p>

  <p class="calibre4">"Var."</p>

  <p class="calibre4">"Fenerbalığının?"</p>

  <p class="calibre4">"Var."</p>

  <p class="calibre4">"Zargananın?"</p>

  <p class="calibre4">"Onun için oltaya gerek yok."</p>

  <p class="calibre4">Nişancı çok çok balık adı biliyordu. Hepsini saydı. Arsen Ustanın sandıklarında balıkların çoğunun oltası, zıpkınlık balıkların da hemen hepsinin' zıpkını vardı.</p>

  <p class="calibre4">Nişancı elini kaldırdı Arsen Ustanın omuzuna koydu, "Seni bize Allah gönderdi," dedi. "Ada dolduğunda senin işin başından aşkın olacak. Motor da onarabilir misin?"</p>

  <p class="calibre4">"Bilirim. İstanbulda yanında çalıştığım Hüseyin Usta bütün motorları onarmayı bilirdi. Öyle bir usta İstanbulda yoktu. Paşaların motorlarını onarsın diye onu Ankaraya bile her ay üç dört kez çağırırlardı."</p>

  <p class="calibre4">"Değirmeni ne zaman çalıştıracaksın," diye sordu Poyraz.</p>

  <p class="calibre4">"İki üç gün içinde eve, dükkana yerleşir, sonra da değirmene başlarım. Kanatları döndüğüne göre değirmen son güne kadar çalışıyormuş. Değirmenin işi kolay. Sen yeter ki bir çuval buğday bul."</p>

  <p class="calibre4">"Bulurum," dedi. Değirmenin çalışacağı, un öğüteceği Poyrazı mutlu kıldı. Birdenbire de Zehra aklına geldi, yüreği çarpmaya başladı. Burnuna değirmenden un kokusu geldi.</p>

  <p class="calibre4">"Değirmen, un kokusu gibi bir koku," dedi Poyraz, "dünyada daha güzel bir koku var mı?"</p>

  <p class="calibre4">"Öyle bir koku hiçbir çiçekte yoktur," dedi Arsen Usta. "O kokuyu bilen bilir."</p>

  <p class="calibre4">Değirmene geldiler, içeriye girdiler, Arsen Usta değirmenin her bir yerini uzun uzun inceledikten sonra dönen kanatları durdurdu.</p>

  <p class="calibre4">"Kanatlar dursun, kanatlardan biri eskimiş, onu yenileriz. Değirmentaşı daha yepyeni duruyor. Ben bu değirmeni hem çalıştırır, hem de usta bir genç değirmenci yetiştirir ona teslim ederim, un kokusu da taa buradan evlere kadar gider."</p>

  <p class="calibre4">Poyraz , elini Arsen Ustanın omuzuna koydu, değirmenden çıktılar, Poyraz geriye döndü:</p>

  <p class="calibre4">"Arsen Usta," dedi, "kanatları çalıştır. Kanatların dönmesi adaya canlılık veriyor."</p>

  <p class="calibre4">Usta hemen döndü, kanatları çalıştırdı, Poyrazın .yanına geldi, Poyraz:</p>

  <p class="calibre4">"Ha şöyle," dedi, "kanatlar dönünce ada şenlendi, canlandı."</p>

  <p class="calibre4">Arsen Usta gülümsedi. Konuşarak çeşmenin başına geldiler, kanepelere oturdular.</p>

  <p class="calibre4">"Sol omuzum paramparça ya gene de çalışıyor. Körük çekerken ağrıyor ya gene de idare ediyoruz. Ne olduğunu bilmiyorum ya sanırım bir şarapnel parçası yarasını buradaki doktorlar şu kilisede iyileştirdiler."</p>

  <p class="calibre4">"Biliyor musun," diye heyecanlandı Poyraz, "o doktorlardan ikisi burada."</p>

  <p class="calibre4">"Biliyorum ya kim olduklarını çıkaramadım."</p>

  <p class="calibre4">"Birisinin adı Salman Sami, öteki Halil Rifat. Haydi onların yanlarına gidelim. Şimdi onlar muayenehanelerindedirler."</p>

  <p class="calibre4">Kalktılar dükkanların yolunu tuttular. Onları gören doktorlar ayağa kalktılar, kapıda karşıladılar, "hoş geldiniz," dediler, "hele gelin de oturun."</p>

  <p class="calibre4">Yer gösterdiler.</p>

  <p class="calibre4">"Burada tedavi olmuşsun sen öyle mi Arsen Usta?"</p>

  <p class="calibre4">"Öyle doktor bey."</p>

  <p class="calibre4">"Nerde yaralandın?"</p>

  <p class="calibre4">"Anafartalarda. Gözümü burada, şu yukardaki kilisede açtım. Beni burada iyileştirdiniz."</p>

  <p class="calibre4">"Askerde ne idin?"</p>

  <p class="calibre4">"Neferdim ya bir de taburun tüfekçibaşısıydım. Sol kürek-kemiğim un ufak olmuş, buradaki doktorlar iyileştirdiler. Allah razı olsun."</p>

  <p class="calibre4">O gün doktorlar Arsen Ustayı Poyrazla birlikte yemeğe çağırdılar, öğle yemeğini, akşam yemeğini de doktor Salman Sa-minin evinde yediler. İki kadın onlara çok güzel çorba hazırlamıştı. Sabahtan akşama kadar Gelibolu ve Sarıkamış savaşlarını konuştular. Korkunç savaşları anlatmaları bile onların başlarını döndürüyordu. Üçü de bu güzel adaya, doğanın içine arınmaya, korkunç yakın geçmişlerini unutınaya gelmişlerdi.</p>

  <p class="calibre4">Arsen Usta Toroslarda bir kasabadan olurdu. Balkan Harbinde savaşa girmiş, daha terhis olmadan Birinci Dünya Savaşı başlamıştı. Yaralandıktan sonra kasabasına - gitmiş, kasabayı bomboş bulmuştu. Kasabada ne Ermenisi, ne Türkmeni, ne de Kürdü kalınıştı. Ormanın içinde gizlenerek, bereket versin asker giyitliydi, dağlardan ovaya inmiş, bildiği bir tren istasyonunu kolaylıkla bulmuş, İstanbula vasıl olmuştu. İstanbulda oltalar, zıpkınlar, tekne araçları yapan, motorları onaran bir ustanın yanına girmişti. Zaten sekiz yaşından beri demircilikle uğraşıyordu. Askerde de tüfekçibaşı olmuş, bozulan tüfekleri, topları onarmıştı vurulana kadar. Bu kilisede doktorlar, adalı Rumların, yakın kıyı köylerinin kadınları onlara iyi bakmışlardı. Yememiş yedirmişler, içmemiş içirmişlerdi. İşte o günlerde, sağ kalırsam, diye düşünmüştü Arsen Usta, ben bu adaya yerleşeceğim.</p>

  <p class="calibre4">Kasabadan, geriye kalan öteberiler getirildi. Elbirliğiyle taşındı, Melek Hatun evi kendi bildiğince donattı. Arsen Usta eve hayran kaldı. Kim bilir bu evi yaptıran kişi şöyle bir uzağa çekilip sevinçten ne biçim seyretmiştir, diye de düşündü.</p>

  <p class="calibre4">Arkadan dükkana sıra geldi. Oraya ağır sandıklar, büyük körük taşındı. Bu dükkanın düzenlenmesine Nişancı Veli yardım ediyordu. Yanına Hüsamı, Vasiliyi, çocukları almıştı. Başlarında Arsen Usta, üç gün içinde her şey yerli yerince yerleştirilmişti. Ocağı yaptılar, körüğü kurdular, köreye kömürü doldurup ateşlediler. Körüğün işlemeşini, ateşin yanışını seyre, adada kim varsa gelmiş, dükkanın içini doldurmuşlardı. Arsen Usta körenin içindeki kömürü ateşledi. Körüğü Nişancı Veli çekiyordu. Bir süre sonra kömür köze kesti, ocaktan yöreye kıvılcımlar fışkırmaya başladı. Arsen Usta kıvılcımlar fışkırdıkça ocağa kömür koyuyor, Nişancı Veli ustalıkla körüğü çekiyordu. Sonunda, "Yoruldum," dedi körüğü bıraktı, sandıklara yürüdü. Açtıkları sandıktan türlü araçlar çıkıyordu. Açtıkları bir sandık da ağzına kadar oltayla doluydu. Onun yanındaki sandıkta da büyüklü küçüklü türlü zıpkın vardı. Nişa;ncı Velinin gözleri fal-taşı gibiaçılmıştı. En çok da oltalara şaşırmıştı.</p>

  <p class="calibre4">"Her balığın oltası var mı şu sandıkta Arsen?"</p>

  <p class="calibre4">"Her balığın oltası var. Şu denizde ne kadar oltaya gelir balık varsa o kadar olta var bu sandıkta. Bu denizde oltaya gelir bir balık varsa, bende de onun oltası yoksa ben o balığın kapacağı oltayı ne eder eder de sana yaparım. Bende yok yok."</p>

  <p class="calibre4">Nişancı:</p>

  <p class="calibre4">"Bu adaya da senin gibi bir adam gerekti."</p>

  <p class="calibre4">"Doktorlar benim camını bu adada kurtardılar. Ben de ahdettim, ölünceye kadar bu adada kalacağım."</p>

  <p class="calibre4">"İyi hoş edersin, ben şimdi köye gidiyorum, bizim avradı alıp getireceğim. O şimdi köyde tek başına oturmuş Sankamış-tan dönmeyen oğullarımızı bekliyor. Poyraz diyor ki, Sarıka-mıştan geriye kalanlar bir avuç asker. Çoğu da asker kaçağı. Çabuk geriye döner, sana yardım ederim. Demircilikten anlamam ama balıkçılıktan anlarım." Durdu, düşündü, Arsenin yüzüne gözlerini dikti, bir süre baktı. Arsen Ustanın geniş alnı kırışıklar içindeydi. Bitişik kara kaşlı, iri kahverengi gözlüydü. Baktığı yere gözlerini dikiyor öyle bakıyordu, çok derinlerde bir şeye bakar gibi, insanın düşündüğünü anlıyor gibi bir bakması vardı. Sağ yüzünde yanaktan çene altına kadar bir yara izi uzanıyor, yüzüne acı bir hava veriyordu.</p>

  <p class="calibre4">"Arsen Usta kardeşim, her şey iyi hoş da sen bu eve kim bilir ne kadar para verdin. Körüktü, örstü, her bir şeylere kim bilir ne kadar paran gitmiştir. Yataklara, kap kacağa, işlemeli sandıklara, halılara, kilimlere, dünyanın en güzel kilimlerini kim yapar, kim yapar," diye sordu, gözlerini Ustanın yüzüne dikti, "Kim yapar, kim mi yapar Arsen Ustam, Şerife Hatun yapar," dedi Nişancı. "Onun kilimlerini görünce önünde çakılır kalır, gözlerini o kilimlerden ayıramaz, büyü tutar seni, bir kişi gelip de seni ayıktırana kadar. Her neyse, yakında kilimleri görürsün. Şimdi sana demem o ki çok çok masraf etmişsin, cebinde paran kalmamıştır. Ben çok balık tuttum, para kazandım," elini cebine soktu, "ne kadar gerekse sana vereyim, paran olduğunda da geri verirsin." Arsen Usta telaşla, "Var," dedi, "var, cebimde param var. Hele sen git de dön, o zaman konuşuruz."</p>

  <p class="calibre4">"Tamam," dedi Nişancı, "şimdi gidiyorum."</p>

  <p class="calibre4">O gece hiç uyuyamadı Nişancı. Sabah erkenden Poyrazın kapısını çaldı. Poyraz, ne oldu, diye tedirgin, kapıyı açtı:</p>

  <p class="calibre4">"Ne var Nişancı, bir şey mi oldu?"</p>

  <p class="calibre4">"Çok şey oldu, Arsen Usta gavurunu, bizi çok sevdiğinden dolayı yüce Allah gönderdi. On parmağında yüz hüner. Şimdi sen giyinip kuşanacak benimle kasabaya geleceksin. Çünküle-yim ki," yakasım tuttu çekiştirdi, "bu partallarla köye gidip oğullarının Sarıkamıştan dönmesini bekleyen Sultanı alıp gelemem. Bana kasabadan Rum padişahının bile giyemediği giyitler alacağız. Çabuk giyin."</p>

  <p class="calibre4">"Sen odaya git otur. Lenaya söyle hemen kahvaltıyı hazırlasın."</p>

  <p class="calibre4">"Hemen," dedi Nişancı, "Lena çabuk ol, kahvaltı hazırla Lena. Sana yardım edeyim."</p>

  <p class="calibre4">"Sen," dedi Lena, kurularak, "avratların işine karışma. Git koltuğa otur, ben hemen hazırlarım. Bak, çay kaynıyor. Evde yeni sağılmış keçi sütü de var, daha ne istiyorsun?"</p>

  <p class="calibre4">"Bir şey istemiyorum."</p>

  <p class="calibre4">Gitti bir koltuğa çöktü.</p>

  <p class="calibre4">Lena masayı hazırlayana kadar Poyraz yıkandı, tıraş oldu, kolonya süründü, geldi sofraya oturdu. Kahvaltıyı çabucak yaptılar, iskeleye koştular. Kadri Kaptan akşamdan tembihliy-di, onları bekliyordu, tekneye bindiler, konuşmaya başladılar, kasabaya ne kadar zamanda vardılar, bilemediler. Soluğu Cafe-rin dükkanında aldılar. Cafer onları aldı kasabanın en ünlü Rum terzisinin kalfası Samiye götürdü. Rum terzinin ağalar beyler, çorbacılar için diktiği giyitler, kumaşlar ona kalmıştı. Poyraz, Nişancı, Cafer üçü üç yerden mağazanın içine daldılar, Nişancıya göre giyitler beğenmeye başladılar. Epey aradıktan sonra Nişancının da beğendiği bir giyit buldular. Nişancı giyindi, boy aynasının önüne geçti, giyit sanki onun ölçülerine göre dikilmişti, bedenine tıpatıp uydu. Nişancı bir süre dükkanın içinde döndü dolaştı, boy aynasının önünde durdu kendine baktı. Gene dolaşmaya başladı, bir daha aynanın önünde durmak istiyordu ya utanıyordu. Yanındaki şu adamlar olmasa, bıyık altından da kendisine gülmeseler, şu boy aynasının karşısında durur kendisine bir daha, bir daha bakardı.</p>

  <p class="calibre4">Aynanın önünden geçiyor, sözüm ona kimseye belli etmeden kendine bir göz atıyordu.</p>

  <p class="calibre4">"Çok güzel," diyerek Nişancı gene gitti aynanın önünde durdu, yakasını düzeltti, düğmeleriyle oynadı, pantolonun ütü çizgisini iki parmağıyla paçaya kadar sıvazladı, gözünü aynadan ayırmadan. Ellerini ceplerine soktu çıkardı, gözlerini aynadan ayırmadan.</p>

  <p class="calibre4">"Çok güzel, çok güzel," dedi gözlerini aynadan ayırmadan. "Şimdi bana gömlek de gerek, yakalı. Yani yakasız mintan değil."</p>

  <p class="calibre4">"O da var," dedi kalfa, "bizim usta gömlek de satardı, hem de İtalyan gömlekleri. Hem de armatörlerin giydiği."</p>

  <p class="calibre4">Raftan büyük bir kutu aldı, masanın üstüne koydu, kutunun kapağını açtı, "Yalnız bunlar çok pahalı," dedi, "bu gömlekleri beyler, paşalar, zenginler bile alamıyorlar. Rumlar gittikten sonra bunlardan ancak bir tane satabildim, onu da Kavlak-zade Remzi aldı benden yarı fiyatına."</p>

  <p class="calibre4">Nişancı, uzandı bir mavi gömlek aldı kutudan.</p>

  <p class="calibre4">"Bana bunu dörtte bir fiyatına vereceksin. Yoksa senin kasabanı, senin ocağını yakar kül eder, dediklerimi de yaparım. Bana da bu dünyada Nişancı derler."</p>

  <p class="calibre4">Kalfa güldü:</p>

  <p class="calibre4">"Eğer sen Nişancı Veliysen ben de şu sırtındaki de içinde sana, burdan ne alırsan al dörtte bir fiyatına vereceğim." Fiyatları söyledi.</p>

  <p class="calibre4">Bir gömlek bir mintan fiyatına bile değildi.</p>

  <p class="calibre4">"Üç tane alıyorum bu gömlekten."</p>

  <p class="calibre4">Kafa:</p>

  <p class="calibre4">"Üç tane al anasını satayım," dedi.</p>

  <p class="calibre4">Nişancı keseyi çıkardı kafanın önüne bir altın koydu.</p>

  <p class="calibre4">Kafa:</p>

  <p class="calibre4">"Nişancı, Nişancı Veli," dedi, "şu sırtındaki giyit var ya, yalnız o bir altından çok eder. Çok eder ya olsun."</p>

  <p class="calibre4">Önüne konmuş bir altını aldı çekmecesine koydu.</p>

  <p class="calibre4">. "Hayırlı olsun," dedi gömlekleri sararken. "Dur," dedi Nişancı, uzandı kafanın elindeki mavi gömleği aldı masanın üstüne koydu, sırtındaki kırmızı çizgili mintanı çıkardı, gömleği giydi, aynanın önüne gitti, kendine bir süre baktı, arkasından da ceketi sırtına geçirdi, gözlerini Poyraza dikti. Bir aynaya bakıyor, gözlerini bir Poyraza dikiyordu. Bir aynaya, bir Poyraza...</p>

  <p class="calibre4">Poyraz, onun gözlerinin aynayla kendi arasında gidip geldiğini seyrediyordu.</p>

  <p class="calibre4">"Amma da yakışıklıymışsın Nişancı Veli," dedi, "seni böyle görenler balıkçı değil İngiliz kralı sanırlar."</p>

  <p class="calibre4">"İngiliz kralı," dedi Cafer.</p>

  <p class="calibre4">"Maşallah maşallah, Allah kem gözlerden saklasın," dedi Sami Kafa.</p>

  <p class="calibre4">Nişantı sevinçten kabına sığmıyordu, "Sağ olun, arkadaşlar, kardeşler, var olun. Şimdi bana bir de körüklü çizme bulacaksınız."</p>

  <p class="calibre4">"Buluruz," dedi Cafer, "sarı mı olsun siyah mı?"</p>

  <p class="calibre4">"Siyah olsun," dedi Nişancı.</p>

  <p class="calibre4">"Bende o da var," dedi kalfa, "Nişancı için can kurban. Onun namı şu köyleri, şehirleri almıştır. Buradan ne alırsa dörtte bir fiyatına."</p>

  <p class="calibre4">Gitti, arkadan bir torba aldı getirdi, içinden pırıl pırıl bir körüklü çizme çıkardı, "Tam senin ayağına göre," dedi.</p>

  <p class="calibre4">Nişancı sandalyaya çöktü, çabuk çabuk postallarını çıkardı, kafanın uzattığı çizmeleri kolaylıkla ayaklarına geçirdi, ayağa kalktı, "Tam ayaklarıma göre," dedi. "Öyle bir oturdu ki ayaklarıma." Aynanın önünde aldı soluğu.</p>

  <p class="calibre4">"Hay maşallah, maşallah," dedi kalfa hayranlıkla.</p>

  <p class="calibre4">"Hay maşallah," dedi Poyraz da.</p>

  <p class="calibre4">Cafer de:</p>

  <p class="calibre4">"Allah nazardan saklasın Nişancıyı, tez günde de sevdiğine kavuştursun."</p>

  <p class="calibre4">Şen şakrak, kasabaya döndüler. Nişancı bu kılığıyla adada üç gün dolaştı. Doktorlardan çıktı Şerife Hatunun kilimlerini görmeye gitti, "Hay maşallah, maşallah," dedi. "Her kilim bir cennet bahçesi. Hay maşallah, maşallah!" Bu hay maşallah sözü çok hoşuna gitmişti. Nereye gitse bir hay maşallah çekiyordu. Musa Kazım Ağaefendiye gitti, "Hay maşallah, maşallah, bu kızları Allah övmüş de yaratmış, hay maşallah." Ağaefendi-den çıktı Poyraza... her eve birkaç kez uğradı, hay maşallah maşallah!</p>

  <p class="calibre4">Sonra yeni giyitlerini çıkardı, Melek Hatundan aldığı bir bohçaya sardı. Çizmelerini torbasına koydu. Eski giyitlerini çekti, postalım ayaklarına taktı, köyün yolunu tuttu.</p>

  <p class="calibre4">Kasabada İstanbula giden bir tekneye bindi, İstanbulda bir hafta Sirkecide ucuz bir otelde bekledi, kendi kasabasına da uğrayan bir vapura bindi. Bir hafta güvertede fıkara gurbetçilerle yolculuk etti. Yarı yolda gurbetçilerin azıkları tükendi, yola hazırlıklı çıkmıştı, ağzına kadar ekmek, peynir, zeytinle doldurduğu bir çuval dolusu azığını güvertedekilerle paylaştı. Vapurun durduğu ilk limanda, baktı ki ekmek, zeytin, peynir yetmeyecek, yanına birkaç kişi aldı kıyıya çıktılar, sırtlarında yiyeceklerle, ellerinde su dolu büyük testilerle vapur kalkmadan az önce güverteye yetiştiler.</p>

  <p class="calibre4">Kasabaya indiğinde daha çarşıya varmadan birkaç arkadaşıyla karşılaştı, hep birlikte çarşıya yürüdüler, onu gören kucaklıyor, kalabalığa katılıyordu. Çarşıda cümbür cemaat bir kahveye girdiler, yan yana, karşı karşıya oturdular. Kasabadaki erkeklerin hemen hepsi gurbetçiydi. Karadeniz toprakları çoğunlukla verimsiz olduğundan erkeklerinin hemen hemen hepsi gurbetçiydi. Savaş sonrası gurbetçilikte de iş bulamıyorlardı. Karadeniz gurbetçilerinin çoğu gittikleri yerlerde fırıncılık, balıkçılık, başka ne iş bulurlarsa yapıyorlardı. Kasabanın yarıdan çoğu boşalmıştı ya gene de epeyi insan kalmıştı. Rumlar gittikten sonra balıkçılık yapan kimse de kalmamıştı. Durumlarından öyle anlaşılıyordu ki hepsi de yarı aç yarı toktu. Kasabadan birçok ev gitmiş verimli Rum köylerine yerleşmişti ya hükümet birçok yere de Yunanistandan gelen Türkleri yerleştirmişti.</p>

  <p class="calibre4">Nişancı o gece yakın arkadaşı Ali Duranın evine konuk oldu. Konuk oldu ya olduğuna bin pişman oldu. Ali Duranın evi nerdeyse çırılçıplaktı. Evde ne ekmek ne de bir lokma bir yiyecek vardı. Akşamüstü evden çıktı, bir fırında kapkara, kim bilir neyle karıştırılmış iki üç ekmek buldu. O kadar pahalıydı ki ekmekler, bu ekmekleri bu kasabada alacak kişi zor bulunurdu. Nişancı ekmekleri aldı. Sonra da dükkan dükkan dolaşarak mısır unu, yarım okka kuru fasulye, nohut, mercimek, biraz da içyağı buldu, Ali Duranın evine götürdü. Yiyecekleri gören evde-kilerde bir sevinç, bir sevinç... Nişancı çok sevinen insan görmüştü ya böyle sevinen insanları düğünde demekte, bayramda, hiçbir yerde görmemişti. Çocuklar bir deri bir kemikti. Alinin karısının üstündeki fistan hilim hilimdi. Ali Duranın gözleri derine kaçmış, boynu incelmiş, avurdu avurduna geçmişti. Yürürken sağa sola düşecekmiş gibi yalpa vuruyordu. Aşağı yukarı kasabanın bütün erkekleri de böyleydi.</p>

  <p class="calibre4">Nişancı, Ali Duranın evinde ancak bir hasırın üstünde yatabildi. Öteki dostları, arkadaşları, tanıdıkları, Ali Durana konuk olan Nişancı Velinin, onun evine yiyecekler taşıdığını duyunca herkes onu konuklamak için çabalar harcadılar. Nişancı kimi arkadaşlarını kıramadı, onların evine ister istemez gitti. Hiçbirinin de evinde yiyecek bir kırıntı ekmek bile yoktu. Nişancı her yeni eve gittiğinde dükkan dükkan dolaşarak yiyecek aradı ve buldu. Her evde de görülmemiş bir sevinçle karşılandı.</p>

  <p class="calibre4">Kasabadan köye de bir türlü gidemiyordu. Ya Sultan oğullarını aramaya, başını almış taaa Sarıkamışa gitmiş, orada da donmuş kalmışsa... Ya köye gitmiş, çocuklarını beklemiş, bir lokma ekmek, yiyecek almak için, çocuklarım gelir de bizi bulamaz da nereye gideceklerini bilemezlerse, nereye giderler de ne yaparlar, diye düşünmüşse, düşünmüş de köyden çıkmamış orada ölmüşse. Böylece düşündü, en sonunda toparlandı, köye gitmekten başka çaresi yoktu. Yola düştü. Köye giderken bir duruyor, sonra kasabaya dönüyor, uzun uzun oraya bakıyor, hiçbir evin bacasından duman çıkmadığı gözünden kaçmıyordu. Fıkara kasabalılar, açlıklarından ölüyorlar, yiyecek bir şey alamıyorlar ki, ne bulsunlar da ne pişirsinler, elbette ocakları tütmeyecek. Bu durumda birkaç gün sonra yönünü bir köye döndü. O köyün insanlarını tanıyordu, o köy şu yamacın arka-sındaydı. O köye gider dostlarının evinde kalırdı. Biliyordu, onlar da yoksuldu, onlar da bir lokma ekmeğe muhtaçlardı ya, gene de köydü, insan ağzına atacak bir şeyler bulurdu. Gene de kasabadan bir şeyler aldı, köyün yolunu tuttu. O köyde de hemen hemen kimsecikler kalmamıştı. Köyü ev ev dolaştı, bütün evlerin kapısı açıktı ve hiçbir evde bir ölü, bir can çekişen kimse görmedi. İçi sevinçle doldu. İlerde şu yandaki vadide bir pınarın başında üç ev vardı, üç evde de çok keçili zengin sayılan insanlar otururdu. Onlar Nişancıyı çok iyi karşıladılar. O akşam tereyağlı bulgur aşı yaptılar, oğlak kestiler, çifte döşek serdiler, sabahleyin hamamlığı yakıp, eline gül kokulu sabun tutuşturdular.</p>

  <p class="calibre4">Nişancı her şeyi göze aldı, köyünü sordu. Karısının, çocuklarını karşılamak için onları uyutup nasıl köye kaçtığını anlattı. Şu boşalan köylere dönen, çocuklarının yolunu gözleyen bir kimse olup olmadığını sordu.</p>

  <p class="calibre4">"Çok kadın geriye köylerine dönmüşler, künyeleri gelen şehit çocuklarını bekliyorlarmış. Sizin köyde böyle kadınlar var mı yok mu, ben onlar hakkında bir şey duymadım. Senin hatunun geldiğini de duymadım. Sen köye gittin mi?" diye sordu çok keçili, üç pınarlı Salih Ağa.</p>

  <p class="calibre4">"Köye gidemedim. Buralara geldim geleli köyün yörelerinde dolanıp duruyor, bir türlü köye giremiyorum."</p>

  <p class="calibre4">"Hele sen birkaç gün burada, bizde kal, seni köye götürmenin bir yolunu buluruz."</p>

  <p class="calibre4">"inşallah," dedi Nişancı Veli umutsuzcasına.</p>

  <p class="calibre4">Birkaç gün değil birkaç saat burada hiçbir yerde duramıyor, her gün köyünün üst başına kadar gidiyor, orada bir taşın üstüne oturuyor, gözlerinin önüne Sultanın, kapının eşiğine uzanmış, kulaklarını sıçanlar yemiş, gözlerini karıncalar oymuş, şişmiş ölüsü geliyordu. Kimi zaman da köyü bomboş buluyor, ıpıssız köyde ne yapacağını bilemiyor, oturduğu yerden kalkıyor, dağdan aşağı yuvarlanırcasma soluk soluğa iniyordu. İniyor, başını alıyor, bilmediği bir köye gidiyor, köyü bomboş görünce ödü kopuyor, gözlerini kapatıyor, yarı kapalı, yarı açık gözlerle köyü dışarı çıkıyor, soluğu taşıncaya kadar da koşuyordu. Ter içinde yere oturuyor, soluğunu toparlayınca kasabaya geri dönüyor, bomboş kalmış dükkanlarda alışveriş ediyor, herhangi bir eve konuk oluyordu. Herkes dş onu iyi karşılıyordu. Kasabalılar da o ortadan yitince onun köyüne gittiğini sanıyorlar, çoğunlukla ona karısını, çocuklarını, köyünü soruyorlardı. Oysa her önüne gelene karısını soruyordu. Hiç kimse onu görmemişti. Karısıyla kasabaya çok inmişlerdi, kasabada Sultanı çok kişi tanırdı. Öyleyse?</p>

  <p class="calibre4">Nişancı kendini yüreklendirip köye bir girebilse, köydeki karısıyla birlikte yaşamlarını düzene sokmuş öteki kadınları da görse sevincinden deliye dönerdi. Yazık ki korkusundan köye giremiyor, köyün yöresinde dönüp duruyordu.</p>

  <p class="calibre4">Sabah oldu, kadınlar hep birden uyanıp keçilerin damına gittiler, keçileri sağdılar, hep birden geldiler, sütleri küçük kazana boşalttılar, sütlü çorbalarını pişirmek için tencereyi ocağa koydular. Bol bol mısır ekmeği yapmışlardı, kahvaltılarını, konuşmadan hep birlikte yaptılar, ardından da dışarıya, cevizlerin altına çıktılar, çUların üstüne serdikleri minderlere oturdular. Zarife gece gördüğü düşü anlatacaktı.</p>

  <p class="calibre4">Düş gördüm hayır ola, hayırlan uğur gele.</p>

  <p class="calibre4">Uğur gele, dediler kadınlar hep birden.</p>

  <p class="calibre4">Denizin dibine gün vurdu. Karlı dağların gölgesi düştü suyun altına, karlı dağların gölgesi... Pınarlar kaynadılar, köpürdüler, kayalıkların üstüne aktılar, mor kayalar ak köpüklerin altında kaldı. Dağlar köpürdü, kayalar, gökyüzü köpürdü, güneş köpürdü. Dağın yamacı gün ışığının altında kaldı, karlar ışıladı, karların üstü yavaş yavaş kabardı. Işıltılı kabarıklar doldurdu yamaçları. Kardelen çiçekleri nasıl ağır ağır, belli belirsiz delerse karları, asker başları öyle çıktı karların üstüne. Önce başlan, başlarıyla birlikte tüfeklerin ucu gözüktü, sonra omuzları, sonra belden yukarıları, sonra dizlerinden yukarıları, bacakları, ayakları... Çırılçıplaktılar. Gün vurmuştu üstlerine. Sonra kanlar boşandı karların üstüne. Yeryüzü gökyüzü kırmızıya kesti. Ardından da kıpkırmızı bir ışığa. Kırmızı ışığın içi kaynaştı, yeller esti, boralar, fırtınalar gürledi, kanlı ışık silindi gitti. Çıplak adamların hepsi asker donluydular. Karlar, fırtınalar, boralar gene patladı, ortalık karanlığa kesti. Karanlık açıldı. Karların üstü orman gibiydi, donmuş asker ormanı. Düşümde gördüm düşümde, hayıra yordum hayıra, donmuş asker ormanından üç kişi,' ben de, aşağı bir pınarın başındaydım, yanımda da ipekler içinde güzel kızlar vardı, her biri akça peri kızları gibi. Üç asker, silahları omuzlarında, karların içinden çıktılar geldiler. Üçü de insanoğluydu. Üçü, üç peri kızının kolundan tuttu, denizin dibine çökmüş ışıkların içinden bir ak gemi yükseldi, denizin üstünde. Ak geminin gölgesi suyun dibine düştü, Sultanın üç oğluyla üç peri kızı gemiye bindiler. Gemi sürdü, şu aşağıya geldi, deniz bitti, gemi kıyıyı yardı, ta şu aşağıya kayalıklara kadar geldi. Kayalıkları yara yara buraya kadar geliyordu gemi. Gemi geldi geldi kayalıkların üstüne çıktı. Orada kayalığın üstünde durdu. Sultanın üç oğlu, yanlarında üç peri kızı, Sultan onları görünce gözlerine inanamadı, cevizin altında cevize sırtını dayadı, orada kalakaldı. Gemi orada kayalığın üstünde asılı duruyordu. Sultan da gemideydi. Yerlerinden kıpırdayamıyorlardı.</p>

  <p class="calibre4">Işıkların üstündeki gemi birden kıpırdamaya, köye doğru gelmeye başladı. Az sonra ışıklar köpürdü. Işık köpükleri gittikçe kabardı, genişledi, cevizlerin üstünden geçti, ak gemi iki kanat çıkardı, gemi köpükleri yarıp aşağı, cevizlerin üstüne inerken cevizlerin üstündeki Nişancı Veliyle Sultan denizin dibinden yukarıya çıktılar, uçan kanatlı vapurun üstüne indiler, çocuklarıyla kucaklaştılar. Ortalığı göz gözü görmez bir karanlık aldı, sonra ben hemen uyandım. Ben uyanırken gemi ışıktan denizin üstüne düştü, gitti denizin dibine oturdu. Bu demektir ki, üç gün mü desem, üç hafta mı, üç ay mı desem, üç yıl mı desem, denizin dibinin, denizin sularının, ak vapurun, kardelen gibi karları yarıp karlardan donmuş askerlerin dışarı çıkması, çıkar çıkmaz da donarak yere çakılmaları, insan ormanı gibi dağın yamacında öyle kalmaları, o donmuşlar ormanından üç ak libaslı delikanlının el ele tutuşarak insan ormanından uzaklaşmaları, ötekilerin kazık kesilip öyle yerlerinde kalakalmaları, bu, bütün bir gece süren düş Sultanın üç oğlunun da şehit olmadığına, Rusların eline düşmediğine, üç gün mü, üç ay mı desem, onların analarına geri döneceğine işarettir.</p>

  <p class="calibre4">Bu düş Sultanın kafasını epeyce karıştırmıştı ama onun dediği olmuştu. Çocukları ölmemiş, Ruslara tutsak olmamış, donup kazık kesilmemişlerdi. Zarife çok karışık anlatıyordu ya denizin yüzü gün ışığına kesiyordu. Gemiye kanat takıp uçuruyor, kayalıkları yararak vapur köye kadar geliyordu, olsun, oğulları bir gün gelecekti. Oğullarının turp gibi, güzel giyitler içinde geldiklerini, gelip teker teker kendisine sarıldıklarını düşünde o da görmüştü. Oğlanların yanında güzel peri kızlarını görmemişti. Belki de' çocuklar kızları- göstermekten utanmışlardı.</p>

  <p class="calibre4">Zarife o gün bugündür her gece düş görüyor, düşlerini gelip kadınlara anlatıyordu. Sultan, Fatma, Emine her sabah gün doğmadan uyanıyorlar, çorbalarını ocağa ' koyup koyunları sağıyorlar, dört gözle geç uyanan Zarifeyi bekliyorlardı. Sultan köye geldiğinden bu yana ancak bir kezcik oğullarını düşünde görmüştü, o da karların üstüne uzanmış, kan içindeki oğullarının safran sarısı ölü yüzlerini. Sonra onlar yerlerinden kalkmışlar, arkalarında karların üstünde izlerini bırakarak, emekleyerek düze inmişler, sonra bir dar koyağın dibinde ağzı yukarı upuzun yere serilmişler, bu sırada kocaman üç tane çoban köpeği peydah olmuş, çocukların bedenlerinde donmuş kanlarını yalamaya başlamışlardı.</p>

  <p class="calibre4">Fatmanın, Eminenin düşleri o kadar umutlu, iç açıcı değildi. Fatmanın yaralanmış oğlu kanını karların üstüne akıta akıta çadırına gitmiş. Bundan sonrasını Fatma bilmiyor. Çadırın içine girememiş. Çadırda oğluna ne olmuş görememiş, Fatma çadırın kapısında beklemiş, sonra da ağlayarak uyanmıştı.</p>

  <p class="calibre4">Eminenin düşlerine gelince, göğsüne kocaman altın bir madalya takmış, üzengileri altından bir al ata binmiş, zabit giyitleri içinde, çizmeleri ışıl ışıl, göğsünü kabartmış, atını doldurmuş, yıldırım gibi köyün üstünden, atının ayakları yere değmeden karşı ak kayalığın üstündeki düzlüğe gitmiş konmuş, sabaha kadar da al at uğunarak gitmiş gitmiş gelmiş. Emine şaşırmış, o da bir ata binmiş, oğlunun atının kuyruğuna yapışmış, at kıç atmış. Emine pazardan yana uçmuş, bereket versin pınarın içine düşmüş de tatlı canını kurtarmış. Bir kayanın üstüne düşse paramparça olacakmış. Emine atın kuyruğunu bırakmamış. Emine doruklara uçarken uyanmış.</p>

  <p class="calibre4">Düşümde gördüm düşümde, hayıra yordum hayıra. Zarife bugün çok güç uyandı, yeni, som mavi, turnncu çiçekli fistanını giydi, ayağına parlak kundurasını geçirdi. Boynuna som mavi gerdanlığı taktı, başına da turuncu Halep ipeklisi başörtüsünü aldı. İbriğe su koydu, kimseye bir söz etmeden çakmaktaşı kayasının dibine çatlamaya gitti. Sultan, Emine, Fatma, Zarifenin bu durumuna çok sevinmişlerdi. Önemli bir düş gördüğünde hep böyle olurdu Zarife. İbriği alır, damın arkasına koşarcana gider, çabucak döner, aynayı cevizin gövdesine asar, aynadan gözünü ayırmadan saçlarını tarar, Sultandan istediği yeşil, kokulu sabunu alır, Emine koşarak gelir, onun eline su dökerdi. O da elini yüzünü ova ova, yüzü pespembe oluncaya kadar ellerini yüzünü yurdu.</p>

  <p class="calibre4">Düşümde gördüm düşümde, hayıra yordum hayıra.</p>

  <p class="calibre4">O gün Zarife erkenden uyandı, ötekileri uyandırdı. Ötekiler telaşla yataklardan çıktılar, ne oldu Zarife ne oldu, diye hepsi birden konuştular. Ne oldu zarife?</p>

  <p class="calibre4">"Hele bir yıkanın, kendinize gelin, öyle bir düş gördüm ki, düş derim size. Şimdiye kadar ne böyle bir düş gördüm, ne de siz böyle bir düş duydunuz. Çabuk olun."</p>

  <p class="calibre4">Kadınlar çabuk oldular, geldiler cevizlerin altına oturdular, sırtlarını gövdelere dayadılar.</p>

  <p class="calibre4">Karanlık duvar gibiydi, dört bir yanı kuşatmıştı. Dört yanı da buz kalıpları sarmıştı. Ağaçlar, sular, karanlık, dünyada her şey donmuştu. Hiçbir şey kıpırdamıyordu. Hiçbir yerden ses bile gelmiyordu, sesler donmuştu. Karanlığın ortasında bir gün mü, üç gün mü beklediler, beş gün mü, on gün mü? Birden şak diye karanlık ortasından yarıldı, ortaya öyle çok, öyle yoğun ışık çıktı ki gözleri yakan. Işıktan göz gözü görmez oldu. Uzun bir süre kimse ışıktan bir yeri göremez oldu. Sonra ortalık yavaş yavaş aydınlandı. Yerden göğe, oradan da göğün ötesine kadar giden mor bir direk ortaya çıktı, ince ışıklar saçarak direk yerinde bir süre durduktan sonra yürüdü. Yürüyerek kendi kalınlığında, yüce dağın yöresini dönerek kendi kalınlığında bir halka çizdi. Halkanın yamaçlarından dağın doruklarına doğru insanlar çıkmaya başladı, doruklardan göğün ötelerine kadar uzamış gitmiş mor direğin ötesine doğru. Mor direğe doğru yamaçları sarmış üst üste çıkan askerler karıncalar gibiydi. Kovan deliğinin önüne yığılmış arılar gibiydi. Yamaçlar insandan kapkara kesilmişti. Dağın doruğundan göğün üstüne, göğün yedinci katını da geçen mor direk sallanmaya başladı, dağ da onunla birlikte sallandı. Ardından da bir ışık, bir kar, bir tipi, bir boran çıktı, dünya beşik gibi sallandı, sanırsın ki dağ kökünden koptu. Birden ortalık karardı, kararır kararmaz da açıldı, güneş vurdu dağın yamaçlarına, karlar ışıladı. Yamaçlar silme apak oldu. Kar ışıltıları savruldu. Ortalıkta en küçük, iğne ucu kadar bir karartı kalmadı. Sultan sen, Fatma, Emine sen, bir de ben orada el ele tutuşmuş yan yana durmuşuz, mor direğin altında. Dağın yamaçlarına bakıyormuşuz, yel ilen esen, savrulan, gözümüzü kamaştıran yamaçların karlarına bakıyormuşuz. Mor direk dağın tepesinden inmiş bizim yöremizde dönüyormuş. Bizim yöremizde dönmüş dönmüş, arkasından da som kırmızıya keserek durmuş, biz de yürümüş gitmiş mor direğin altında şaşkın durmuş kalmışız. Kızıl dire-gm yanından atlılar çıkmış, omuzları altın yaldızlı, öfkeli adamlar. Öfkeli adamların önünde kısa boylu, bir avuç, ölü koyun gözlü adamlar. Gelmişler önümüzde durmuşlar, kısa adam, Sultana sormuş, sen asker kaçağı, hemi de Yemen kaçağı Nişancı Velinin kadını değil misin? Sultan, ne olacak, ben onun kadınıyım. Sen Sarıkamış, Allahuekber dağından kaçan üç oğlanın anası değil misin? Ne olacak, anasıyım. Öyleyse aç ağzını, demiş, öfkeyle bağırmış, tabancasını Sultanın ağzına dayamış, tam tetiğe basacakken karların altından üç ses üç yerden gelmiş, Enveri Paşa, Enveri Paşa o kadın bizim anamız, yere at elindeki o tabancayı, atmazsan seni üç kurşunda öldürürüz. Elindekini hemen at ulan. Enveri Paşa tabancasını yere atmış, atının başını çevirmiş, ötekiler de atlarının başlarını geriye çevirmiş kaçmışlar. Onlar kaçınca bizim çocuklar, beşi beş yerden karların altından çıkmış bize gelmişler, kucaklamışlar her birimizi. Bir uyandım ki sevincimden deli divane olmuşum. Yastığı kucaklamış sıkıyorum. Beni iyi dinleyin şimdi, böylesi düşler hayra da, şerre de yorulmaz. Çünküleyim ki böylesi düşler gerçektir. Bizim çocuklarımız ne karların üstünde donup kazık kesilmişler, ne de karların altında kalmış, orada buyup ölmüşlerdir. Düşüm gösteriyor <span class="calibre5">ki,</span> onlar karların altında kalmış, sonra da çıkmışlardır. Karların altı sıcaktır. Eğer karların üstünde kalsalardı donar kazık kesilirlerdi. İyi <span class="calibre5">ki</span> bekliyoruz onları. Onları beklemeseydik, onlar da köye gelip de bizi bulamasalardı, ne olurdu, ne olurdu, bizi bulamayıp, köyü de boş görünce ne olurdu, bize küserler, başlarını alır başka bir yere giderlerdi. Ben size şimdiye kadar böyle bir gerçek düş anlattım mı? Bu dağın başında Enveri Paşanın adını nerden duyacağım. Enveri Paşanın üstüne kadınlar ağıtlar yakmışlar, o ağıtlar buralara kadar geldi duymadın mı diyeceksiniz, ağıdı ben de duydum, Yusufelinden gelen aşık öyle dedi ya ben, Enveri Paşanın bizim askerimizi öldürdüğünü nerden bileyim. Gerçek düşler de vardır. Yorum istemez.</p>

  <p class="calibre4">Zarife, yorum istemez, der demez kadınlar hep bir ağızdan gülmeye başladılar, ardından da ayağa kalktılar, el ele tutuşup türkü söyleyerek, göbek atarak oynadılar, düğünlerde yaptıkları gibi.</p>

  <p class="calibre4">"Oğullarımız geliyor," dedi Sultan, "biz şimdiye kadar ne böyle bir düş gördük, ne de kimseden böyle bir düş duyduk."</p>

  <p class="calibre4">"Göğün yedi katının ötesine ulaşan mor direk gibi alamet görmedim, duymadım. Bu neye işarettir, üstü fırtınalı, boralı dağda dört beş tane de olsa askerlerin donup kazık kesilmediğine işarettir," dedi Zarife.</p>

  <p class="calibre4">"Çocuklarımız geliyor," dedi Fatma.</p>

  <p class="calibre4">"Geliyorlar," dedi Emine.</p>

  <p class="calibre4">"Çok şükür," dedi Zarife, "oğullarımız geldiği gün çifte kurbanlar keseceğiz, toy düğünler kuracağız."</p>

  <p class="calibre4">O gece sevinç içinde yattılar, sabah erkenden de sevinç içinde uyandılar, pınardan taze su getirdiler, çaylar kaynatıp kahvaltı yaptılar. Zarife sevinç içinde geceki düşünü anlattı.</p>

  <p class="calibre4">Nişancı Veli daha yöresinde dönüyordu. Kasabaya iniyor eski arkadaşlarına konuk oluyor, ağzını bıçaklar açmıyordu. Nişancı Veli artık eski Nişancı Veli değildi.</p>

  <p class="calibre4">Bir gün gene evin eşiğinde Sultanın ölüsünü düşünüp kasabaya dönerken köye hiçbir zaman giremeyeceğini düşündü. Ya Sultan ölmediyse, diye de arada sırada aklından geçiriyordu. Kasabaya girerken durmadan kendi kendine ya ölmediyse, diyerek düşünüyordu. Artık köyün oralara, her zaman gittiği yerlere çıkmıyor, kasabada gelecek vapuru bekliyordu. Sultana da çok kızıyordu. Ne vardı kaçacak, kaçıp da gelip evin eşiğinde ölüp kurda kuşa yem olacak! Bir senin oğullarının mı künyesi geldi, dünya alemin çocuklarının künyesi gelmedi mi? Herkes köyleri boşaltıp ova köylerini yurt edinmediler mi? Gökten arka arkaya hışıltılarla kocaman gözlü kartallar iniyor, evin eşiğine geliyor, Sultanın ölüsiine saldırıyorlar, fistanını parçalayıp Sultanın çıplak bedenine saldırıyor, her saldırışta ondan bir parça koparıyorlardı. Kiminde de Sultanın parçalanmış, kemik kalmış ölüsü kartalların arasında kalıyor, Nişancı çalışıyor çabalıyor bir türlü Sultanın kemiklerini göremiyordu. Kartalların pençelerinin altından. aşağı doğru bir kan seli akıyordu. Nişancı buradan kurtulup adaya dönmek için vapur bekliyordu, kıyıya oturmuş, bacaklarını yardan aşağı sarkıtmış, gözlerini denize dikmişti. Bir türlü de gözlerini denizden alamıyordu.</p>

  <p class="calibre4">"Bir adam gördüm," dedi' Zarife, "yukarda, kayalıkların arasında. Bir karartı. Kayanın üstünde yönünü köye dönmüş kıpırdamıyordu."</p>

  <p class="calibre4">"Düşünde mi gördün?"</p>

  <p class="calibre4">"Yok canım, ayıkken."</p>

  <p class="calibre4">"Niye bize söylemedin?"</p>

  <p class="calibre4">"Ne bileyim ben, belki de düş sandım."</p>

  <p class="calibre4">"Ben de gördüm karartıyı," dedi Sultan.</p>

  <p class="calibre4">"Ben de gördüm," dedi Emine.</p>

  <p class="calibre4">"Ben o karartıyı kayadan kayaya uçarken gördüm," dedi Fatma.</p>

  <p class="calibre4">"Yukarıya bakın, uzakta, kayanın dibinden bu yana bir karartı geliyor," dedi Zarife.</p>

  <p class="calibre4">"Geliyor," dedi Sultan, "cin midir, peri midir, hayal midir? Ne zamandır buraya kimsecikler uğramıyor."</p>

  <p class="calibre4">Hep birden ayağa kalktılar, gelen karartıya döndüler, karartı ağır ağır da olsa yaklaşıyordu. Karartı tam önlerine gelinceye kadar yerlerinden kıpırdamadan beklediler. Karartı önlerine gelip durunca azıcık kıpırdadılar ya ses çıkaramadılar. Gelen yolcu asker giyitliydi, uzun, tozlu, belki de çok kirli sakallıydı. Sakallarının kapkara olduğu üstüne hiçbir belirti yoktu. Bir gözü çıkmış, kıpkırmızı bir yara yanaklarına doğru akmıştı. Sol kolu kökünden kopmuş, sağ ayağı da yay gibi eğriydi. Üstündeki giyitler paramparçaydı, kıllı göğsü bütünüyle ortadaydı, yırtık pantolonu bacaklarından aşağı parça parça sarkmıştı, bir deri bir kemik kalmış asker, üfürsen yıkılacaktı. incelmiş boynu kopacak gibiydi.</p>

  <p class="calibre4">"Osman sen misin, Osman bu adam sen misin," diye bağırdı Sultan, "Osman sen misin?"</p>

  <p class="calibre4">Osman, Sultana hiçbir karşılık vermeden, "ana, ana, ana," diyerek aşağı doğru koşarcasına yürüdü, birkaç adım attıktan sonra değneği kaydı ağzı aşağı yere düştü, zorlukla kalktı. Sonra düşe kalka, düşe kalka evlerine gitti, kapı açıktı, içeriye girdi, çıktı. Ev bomboştu, "Ana, ana nerdesin ana," dedi duyulur duyulmaz bir sesle. Eşikliğe çöktü oturdu. Kadınlar ona koştular, yerden kaldırdılar, koluna girip Sultanın evine getirdiler, altına bir minder atıp oturttular, sırtını da cevizin gövdesine dayadılar. Osman biraz soluğunu topladı. Kendine gelir gibi oldu:</p>

  <p class="calibre4">"Acımdan öldüm," dedi, "azıcık bulgurunuz varsa bana yağlı bir bulgur aşı yapın," dedi, "kursağıma doğru dürüst bir ekmek parçası, bir kaşıkbulgur aşı girmeyeli çok oldu."</p>

  <p class="calibre4">"Hemen," dedi Sultan, "sana öyle bir bulgur pilavı yaparım ki beyler de, paşalar da yememiş olacak."</p>

  <p class="calibre4">Kalktı, dışardaki ocağı yaktı, su koyduğu tencereyi üçayağın üstüne koydu. Kuru odun çabuk yandı. Tencerenin içine üç avuç bulgur koydu. Bulgur çabuk pişer, tencereyi ateşten indirdi, tavaya bolca tereyağı koydu, ateşte eriyen tereyağının, insanı acıktıran güzel kokusu cevizlerin altını aldı. Sultan erimiş tereyağını bulgurun üstüne yavaş yavaş döktü. Bulgur pilavına dökülen yağın cızırtısı Osmanın içine işledi.</p>

  <p class="calibre4">"Çabuk getirin bulguru, şimdi delireceğim."</p>

  <p class="calibre4">Sahana tepeleme doldurdukları bulgur pilavını Osmanın önüne sürdüler. Osman yepyeni tahta bir kaşıkla pilava saldırdı. Ardından da şöyle bir gerindi, gerinir gerinmez de sırtını cevize verip o anda da uyudu.</p>

  <p class="calibre4">Sultan:</p>

  <p class="calibre4">"Şu fıkaraya içerde, Velinin odasında bir yatak yapalım da uyusun fıkara," dedi.</p>

  <p class="calibre4">Hemen kalktılar, elbirliğiyle çabucak bir yatak yaptılar, uyuyan Osmanı koltukladılar, götürdüler, sakız kokan yatağa yatırdılar. Osmanın kokusu burunlarının direğini kırıyordu ya aldırmadılar.</p>

  <p class="calibre4">Sofraya oturdular, Osmandan kalan bulgur pilavına çaldılar kaşığı.</p>

  <p class="calibre4">"O uyusun da, dinlensin de çocukları yarın sorarız."</p>

  <p class="calibre4">"Osmanın da künyesi gelmemiş miydi?" diye sordu Sultan, "anası ağlaya ağlaya hepimizin yüreğini dağlamamış mıydı? Osman geldiğine göre, göğün ötesine kadar uzayan mor direğin söylediğine göre bizim çocuklarımız da yolda."</p>

  <p class="calibre4">Fatma içini çekti:</p>

  <p class="calibre4">"Bizim çocuklarımız bunun gibi geleceklerse hiç gelmesinler, daha iyi," dedi.</p>

  <p class="calibre4">"Bu, ağzından çıkan nasıl söz," diye bağırdı Zarife.</p>

  <p class="calibre4">"Benim çocuklarım gelsinler de, nasıl gelirlerse gelsinler. Yeter ki bir soluk alsınlar. Yeter ki onların kokularım alayım," dedi Sultan.</p>

  <p class="calibre4">Emine çılgıncasına, öldürürcesine bir göz attı Fatmaya.</p>

  <p class="calibre4">"Bizim çocuklarımız gelsinler de iki kolları, iki ayakları, bir gözleri olmasın. Yeter ki soluk alsınlar. isterse dilleri dönmesin. Yeter ki gelsinler. Kokularım alayım."</p>

  <p class="calibre4">"Gelsinler," dedi Fatma, söylediğine pişman. "Gelsinler de nasıl gelirlerse gelsinler."</p>

  <p class="calibre4">Ertesi gün kuşluklayın ancak uyanabildi Osman. Uyanınca sağına soluna bakındı, duvardaki aynayı gördü, duvara koştu, aynada kendini görür görmez aynayı aldı, bir daha baktı, var gücüyle karşı duvara fırlattı. Aynanın parçaları şangır şungur yere düştü. Kadınlar içeriye koştular. Osman duvara dayanmış duruyor, şaşkın gözlerle yöreye bakmıyordu.</p>

  <p class="calibre4">Sultan, Osmamn değneğini yerden aldı, ona verdi:</p>

  <p class="calibre4">"Bir şey yok Osmamm," dedi, "ayna duvardan düşmüş de kırılmış. Zaten eski bir aynaydı. Haydi dışarı çıkalım da, su ılıdı, seni bir iyice yuyalım."</p>

  <p class="calibre4">Osmam hamamlığa götürdüler, soymaya başladılar, Osman kendisinden umulmayacak bir biçimde silkindi:</p>

  <p class="calibre4">"istemez," dedi, "yumayın beni, istemem. Acıktım. Ayna da kırıldı. Çok acıktım. Acımdan öldüm."</p>

  <p class="calibre4">"Gel de cevizin dibine otur. Sana tarhana çorbası yapıyorum, hem de naneli. Bak, ocakta. Kokusunu almıyor musun?"</p>

  <p class="calibre4">Osman, havayı derin derin içine çekti.</p>

  <p class="calibre4">"Osman tarhanayı özlemiştir, dedim, geçen kıştan kalma tarhana vardı, iyi ki tarhana kalmıştı. Kokla kokla, bak nasıl da kokuyor, tarhana kokusu başkadır."</p>

  <p class="calibre4">O, kokla kokla dedikçe Osman ocakta pişen tarhana kokusunu içine çekiyordu.</p>

  <p class="calibre4">"Kokla, kokla. Kokla Osman kokla. Asker adam tarhanayı çok özler. Kokla Osman kokla."</p>

  <p class="calibre4">Sultan, bir süre sonra, kokla koklayı kesti, gitti tarhana tenceresini ocaktan indirdi. Bu sırada da Fatma sofrayı Osmanın önüne sermiş, sabah erkenden yaptıkları mısır ekmeğini Osmamn önüne koymuştu. Sultan da uzun büyük tasta tüten tarhanayı getirmişti. Osman elindeki tahta kaşıkla tarhana çorbasına saldırdı. Az bir sürede tastaki çorba bitti, Sultan bir daha doldurdu, bir daha.</p>

  <p class="calibre4">Osman, mısır ekmeği ve tarhanayla karnını bir iyice doyurdu, belini cevize dayadı gözlerini kapadı. O gözlerini kapadığı sürece kadınlar konuşmadı. Neden sonradır ki Osman gözlerini açtı. O gözlerini açar açmaz Zarife:</p>

  <p class="calibre4">"Bizim çocuklar da geliyor, değil mi Osman," diye sordu.</p>

  <p class="calibre4">Osman:</p>

  <p class="calibre4">"Sizin çocuklar gelemez."</p>

  <p class="calibre4">"Niye gelemez?"</p>

  <p class="calibre4">"Ölüler hiçbir yere gidemez. Hiçbir yerden de gelemez."</p>

  <p class="calibre4">"Ne biliyorsun onların öldüğünü?"</p>

  <p class="calibre4">"Koca bir ordudan hiç kimse kalmadı, hepsi donup kazık kesildi, kazık kesilmeyenleri bitler yedi de ondan biliyorum. Koca bir ordudan kimsecikler kalmadı da ondan biliyorum."</p>

  <p class="calibre4">"Hepsi öldü de sen nasıl kaldın?"</p>

  <p class="calibre4">"Haaa o başka, ben de ölmüştüm. Gözümü bir açtım ki dirilmişim. Bilmediğim, görmediğim bir yerdeyim. Öyle bir yerdeyim ki, öteki dünya sandım. Herkes hiç anlamadığım bir dil konuşuyor, orada kaç gün, kaç gece kaldım bilemiyorum. Kaç ay, kaç yıl kaldım bilemiyorum. Uzun bir zaman geçtikten sonra, uzun mu, kısa mı onu da bilemiyorum, yanıma bir adam verdiler, her bir yeri sargılar içinde. Bir zaman sonra adam konuşmaya başladı. Ruslara esir olmuş bir zabitmiş. Onu karların altından çıkarmışlar. Her bir yeri parça parçaymış. Böyle yaşayacağına ölse daha iyi olurmuş. Aradan bir zaman geçtikten sonra, zabit kaldığımızın bir Rus hastanesi olduğunu söyledi. Beni de karların altından çıkarmışlar, bir bacağım dışarda kalmış da donmuş, onu kesmişler. Gözümü bir kurşun almış götürmüş, doktorlar çıkan gözün yerine hiç dokunmamışlar."</p>

  <p class="calibre4">"Bizimkileri kim çıkarmış karların altından?"</p>

  <p class="calibre4">"Kimse çıkarmamış."</p>

  <p class="calibre4">"Öyleyse nereye gitmişler?"</p>

  <p class="calibre4">"Hiçbir yere gitmemişler. Dağın yamacında öylece, yere bile düşerneden donmuş kalmış, k(lzık kesilmişler. Binlerce asker dağların yamaçlarında ayakta dimdik kalmışlar, kazık ormanları olmuşlar. O ormanları ben de gördüm."</p>

  <p class="calibre4">"Gözünle gördün mü," diye sordu Sultan, "bizim çocukların donarak kazık kesilip öldüklerini?"</p>

  <p class="calibre4">"Görmedim."</p>

  <p class="calibre4">"Görmedinse nerenden uyduruyorsun bizim çocukların donaraktan öldüklerini?"</p>

  <p class="calibre4">"Duymuyor musunuz, sabahtan beri bütün bir ordunun donduğunu size söylediğimi, donarak, kazık kesilerek öldüklerini, kazık kesilmeyenleri de bitlerin yiyerek öldürdüklerini size söylemedim mi, duymadınız mı? Herkes öldü, herkes öldü, herkes öldü. Beni diri mi sanıyorsunuz, ben de ölüyüm, ben de ölüyüm, ölüyüm."</p>

  <p class="calibre4">O öfkeyle, ne öfkesi kalmışsa, yanındaki koltuk değneğine sarıldı, ağacın gövdesine tutunarak ayağa kalktı, biraz ilerledi, durup döndü, cevizlerin köklerinden başladı doruklarına kadar baktı, arkasını döndü yokuş aşağı, ana, ana, anaaa, diyerek yürüdü, evlerini!). kapısına vardı, kapıyı açtı, içeriye girdi, sesi daha içerden, ana, ana, ana nerdesin, nerelere gittin, elalemin kadınları ölmüş oğullarını bekliyorlar da, ana, ana, ana sen nerdesin? Evden çıktı. Koltuk değneğinin taşlarda çıkardığı sesle Osmanın ana, anaaaa, diyerek bağırması karşı kayalıklarda çın çın ötüyordu. Bu sesleri köyün yakınına kadar gelmiş Nişancı da duyuyordu. Bu seslerde bir iyi şeyler olmalı, diye düşündü Nişancı. Köy boş değil. Sultan da köylülerle birlikte, belki de sapasağlam yaşı-yordur. İçinde bir umut depreşti, ayakları onu aldı köye doğru yokuş yukarı götürdü. Her bir yanını öyle bir sevinç, öyle bir umut sardı ki, koşarcasına yolun taşlarının üstünden yürüyor, durmadan yere kapaklanıyor, hemen kalkıyor, az sonra gene yere kapaklanıyordu. Eve, elleri, dizleri kan içinde geldi.</p>

  <p class="calibre4">Onu ilkönce Sultan gördü, dizlerinin bağı çözüldü, olduğu yere çöktü. Öteki kadınlar, "Ne oldu Sultan sana," diye koşuşturdular. Sultan çabaladı çabaladı, sesi çıkmadı.</p>

  <p class="calibre4">"Sultan ne oldu sana?"</p>

  <p class="calibre4">Zarife çam bardaktan çabucak bir tas su aldı ona getirdi. Eli titreyen Sultan tası tutamadı, Zarife tası onun ağzına dayadı, Sultan da titreyen dudaklarıyla suyun yarısını dökerek biraz içti, titreyen elini birkaç denemede kaldırabildi, yola uzattı, kadınlar yola baktılar, Zarife:</p>

  <p class="calibre4">"Amanın," dedi, "amanın avratlar şu gelen Nişancı Veli Ağam değil mi?"</p>

  <p class="calibre4">Birazıcık kendine gelen Sultan, sesi titreyerek:</p>

  <p class="calibre4">"Bu gelen Velidir," dedi, "Veli olduğu ayak sesinden belli. Gelen Velidir, Veli." &nbsp;&nbsp;&nbsp;'</p>

  <p class="calibre4">Veli yaklaştıkça Sultan kendine geliyordu, "Velidir Veli. Gelen, Velidir Veli."</p>

  <p class="calibre4">Ellerini yere dayayarak ayağa kalktı.</p>

  <p class="calibre4">"Gelen, Velidir Veli."</p>

  <p class="calibre4">Veliye doğru, kayalıklara yukarı düşe kalka koştu. Onu gören Veli de yukardan aşağıya koşmaya başladı, kucaklaştılar. Biribirlerine sarılmış cevizlerin altına geldiler. Sultan derinden soluklanıyor, göğsü inip inip kalkıyordu. Kadınlar da az ötede durmuşlar onlara bakıyorlardı.</p>

  <p class="calibre4">"Velidir Veli."</p>

  <p class="calibre4">Kendilerine gelen kadınlar evin içine daldılar, dışarıya çullar, kilimler çıkardılar, cevizlerin altına serdiler. Önce elinden tutup Nişancıyı minderin üstüne oturttular, sonra da geldiler onların karşılarına geçtiler oturdular. Uzun bir süre konuşmadılar. Biribirlerinin yüzlerine bakamadılar bile.</p>

  <p class="calibre4">"Şu karşıdan gelen Velidir Veli."</p>

  <p class="calibre4">İlkönce Sultan kendine geldi, gülümseyerek:</p>

  <p class="calibre4">"Hoş geldin Veli,"dedi, ardından ötekiler.</p>

  <p class="calibre4">Veli:</p>

  <p class="calibre4">"Hoş bulduk," dedi.</p>

  <p class="calibre4">Zarife, kalktı, kalaylı bakır tası aldı, çam bardaktan su aldı getirdi Veliye verdi, Veli tası başına dikti, koca bir tas suyu lı-kırdatarak sonuna kadar içti.</p>

  <p class="calibre4">Veli bir süre daha sustuktan sonra adayı anlatmaya başladı. Sultanın kaçışından hiç söz etmedi. Adayı nasıl bulduklarını, adanın adını kimden öğrendiklerini, adaya varınca nasıl karşılandıklarını, adada onlara saray gibi evler verdiklerini, adanın da bir Allahın cenneti olduğunu bir bir, hiçbir ayrıntıyı kaçırmadan anlattı. Kadınlar ona akşamüstü, tereyağlı bulgur pilavı yaptılar, keçi yoğurduyla ayran da getirdiler sofraya.</p>

  <p class="calibre4">Sonra her biri bir yana çekilip uyudular. Hepsi birden sabah erkenden uyandılar. Konuşmadan sabah çorbalarını içtiler. Sultan bohçalarını yapmak için eve girdi, onunla birlikte öteki kadınlar da. Bir süre sonra yapılmış, bağlanmış bohçalarla dışarıya çıktılar. Nişancı Veli cebinden bir kağıt çıkardı Zarifeye verdi, "Bizim çocuklar gelirlerse bu kağıdı onlara ver. Çocuklara söyle ki bu kağıdın bir örneği de kasabadaki Topal Hacıdadır. Hacı onları bizim eve kadar gönderir. Unutma dediklerimi."</p>

  <p class="calibre4">"Unutmam Veli ağam," dedi Zarife.</p>

  <p class="calibre4">Nişancı önündeki torbaları kalın bir iple muhkem sardı, omuzlarına attı. Sultan da ellerine birer bohça aldı.</p>

  <p class="calibre4">Nişancı:</p>

  <p class="calibre4">"Bu cevizler sizin," dedi, "ben gelip de bu cevizleri toplayıp satmayacağım. Hepiniz ceviz toplamayı bilirsiniz, toplar satar, bu köyde bey gibi yaşar, çocuklarınızı beklersiniz. Yalnız köyün bütün cevizleri de sizin. Kim gelir de sizden, cevizlere ne oldu, diye sorar, zaten köyde kim sağ kaldı ki, kalanlar da benim gibi bir yere yerleştiler. Bu dağın başında ne işleri var ki. Haydiyin, hakkınızı helal edin." Yürüdü, ardından da Sultan, gözleri dolmuş, içini çekerek, "Hakkınızı helal edin," dedi, Nişancının ardından sendeleyerek yürüdü.</p>

  <p class="calibre4">"Helal olsun, helal olsun, helal olsun. Gelir gelmez çocukları size yollarız, hiç merak etmeyin. Safiyenin oğlu Osmanı gönderen Allah bir gün olur bizimkileri de göndermez mi dersiniz. Güle güle gidin. Yolunuz açık olsun."</p>

  <p class="calibre4">Onlar gediği aşıncaya kadar oldukları yerde taş kesilmiş durdular, gözlerini ayırmadan arkalarından baktılar.</p>

  <p class="calibre4">Sultanla Nişancı yavaş yavaş, konuşarak yürüyorlardı. Bir Nişancı alıyor adayı, torunlarını, onlara Melek Hatunun, Lenanın, Zehranın, Sabihanın ne kadar iyi baktıklarını, balıktan her adaya dönüşünde çocukları biraz büyümüş, biraz semirmiş bulduğunu söylüyor, adanın insanlarını, doğasını en küçük ayrıntısına kadar anlatıyordu. Nişancı torunların sözünü her açtıkça Sultanın gözleri parlıyor, bunun üstüne de Nişancı veryansın ediyor, çocukları anlattıkça anlatıyordu. Sultan sonunda, dağdan düzlüğe inerken bir taşın üstüne oturdu, "Vay benim anasız, babasız, kimseciksiz büyüyenlerim, vay," ağlamaya başladı. Nişancı Sultanın karşısına geçti, "Kes ağlamayı," diye keskin bir sesle konuştu, "kes! Ne olmuş senin torunlarına. Adanın kadınları onlara gül gibi bakıyorlar, senden de, benden de iyi. Kes ağlamayı."</p>

  <p class="calibre4">Elinden tuttu Sultanı kaldırdı. Elini usulca onun omuzuna</p>

  <p class="calibre4">attı:</p>

  <p class="calibre4">"Anlat hele senin düşçü Zarifeyi, her gece bir yığın düş mü görüyordu?"</p>

  <p class="calibre4">"Sabah erkenden başlıyor, kimi günler gece yanlarına kadar gece gördüğü düşleri anlatıyordu. Biz gidiyoruz ya çocuklarımız gelecek. Zarifenin her düşü bizim çocukların ölmediklerini, Safiyenin Osman gibi geleceklerini ayan beyan söylüyordu."</p>

  <p class="calibre4">Nişancı Veli olduğu yerde zınk diye durdu:</p>

  <p class="calibre4">"Sultan, Sultan," dedi kaşları çatılarak, alın damarları parmak parmak kabararak, "Sultan, bizim çocuklarımız Safiyenin Osmanı gibi geleceklerse hiç gelmesinler, Rusun içinde kalsınlar, anladın mı?"</p>

  <p class="calibre4">Sultan yumuşak, öfkesiz, güvenli sesle:</p>

  <p class="calibre4">"Niye bu kadar kızıyorsun, öfkeli konuşuyor, ağzından çıkan sözleri duymuyorsun. Zarifenin düşleri, bizim çocuklarımız Osman gibi gelecekler demiyor ki, sapasağlam, dipdiri, buradan gittikleri gibi gelecekler, diyor. Sen ne söylüyorsun öyle Nişancı Veli. Zarife bunca ay, bunca gün düş gördü, hepsini de bize olduğu gibi anlattı, gelenlerin içinde bir tane bile Osman gibisi yoktu. Yalnız o her şeyi söylüyordu da gelecekleri günü, ayı, yılı hiç söylemiyordu. Belki onun düşleri de bilmiyordu çocukların ne zaman geleceklerini, bu sırada Artvinden bir de aşık geldi, Aşık Garip, ağıtlar, türküler söyledi. Bir de ejderha gibi bir adamı söyledi, adı da, askeri kırdıran Enveri Paşaymış. Yemenden öte bir yerin kadınları, askeri kırdıran Enveri Paşa üstüne beddualı bir ağıt çıkarmışlar. O söyledi de hepimiz ağladık. Aşık Garip yakışıklı bir adamdı, o bizim köyden ayrılırken Zarife de onun ardına takıldı, onunla gitti, biz öylece Zarifesiz, düşsüz kaldık, nerdeyse delirecektik, bereket versin ki Zarife çabuk döndü de gene düşlerine başladı."</p>

  <p class="calibre4">"Zarife iyi yapmış size geri döndüğüne," dedi Nişancı. "İnsan asker yolu gözlerken, o bir hak aşığı da olsa onun ardına düşer de gider mi?"</p>

  <p class="calibre4">"Ne olmuşsa olmuş," dedi Sultan, "Zarife bundan sonra öyle düşler gördü ki, oğullarımız, o anlattıkça geliyor gözlerimizin önüne dikiliyorlardı gülen yüzleriyle."</p>

  <p class="calibre4">Nişancı Sultanın koluna girdi, gülümsüyordu.</p>

  <p class="calibre4">"Adada bir koyak var, denizden başlıyor adanın tepesinin altında bitiyor. Koyağın içi incir ağaçlarıyla dolu, incir ağacı kısa, geniş yapraklı, çok dallı olur. Buradaki incirler şu cevizler kadar uzamış, her bir inciri de yumruğum kadar oluyor. İncirler olgunlaşınca da götlerinden sarı ballar akacak. Bugünlerde o incirler olgunlaştı olgunlaşacak. Biz hemen adaya yetişmezsek, olmuş incirlerde hayır kalmaz, hepsini kuşlar yer. İnşallah vapur vardır yakında."</p>

  <p class="calibre4">İncirleri konuşa konuşa kasabaya girdiler. Çarşıda alışveriş ettikten sonra bir arkadaşlarının evine gittiler. Arkadaşları Sultanı görünce daha çok sevindiler.</p>

  <p class="calibre4">Nişancı Veli, daha kapının eşiğinde vapuru sordu.</p>

  <p class="calibre4">Arkadaşı:</p>

  <p class="calibre4">"Vapur yarın geliyor, ikindiüstü de İstanbula hareket ediyor," dedi.</p>

  <p class="calibre4">Nişancı Velinin aklında hep olgunlaşan incirler vardı. O kadar ağaç incirin çok meyvesi olacaktı. O da satılınca çok para getirecekti. Adadakilerin içlerinde olgunlaşan inciri toplamayı akıl edecek bir kişi çıkar mıydı ola? İncir ağacı gevrek, dalları çok ağırlık taşımaz, küçük bir ağırlıkta hemen kırılır. On, on bir yaşında zayıf çocuklar çıkarılır incirlere incir toplamak için. Nişancı durmadan incirleri düşünüyordu. İncirleri toplamayı akıl etmişler miydi acaba? İçlerinde incir yiyenler var mıydı ola? Musa Kazım Ağaefendi, o Giritliydi, orada incir yetişirdi. inciri Vasili de, Poyraz da bilirdi. Poyraz, Çukurova derler bir ulu ovanın dağlarından olur. Çukurova sıcak yerdir, incir de sıcak yerlerde yetişir. Poyraz Çukurovada su değirmeninin bahçesindeki incir ağacına çıkmış, incirleri yemiş de karnı şişmiş, ince bir dala basmış, dal kırılınca da önündeki büyük dala sarılmış. Bunlar, belki de incirler olgunlaştı, toplayalım derler, toplarken dallar kırılır yere düşer, Allah göstermesin, o kadar uzun ağaçlardan taşların üstüne düşünce ölürler bile.</p>

  <p class="calibre4">Arkadaşı:</p>

  <p class="calibre4">"Hele bir oturun, hele bir yornuk çıkarın hele!"</p>

  <p class="calibre4">Arkadaşı Velinin sırtındaki bohçaları, karısı da Sultanlnki-leri aldı, bir köşeye koydular, sonra da getirdikleri yiyecekleri alıp mutfağa götürdüler.</p>

  <p class="calibre4">Yemekten sonra biraz savaşı konuştular. "Savaştan ancak bir avuç insan gelebildi. Geçenlerde Artvinden bir genç aşık geldi, bir gözü kör, bir ayağı topal, ağlayarak savaş üstüne türküler, ağıtlar, destanlar söylüyor, kendisiyle birlikte dinleyenleri de, iki gözleri iki çeşme ağlatıyordu. Yaralanmadan önce çok, donup kazık kesilen asker görmüştü, dağların yamaçlarında donmuş askerlerden kazık ormanları oluşmuştu. Aşık üç gün üç gece milleti kırıp geçirmişti. Durmadan da bir vay anam, vay anam kurası ağıdım söylüyor, insanlarda yürek koymuyordu. Biz askerdeyken, asker kalmayınca orduda bu sefer de on beş, on altı yaşlarında çocukları almışlar askere, çocuklar da askere giderlerken hep bir ağızdan, vay anam, diye bağırarak ağlıyorlarmış."</p>

  <p class="calibre4">Onlar konuşurlarken evin hanımı çoktan onlara yer yatağını sermişti. Yemeklerini yedikten sonra ev sahibi:</p>

  <p class="calibre4">"Haydi buyurun," diye ayağa kalktı, "yatak hazır. ■ Veli çifte yastıklı yatak sever. Haydi buyurun."</p>

  <p class="calibre4">Kadın elinde bir ibrikle geldi, "ayakyolu şurada," dedi, Sultanın öteki eline bir de gemici feneri tutuşturdu, eliyle gösterdi, Sultan da dışarıya çıktı, Veli de yatağın yanında ayakta Sultanı bekledi.</p>

  <p class="calibre4">Başlarını yastığa koyar koymaz hemen uyudular.</p>

  <p class="calibre4">Çok erkenden uyandılar. Nişancı dolu ibriği aldı bahçenin içindeki ayakyoluna gitti. Ayakyolunun kapısının yanında bir bez asılıydı. Nişancı işini gördükten sonra ibrikteki suyla yıkandı, donunu, pantolonunu yukarıya çekti, donu bağladı, pantolonu düğmeledi, evin avlusunda evin kızlarından biri onun elindeki ibriği aldı, Nişancı da çömeldi, Nişancının eline bir sabun verdi, açılmış avucuna su döktü. Nişancı, ellerini, yüzünü, özellikle karmakarış olmuş sakalını, böyle kokulu bir sabunla yumamıştı. Yıkanmayı bitirince elindeki sabunu yandaki tahtamn üstüne koydu, ayağa kalktı, kız omuzuna atılı mavi havluyu ona uzattı, Veli ellerini yüzünü sildi, "sağ ol, var ol kızım," dedi. Yönünü denize döndü, hızla yürüdü. Arkasından arkadaşı bağırdı, "Veli, Veli nereye gidiyorsun, çorba pişti pişecek, hem de sütlü çorba."</p>

  <p class="calibre4">"Çorba ateşten indirilmeden ben evde sofranın başındayım."</p>

  <p class="calibre4">Koşarcasına iskeleye vardı, gişe daha açılmamıştı. Ortalıkta kimsecikler yoktu, geldiği gibi, daha da çabuk eve geldi, çorba tenceresi daha ocaktaydı, indirdiler. Koca bir tencere sütlü çorbayı çabucak bitirdiler, karınlarını şişirdiler, Nişancı ayağa kalkar kalkmaz iskeleye yürüdü, geriye döndü, yüzü asıktı. "Gene kimsecikler yok, gişe de, iskele kahvesi de kapalı."</p>

  <p class="calibre4">"Hele şurdan biraz otur da konuşalım azıcık. Demek senin adan böyle ha, demek bir daha buralara dönmeyeceksin ha?"</p>

  <p class="calibre4">"Dönmeyeceğim," dedi Nişancı, "dönüp de burada ne yapayım, babamın, anamın mezarları burada, burada güle güle kalsınlar. Onlar benden ekmek istemiyorlar su istemiyorlar. Sen adayı bir görsen, Allahın yeryüzüne koyduğu bir cennet. Cennetin tıpkısı. Bir ev verdiler bana saray gibi. İki katlı. Tavanı da deniz tasvirli. Deniz tasvirinin üstünde de çiçekler, bilinmeyen bir cennetten getirilmiş çiçekler. Sabahleyin gözümü açıyorum çiçekleri görüyorum. Denizi dersen bir yumuşak, bir yumuşak. Rüzgarları, dalgaları, fırtınaları Karadeniz gibi, öteki denizler gibi deliren, kuduran, dalgaları kavak boylarını aşan denizlerden değil. Bizim adanın denizi, balıkçıların dedikleri gibi çok uslu bir deniz. Bu deniz çoğunlukla öyle durgun, öyle durgun olur ki karıncalar su içebilir. Bir de balık var, bir de balık var, deniz kaynaşıyor, oltanı at çek, oltanı at çek. İşte böyle. Karıncanın su içtiği... İyi yerlerin insanları da iyi olur der atalar, doğru sözlerdir. Bizim denizin kıyılarındaki Türkmen köylerinin insanları bile balık yiyorlar. Bizim iyi huylu denizde birkaç ay balık tuttum mu bana yıllarca yeter."</p>

  <p class="calibre4">Arkadaşı güldü:</p>

  <p class="calibre4">"Bre Veli, sen. burada da böyleydin. Senin denize çıktığını gören balıklar, kuyruklarını sallayarak, suyun yüzüne atlayarak gelip teknenin yöresine yığılmazlar mıydı?"</p>

  <p class="calibre4">Nişancı da ağzı kulaklarında "Yığılırlardı," dedi.</p>

  <p class="calibre4">Gelecek vapuru çok beklemediler. Sabah erkenden İstan-buldan gelen vapur koya demir attı. Nişancı telaş içindeydi, şu Sultana ne olmuştu. Kuzu kuzu ardına düşmüş geliyordu.' Sultan dediğim dedik çaldığım düdüktü. Kafasına bir şeyi takmışsa ölür de o işi yapardı. Kaç gecedir uyumuyor, kaç gündür yerinde duramıyordu. Sultan bir anda bir varmış bir yokmuş olacaktı ya, olduğu yerde duruyordu. O ölünceye kadar oğullarının gelmelerini bekleyecek, her gün, her gece onların düşlerini görecekti. Onlar, sapasağlam, dipdiri gelince de Nişancıya bir oyun, bir oyun edecekti, felek de maşallah diyecekti.</p>

  <p class="calibre4">Gelen vapur açığa demir atmış yolcularını bekliyordu. Nişancı ne kadar tetikte olursa olsun, içindeki korku ne kadar azarsa azsın, gözünü ondan hiç ayırmasın, Sultanda hiç kıpırdama, hiçbir değişiklik olmuyor, o da Nişancı Veli gibi, gelmiş kasabanın önüne demirini atmış geminin sabırsızlıkla kalkmasını bekliyordu. Kahveye oturmuş, gözlerini de vapura dikmiş ayırmıyor, Nişancıysa onun son anda başına ne işler açacağını merak ediyordu.</p>

  <p class="calibre4">O, ne sihirdir ne keramet, bir anda gözden yitip gidecekti.. Şu vapur da hiç kalkmıyordu. En sonunda gitti Sultanın yanına oturdu, onun elini sıkı sıkıya tuttu ve Sultan elini onun elinden çekmedi. Allah Allah, ne olmuştu bu Sultana?</p>

  <p class="calibre4">Yolcuları vapura götürecek tekneler geldi iskeleye yanaştı, Nişancı ayağa kalkıp Sultanı da kaldırdı. Kalkarken Sultanın eli bayağı titredi. Kadınlı erkekli birçok yolcuyla teknelere atladılar. Sultan daha titriyordu. Vapura vardılar, merdivenleri çıktılar. Kolları sırmalı, buruşuk lacivert giyitli, yeşil gözlü, kızıl bıyıklı, sivri burunlu bir adam onlara kamaralarını gösterdi.</p>

  <p class="calibre4">"Uyyy," dedi Sultan, "yatak da var içinde. Padişah odası</p>

  <p class="calibre4">g<sup class="calibre10">ibi</sup>." ..</p>

  <p class="calibre4">"Öyledir," dedi sivri burunlu adam, ''bizim vapurumuz yenidir. İngiliz malıdır, sağlamdır."</p>

  <p class="calibre4">Sultan birden elini Nişancının elinden çekti, kamaradan koşarcasına dışarıya çıktı, güvertenin korkuluğuna sıkı sıkıya tutundu, gözlerini köyünün dağlarına dikti. Nişancı' da onun yanına geldi, sıkı sıkıya güvertenin demirine tutunmuş Sultanın elini tuttu, uğraştı uğraştı, Sultanın demire yapışmış elini</p>

  <p class="calibre4">bir türlü sökemedi. Edemedi elini onun elinin üstüne koydu, yavaşça, "Elini tutmak istiyorum," ' dedi. Sesi yurnşacıktı. Nişancı gençleşmiş, sesi sıcacık, içe işleyen, karasevdadan deli olan, ta yüreğinin köküne işleyen eski günlerin sesine dönmüştü. Sultanın eli demirden çözüldü geldi, yüreği bir kuşun yüreği gibi çabuk çabuk atan Nişancının elinin üstüne kondu. İncecikten de gülümsedi, bu da Nişancının gözlerinden kaçmadı. Gün kavuşuncaya kadar orada öyle, gözlerini köylerinin dağlarından ayırmadan öylece kaldılar.</p>

  <p class="calibre4">Gün kavuşur kavuşmaz da vapurun çanı çaldı, Nişancı elini Sultanın elinden çekmeden:</p>

  <p class="calibre4">"Bu çan yemek çanıdır, haydi yemek salonuna gidelim de bir güzel yemek yiyelim," dedi.</p>

  <p class="calibre4">Bu sırada da yanlarına sivri burunlu adam geldi:</p>

  <p class="calibre4">"Yemek salonumuz daha yepyeni. Yemeklerimiz gibi lezzetli yemek de İstanbulun en lüks lokantalarında bile yoktur. Kumrular, ben sizi tanıyorum. Bu Nişancı Veli reistir. O balığa çıkınca deryanın bütün balıkları gelir, onun teknesinin yöresine yığılışırlarrnış. Görmediniz mi, siz oraya yumulmuş otururken bütün kasaba, çoluk çocuk, yediden yetmişe sizi uğurlamaya gelmişti. Ben bunca yıllık gemiciyim, böyle bir uğurlamayı hiçbir yerde görmedim. Millet sizi çok seviyor kumrular."</p>

  <p class="calibre4">Önlerine düştü, onları salona götürdü, masa gösterdi, san-dalya çekip onları oturttu. Garsonun kulağına da bir şeyler fısıldadı, "Afiyet olsun," dedi gitti.</p>

  <p class="calibre4">Nişancı:</p>

  <p class="calibre4">"Bak Sultan," dedi, "yemeği bunlar bizim gibi yemiyorlar. Ben bunlar gibi yemek yemeyi paşanın yanında öğrendim, kolay iş değil. Sen istersen bana bakarak benim gibi yersin, istersen gene köydeki' gibi yersin. Canları cehenneme, nasıl yerlerse yesinler," dedi biraz alay ederek.</p>

  <p class="calibre4">Bu sırada salona kadınlı erkekli beş on kişi girdi. İstanbullular gibi giyinmişlerdi. Kadınların biri tangoydu. Ötekiler de çok süslüydüler. Nişancının da onlardan geri kalan bir hali yoktu. Nerdeyse Nişancı onlardan daha şıktı. Sultan yumulmuş, içine kapanmış, kendi biçimince yemek yerken, arada başını kaldırıp Nişancıya gülümsüyor, hemencecik de geri indiriyordu.</p>

  <p class="calibre4">Vapurda, bir gün sonra Sultanın dili bir açıldı bir açıldı, her sabah Zarifenin gördüğü bitip tükenmeyen düşleri İstanbula kadar anlattı. Sultan Zarifenin düşlerini öylesine canı yürekten anlatıyordu ki, Nişancı kendisini kaptırıyor, oğulla^^ yakında askerden döneceklerine o da Sultan kadar inanıyordu. "Belki de biz adamıza varmadan onlar adada olurlar, belki de," diyordu.</p>

  <p class="calibre4">"Olacaklar," diyordu Sultan.</p>

  <p class="calibre4">"Olacaklar," diyordu Nişancı.</p>

  <p class="calibre4">"Neden ki dersen, bizim çocukların künyeleri geldi ya, o künyeler ölü, şehit künyeleri değil. O künyeler onların esir düştüklerine ait künyelerdir. Şimdi onlar Rusyada yaşıyorlar. Diyorlar ki Rusyada bugünlerde büyük karışıklıklar çıkmış. Rusya altüst olmuş, onun için de Rusların bizim çocukları bırakmaya eli değmiyormuş. Zarifenin düşleri, iyi yorumlarsan doğru. Hepsi de dosdoğru. Hele içlerinde biri var, mavi kartal olup mavi bulutların içine giren, mavi denizin üstünden uçarak gelip karşı mavi kayalıkların üstüne konan."</p>

  <p class="calibre4">Kartalların üçü de kayalıkların üstüne konmuşlarmış, kanatlarını açıp açıp kapatıyorlarmış. Kanatlarını her açıp kapattıkça yöreye top top mavi kıvılcımlar saçılıyormuş, saçılan kıvılcımlar da üç koldan çağlayarak cevizin altına kadar bizim üstümüze akı-yormuş. Kartalların kıvılcımları akmışmış akmışrnış, cevizin altı da masmavi bir deniz kıyısı olmuşmuş. O mavi öyle mavi, öyle maviymiş ki bütün dünya maviye kesmişmiş. O ışıktan mavi denizin üstünde ışıktan üç tuvana mavi delikanlı gözükmüşmüş. Üçü de üç koldan üç kıvılcım çağlayanının önünden gelmişler gelmişlermiş, cevizin altında durmuşla^mş. Sultan da kıvılcımla-nan mavi ışıktanrnş, çocuklarım görünce delikanlıların üçüne birden sarılrnşrnş. Sultandan da kartal kanadı çıkmışmış. Dördü birden kol kola girmişmiş, kanatlarını aç^^larmış, çocuklar da... Dördü de dört koldan göğe ağmış uçarlarken, dördü dört yerden bağınyorlarmış, yakında döneceğiz, yakında, yakında. Cevizlerin altından ışık denizin kıyısından, mavi denizin dibinden bir vapur çıkmış, buradan oraya kadar, dört bir .yam kalın ışıklarla donanmış vapurun üstünde çıılçıplak üç beniadem, beniademlerin arasında bir çırılçıplak kadın. Beniademlerin dördü de mavi oluver-mişle^rrniş. Işık da saçıyorlarrnış, mavi kıvılcımlar şakır şakır akı-yorlarmış. Her yanında ışıklar kaynayan vapur cevizlerin altında birden suya batmış. Cevizlerin altında çırılçıplak dört beniadem kalmışmış, üçü asker biri kadın. Kadın oğullarının üçüne birden sarılmışmış.</p>

  <p class="calibre4">"Yakında dönecekler," dedi Sultan ve kasabaya kadar Zarifenin düşlerini sürdürdü.</p>

  <p class="calibre4">Kasabaya varınca doğru Hayri Efendinin mağazasına gittiler.</p>

  <p class="calibre4">Nişancı:</p>

  <p class="calibre4">"Hayri Efendi, bu hatun bizim Sultan."</p>

  <p class="calibre4">"Hoş geldiniz," dedi Hayri Efendi, Nişancının Sultanı almak için köye gittiğini biliyordu.</p>

  <p class="calibre4">"Hoş bulduk ya, bu hatun nesi var nesi yoksa, köyde kalıp künyeleri gelmiş çocuklarını bekleyen dört kadına verdi. Evini, keçilerini de, tavuklarını, ceviz ağaçlarını da onlara verdi. İşte böyle ipipullah, sivri külah buraya geldi."</p>

  <p class="calibre4">"Geldi ya, hoş geldi safalar getirdi. Ben de künyeleri gelmiş çocuklarımı bekliyorum. Her gün Çanakkaleden çıkıp geleceklermiş gibi geliyor bana."</p>

  <p class="calibre4">"İnşallah gelirler," dedi içini çekerek Nişancı, "Bizim hatuna giyit gerek."</p>

  <p class="calibre4">"Bu gece kalacaksınız, bizim hanım hepsini halleder, sen ben ne anlarız hanım işinden."</p>

  <p class="calibre4">Hayri Efendi eve, konuk var diye, hazırlıklı olmaları için haber gönderdi. Bir saat sonra Hayri Efendi konuklarını alıp eve götürdü. Önce hamamlığı yaktırdı. Bol sıcak suyla, kokulu sabunla önce Sultan yıkandı, sonra da Nişancı Veli. O gece sakız kokan tertemiz bir yatakta yattılar. İkinci gün Hayri Efendinin hanımıyla Sultan çarşıya çıktılar, Sultana yakışır güzel kumaşlar buldular, Rum terzinin kalfasını çağırttılar, Sultana giyitler diktirdiler. Sultan dikilen giyitlerin birini çıkarıp ötekini giydi, birini çıkarıp ötekini. Nişancı paraya para demiyordu. Ne kadar parası varsa hepsini tek kuruşuna kadar Sultan için harcayabilirdi. Bu arada Hayri Efendi Poyraza, Nişancı, Sultan Hanımla kasabaya geldi, diye haber gönderdi. Bir de Rum hatunlarının giydikleri en güzel kunduralardan Sultana üç kundura armağan eyledi. Bütün kasabayı sokak sokak dolaştılar. Bu arada Nişancı da Zarifenin düşlerini ustalıkla geceleri sabahlara kadar Hayri Efendiye anlattı. Sonunda da derin bir soluk alarak:</p>

  <p class="calibre4">"Bizim künyeleri gelen çocukla^^ız, Zarifenin düşlerine bakacak olursak, ölüp şehit olmamış, Ruslara esir düşmüşler. Künyesi gelen askerlerden üç kişi de bizim köye gelmişler, boş köyü ev ev dolaşmışlar, analarını, babalarını, hanımlarını sormuşlar, sonra da onları aramak için yollara düşmüşler. İnşallah bulurlar."</p>

  <p class="calibre4">"İnşallah bulurlar" diye yürekten söyledi Hayri Efendi. "İnşallah analarına, babalarına, sevdiklerine kavuşurlar."</p>

  <p class="calibre4">Nişancı elini Hayri Efendinin elinin üstüne koydu:</p>

  <p class="calibre4">"İnşallah," dedi, "sizinkiler de gelirler. Duyduğuma göre İngilizler Çanakkalede de çok esir almışlar, bizimkiler de esirlerin künyesini göndermişler herkese. Dediklerine göre bizim paşalar Türkler esir olmaz diyerekten kayıp askerlerin hepsini şehit gösterip evlerine hepsinin künyesini göndermişler."</p>

  <p class="calibre4">Hayri Efendi yumulmuş bir topak kalmışken doğruldu, gözleri parladı.</p>

  <p class="calibre4">"İnşallah böyledir, inşallah böyledir," dedi yürekten.</p>

  <p class="calibre4">"Bir bakmışsın bir gün senin çocuklarının ikisi de şu bahçenin içinden kapıya doğru geliyorlar."</p>

  <p class="calibre4">"İşte o zaman da sevincimden hık der de canım çıkar. Var-sm onlar gelsinler de canım da çıksın."</p>

  <p class="calibre4">"Hiç belli olmaz. Ben de düşleri ilk duyduğumda, ben de Hayri Efendi senin gibi, nerde o günler dedim. Ama o kayalık dağı yararak köye kadar çıkan ışıktan mavi geminin üstünde bizim çocukların çırılçıplak durduklarını duyunca görür gibi de olunca, bizim çocukların Rusların elinde esir olduklarına, yakında da geleceklerine inandım."</p>

  <p class="calibre4">"Şu mavi gemi düşünü bana bir daha anlat. Bir kez de ben yorumlayayım."</p>

  <p class="calibre4">"Ben anlatmayayım, Sultan anlatsın," dedi Nişancı, "daha iyi anlatıyor. Düşü Zarife anlatmış ona, Sultan da güpegündüz mavi ışıklar saçan geminin üstünde bizim çocukları görmüş. Bizim çocukları yakında burada görürsen şaşma, bu düş öyle bir düş ki yorumu çeliği keser. Gerçekten daha gerçektir. Bizim adanın adresini, kasabanın adıyla senin de adını yazdırdım, evin de kapısına astım, köydeki kadınlara da verdim. Oradaki arkadaşlarıma da verdim."</p>

  <p class="calibre4">"Bana gelir gelmez çocuklar sana hemen gönderirim. Sen hiç merak etme," dedi Hayri Efendi. Daha mavi düşü Sultandan dinlememişti.</p>

  <p class="calibre4">Düşü Sultandan içine sindire sindire dinledi. İliklerine kadar bütün bedeni maviye kesti.</p>

  <p class="calibre4">Hayri Efendi onları hatunuyla birlikte iskeleye kadar uğurluyordu. O Hayri Efendi gitmiş yerine bu Hayri Efendi gelmişti. Sevincinden iki kanat takmış uçuyor, o da Çanakkalede... Bir inanıyor, sevinçten kanatlar takıyor, sonra, ne olacak, bu düştür, diyor, kanatları düşüyor, tepeden tırnağa pörsüyüveriyor-du. Sonunda da kendisiyle bir kavgaya girişiyor, ya şimdi çocuklar şuradan çıkıverip gelirlerse, bu sefer de tepeden tırnağa sevince kesiyordu.</p>

  <p class="calibre4">Hayri Efendiyle hanımı sabah erkenden kalktılar, ballı bö-rekli kahvaltı sofrası hazırlanmış onları bekliyordu, konuşmadan kahvaltılarını yaptılar. Hemen de konakta aşağıya inip iskelenin yolunu tuttular. Kadri Kaptan iskeleye yanaşmış onları bekliyordu. Hayri Efendi Nişancıyı, tanımı da Sultanı kucakladı.</p>

  <p class="calibre4">"Sizi her zaman evde bekliyoruz," dedi Hayri Efendi, "siz bizi mutlu ettiniz, bize umut aşıladınız, gözümüz, bundan sonra, hep yollarda olacak, Zarifenin düşleri doğru çıkacak. Güle güle, güle güle."</p>

  <p class="calibre4">Kadri Kaptanın teknesi iskeleden ayrıldı, suları köpürterek yol almaya başladı. Hayri Efendiyle hanımı oldukları yerde durmuşlar, uzaklaşıp giden tekneden gözlerini ayıramıyorlardı. Tekne gözden yitinceye kadar karı koca oldukları yerden kımıldamadılar.</p>

  <p class="calibre4">Geriye dönerken Hayri Efendi hanımın kolunu tuttu, gözlerini hanımın gözlerine dikti:</p>

  <p class="calibre4">"Künyesi geldikten yedi yıl, on, on beş yıl sonra esirlikten dönen ne kadar çok, ne kadar çok asker görmedik, duymadık mı? Niye bunu düşünmedik de ölmüşler gibi bizim çocuklara ağıtlar yakıp kendimizi öldürdük, harap ettik."</p>

  <p class="calibre4">"Doğru," dedi, "keşki," dedi hanım gülümseyerek. Hayri Efendi de gözleri parlayarak, cana gelmiş gülümsedi hanımına bakarak. Oğullarının künyesi geldiğinden bu yana bu onların ilk gülümsemesiydi.</p>

  <p class="calibre4">Kadri Kaptan sevinç içindeydi, onları gördü göreli ağzı kulaklarındaydı. Uzun bir zaman sonra Nişancıyı, Kadri Kaptan gibi bir dost canlısı, Nişancıya taa yüreğinin kökünde saygı ve sevgi duyan bir kişi değil kim olursa olsun, Nişancıyı görünce aynı sevinci duyar, bir sevgi büyüsünün içinde kalırdı.</p>

  <p class="calibre4">"Hayri Efendiden sizin geldiğinizi duyar duymaz tekneyi hemen adaya sürdüm. Adaya nasıl vardım, nasıl bağırdım, • bütün ada insanı, kurdu kuşu, kırlangıcı, kedileriyle iskeleye nasıl birikiştiler hiç farkına varmadım. Nişancının geldiğini bir daha söyledim onlara. Onlar bana, Nişancıyla birlikte Sultan Hatunun- gelip gelmediğini sordular. Ben de, Hayri Efendiden duyduğum gibi, ikisi birlikte geldi, dedim. Öyle bir alkış çaldılar ki, kırlangıçlar, kediler bile, martılar bile yerlerinde duramadılar. Ada sevince gark oldu. Kırlangıçlar, adada ne kadar kırlangıç varsa hepsi tam tepemizin üstünden, kılıç gibi gelip geçmeye başladılar. Adada daha şenlik sürüyor. Ben adadan sizi almaya gelirken bütün ada bir toy düğünün hazırlığındaydı."</p>

  <p class="calibre4">Sevincinden kabarmış Nişancı karısının gözlerinin içine gözlerini dikerek:</p>

  <p class="calibre4">"Kadri Kaptanım..." dedi, "çok şükür bizi seven dostlarımız var, kardeşten ileri," dedi.</p>

  <p class="calibre4">"Kurban olduğum Veli seni kim sevmez ki, sen de herkesi, yerdeki karıncayı, gökteki kuşu seversin."</p>

  <p class="calibre4">Kadri Kaptan:</p>

  <p class="calibre4">"Gökteki kuşu," dedi, "ona Nişancı Veli Kaptan, Veli Reis demişler."</p>

  <p class="calibre4">Adaya yaklaşırlarken Kadri Kaptan ayağa kalktı, "Şu iskelenin üstüne bakın, adalılar nasıl da oraya üst üste doluşmuşlar."</p>

  <p class="calibre4">Tekne iskeleye yanaşıncaya kadar iskeledeki hiç kimseden ses çıkmadı. Kalabalığın önünde doktorlar, Musa Kazım Ağaefendi, Melek Hatun, Şerife Hatun, Poyraz, Vasili, Hüsmen, onların arkasında da Zehrayla Nesibe, dengbej, Baytar, Şehmus Ağa duruyorlardı.</p>

  <p class="calibre4">Nişancı Sultanın elinden tutmuş iskeleye çıkarken, önden güçlü bir ses yükseldi, "Hoş geldiniz Nişancı." Arkasından da bütün kalabalık bir ağızdan gürledi, "hoş geldiniz, hoş geldiniz."</p>

  <p class="calibre4">Nişancı, utangaç, yumulmuş bir sesle, "hoş bulduk, hoş bulduk," diye karşılık verdi, "Olmadı, olmadı,'' dedi, birden doğruldu, "hoş bulduk, hoş bulduk, sağ olun, var olun, size kavuşmak ne iyi, ne güzel," diye bağırdı.</p>

  <p class="calibre4">Çınarların altına gidip kanepelere. oturdular. Zehrayla Nesibe şerbet hazırlamışlardı. Şerbeti çınarların altında herkese dağıttılar. Gün tepenin ardında yitinceye kadar konuştular. Konuştular deniyor ya, sözgelimi, Sultan konuştu ötekiler dinlediler. Sultan önce Zarifenin düşlerinden girdi, ceviz ağaçlarından, taşıma toprağı ekmelerinden, köye gelen koltuk değnekli, bir deri bir kemik kalmış, ana, ana, ana! diye bağırarak giden askerden çıktı. Askerin haline oradaki herkes ağladı. Sultan da ağladı.</p>

  <p class="calibre4">Gün kavuştuktan sonra gemici fenerlerini yakıp çınarların dallarına astılar. Fenerlerin ardından birdenbire de kuru zeytin odunları parladı ocakta.</p>

  <p class="calibre4">Nişancıların geldiklerini Vasili duyar duymaz, ben hemen balığa çıkıyorum, dedi. Kimin aklından nasıl lezzetli yemek geçiyorsa, ben balıktan dönünceye kadar onlar da görülmemiş yemeklerini yapıp, bu akşam hünerlerini göstersinler. Nişancının bana gösterdiği nişanlardan birine gidiyorum. Herhalde kayık dolusu balıkla dönerim.</p>

  <p class="calibre4">Ve Vasili akşama kadar kayık dolusu balıkla gelemediyse de, kayığın iki livarını da ağzına kadar doldurmuş, gelinceye kadar da livarların sularını durmadan değiştirmiş, tuttuğu balıkları adaya oynar oynar ulaştırmıştı.</p>

  <p class="calibre4">Kadınlar, kızlar livarları boşaltıp deniz kıyısına götürüp temizlemiş, günün kavuşmasını beklemeye başlamışlardı.</p>

  <p class="calibre4">Odunlar çabuk yandı, közler oluştu, Vasiliyle Hüsmen işi ele alıp balıkları ateşin üstüne attılar. Közlerin üstünden yoğun bir duman yükseldi, ortalık mis gibi balık koktu. Dengbej de onlara yardım etti. Kızlar, kadınlar tepsilerle nar gibi kızarmış balıkları masalara taşıdılar. Balıklardan başka türlü yemekler de geldi masalara, şişe şişe türlü içkiler de çıkmıştı ortaya.</p>

  <p class="calibre4">Nişancının önüne de bir bardak koymuşlardı. Onun içkisini bardağına Musa Kazım Ağaefendi koydu. Nişancı şimdiye kadar ağzına hiç içki koymamıştı. Koskoca başıyla Ağaefendi onun bardağına içki koyar da bir insan onu nasıl reddederdi! Ve Nişancı içkiyi reddedemedi, içki değil ağı olsa içecekti. Herkesle birlikte o da kadehini kaldırdı. Herkes onun içki içişine bakıyor gibi geldi. Herkesle birlikte içkiyi içti ya yüzünü buruşturarak Dedikleri kadar da zehir zemberek bir şey değilmiş, diye düşündü. Musa Kazım Ağaefendi nerdeyse ondan yaşlıydı, önündeki kadehi doldurup içkiyi su gibi içiyordu.</p>

  <p class="calibre4">Bir yandan kabak çiçeği dolması, bir yandan semizotu salatası, bir yandan balık geliyor, bir yandan yemeklerini yiyor, bir yandan da kafayı çekiyorlardı. Herkes şerefe diyor, kafayı çekiyordu.</p>

  <p class="calibre4">Zehraya gelince, eli yüreğinin üstündeydi, babası üst üste bardakları boşaltıyor, yüzü, alnı gittikçe kırışıyor, kararıyordu. Öylesine acılaşıyordu ki yüzü, içinde keskin fırtınaların döndüğü belli oluyordu. Gene geçen seferki gibi olursa ele aleme rezil olacaklardı. Çocukluğundan bu yana babasını o seferki gibi görmemişti. Eskiden de böyle içer, vakur, sıcak, ağır, sevgi dolu, ne kadar içerse içsin masadan hiç içmemiş gibi kalkardı. Az sonra ne olacak, az sonra ne olacak, diye ödü kopuyordu Zeh-ranın. Gece yarısına doğru olacak oldu. Musa Kazım Ağaefendi elleri titreyerek sakız rakısı doldurduğu bardağını kaldırdı, bardağa şöyle bir baktı, sonra da dipledi, elindeki boş bardağı da denizden yana fırlattı, arkasından da baktı, karanlığa karışıp çakıltaşlarının üstüne düşüp kırılan bardağın sesi gecede bir an çınladı, hemencecik de sustu:</p>

  <p class="calibre4">"Vapurda bizim hanım vefat etti, Akdenizin ortasında. Onunla birlikte ben de canlı cenaze oldum. Hamının cesedini denize attılar, denizcilik kanunu böyleymiş. Hanımı denize attıklarında deniz beni de içine çekti. Ben de onun arkasından atılayım, dedim kendi kendime. Kanınla birlikte ulu denizin kucağında uyuyayım, dedim kendi kendime. Baktım arkamızda çiçeği burnunda iki kız kalacak. Ben denizde hanımla uyur, balıklara yem olurken kızlar kimlere yem olacak? Türkiyeye gelinceye, karaya basıncaya kadar deniz kırk kat halatla beni kendine çekiyor, tam kendimi denize atacağım sıra kızlar geliyor, önümde duruyor, yakamdan tutuyor, biz, biz, biz ne olacağız baba diyorlardı. Sonunda direnemez oldum. Bir uyurgezer olayım da kendimi denize atayım, dedim, bundan da korktum. Uyanıkken kendimi atamıyordum, uyuyup uyurgezer olunca kendimi kesinlikle atarım, dedim, bu sefer de uyumaktan korktum. Bundan sonra da, canımı dişime taktım, ne yaptım, ne eyledim uyumadım."</p>

  <p class="calibre4">"İyi yaptın," dedi Melek Hatun, "çok iyi yaptın. Yoksa senin şu güzel yüzünü görmekten mahrum kalırdık Sultanım."</p>

  <p class="calibre4">"İyi yapmadım Melek, hiç iyi yapmadım. O zaman içimde bir umudum vardı. Bir gün yurduma geri dönerim, diyordum. İçimdeki bu umut söndü Melek, içim bomboş kaldı. Şimdi beni diri mi sanıyorsun, ben ölüden de beter, içi boşalmış bir ölüyüm. Benim güvendiğim, yollarına canımı koyduğum arkadaşlarımın bilumumu da öldü. Beni yurduma geri çağırtırlar, Yunan hükümetinden bana, özür üstüne özür diletecekler sandım. Sevgili canciğer arkadaşlarım bana Yunanistan pullu bir mektup bile göndermediler. Sizin de, kimsenin de, Kadri Kaptandan başka haberi yok. Ben buraya geldim geleli her arkadaşıma her gün mektup yazdım, Hayri Efendinin de adresini verdim, Kadri Kaptan her gün gitti Hayri Efendiyi rahatsız etti, ben de burasını, Karınca Adasını adres verdim, günlerdir gene bir tek satır yok. Sonra Poyraz oğlumla onun kumandanına gittik. Kumandan yüksek bir mebus olmuş, bize hakaret edip kovdu. Bir insanın vatanına gitmek istemesi suçmuş gibi. Sonra İstanbula gittik, sınıf arkadaşlarımızı bulduk, en büyük generalin oğlu. O generalin oğlu bizi karşıladı. Öylesine bir sevgi gösterdi ki bize, ben dedim ki anan, baban, kardeşin olacağına böyle bir arkadaşın olsun. İşte Poyraz Bey oğlum şahit, ona da ne kadar çok mektup yazdım, o da ölmüş, ondan da ses sada yok. Kaldım mı şu dünyanın ortasında yapayalnız."</p>
</body>
</html>
