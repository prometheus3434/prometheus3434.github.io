<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><span class="calibre5">Kara adam:</span></p>

  <p class="calibre4"><span class="calibre5">"Biz köyün nerde olduğunu biliyoruz."</span></p>

  <p class="calibre4"><span class="calibre5">"Eeee, biliyorsunuz da neden gitmiyor da Abbası kendi köyünde aramıyorsunuz?"</span></p>

  <p class="calibre4"><span class="calibre5">"Daha biz köye ulaşmadan Emir Selahaddinin adamları gelmişler, köyü kaldırmış götürmüşler. Köyü nereye götürmüş Emir, bulamadık. Bulsak bile o köye giremeyiz, girsek bile oradan bir adam değil, bir uyuz köpek bile alamayız, onlar Emir Selahaddinin himayesinde."</span></p>

  <p class="calibre4"><span class="calibre5">"Bütün Arabistanın sultanı olan Emir Selahaddin mi senin dediğin Emir Selahaddin?" diye sordu Baytar.</span></p>

  <p class="calibre4"><span class="calibre5">"O Emir Selahaddin," dedi kara adam, "onun yanına yaklaşılmaz. O bir şahı cihandır. Abbas onun sarayına sığınmasay-dı, şimdiye kadar kemikleri bile kalmamıştı."</span></p>

  <p class="calibre4"><span class="calibre5">Hep birden ayağa kalktılar, iskeleye yürüdüler, baştaki adam iskelenin üstünde durdu, geriye döndü:</span></p>

  <p class="calibre4"><span class="calibre5">"Sürgün adam, sürgün adam sana söylüyorum, bir daha böyle ' ukalalık yapma, her gördüğün insanı bizim gibi ermiş oğlu ermiş sanma. Seni buradan da sürgün ederler öteki dünyaya."</span></p>

  <p class="calibre4"><span class="calibre5">Hüsmen, iskeleye vardı, adamın karşısında durdu:</span></p>

  <p class="calibre4"><span class="calibre5">"Bak kardeşim, ben sana kötülük değil, iyilik etmek istedim. Niçin kızdınsa bana kızdın işte, çok da öfkelendin. Bir yanlışlık yapmışsak kusurumuza kalma. O dediğin Abbası buralarda görürsem sana naşıl haber verebilirim?"</span></p>

  <p class="calibre4"><span class="calibre5">Kara adam yumuşamış, yürüdü geldi, elini Hüsmenin omuzuna koydu, ağzını kulağına dayadı:</span></p>

  <p class="calibre4"><span class="calibre5">"O adamı bulursan Kavlakzade Remzi Beye gizlice haber ver, seni Karun kadar zengin ederim," dedi, tekneye atladı. Arkasından da ötekiler.</span></p>

  <p class="calibre4"><span class="calibre5">Tekne birkaç mil gittikten sonra durdu, demir atıp bekledi. Karanlık basınca bütün ışıklarını yaktı, bir ışık topuna döndü. Gökyüzü yıldızla doldu. Yıldızlar arka arkaya kayıyor, denizin ötelerine düşüyorlardı.</span></p>

  <p class="calibre4"><span class="calibre5">Uzaktan, Kaba Adanın oralardan, karanlığın içinden, bütün ışıklarını fora etmiş bir vapur çıktı.</span></p>

  <p class="calibre4"><span class="calibre5">Tekne demir aldı, adaya yaklaştı, adanın yöresinde dönmeye başladı. Tekne adayı dönerken baştan başa ışığa kesmişti. Vapur da onun ardına düşmüş, adayı ışığa boğarak dönüyordu.</span></p>

  <p class="calibre4"><span class="calibre5">Tekneyle vapur sabaha kadar adanın yöresinde, hiç durmadan, döndüler durdular. Tanyerleri ışır ışımaz da alacakaranlığa karıştılar, yittiler gittiler. Gün atarken de som mavi bir kelebek bulutu dört yandan eserek geldi, adanın üstünde kümelendi. Kelebeklerin mavi gölgesi adanın üstünü kapladı, evler, kumlar, ağaçlar, insanlar, deniz, her şey maviye kesti. Gün batıncaya kadar bütün ada som bir mavi içinde sallandı durdu. Kelebekler ancak ikinci gün öğleüstü savrularak o yana bu yana dağıldılar gittiler.</span></p>

  <p class="calibre4"><span class="calibre5">Tekneyle vapur adayı durmadan dönerler, ada ışığı batarken, adalılar evlerine girmediler, tekneyle vapur adanın öbür yanına gidip ışıklar çekilince, karanlık gece üstlerine çökünce onlar yerlerinden kıpırdamadılar, sessizce top ışıkları beklediler. Tekneyle vapur alacakaranlığa karışıp, sisler içinde yitip gidince de bunu doğal saydılar, üstünde de konuşmadılar. Kelebekler mavilerini dünyaya yayarak bulutlar halinde akınaya başlayıp adanın üstünü örtünce önce sevindiler, adanın üstü iyice kapanıp üstlerinde kelebekler kaynaşınca şaşırdılar, ne yapacaklarını ne edeceklerini bilemediler. Bütün dünya, yüzleri, elleri dişleri som maviye kesince başlarını kaldırdılar, kaynaşan kelebek bulutundan bir daha gözlerini alamadılar. Kelebekler çekilip gidince de gökyüzü boşaldı, gökyüzü de çekilip kelebeklerle birlikte gitmiş gibi geldi onlara. Kelebeklerden sonra da biribirleriyle hiç konuşmadılar, evlerinden de çıkmadılar. Ağaefendiyle Poyraz gelinceye kadar.</span></p>

  <p class="calibre4"><span class="calibre5">Ağaefendiyle Poyraz gün burnuna Kadri Kaptanın teknesinden iskeleye çıktılar. Onların geldiğini görenler, duyanlar bir anda çınarların altına birikiştiler. Kadri Kaptan ağzına kadar dolu çuvalları, torbaları tekneden alıp getirdi masaların üstüne koydu. Zehrayla Nesibe de koşarak geldiler babalarına sarıldılar, ardından da Poyrazın elini sıktılar. Zehranın yüzü gene pespembe olmuş, elleri de titriyordu. Kızlar babalarının rahat yüzünü, gülen gözlerini görünce önce şaşırdılar, sonra da gülerek</span></p>

  <p class="calibre4"><span class="calibre5">"Hoş geldiniz," dediler.</span></p>

  <p class="calibre4"><span class="calibre5">"Hoş bulduk."</span></p>

  <p class="calibre4"><span class="calibre5">Ağaefendinin sesinden sevinç taşıyordu.</span></p>

  <p class="calibre4"><span class="calibre5">"Çocukların hepsi burada mı?"</span></p>

  <p class="calibre4"><span class="calibre5">"Burada," dediler.</span></p>

  <p class="calibre4"><span class="calibre5">Çocuklar bir anda onun yöresini sardılar.</span></p>

  <p class="calibre4"><span class="calibre5">"Gelin bakalım."</span></p>

  <p class="calibre4"><span class="calibre5">Ağaefendi masaya yöneldi, çocuklar da... Önündeki küçük telis torbayı aldı, ağzının ipini açarken çabaladı, yanındaki Kadri Kaptan torbanın ağzındaki ipi çözdü.</span></p>

  <p class="calibre4"><span class="calibre5">Ağaefendi:</span></p>

  <p class="calibre4"><span class="calibre5">"Torbanın içindekileri masanın üstüne dök bakalım."</span></p>

  <p class="calibre4"><span class="calibre5">Torbanın içinden bir sürü renk renk küçük kutu çıktı. "Çocuklara dağıt Kaptan!"</span></p>

  <p class="calibre4"><span class="calibre5">Kaptan kutuları bir anda dağıttı. Çocuklar, uzatılmış ellerinde kutular öyle kalakaldılar.</span></p>

  <p class="calibre4"><span class="calibre5">Ağaefendi, artan kutulardan birini aldı, Kaptana verdi:</span></p>

  <p class="calibre4"><span class="calibre5">"Aç şunu!"</span></p>

  <p class="calibre4"><span class="calibre5">Kaptan kutuyu açtı, çocuklar gözlerini ellerine dikmişler bakıyorlardı.</span></p>

  <p class="calibre4"><span class="calibre5">"İçinden bir tanesini al ağzına at."</span></p>

  <p class="calibre4"><span class="calibre5">Kaptan kutuyu açtı, pembe lokumlar sıram sıram dizilmişti. Şaşkınlık içindeki çocuklar Kaptanla birlikte ellerindeki küçük kutuları açmışlar, Ağaefendiye gözlerini dikmişler, bakıyorlardı. Ağaefendi Kaptanın elindeki kutudan parmaklarının</span> ucuyla bir lokum aldı, pembe lokumdaki şeker tozları parmaklarına bulaştı, lokumu ağzına götürdü, parmaklarını yaladı. Çocuklar da onun tıpkısını yaptılar, Kadri Kaptan da. Ağızlarına gül kokulu bir tat değen çocuklar coştular, "holloooş, hollo-oooş!" diye, kamışlığın altından deniz kıyısına aldılar yatırdılar, daha zeytinliğin altına varmadan yarın üstüne çıktılar, bacaklarını yardan aşağı sarkıttılar, biribirlerine bakarak, lokumlarını yavaş yavaş, tadını çıkararak yemeye başladılar.</p>

  <p class="calibre4">Ağaefendi:.</p>

  <p class="calibre4">"Öteki torbaları da açın," diye buyurdu. Torbalar açılmaya başladı. Yüzülmüş tam bir de koyun almıştı. "Hatunlar, bu koyunu nasıl pişirirseniz pişirin. Gönlünüze kalmış."</p>

  <p class="calibre4">Kızlar babalarına şaşkınlıkla bakıyorlardı. Babalarının duruşu, yürüyüşü, el kol sallayışı, bakışları, her bir şeyi değişmişti. Sanki o insanlık tarihinin en büyük sürgününün en çok zulüm görmüş kişisi değildi, sanki o elleri koynunda kalmış, konuşmayı unutmuş, kendinden geçmiş, uyurgezer gibi dolaşan kişi ö değildi. Melek Hatun da ondaki değişikliği sezmişti ya korkuyordu. Acaba yarın sabah erkenden Girite mi gidiyordu?</p>

  <p class="calibre4">Zehra babasından gözlerini bir türlü ayıramıyordu. Babası gençleşmiş, yüzündeki kırışıklıklar açılmış, konuşması eski buyurgan biçimini almış, güvenli, sevindiğinde sevinci yöresinde-kilere geçen eski insan olmuştu.</p>

  <p class="calibre4">Zehra sonunda dayanamadı, vardı babasının koluna girdi kamışlığa kadar yürüdüler. Kolundan tuttu, babasını durdurdu yüz yüze geldiler, "Söyle baba," dedi, "gittiğiniz yerlerde neler oldu?"</p>

  <p class="calibre4">"Çok şey oldu kızım, çok şeyler. Şimdi sana hepsini anlatamam. Size sonra hepsini bir bir söyleyeceğim."</p>

  <p class="calibre4">Bu sırada yanlarına Nesibe de geldi, ardından da Melek Hatun. Ağaefendi gelenlere gülümsedi. "Ben de Zehraya başımıza gelenlerin sonucunu anlatacaktım." Nesibeyle Melek Hatun ona biraz daha sokuldular. "Ankarada bir adamdan," kahkahayla güldü, "kendini adam sayan birinden hakaret gördük. Ankarada Yunan sefaretinin İstanbulda olduğunu öğrenince oraya gittik. Arkadaşım Sait Rahmiyi bulduk. Bizi günlerce başında taşıdı. Yunan sefiri arkadaşıymış, sefir demek memleketi<span class="calibre5">nin devletidir. Bize söz verdi, acilen sizi Giritinize, atlarınıza, sevdiklerinize kavuşturacağım, dedi. O böyle söyleyince tamam dedik. İyi ki sandıklarınızı açmadınız kızlar." Çınarların altına yürüdü. Nesibe de arkasından, Zehrayla Melek Hatun orada dondular kaldılar, ne konuşabildiler, ne de biribirlerinin yüzlerine bakabildiler.</span></p>

  <p class="calibre4"><span class="calibre5">Neden sonra Melek Hatun kendine gelebildi:</span></p>

  <p class="calibre4"><span class="calibre5">"Belli olmaz kızım, sen hiç üzülme kızım, sürgünleri hiç al-mıyorlarmış. Kaptan söyledi. Benim Kadri Kaptan çok akıllıdır, beylerle paşalarla da görüşür. Oradan buraya sürülenler hiçbir zaman geriye gidemiyorlarmış," sesini yükseltti, "hiçbir zaman," dedi.</span></p>

  <p class="calibre4"><span class="calibre5">"Korkuyorum. Hatun, sen babamı bilmiyorsun. O ne yapar, ne eder de o yıkılası Girite döner. O tuttuğunu hep koparmıştır."</span></p>

  <p class="calibre4"><span class="calibre5">Melek Hatun sustu, gözlerini Zelıranın derin gözlerine dikti:</span></p>

  <p class="calibre4"><span class="calibre5">"Ne kadar da güzelsin kızım," dedi. "Allahın övünerek ya-rattıklarındansın. Yazık değil mi sana."</span></p>

  <p class="calibre4"><span class="calibre5">"Sen de çok güzelsin Melek Hatun," dedi, Zehra "sana da yazık değil mi?"</span></p>

  <p class="calibre4"><span class="calibre5">"Üzülme kızım üzülme, gün doğmadan çok gün doğar, sizde de söylerler mi bu sözleri?"</span></p>

  <p class="calibre4"><span class="calibre5">"Söylerler."</span></p>

  <p class="calibre4"><span class="calibre5">"Bak kızım, oralarda babana ne söz ' vermişlerse versinler, Mustafa Kemal Paşa sözünü yemez, baban bir daha Girite giremez. Ya Lena diyeceksiniz, o Yunanistana gitti de kaçtı adasına, buraya geri döndü. Şimdi hükümet duysa Lenanın burada olduğunu, doğru Yunanlılara gönderir. Üstelik Lenanın harpte Mustafa Kemal Paşanın yanında dört oğlu varmış. İki oğlu Mustafa Kemal Paşanın yanında şehit düşmüş. Şimdi de iki oğlu daha yanındaymış. Poyraz diyor ki, duysa hükümet Lenanın burda olduğunu, hemen derakap onu gene sürer Yunan içine. Hiç sizi Girite alırlar mı? Baban kendini avutuyor. Ben bunu, babanı da deşerek doğru dürüst sorar öğrenirim."</span></p>

  <p class="calibre4"><span class="calibre5">"Sor Melek Hatun sor da ben ölmeyeyim."</span></p>

  <p class="calibre4"><span class="calibre5">"Ben de ölmeyeyim kızım, ben de."</span></p>

  <p class="calibre4">Hüsmenin elinden kasaplık da geliyordu. Koyunu parçaladı, pirzola, sac kebaplığı, külbastı, akciğer, karaciğer hepsini masanın üstüne yığdı.</p>

  <p class="calibre4">Şerife Hatun:</p>

  <p class="calibre4">"Bana, bana bir sac bulun."</p>

  <p class="calibre4">"O sac neyimiş, neye yararmış," diye sordu Baytar.</p>

  <p class="calibre4">"Üstünde yufka ekmek pişirirler."</p>

  <p class="calibre4">"Bizim memlekette ekmeği tandıra vururlar, yufkasını da, somununu da... Aaah," dedi, "kaç yıl oluyor boğazımdan tandır ekmeği geçmeyeli." İçini bir daha derinden çekti, "Kokusuna hasret kaldığım tandır ekmeği, aaaah! Kokusu, tandırdan çıkar çıkmaz toprak kokusuna benzer, ah!"</p>

  <p class="calibre4">"Ben sana yakında tandır ekmeği yaparım. Sizin memlekette de sac ekmeği, sac kavurması yaparlar. Hani sacın ateşe gelen altını islerden temizler, içine kuşbaşı eti doldurur, ateşe koyarsın, verirsin ateşi."</p>

  <p class="calibre4">"Bildim," diye heyecanla bağırdı Baytar.</p>

  <p class="calibre4">"Sac bulamasak bile Baytar Efendi, ben bir tandır kazdırırım bizimkine, burada sana ekmeği de yaparım. Hem de yağmur yağmaya başlar, hem de iri damlalar seyrek düşer, toprak kokusu insanı delirtirken, arkasından taze tandır ekmeği kokusu. Ekmek kokusuyla toprak kokusunu birlikte yer, sevincinden tüy gibi olur, şu göklere uçar gidersin."</p>

  <p class="calibre4">"Sağ ol Şerife Hatun."</p>

  <p class="calibre4">Zeytin odunlarının közlerinin üstünde etleri pişirdiler. Vasili çoktan şarap şişelerini getirmiş açmış, masanın üstüne koymuştu. İki şişe mastika, iki şişe de rakı, şarapların arkasına dizilmiş, açılmayı bekliyordu.</p>

  <p class="calibre4">Tabaklara közde kızartılmış pirzolalar konunca şaraplara başladılar. Ağaefendi, bir yudum şarap aldı, dilinin üstünde dolaştırdı, "Böyle bir şarap Giritte de yok, Fransada da. Bu şarap nerden geliyor," diye sordu.</p>

  <p class="calibre4">Vasili yukardaki yeşil bağlarla set set yükselen tepeyi gösterdi:</p>

  <p class="calibre4">"Ağaefendim, bu şarap şu tepelerdeki bağlardan geliyor. Karıncaezmez Tanasi işte bu şarapları o bağların üzümünden yapmıştır."</p>

  <p class="calibre4"><span class="calibre5">"Karıncaezınez Tanasinin şerefine."</span></p>

  <p class="calibre4"><span class="calibre5">Ağaefendiyle birlikte herkes kadeh kaldırdı:</span></p>

  <p class="calibre4"><span class="calibre5">"Karıncaezınez Tanasinin şerefine."</span></p>

  <p class="calibre4"><span class="calibre5">"Sağlığına, şerefine."</span></p>

  <p class="calibre4"><span class="calibre5">Karıncaezınez Tanasinin, karıncaezınez adını Tanasiye kim koymuştu belli değil, şerefine arka arkaya kadeh kaldırdıktan sonra orada kim varsa hepsinin şerefine kadeh kaldırdılar. Şişelerin bitmesine az kala, o kadar tepeden tırnağa sevince kesmişlerdi ki, artık dünyada ne varsa, kurdun kuşun, börtü böceğin, yılanın çıyanın, denizdeki balıkların şerefine kadeh kaldırdılar.</span></p>

  <p class="calibre4"><span class="calibre5">Zehrayla Nesibe şaşkınlık içindeydi. Babalarını hiç böyle çılgınca bir sevince kendisini kaptırmış görmemişlerdi. O her zaman ağırbaşlıydı. Öfkesi de, sevinci de, bütün davranışları da böyleydi.</span></p>

  <p class="calibre4"><span class="calibre5">"Bu bağları diken, büyüten, üzümlerinden böyle güzel şarap yapan, sakız kokan rakıları satın alıp da bize bırakan Karın-caezmez Tanasinin şerefine."</span></p>

  <p class="calibre4"><span class="calibre5">Kızlar babalarının, ne kadar içerse içsin, bu halini, dilinin dolaştığını da ne duymuş ne de görmüşlerdi.</span></p>

  <p class="calibre4"><span class="calibre5">Ağaefendi ınastika şişesinin dibinde kalan son içkiyi de kafasına dikince coştu:</span></p>

  <p class="calibre4"><span class="calibre5">"Girite varır varmaz, ilk işiın, evet ilk işiın ermiş, yani Ka-rıncaezmez Tanasiyi bulmak, olacak. Onu alacak çiftliğiıne getireceğim. Ona en bereketli toprağıını vereceğim, üzüm diksin, şarap çıkarsın. Ona Arap atlar vereceğim. Ben de köy köy Yu-nanistanı dolaşacak, bu pis, insanlıktan çıkmış devirde de Tana-si gibi ermişin de var olduğunu herkese anlatacağım. Gazetelere söyleyeceğim. Bütün Yunanistanın gözleri kamaşacak." Ayağa kalktı, sallanarak, şimdiye kadar yüzü gülmemiş Poyraza yöneldi, onun kendisine doğru geldiğini gören Poyraz ayağa fırladı, ceketini ilikledi. Uzun boylu Ağaefendi ellerini onun omuzlarına koydu:</span></p>

  <p class="calibre4"><span class="calibre5">"Biliyor musunuz, işte, işte bu kahraman çocuk açtı bana Giritimin yolunu. O göndertiyor beni yurduma. O benim için Ankarada çok belalara, zulümlere uğradı, bana mısın demedi. Bu Şark Cephesi kahramanı, İstiklal Harbi kahramanı delikanlı, sırf benim için, yalnız benim için kendi başkumandanıyla, sırf benim için bozuşarak istikbalini söndürdü, mahvetti. Ben de onu cılacak, Girite götüreceğim. Giritte oturmak istemezse, ona Atinada ev alacağım. O, saraylara, soylu atlara, otomobillere layıktır, onu başındaki belalardan kurtaracağım. Nasıl kurtaracağımı göreceksiniz. Herkes kendi çöplüğünde horozdur."</span></p>

  <p class="calibre4"><span class="calibre5">O konuştukça Zehra da, Nesibe de yerin dibine geçiyordu. Poyraz da onu koluna girmiş eve götürüyor, Ağaefendinin bacakları biribirine dolaşıyor, sağa sola yalpalıyordu. Zehra hemen öbür koluna girdi. Merdiveni zor çıktılar. Merdivenin başında Ağaefendi nerdeyse yere, taşların üstüne düşecekti. Poyraz onu zor tuttu, yatak odasına kadar götürdü. Hemen çıktı, Zehra da onu merdivene kadar uğurladı:</span></p>

  <p class="calibre4"><span class="calibre5">"Yarın Şerife Hatuna uğrayacak, akşama kadar orada kalacağım. Yeni bir kilim bitirdi de."</span></p>

  <p class="calibre4"><span class="calibre5">Poyraz da onun kulağına eğildi:</span></p>

  <p class="calibre4"><span class="calibre5">"Yarın Şerife Hatuna Vasili gelecek, sana değirmende seni beklediğimi söyleyecek. Zeytinliğin içinden yukarıya çıkarsın, seni kimse görmez."</span></p>

  <p class="calibre4"><span class="calibre5">İkisinin de yüreği küt küt atıyordu. Poyraz kızın elini tuttu, ikisinin de eli tir tir titriyordu. Poyraz merdiveni inerken tırabzana yapıştı. Bacaklarının bağı çözülmüştü. Kendini çınarların altına zor attı. Sağına soluna bakındı, ortalıkta kimsecikleri göremedi. Böyle bakınırken kamışlığın oralardan bir ayak sesi geldi. Sesi dinledi, ses Vasilinin ayak seslerine benziyordu.</span></p>

  <p class="calibre4"><span class="calibre5">"Vasili."</span></p>

  <p class="calibre4"><span class="calibre5">"Benim."</span></p>

  <p class="calibre4"><span class="calibre5">Geldi yanına oturdu.</span></p>

  <p class="calibre4"><span class="calibre5">"Benden bir şey mi istiyorsun?"</span></p>

  <p class="calibre4"><span class="calibre5">"Ne bildin?"</span></p>

  <p class="calibre4"><span class="calibre5">"Bırak onu da ne söyleyeceksen söyle."</span></p>

  <p class="calibre4"><span class="calibre5">"Sen bir kilit ustasısın değil mi?"</span></p>

  <p class="calibre4"><span class="calibre5">"Ne istiyorsan onu söyle."</span></p>

  <p class="calibre4"><span class="calibre5">"Yarın tanyerleri ışımadan bir kilit bulacak, değirmene gidecek, kilidi içerden takacaksın. Sonra anahtarı bana vereceksin. Ben sana işini bitirmeden yetişirim. Ondan sonra Şerife Hatuna gideceksin. O yeni bir kilim bitirmiş, onu göreceksin. Zehra da orada olacak, seni görmesi yeter."</span></p>

  <p class="calibre4"><span class="calibre5">Vasili ayağa kalktı:</span></p>

  <p class="calibre4"><span class="calibre5">"Haydi kalk kardeş, bugün çok yoruldun, yarın sabah erken kalkacaksın."</span></p>

  <p class="calibre4"><span class="calibre5">"Erken kalkacağımı ne biliyorsun?"</span></p>

  <p class="calibre4"><span class="calibre5">"Ben bilmeyim de kim bilsin. Yahu kilit meselesini sen bana söylemedin mi, kilidi getirip sana verınedim mi?"</span></p>

  <p class="calibre4"><span class="calibre5">"Öyleyse iyi, yarın konuşuruz."</span></p>

  <p class="calibre4"><span class="calibre5">Poyrazın evine geldiler, merdiveni kol kola çıktılar, Lena Ana onları karşıladı. Yatak odasına girdiler, Vasili Lenayla birlikte onu soydu, geceliğini giydirdiler. Poyraz başını yastığa koyar koymaz uyudu.</span></p>

  <p class="calibre4"><span class="calibre5">Sabah erkenden uyandı. Deliksiz uyumuştu. Yataktan çıktı, hamamlığa gitti yıkandı, sinekkaydı tıraş oldu. Lena kahvaltıyı hazırlamıştı. Evin içini çay kokusu almıştı. Poyraz alelacele sofraya oturdu. Lena da aynı çabuklukla tüten çaydanlığı aldı, bardaklara çay doldurdu, çaya ikişer şeker attı. Poyraz kahvaltısını o kadar hızlı yapıyordu ki, nerdeyse elleri gözükmüyordu. Kahvaltıyı bitirir bitirmez, ağzındaki son lokmayı çiğnerken merdivene saldırdı. Merdivenden inip inmediğinin farkında olmadı. Kendisini değirmenin kapısında buldu! Anahtar elindeydi, kilide soktu, kapı açıldı. Merdiveni nasıl çıktığını bilemedi, kendisini pencerenin içinde buldu, oraya oturdu, sırtını kalın duvara dayayıp dizlerini dikti. Ortalık nerdeyse ağaracaktı. Denizin üstünü kaplamış duman yavaş yavaş, alacakaranlığın içinden çıkarak, yükseliyordu.</span></p>

  <p class="calibre4"><span class="calibre5">Poyraz birden karşıya baktı, ötelerden ışıklarını fora etmiş bir gemi geliyordu. Upuzun bir telli kavağın yaprakları titreşiyordu, aşağıdaki çalılıklardan kanatlarını çarparak uçan bir kuşun sesinden başka adada bir ses, bir yel sesi bile yoktu. Gözü Zehraların evine takıldı. Bir süre öyle kaldı, sonra gene birden ayaklandı, merdivenleri indi, ortalık gittikçe ağarıyordu, değirmen taşının üstündeki üç buğday tanesini gördü. Yukardan sesler geldi, hemen yukarıya çıktı. Tavanın üst köşesinde bir kırlangıç yuvası gördü. Arkadaki köşeden bir ses duyar gibi oldu, oraya bir kırlangıç yuvasını muhkem oturtmuştu. Üçüncü köşede de bir kırlangıç yuvası vardı. Poyraz, etti üç, dedi kendi kendine, pencereden bir kırlangıç içeriye ok gibi girdi, üç yuvadan hep birden civcivlerin yaygaraları koptu. Kırlangıç geldi karşı yuvaya kondu. Onun arkasından ikinci kırlangıç geldi yandaki yuvaya kondu. Az sonra da üçüncüsü...</span></p>

  <p class="calibre4"><span class="calibre5">Poyraz merdivenleri sallayarak indi, dışarıya çıktı, denizin kıyısında buldu kendini. Denizin sesinden başka ortalıkta çıt yoktu. Denizin üstü pul pul olmuştu. Yürümenin sırası mı, tan-yerleri ağardı ağaracak, diye düşündü. Zehraların kapısı bir türlü açılmıyordu. Menevişlemiş denizin üstünde de incecik dalgalar. Döndü değirmene gitti, kilit elindeydi, anahtar deliğine soktu, kilit açıktı, kapattı açtı. Bir daha kapattı açtı. Bir süre böyle kapattı açtı. Anahtar elinde kamışlığa koştu, içine girdi. Yöredeki top nergisler geçmişti. Yaz geldi, nerdeyse bütün çiçekler geçti. Menekşeler geçeli çok oldu. O, baharda açtığını kimseyegöstermeden açan ilk çiçektir. Kamışlığın içinden kimseye gözükmeden Zehraların kapısını bir iyice görüyordu. Kapının açılıp açılacağı yoktu. Kapı açılmadı ya Zehra, kamışların ötesinde uzun boynu, iri mavi gözleri, omuzlarının üstüne kadar düşeh ışıklı saçları, çifte gamzeleriyle karşısında duruyordu. Gözlerini kapadı, açtığında Zehra silinmiş gitmişti. Belki Zehra değirmene gitmiş/kendisini bulamamış diye oraya koştu, içeriye daldı, merdiveni ikişer ikişer atlayarak yukarıya çıktı, yan beline kadar dışarıyı uzanarak evlerden yana baktı. Alacakaranlıkta en küçük bir karartı bile göremiyordu. Sabrı taşıyordu, pencereden çekildi, aşağıya indi. Pencereden üç küçük karartı içeriye hızla girdi. Yukardan kırlangıç yavrularının hep birden çıkardıkları yaygara onu irkiltti, sesleri duymasıyla birlikte üç kuş arka arkaya fırt diye dışarıya çıktı. Poyraz yukarıya gözlerini dikti, diker dikmez de merdivene saldırdı, kapıyı hızla açtı, zeytinliğe koştu. Yaşlı zeytin ağacının altında durdu. Deniz kapkaranlık gözüküyordu. Çalılıkların içinden şapırtılarla üç kuş fırladı. Kuşların fırladığı çalılıklara vardı. Kulağı ayak seslerindeydi, denizin hışıltısını duydu. Ağır ağır değirmene döndü, değirmen taşına oturdu. Dışarda kanatlar gıcırdayarak dönüyordu. Taşın üstünde boynu bükülmüş öyle kalakaldı. Değirmenin içine ışık doldu, yukardan kırlangıçların sesi geldi, ardından yavruların yaygaralar ortalığı aldı, o, yerinden kıpır-dayamadı. Neden sonra ayağa kalktı, kapıyı açtı, karşısındaki zeytinliğe baktı, zeytinlerin yaprakları parlıyordu. Üç kocaman kelebek biribirlerine yaklaşıp birleşerek hemen de ayrılarak, zikzaklar çizerek, denize aşağı uçarak gözden yittiler, az sonra da geriye döndüler, birleşerek gene yittiler gittiler. Sağdaki çalının uzamış gitmiş tek dalına, halkaları turuncu, ak, kara mor bir kelebek konmuş, kanatlarını kapamış uyuyordu. Poyraz bir süre gözlerini kelebekten ayıramadı. Üç kelebek deniz yönünden döndü. Zikzaklar çizerek, birleşip ayrılarak tepeye doğru uçtular. Poyraz üç kelebeği, önünden geçerken şöyle böyle gördü, görmemiş gibi aldırmadı, onun gözü, yelin usulca salladığı uzun ince dalın üstündeki, kanatlarını bitiştirmiş turuncu kelebekteydi. Parmaklarının ucuna basa basa çalının yanına kadar gitti, az ilerde durdu. Esen ince yelde uzun dal bir o yana, bir bu yana sallanıyor, kelebek dondurulmuş gibi yapıştığı dalda kıpırdarnıyordu bile.</span></p>

  <p class="calibre4"><span class="calibre5">Poyraz kelebeği uyandırmamak için çalının yöresinde bir kez yavaş yavaş döndü, sonra biraz hızlandı, döndükçe hızını artırıyor, ayaklarını yere vuruyor, patırtılar çıkarıyor, bağırıyor, gözünü, bir kuş kadar büyük kelebekten bir türlü ayıramıyor, kelebek de bana mısın demiyordu.</span></p>

  <p class="calibre4"><span class="calibre5">Poyraz uzun bir süre çalının yöresinde döndü, yoruldu yere oturdu, bir zaman sonra ayağa fırladı, değirmene girdi, de-ğirmentaşının üstüne oturdu. Taşın üstündeki buğday tanelerine gözleri takıldı, sevindi, oldukları yerde duruyorlar, diye düşündü. Yukardan bir kalın arı vızıltısı geldi, ayağa kalktı, yöresine bakındı, köşede kırlangıç yuvasının önünde bir eşekarısı, ödü koptu, bu kocaman arı kırlangıç yavrularını sokarsa hemen öldürür. Değil kırlangıç yavrularım, insanı soksa, güçlü bir insanı bile anında öldürür. Dışarıya koştu, uzun daldaki kelebek daha öyle duruyordu. Çalının yöresini hızla döndü. Dönerken kelebekten gözünü ayırmadı. Üst baştaki çalıya gitti, uzun, geniş, çok yapraklı bir dal kırdı. Arı yukarda gürültüyle vızıldıyordu. Bir anda merdivenleri çıktı, o çıkar çıkmaz üç yuvada birden, kocaman ağızları sonuna kadar açılmış, çıplak başları, çıplak gövdeleri kadar büyük yavrular incecik boyunlarını uzatarak bastılar yaygarayı. Poyrazın gözü arıdaydı, elindeki çalıyı arıya nişanladı, ayaklarının ucuna dikildi. Çalıyı arının üstüne çarptı, an kaçtı kurtuldu, öbür köşede daha sert vızıltılarla dönmeye başladı. Poyraz gene çalıyı salladı. An gene kaçtı. Bundan sonra Poyraz saldırdı arı kaçtı, arı kaçtı Poyraz saldırdı. Birkaç kere de Poyrazın alnını, boynunu hedef alarak arı saldırdı. Bereket versin Poyraz tetikteydi, elindeki gür dalla saldırıyı önledi. Yoksa bu kocaman, yaşlılıktan morarmış kırmızı eşekarısı onu sokarsa öldürür, öldürmese bile iflah etmezdi. Kocaman pencere sonuna kadar açıktı. Poyraz arıyı oraya buraya sürüyor, arı pencereye yaklaşıyor, dışarıya çıkacakken geriye dönüyor, aşağıya iniyor, değirmentaşının üstünde dönerken Poyraz yetişiyor, elindeki dalı arının üstüne var gücüyle indiriyor, taşın üstüne yapraklar dökülürken an aradan kayıyor, soluğu kırlangıç yuvalarının önünde alıyordu.</span></p>

  <p class="calibre4"><span class="calibre5">Poyraz arıyı kovalaya kovalaya kan ter içinde kaldı, ayaklarına kara sular indi, vardı taşın üstüne oturdu, aklına Zehra geldi, gülümsedi. Arı değirmenin her bir yerini öfkeyle vızıldı-yarak dolaşıyor, Poyrazı deli divaneye döndürüyor, o çalıyı eline alıp kalkarken dışardan ayak seslerine benzer bir ses geliyor, Poyraz kulak kesiliyor, ses geliyor kapının önünde duruyor, Poyraz fırlayıp kapıyı açıyor, Zelırayı elinden tutuyor, "Gel," diyor, içeriye çekiyor, değirmentaşının üstünü gösteriyor, Zehra taşın üstüne oturuyor "Çok terlemişsin," diyor ona.</span></p>

  <p class="calibre4"><span class="calibre5">"Çok terlemişsin de ne demek, tanyerleri ışırken başladık, şu yukarda öten lanetle cebelleşmeye, ne demek, harbetmeye. Çalıyı tepesine indire indire, baksana çalıda yaprak, bende hal kalmadı. Sarıkamış Harbi gibi kıran kırana bir harp yaptık, ben onu pencereden dışarıya atamadım, o da birkaç kere canını dişine takarak savlet etti, ben de hücumlarına şiddetle karşı koyup canımı kurtardım. Yoksa, bu kocayıp morarmış, baksana sesine, nasıl ötüyor, beni soksa derakap öldürürdü."</span></p>

  <p class="calibre4"><span class="calibre5">Poyraz, Zehrayla bir gün olur da buluşursam, onunla buluşur buluşmaz, elini tutar tutmaz, kirp der de canım çıkar, diyordu. Şimdiyse soğukkanlıydı, içine sevinç dolmuştu, iliklerine kadar sevgiye kesmişti. Gülerek Zehranın elini tuttu, "Bak," dedi, "bak şu kocamış belaya, bak! Nasıl da öfkeden kudurarak, ölerek, öfkeden dellenerek, vızıldayarak geberiyor. inat etmiş dışarıya çıkmıyor. Pekiyi çıkmasın, bana ne ama yukarda üç tane kırlangıç yuvası var, hepsi de kocaman sarı ağızlı yavrular, ağızlarını öyle bir açıyorlar, öyle yaygara koparıyorlar ki ada yerinden oynuyor sanırsın."</span></p>

  <p class="calibre4"><span class="calibre5">"Arı ne yaptı sana?"</span></p>

  <p class="calibre4"><span class="calibre5">Poyraz kaşlarını çattı:</span></p>

  <p class="calibre4"><span class="calibre5">"Ne mi yaptı, ne mi yaptı bana, o arı var ya o kırlangıçların düşmanı."</span></p>

  <p class="calibre4"><span class="calibre5">"Eeeeee, ne yaptı sana?"</span></p>

  <p class="calibre4"><span class="calibre5">"Eşekarıları kırlangıçların düşmanıdır. Onların yavrularını sokar sokar öldürürler. Bir de yılanlar düşmandır kırlangıçlara. Kırlangıçlar en çok yılandan korkar. Bir yılan gelir, şu düz duvara tırmanır. Kırlangıç yavrularını yutar. Kırlangıçlar da bunun için yuvalarını evlerin içine yaparlar." Kalktı, Zehranın da elinden tuttu kaldırdı. "Haydi yukarı çıkalım." Yukarı çıkarlarken merdivende kucaklaştılar. Kucak kucağa bir süre öyle kaldılar, o kadar kendilerinden geçtiler ki, basamağa sağılıverdiler. Kırlangıç yavrularının yaygaraları ortalığı alıncaya kadar kendilerine gelemediler.</span></p>

  <p class="calibre4"><span class="calibre5">Poyraz doğruldu:</span></p>

  <p class="calibre4"><span class="calibre5">"Anaları onlara yiyecek getirdi," dedi, "haydi yukarı çıkalım."</span></p>

  <p class="calibre4"><span class="calibre5">Yukarıya biribirlerine sarılmış çıktılar. Üç kırlangıç yuvasındaki yavrular kefli ağızlarını ardına kadar açmışlar, tüysüz boyunları kopacak kadar başlarını analarına uzatmış, onların ağızlarına yiyecek koyacak gagalarını bekliyorlardı. Gagalar, açılmış kefli sarı ağızlara girip girip çıkıyordu. İşleri biten üç kırlangıç da, ok gibi pencereden dışarıya çıktılar, yavrular da yaygarayı kestiler.</span></p>

  <p class="calibre4"><span class="calibre5">Arı daha da azmış, öfkeli vızıltısıyla yukarda var gücüyle dönüyordu. Poyraz dalı yerden aldı, elinde şöyle bir tarttı, yukarda dönen arının üstüne hızla indirdi. Arının ölüsü duvarın dibine düştü.</span></p>

  <p class="calibre4"><span class="calibre5">Poyraz gülerek:</span></p>

  <p class="calibre4"><span class="calibre5">"Kırlangıç yavrularını ölümden kurtardım," dedi.</span></p>

  <p class="calibre4"><span class="calibre5">Biribirlerine sarılmış, merdiveni indiler, taşın üstüne oturdular.</span></p>

  <p class="calibre4"><span class="calibre5">"Bu değirmeni işleteceğim," dedi Poyraz.</span></p>

  <p class="calibre4"><span class="calibre5">Kızın eli onun saçlarındaydı, inceden, sevecen okşuyordu.</span></p>

  <p class="calibre4"><span class="calibre5">Kanatlar boşuna dönüyordu. Değirmeni çalıştıran ustaların hepsi Yunanistana gönderilmişti. Ada dolunca belki usta da bulunurdu.</span></p>

  <p class="calibre4"><span class="calibre5">"Bu eşekarıları çıplak yavruları sokmayı sever. Bir arı günde yüz tane tüysüz yavru sokar. İnsanları da sokar. Çocukları sokarsa öldürür, büyükleri şişirir ya öldürmez. Kolay kolay da öldürülmezler. Onların yuvalarına çomak sokulmaya görsün, büyük eşekarıları, öfkeli, evlerin aralarına düşerler, evlere saldırır, önlerine geleni sokar davul gibi şişirirler. Onlardan başka soktukları kimi büyükleri bile öldürürler. Ben burada çok eşekarısı yuvası gördüm. Kaya deliklerinin hemen hepsinde eşe-karılarının yuvası var. Ben o delikleri görür görmez oralardan kaçar, soluğu kıyıda alırım. Bunlar köylere kasabalara da baskın yaparlar, yani kızgın arılar köyleri, kasabaları doldurunca, insanlar kapılarını, pencerelerini kapatır, evlerine sığınırlar, karanlık kavuşuncaya kadar dışarı çıkamazlar. Bir de bu arılar kavun karpuz kabuklarının içini severler. Ben çocukluğumda bizim karpuz tarlasını, gece gündüz, tek başıma beklerdim. Karpuz tarlası akarsuyun kıyısındaydı. Çardak dört uzun direğin üstündeydi. Çardağın üstü yeşil çam dallarıyla örtülmüştü, çamların altındaki tahtaların üstünde yatağım seriliydi. Gece uyumaya çardağa uzun merdiveni dayayarak çıkar, merdiveni de yanıma çeker, yatağıının yanına uzatırdım. Bir de ay ışıklı gecelerde, çığıltılarla akan çayda yukarı sıçrayan balıkları gün ışıyıncaya kadar seyrederdim, sabah olunca merdiveni indirir suyun kıyısında kahvaltımı yapar, aydınlık suyun dibindeki arka arkaya dizilmiş uçan balıkları seyrederdim. Balıkların uçan gölgeleri çakıltaşlarının üstünden kayar giderdi. Bir de bana yoldan çok konuk gelirdi, konuklara çaykaralarda soğutulmuş kavun karpuz verirdim. Onlar buz gibi soğutulmuş kavun karpuzları yerler, kabuklarını çardağın dört bir yanına atarlardı. Eşekarıları gelir kabukların içine çokuşurlar, gün akşam oluncaya kadar kabukların içi dolar taşardı. Ben de kocaman karpuzları kimi günler dilimler, olduğu gibi güneşin altına koyar, arılar da karpuzlara üst üste konarlar, pul pul ışıklı kanatları gün altında çakar sönerdi. Arıların koyu kırmızı gövdeleri, uzun, sarı halkalı kuyrukları, kuyruklarında çelik mavisi iğneleri. Balarıları. sokarsa iğneleri insanın derisinde kalır. iğnesiz arılar yaşamazlar. Yüzlerce balarısının soktuğu insanlar ölmeyebilirler, bir eşekarısı soksa bile bir insanı yarı canlı eder. Hele birçok arının birden sokması bir insanı öldürür. Eşekarıları çok öfkelidir. Balarılarının, sarıca arının, daha birçok arının petekleri vardır, bunların petekleri çalı dallarında, ağaç gövdelerinde olur. Eşekarılannın yuvaları kaya, duvar deliklerinde olur. Eşe-karılarını öfkeden delirten, yuvalarına çomak sokmaktır. Yuvalarından öfkeyle dışarıya uğrayan öfkeli arılar önlerine kim çıkarsa saldırırlar. Yalnız arılara dokunmazsan insana hiçbir şey yapmazlar, gelir çokuşurlar karpuz kabuklarının, kırmızı karpuz dilimlerinin üstüne, karanlık çökünceye kadar orada kalırlar. Karanlık çökünce karpuzların üstünde bir tek arı bile kalmaz. Eşekarıları hiçbir şeyden korkmazlar, karanlıktan korktukları kadar."</span></p>

  <p class="calibre4"><span class="calibre5">Zehranın eli Poyrazın saçlarındaydı, yavaş yavaş onun saçlarını okşuyordu. Poyrazsa durmadan konuşuyordu.</span></p>

  <p class="calibre4"><span class="calibre5">"Arılar gün doğar doğmaz karpuz dilimlerinin, kabuklarının üstüne çokuşurlar, uçmazlar, orada öyle karanlık çökünceye kadar kalırlardı. Karanlık basınca da, karşıki çalıların dibinde ateşböceklerinin ışıkları kıvılcım gibi yöreye saçılırdı. Ben ateşböceklerinin ışıkları sönünceye kadar uyumaz, kıvılcımlar kesilinceye kadar bakardım. Ondan sonra da uyur, sabaha karşı da yukardaki kayalıklardan gelen puhuların sesleriyle uyanırdım. Hemencecik de anam bana sabah kahvaltısını getirir, karşı karşıya oturur yemeği birlikte yerdik. Anamla Çerkesce konuşurduk İçindeki Kafkas hasreti bitmez tükenmezdi. Kafkas dağlarının pınarları, suları, atları, yiğitleri, Ruslarla savaşları, balarıları, ak petekli balları, gözü kanlı Kafkas beyleri, çiçekleri, çiçeklerinin kokusu daha burnumda. Dedemin hali daha beterdi. Hep, Allah bana Kafkas topraklarına gömülmeyi nasip etsin, derdi. Türkülerimiz Çerkesceydi, hepsi de Kafkas üstüney-di. Her gün, her gün, bir gün gelip Kafkas dağlarına dönmek... Dedem yaşlandıkça Kafkasyayı sabahtan akşama kadar konuşmaya başladı. Köyün yaşlıları her gün sabah erkenden giderler, Aşık Hamzadan memleket türkülerini dinlerler, ağlarlardı.</span></p>

  <p class="calibre4"><span class="calibre5">Aşık Hamza da yaşlıydı. O da Kafkasya hasretinin ateşiyle yanıyor, türkü söylemeden de duramıyordu. Anamın da sesi güzeldi, o da Kafkas türküleri söyler, herkesi ağlatırdı. En çok da uğurböceklerine meraklıydı. Her geldiğinde bütün bostanı arar, bir dalın altında, bir yaprağın üstünde, küçük pürenlerin, dikenlerin dibinde bir uğurböceği bulunca deliye dönerdi. Bu sefer de mavi çiçekli pürenleri, bostanı, yöreyi uğurböcekleriyle dolmuş gördü, kırmızı, kara beneklileri eline alıp uç uç yaptı. Uçmadan önce de dudakları kıpır kıpır böceğin kulağına bir şeyler fısıldıyordu. Böcekler tam bir hafta sanki gökten yağdılar, yerden bittiler, her yer kırmızıya kesti. Bir hafta sonra da ortalıkta bir tek uğurböceği kalmadı, ondan sonra da anam bosta-na uğramadı, azığımı da küçük kız kardeşim getirmeye başla-d ı. Pürene konan uğurböcekleri püren kokarlar."</span></p>

  <p class="calibre4"><span class="calibre5">Sonra savaşı anlatmaya başladı, en küçük ayrıntısına kadar çarpışmaları, korkularını, ölümü her gün yaşadığını, çarpışmaya girmeden korkudan deli olduğunu, çarpışmaya girdikten sonra, iliklerine işlemiş korkunun usul usul geçtiğini söyledi. Çölün yıldızlarını, çölde dünyanın çok geniş olduğunu, Yezidi kırımını, kızların memelerinin kesilip kumların üstüne atılıp seğirdiği yere gelince birden sustu. Aralarında uzunca bir sessizlik oldu, kız elini onun başından çekti. Elini çeker çekmez de onu kucakladı. Biribirlerine sarılmış ayağa kalktılar. Bir süre biribirlerine sarılı kaldılar. Biribirlerinden nasıl koptular, nasıl dışarıya çıktılar, bilemediler. Kız zeytinliğe indi, Poyraz eve geldi, kendini yatağa attı, yüzü kıpkırmızı kesilmiş, ter içinde kalmıştı. Feleğin çemberinden geçmiş Lena hiç şaşırmadı. Yatağın üstüne sırtüstü, gözleri kapalı, serilmiş delikanlıya, orada durup bir süre baktı, sonra mutfağa girdi bir ateş yaktı, çaydanlığı ateşe koydu, ıhlamur kaynattı. Daha gözlerini açmamış Poyraza geldi, "Kalk oğlum," dedi, "sana ıhlamur yaptım, iyi gelir, terini alır." Elinden tuttu kaldırdı. Poyraz gözlerini açtı, Lenayı görünce gülümsedi.</span></p>

  <p class="calibre4"><span class="calibre5">"Kalk yavrusu."</span></p>

  <p class="calibre4"><span class="calibre5">Poyraz kalktı, sallanarak gitti koltuğa oturdu. Lena ağzı yaldızlı büyük bardakta ıhlamuru getirdi. Ihlamur kokusu odayı aldı. Poyraz tüten bardağı alırken Lenaya gülümseyerek bardağı kokladı, sonra ışığa tuttu, ardından da usulca içmeye başladı.</span></p>

  <p class="calibre4"><span class="calibre5">"Sen ıhlamurunu iç, çaydanlık ocağın üstünde. Ben şimdi gidiyorum. Gider hemen de gelirim. Ben gelinceye kadar sen doldur iç. Sana iyi gelir."</span></p>

  <p class="calibre4"><span class="calibre5">Çıktı gitti, Zehraların evine vardı. Zehra bir koltuğa yumulup oturmuş, gözlerini önündeki halıya dikmişti. Lenayı görür görmez ayağa fırladı, gözlerini onun gözlerinin içine dikti. Lena gözlerini kaçırdı, dört bir yanına baktı, karşı odadan kendine doğru gelen Nesibeyi gördü. Nesibe gülüyordu.</span></p>

  <p class="calibre4"><span class="calibre5">"Hoş geldin Lena Ana, buyur otur."</span></p>

  <p class="calibre4"><span class="calibre5">"Hoş bulduk kızım," dedi Lena. Sesi sevinçli.</span></p>

  <p class="calibre4"><span class="calibre5">Zehra Lenayı kucakladı.</span></p>

  <p class="calibre4"><span class="calibre5">"Hoş geldin Ana, otur Ana."</span></p>

  <p class="calibre4"><span class="calibre5">Lenayı karşısındaki koltuğa oturttu, Nesibe de oturdu.</span></p>

  <p class="calibre4"><span class="calibre5">"Ağaefendiyi göremiyorum."</span></p>

  <p class="calibre4"><span class="calibre5">"Sen gelmeden biraz öhce çıktı. Çınarların altında belki."</span></p>

  <p class="calibre4"><span class="calibre5">"Ana bir çay içer misin?"</span></p>

  <p class="calibre4"><span class="calibre5">"Lena Ana bir kahve içer misin?"</span></p>

  <p class="calibre4"><span class="calibre5">Lenanın içi alıp alıp veriyordu. Hemen kalkıp eve gitmeli, Poyrazı görmeliydi. Bir ancık bile duramazdı. Kızlar bir sevgi yumağıyla sarmışlardı onu. Acelesi vardı, acelesi vardı, şu dünya iyisi kızlara bunu nasıl anlatmalıydı. Birden ayağa fırladı:</span></p>

  <p class="calibre4"><span class="calibre5">"Gitmeliyim kızlarım, gitmeliyim, ocakta çaydanlığı bıraktım, şimdiye taşmış, ocağı söndürmüştür. Poyraza, oğluma ıhlamur kaynatıyordum. Siz de hemen ıhlamur kaynatıp için, iyi gelir, iyi gelir," diyerek çarçabuk çıktı gitti. Merdivende bile, "İyi gelir, iyi gelir," diyordu.</span></p>

  <p class="calibre4"><span class="calibre5">Poyraz Lenayı pürtelaş görünce elindeki bardağı masanın üstüne bıraktı, ayağa kalktı:</span></p>

  <p class="calibre4"><span class="calibre5">"Ana ne oldu sana?" diye sordu.</span></p>

  <p class="calibre4"><span class="calibre5">"Beni kucakladı," dedi Lena, ''beni kucakladı. Zehra beni kucakladı. Musa Kazım Ağaefendi çınarların altına oturmuş, tek başına. Düşünüyor. Beni kucakladı. Şimdi o da ıhlamur içiyor."</span></p>

  <p class="calibre4"><span class="calibre5">"Gel Ana, şuraya otur," karşısındaki koltuğu gösterdi, "sen de ıhlamur iç."</span></p>

  <p class="calibre4">Poyraza değirmende ne oldu, diye düşündü, değirmenin dönen kanatları gıcırdıyordu.</p>

  <p class="calibre4">Başının üstünden yalım yalım top gülleleri geçiyordu. Yalım güllelerinin altından karıncalar gibi çırılçıplak askerler dağ-leıra tırmanıyor, orada dimdik donup kalıyorlardı. Birden kırlangıçları anımsadı, pencereden her girişlerinde yavrularının gövdelerinden büyük başları, sonuna kadar açılmış koskocaman ağızlarıyla basıyorlardı yaygarayı. Onların yaygaralarından dolayı hiçbir şeyi, kanatların gıcırtılarını bile duymuyordu. İki kırlangıç evlerinin tavanına bir yuva yapmış, her gün belki yirmi sefer, açık bırakılan pencereden girip çıkıyor, onların her girişlerinde de sarı ağızları ardına kadar açılmış, tüysüz, bir parmak büyüklüğündeki et parçası yavrular kıyameti koparıyorlardı.</p>

  <p class="calibre4">"Ne düşünüyorsun oğlusu?"</p>

  <p class="calibre4">"Kırlangıç yuvalarını," dedi Poyraz.</p>

  <p class="calibre4">"Nerde gördün o yuvaları," diye sordu Lena.</p>

  <p class="calibre4">"Bizim evde."</p>

  <p class="calibre4">"Hangi sizin evde?"</p>

  <p class="calibre4">"Çocukken."</p>

  <p class="calibre4">"Ağaefendi seni bekliyor herhalde, oturmuş çeşmenin yanına."</p>

  <p class="calibre4">"Yorgunluktan öleceğim Ana, bütün etlerim çekiliyor."</p>

  <p class="calibre4">Lena telaşla:</p>

  <p class="calibre4">"Yat oğlusu yat, hemen gir yatağına da yat, ben seni soyanın," dedi.</p>

  <p class="calibre4">"Yok Ana ben soyunurum, sağ ol, ellerinden öperim. Kim gelirse gelsin, Vasili, Musa Kazım Ağaefendi, kim gelirse gelsin beni uyandırma. Kemiklerim sızlıyor. Hiç halim yok. Ölüm gibi bir şey."</p>

  <p class="calibre4">Lena kaşlarını çattı, sesini yükseltti:</p>

  <p class="calibre4">"Beni kucakladı," dedi, "senin hiçbir şeyden haberin yok, beni kucakladı. Hadi sen yat!" Odadan çıktı, mutfağa gitti, bir süre orada iş gördükten sonra Poyrazın yanına döndü. Poyraz soyunmuş, giyitlerini askıya asmış, uykulara dalmış, etini kes-si'n uyanacak değil.</p>

  <p class="calibre4"><span class="calibre5">Lena Poyrazı salt yemek saatlarında uyandırıyor, özene bezene, Zehranın da yardımıyla yaptığı güzel yemeklerini kalaylı bir tepsiyle yatağa götürüyordu.</span></p>

  <p class="calibre4"><span class="calibre5">Ağaefendi de her gün kuşluk vakti eve geliyor, daha uyuyor mu diye Poyrazı soruyor, Lenadan uyuyor sözünü duyunca, Allah Allah, ne oldu bu çocuğa, diyerek geri dönüyor, sabrı da gittikçe taşıyor, yerinde duramıyordu. Günler geçiyor, ne Atinadan ne de İstanbuldan bir haber geliyordu. Her gün de Poyrazın evine gidiyor, Poyrazı soruyor, Lena uyuyor diyordu Rumca, onu bir kahve içmeye evine çağırıyor, o da onu kırmıyordu. Ağaefendi koltuğa çöküyor, oturur oturmaz da Lenaya Rumca övgüler düzüyordu:</span></p>

  <p class="calibre4"><span class="calibre5">"Sana çok saygı duyuyorum Lena. Senden yiğit ne bir erkek var, ne de bir kadın. Neden ki dersen, sen candarmalardan, polislerden kaçarak, uzun yollar yürüyerek, aç kalarak, ayakların şişerek, denizlerin, vapurların içine gizlenerek yurduna döndün ya, atalarının, dedelerinin mezarını gördün ya, sen bu dünyada da öbür dünyada da cennetliksin. Yurdunun, denizinin, adasının kokusu başka, öyle değil mi?"</span></p>

  <p class="calibre4"><span class="calibre5">"Öyle Ağaefendim, öyle. Ben ölüyordum, can çekişiyordum, adaya yaklaşırken uzaktan adanın kokusu burnuma geldi, daha bu kadarcık kokuyla cana geldim. Adaya iyice yaklaşınca ayağa kalkıp adamı gördüm, bakmayı unutmuş gözüm açıldı, adamı gördüm, gözlerime inanamadım. Birden kokusu geldi burnuma, hayal mi, düş mü derken, bir çimdik attım bacağıma, baktım ne hayaldeyim, ne düşte, adanın içindeyim, . koştum gittim armut ağacına. Ağaç çiçekten gözükmüyor, arılar da uğulduyor. Arıların kokusu geldi burnuma. Oturdum oraya, belimi dayadım ağaca. Ortalıkta kim yok kimse yok. Korktum. Bu insansız ada benim adam değil. Akşama kadar belim ağaca dayalı orada kaldım. İnsansız ada benim adam değilmiş meğer, geldiğime pişman oldum, derken, ağlayacak halim kalmamışken, ötede bir insan karartısı gözüktü, in mi cin mi diye düşünürken ayağa fırladığımı, gelen karartıya koştuğumu, karartıya sarıldığıını biliyorum. Karartıdan bir ses geldi kulağıma, Ana senin adın ne, ben sordum ona Aleks, Panayot, Petros, Kostas oğlum sen misin? Ben değilim Ana, dedi. Sonra da hoş geldin adama, dedi. Bu ada şimdi senin mi, dedim, şimdilik, dedi. Ben onu kucaklarken çözülmüş, yere yığılıvermi-şim. Gözümü açtım ki başucumda yakışıklı, güleç yüzlü bir çocuk, Ana senin adın ne? Bana Lena derler yavrusu. Ben bu adadan olurum oğlusu. Beni Yunanistana sürdüler. Dört oğlumun ikisi Ankarada, Mustafa Kemal Paşanın yanında. Aldı beni evine götürdü, bana iyi baktı. Ben her gün gün ışır ışımaz armut cığacının altına gittim, belimi ağaca dayadım oturduın. Uğuldayan anların, bir de çiçeklerin, bir de denizimin kokusu, bir de her öğle bu Poyraz oğlum bana güzel yemekler, o yukardaki pınardan su getirdi, ben iyi oldum. Bu işte o Poyraz, insanların en iyisi, sen de ona iyi bak."</span></p>

  <p class="calibre4"><span class="calibre5">"Uyuyor o."</span></p>

  <p class="calibre4"><span class="calibre5">"Ne var?"</span></p>

  <p class="calibre4"><span class="calibre5">"Çok yorgun o, yavaş yavaş kendine geliyor. Ancak çok yorgun insanlar böyle uyurlar, kolay kolay kendilerine gelemezler."</span></p>

  <p class="calibre4"><span class="calibre5">"Demek çok yoruluyor!"</span></p>

  <p class="calibre4"><span class="calibre5">Bu sözleri söylerken Ağaefendinin sesinde bir tuhaflık vardı. Bu da Lenanın zoruna gitti.</span></p>

  <p class="calibre4"><span class="calibre5">"Sırtında taş taşıyan da, denizlerde kürek çekenler, tarla sürenler de, harp edenler de, balık tutanlar da, yüreğinde yalım taşıyanlar da yorulurlar Ağaefendim. Yüreğinde bir köz harmanı taşıyanlar da. En çok yorulanlar da Ağaefendim, bunlardır," dedi Lena, taşı gediğine oturttu. Bu sözleri de Rumca söyledi.</span></p>

  <p class="calibre4"><span class="calibre5">"Demek Poyraz oğlumuz yorgunluktan uyuyor ha?"</span></p>

  <p class="calibre4"><span class="calibre5">"Yorgunluktan uyuyor."</span></p>

  <p class="calibre4"><span class="calibre5">Ağaefendiyle Poyraz konusu bitince başka konulara da geçtiler. Ağaefendi, bu cin kadınla konuşmaktan çok tat alıyordu. Lena da onu çok seviyordu. Ne de güzel Rumca konuşuyordu, tıpkı Yunan kralı gibi.</span></p>

  <p class="calibre4"><span class="calibre5">Ağaefendi akşama doğru kalktı. Lena onu evinin kapısına kadar uğurladı.</span></p>

  <p class="calibre4"><span class="calibre5">"Yarın gene uğrarım."</span></p>

  <p class="calibre4"><span class="calibre5">"Sağ ol Ağaefendim, yarın oğlusu uyanır uyanmaz, ben sana haber getiririm."</span></p>

  <p class="calibre4"><span class="calibre5">Poyraz sabah erkenden uyandı, Lena o uyanmadan iki teneke su ısıtmış, hamamlığa koymuştu. Poyraz sıcak suya çok sevindi, hemen yıkanmaya başladı, tıraş oldu, tırnaklarını kesti, aynaya baktı, yüzü solgundu ya içi yeynimişti, tatlı bir düş içindeydi, Lena ona sakız kokan çamaşırlarını getirdi, hamamlığın önündeki sandalyanın üstüne koydu. Büyük havlularla kurunarak hamamlıktan dışarıya çıktı. Lena ona güzel giyitlerini, beyaz gömleğini de getirdi, giyindi kuşandı, yeniden aynaya gitti, saçını, bıyıklarını taradı aynada. Aşağıya indi, bahçeye çıktı, deniz aşağıda ağarmıştı. Burnuna yoğun bir deniz kokusu geldi. Alacakaranlıkta her şey büyülüycesine güzel gözüküyordu. Kulağına çok uzaklardan bir kuş sesi geldi, o kuşun sesinin tıpkısıydı. Sesi duyulup da kendi hiç gözükmeyen kuşun sesinin... Dondu kaldı, şaşkınlığı çabuk geçti. Kulağını sesin geldiği yana dikti, bir süre bekledi. Ortalıkta ses sada yoktu. Bunda, bu kuşun sesinde bir hayır var, dedi kendi kendine. Her şey bu alacakaranlıkta gözlerine güzel gözüküyordu. Pınara kadar çıkayım, diye düşündü. Gün doğmadan, deniz beyazken pınarı hiç görmemişti. Pınara doğru bir iki adım atmışken Ağaefendileri kahvaltıya çağırdığı düştü aklına, hemen eve koştu, basamakları ikişer ikişer atlayarak yukarıya çıktı, "Lena Ana, Lena Ana, daha gitmedin mi Zehralara," diye heyecanla, telaşla sordu.</span></p>

  <p class="calibre4"><span class="calibre5">Lena durgun:</span></p>

  <p class="calibre4"><span class="calibre5">"Dur hele dur, görmüyor musun masayı hazırladım, çayla süt ocakta. Masaya baksana, ne güzel körpe hıyarlar, ne güzel domatesler, yeşil biberler var."</span></p>

  <p class="calibre4"><span class="calibre5">"Bunları nerden buldun Ana?"</span></p>

  <p class="calibre4"><span class="calibre5">"Nerden bulacağım oğlusu, bahçeden aldım. Biberi, hıyarı da pınarın ayağının yanı başında buldum. Pınarın ayağı bahçelerin içinden geçerken kıyılarını suluyor. İşte biber de, hıyar da oralarda bitmiş. Eskiden beri hep böyledir."</span></p>

  <p class="calibre4"><span class="calibre5">"Ya kıpkırmızı domatesler nerden?"</span></p>

  <p class="calibre4"><span class="calibre5">"O da bizim bahçeden."</span></p>

  <p class="calibre4"><span class="calibre5">"Yahu Ana bizim bahçe hep' kurumadı mıydı, ben ancak bahçeyi iki kere suladım."</span></p>

  <p class="calibre4"><span class="calibre5">"Yalnız bizim bahçede değil, kimi bahçelerde de, kurumuş dallarda çok kırmızı domatesler var."</span></p>

  <p class="calibre4"><span class="calibre5">"Ben niye hiç görmedim Ana?"</span></p>

  <p class="calibre4"><span class="calibre5">"Siz yanınıza yönünüze hiç bakmıyorsunuz ki. Her bahçenin içinde yaprakları, dalları kurumuş domateslerin üstünde birer ikişer yumurta kadar domates var. O kadar da güzel kokuyorlar ki, al şunu ye bakalım."</span></p>

  <p class="calibre4"><span class="calibre5">"Ana seni lafa tuttum, hemen git onları uyandır, bak, her şeyi hazırlamışsın, ne duruyorsun."</span></p>

  <p class="calibre4"><span class="calibre5">"Bak, sabırsız olma o kadar, daha ortalık ışımadı. Onlar kalkacaklar, yıkanacaklar, giyinecekler, kızlar saçlarını tarayacak... Ben ne zaman oraya gidilir bilirim. Sen keyfine bak."</span></p>

  <p class="calibre4"><span class="calibre5">"Bilirsin, tamam," dedi Poyraz, merdivenleri indi çeşmeye kadar hızla gitti, hızla eve döndü. Bir süre böyle gitti gitti geldi. Her seferinde de gözünü Zehraların evinden ayırmıyordu. Evde hiç hareket yoktu. "Bunlar ne biçim, ne biçim insanlar, nerdeyse gün doğacak, uyanmıyorlar. İlk akşamdan haber gönderdik, kahvaltıya buyurun diye. Gene uyanmıyorlar."</span></p>

  <p class="calibre4"><span class="calibre5">Gittikçe öfkeleniyor, öfkelendikçe hızlanıyordu. Lena da hiç dışarıya çıkmıyordu. Sonunda dayanamadı, merdiveni iki kez çıktı indi, Lena arkasından baktı, ateş bacayı sararsa böyle olur işte, dedi, gülümsedi.</span></p>

  <p class="calibre4"><span class="calibre5">Ortalık birazıcık aydınlanınca Poyraz çeşmenin arkasındaki bahçede kırmızıya çalan bir renk gördü hızla yürürken, ayakları aldı onu oraya götürdü, eğildi, kırmızıya çalan yere baktı, büyük bir domates geldi eline, kopardı. Ortalık ışıdıkça bahçelerde kızartılar çoğalıyordu. Her domates sertti, kırmızıydı. Kurak yerlerin domatesleri som kırmızı olur. Gün doğunca her evin bahçesinin içine baktı, her bahçede yer yer, üstlerine çiy yağmış kırmızılar ışılıyordu, Birden günün doğduğunun farkına vardı. Aman, rezil, rezil rüsvay olduk, dedi, koştu. Ta nerelere gelmişiz bahçe bahçe, ^^^ı domates domates dolaşarak, diye diye. Eve girdi ki, konuklar gelmişler, kahvaltı masasına oturmuşlar, onu bekliyorlar. Sandalyasına hemen oturdu:</span></p>

  <p class="calibre4"><span class="calibre5">"Affedersiniz efendim, çok çok affedersiniz. Kurumuş bahçelerde kırmızı domatesler. Her bahçede kırmızı domates var. Hiç su görmemiş. Domatesin dalları, yaprakları, her yeri kurumuş, kırmızı domatesler üstünde. Hem de sert, hem de bir kokuyor, bir kokuyor ki..."</span></p>

  <p class="calibre4"><span class="calibre5">Cebinden bir büyük domates çıkardı Ağaefendinin önüne koydu, Lena kalktı, domatesi Ağaefendinin önünden aldı, yıkadı getirdi, tabağına koydu. "Efendina, yiyin bakalım, nasıl da kokuyor, mis gibi," dedi, ben buldum dercesine.</span></p>

  <p class="calibre4"><span class="calibre5">Ağaefendi gülümseyerek domatesi eline aldı, kesti, beyaz yörük peyniriyle yedi.</span></p>

  <p class="calibre4"><span class="calibre5">"Bu hıyarlar nerden?" diye sordu.</span></p>

  <p class="calibre4"><span class="calibre5">"Biberleri, hıyarları da pınarın ayağının geçtiği bahçelerden topladım. Cins cins de nane topladım denize inen pınarın ayağından. Uzun, belime kadar gelen nanelerin mavi çiçeklerine arılar çokuşmuştu. Andan, nane dalları yerlere kadar sarkmıştı. Bu yıl da ballarımız nane kokacak. Biz de o balları yiyecek, nane kokacağız."</span></p>

  <p class="calibre4"><span class="calibre5">Kahvaltı domatesle başladı, naneyle bitti. Ağaefendi Giritin nanelerini öyle bir anlattı ki, herkesin parmağı ağzında kaldı. Tüm Akdeniz deniziyle, taşıyla toprağıyla nane kokar. Keçiler, koyunlar, geyikler, hem de alageyikler, hem de keklikler, hem de sarıasmalar, hem de sülünler nane kokarlar.</span></p>

  <p class="calibre4"><span class="calibre5">Poyraz artık dayanamamış, Uzunyaylanın, Binboğa dağlarının özlemi gelmiş yüreğinin üstüne taş gibi oturmuştu.</span></p>

  <p class="calibre4"><span class="calibre5">"Bizim ballarımız da püren kokar. Püren mavi çiçekli bodur bir çalıdır. Püren o kadar çiçek açar ki bütün çalı tepeden tırnağa maviye keser. Bizim arılar da pürenlere çokuşurlar. O kadar çok konar ki pürenlere anlar, pürenlerin çiçekleri arıdan gözükmez olur. Bizim kovanların kapağını açarsanız yüzünüze öyle yoğun bir püren kokusu çarpar ki insan sersemler."</span></p>

  <p class="calibre4"><span class="calibre5">Bizim dağlarda alageyik, pınarlar, ulu sedirler, diyecekti ki Poyraz, Ağaefendiyi üzmemek için sustu. Oysa o da köyüne, o da binlerce pınarlı Toroslarına hiçbir zaman gidemeyecekti. Belki Ağaefendi kendi Giritine giderdi de o dağlarına, köyüne gidemezdi. Onun köyü yoktu artık.</span></p>

  <p class="calibre4"><span class="calibre5">Söz domatesle başlamış, domatesle bitmeliydi ya, Poyraz kendini tutamadı:</span></p>

  <p class="calibre4"><span class="calibre5">"Bizim pınarların naneleri, çiçekleri," dedi sustu. Kahvaltısını bitiren Ağaefendi konuşmaya. başlamıştı ki Kadri Kaptan girdi içeriye. Elindeki mektubu Poyraza uzattı, "Kavlakzade Remzi çok selam söyledi, Musa Kazım Ağaefendiyi ne yapsın, ne etsin de kasabaya getirsin. Onu kasabada çok bekleyen insan var. Kazdağlarının adamları da Ağaefendiyi bekliyorlarmış. Buyursunlar, dedi."</span></p>

  <p class="calibre4"><span class="calibre5">Gel otur, dedi Poyraz. Kaptan, beni anam bekler, dedi gitti.</span></p>

  <p class="calibre4"><span class="calibre5">Poyraz mektubu Ağaefendiye uzattı. O da okudu:</span></p>

  <p class="calibre4"><span class="calibre5">"İda dağının insanları beni ne bilecekler," diyerek mektubu Poyraza uzattı. "Kasabada beni bekleyenler varmış, bunlar kimlermiş acaba? Ne diyorsun Poyraz Bey oğlum? Doktor beyleri de çağırmışlar. Onlarla çınarların altında buluşalım. Bakalım onlar ne diyecekler? Hepimizi çağırdığına göre fırka açılıyor demektir."</span></p>

  <p class="calibre4"><span class="calibre5">Poyraz:</span></p>

  <p class="calibre4"><span class="calibre5">"Adı Cumhuriyet Halk Fırkası," dedi.</span></p>

  <p class="calibre4"><span class="calibre5">"Demek bu adamı parti reisi yapıyorlar."</span></p>

  <p class="calibre4"><span class="calibre5">"Bu adamı," dedi Poyraz, "hemen gider doktor beyleri çınarların altına alır getiririm."</span></p>

  <p class="calibre4"><span class="calibre5">Ağaefendi:</span></p>

  <p class="calibre4"><span class="calibre5">"Ben de oraya gidiyorum," dedi, ayağa kalktı, "Allah ziyade etsin."</span></p>

  <p class="calibre4"><span class="calibre5">Poyraz önce doktorların evlerine uğradı, yoklardı. Deniz kıyısındaki dükkanlarına giden doktorlar uzun masaya karşı karşıya oturmuşlar, yüksek sesle tartışıyorlardı.</span></p>

  <p class="calibre4"><span class="calibre5">"Buyur Poyraz Bey," dedi Salman Sami, "gel otur. Bu adamın elinden bıktım be yahu. Çanakkale zaferi, zafer diyor da başka bir şey demiyor. Çanakkale zaferi zafer olsaydı düşman gemilerinin İstanbulda ne işleri vardı? Çanakkalede yüz binlerce asker öldü, bunun karşılığı düşman gemilerinin Boğaza gelip Dolmabahçeye demir atmaları mı olacaktı?"</span></p>

  <p class="calibre4"><span class="calibre5">Doktor Halil Rifat:</span></p>

  <p class="calibre4"><span class="calibre5">"Zafer," dedi, "hem de muhteşem bir zafer."</span></p>

  <p class="calibre4"><span class="calibre5">"Fesuphanallah, bu adam beni deli edecek, deli!" yüzü sararmış, elleri titriyordu Salman Saminin. "Zafer. Kendisi de başkah-raman!"</span></p>

  <p class="calibre4"><span class="calibre5">Halil Rifat ona daha karşılık vermeden Poyraz, Salman Saminin eline mektubu tutuşturdu.</span></p>

  <p class="calibre4"><span class="calibre5">"Ne imiş bu?"</span></p>

  <p class="calibre4"><span class="calibre5">"Kavlak Remziden davetiye."</span></p>

  <p class="calibre4">"Hımmm!" dedi Salman Sami Bey. Mektubu okumaya başladı, bitirdi, Halil Rifat Beye uzattı, o da okudu, "hımmm!" dedi.</p>

  <p class="calibre4">"Cumhuriyet Halk Fırkasının reisi olmuş."</p>

  <p class="calibre4">Salman Sami Halil Rifatın gözlerinin içine bakarak:</p>

  <p class="calibre4">"Zafer. Öyle değil mi Poyraz Bey, Çanakkale zaferi!"</p>

  <p class="calibre4">"Zafer."</p>

  <p class="calibre4">"Asker kaçağı olan o değil mi?"</p>

  <p class="calibre4">"Öyle söylüyorlar."</p>

  <p class="calibre4">"Zafer."</p>

  <p class="calibre4">"Hem asker kaçağı olmuş..." Doktor, sözü bitirmeden Kadri Kaptanla Hançerli Efe girdiler içeriye. Hançerli tok sesiyle bir selam verdi, camlar zangırdadı. Efeyi görünce Poyraz çok sevindi, ayağa kalktı. İster istemez ötekiler de ayağa kalktılar.</p>

  <p class="calibre4">"Buyur otur Efe. Hoş geldin. Ben de seni bekliyordum."</p>

  <p class="calibre4">"Geldim işte."</p>

  <p class="calibre4">Efe daha efe kılığındaydı. Mavi kısa kollu sırma işleme cepkeni, çizgili ipek mintanı, dizlerne çorabı, dizine kadar inen yanlan işlemeli şalvarı, renk renk çiçeklerle donatılmış mor fesiyle, kırmızı kuşağının altına sokulmuş çift ağızlı hançeriyle, sanki dağdan dün inmiş bir efeydi. Yalnız küçük bir değişiklik vardı efede, giyitleri yepyeni, çizmeleri de parlıyordu.</p>

  <p class="calibre4">"Hem asker kaçağı dediniz, hem de..."</p>

  <p class="calibre4">"Hem de... Daha marifetleri var."</p>

  <p class="calibre4">"Kim o?" dedi Hançerli Efe.</p>

  <p class="calibre4">"Kavlakzade Remzi," dedi Poyraz.</p>

  <p class="calibre4">"O ne ahlaksız, ne alçak, ne hain bir köpek," dedi başını sallayarak Hançerli Efe. "Asker kaçağı olsa gene neysem ne, o çete kurdu da Yunana geçti. Çetesiyle geceleri dağdan indi köylüleri soydu, evleri yaktı. Çok adam öldürdü. Kemal Paşa kazanınca da düze indi, çekti kırmızı bayrağı, biz Yunanı İzmirde denize döktük Mustafa Kemal Paşayla beraber, oradan geliyorum, dedi. Kasabalılar omuzlarına aldılar, üç gün güç gece şenlikler yaparak sırtlarında dolaştırdılar. Ben bağırdım çağırdım. Bereket versin beni kimse duymadı. Yoksa hemen orada derimi yüzerlerdi. Ben hemen kalkıyorum. Bizimkiler beni teknede bekliyorlar. Bir yerleşeyim, sana çok anlatacaklarım var, çook."</p>

  <p class="calibre4">Ayağa kalktı:</p>

  <p class="calibre4"><span class="calibre5">"Sağlıcakla kalın," dedi, dışarıya çıkarken döndü, "Topal binbaşı olmasa ben bu adaya gelmek değil yaklaşamazdım bile. Bana bir de ev aldı verdi, yardım da yaptı," dedi gitti.</span></p>

  <p class="calibre4"><span class="calibre5">Poyraz, Kadri Kaptana, "Vasiliyi bul, evi göstersin. Hüsme-ni, Usoyu, Şehmus Ağayı da bul, sana yardım etsinler. Sonra da bizim eve git, Lena sana yağ, pirinç, bulgur, ekmek versin. Bahçelerden de sen domates, biber topla. Evinde ne eksikse bizden al götür."</span></p>

  <p class="calibre4"><span class="calibre5">Efe telaşla:</span></p>

  <p class="calibre4"><span class="calibre5">"Var, var, çok yiyecek var, sepet sepet, çuval çuval."</span></p>

  <p class="calibre4"><span class="calibre5">Çıktılar.</span></p>

  <p class="calibre4"><span class="calibre5">"Efendim, bizi çınarların altında Musa Kazım Bey bekliyor."</span></p>

  <p class="calibre4"><span class="calibre5">Çınarların altına vardılar baktılar ki çoktandır Ağaefendi onları bekliyor, özür dilediler. Oturur oturmaz da tartışmaya başladılar. Hele Efenin Remzi için söyledikleri olamaz alçaklıkta. Bu adam ikiyüzlü değil bin yüzlüydü. Tartışma uzun sürdü. Halil Rifata göre kasabalılar gece gündüz, düşlerinde bile yalan söylerlerdi, onların işleri güçleri yalan söylemek.</span></p>

  <p class="calibre4"><span class="calibre5">Salman Sami öfkeyle ayağa fırladı, "Hançerli Efe de mi yalan söylüyor, efeler soylu kişilerdir, onlar fakir fıkaraların dostudur, zenginden alır fakire verirler."</span></p>

  <p class="calibre4"><span class="calibre5">Bir yandan Poyraz, bir yandan Halil Rifat, karşı çıkışlarını yumşatarak, Salman Saminin gönlünü aldılar. En sonunda doktoru biraz yumşattılar.</span></p>

  <p class="calibre4"><span class="calibre5">Musa Kazım Ağaefendi:</span></p>

  <p class="calibre4"><span class="calibre5">"Mademki Gazi Mustafa Kemal Paşa onu reisliğe münasip görmüştür, partiyi de Mustafa Kemal Paşa kurmuştur. Bu adam da bize mektup yazarak davet etmiştir, bizler de Gazi Mustafa Kemalin mübarek, hem de gül hatırı için partinin kü-şadına gitmek mecburiyetindeyiz."</span></p>

  <p class="calibre4"><span class="calibre5">Gidelim diye karar verdiler, büyük adamın gül hatırı için. Ve rahatladılar. Hele Ağaefendinin ağzı kulaklarına varıyordu. Poyraz, ne yapsın fıkara Ağaefendi, diye düşündü, ne yapsın gariban, uçan kuştan imdat umuyor. İstanbuldan, Atinadan haber gelmedikçe Poyrazın gözlerinin içine öyle bir kederle bakıyordu ki, insanın yüreği ağzına gelir. Remzi Beyfendiye iyi davranmalıydı, üç adanın evlerini, birçok kiliseyi, çiftlikleri yıkmış, kıyı köylerinin en verimli topraklarını sahiplenmiş, ormanları kesmiş. O olmasa yanan İzmir, yeniden yapılanırken, keresteyi nerden bulacaktı İzmirliler. O Mustafa Kemal Paşanın yakın arkadaşı olduğundan dolayı, Paşa da Cumhuriyet Halk Partisinin başı olduğuna göre, Kavlakzadenin elinden çok işler gelebilir. Kim ne derse desin, bir bakmışsın insan, kendini Giritte buluvermiş.</span></p>

  <p class="calibre4"><span class="calibre5">Poyraz biraz sıkıntılı havayı dağıtmak için, biraz da merakından sordu:</span></p>

  <p class="calibre4"><span class="calibre5">"Muhterem doktorlar, size gönderdiğim kadınlardan memnun musunuz? Yaptıkları yemeklerden, yıkadıkları çamaşırlardan, evin temizliğinden?"</span></p>

  <p class="calibre4"><span class="calibre5">"Ne diyorsun," dedi Salman Sami, "ne diyorsun sen, böyle temiz, böyle becerikli bir kadını İstanbulda bile bulamazsın. Başıma devlet kuşu kondu."</span></p>

  <p class="calibre4"><span class="calibre5">Poyraz Halil Rifata baktı:</span></p>

  <p class="calibre4"><span class="calibre5">"Benim de başıma devlet kuşu kondu. Yalnız o kadar hüzünlü, o kadar korkmuş, o kadar güvensiz ki, ömründe hiç gülmemiş, ömrü boyunca onu korkutmuşlar, ömrü boyunca ona işkence etmişler gibi halleri var."</span></p>

  <p class="calibre4"><span class="calibre5">"Bana gelen de tıpkısı. Hık demiş ötekinin burnundan düşmüş," dedi Salman Sami.</span></p>

  <p class="calibre4"><span class="calibre5">"Hele biraz zaman geçsin, anlarız," dedi Poyraz. "Melek Hatun onların ağzından girer burnundan çıkar, ya çocuklar?"</span></p>

  <p class="calibre4"><span class="calibre5">"Benimkisi hiç konuşmuyor," dedi Salman Sami, "Sabahtan çıkıyor, gidiyor denizin kıyısına, oturuyor yarın üstüne, bacaklarını sarkıtıyor, gözlerini denize dikiyor, birkaç kere gürültü patırtıyla birlikte yanından geçtim duymadı, kıpırdamadı bile. Gün kavuşurken eve geliyor, anası ona yemek veriyor, bir odaya çekiliyor, gizlice yemeğini yiyor, bulaşığını da yıkıyor."</span></p>

  <p class="calibre4"><span class="calibre5">Şaşkınlıkla:</span></p>

  <p class="calibre4"><span class="calibre5">"Benimki de öyle," dedi Halil Rifat. "Sonra yan yana gelip eve dönüyorlar. Tuhaf çocuklar. Niçin yarın üstünde yan yana oturmuyorlar? Böyle tek başlarına..."</span></p>

  <p class="calibre4"><span class="calibre5">"Melek Hatun yakında her şeyi anlar."</span></p>

  <p class="calibre4"><span class="calibre5">"Merasim ne günü," diye sordu doktor Salman Sami.</span></p>

  <p class="calibre4"><span class="calibre5">Poyraz mektubu açtı okudu:</span></p>

  <p class="calibre4"><span class="calibre5">"Merasim cuma günü. En geç cuma günü öğleyin orada olmalıyız."</span></p>

  <p class="calibre4"><span class="calibre5">"Oluruz," dedi Salman Sami, "Mustafa Kemal Paşanın gül hatırı için değil mi?"</span></p>

  <p class="calibre4"><span class="calibre5">Hep birden, öyle, dediler.</span></p>

  <p class="calibre4"><span class="calibre5">"Efendim size söylemiştim, kaçak Hasanla konuşur musunuz?"</span></p>

  <p class="calibre4"><span class="calibre5">"Tuh be, unuttuk," dedi Salman Sami. "Nerde acaba?"</span></p>

  <p class="calibre4"><span class="calibre5">"Teknesinde kalıyor, eğer denize çıkmamışsa onu size hemen bulurum." Ayağa kalktı, iskeleye yürüdü. Kaçak Hasanın teknesi yerinde duruyordu. Güzel, duman rengine boyanmış bir tekneydi. Duman rengi tekneler denizde kolay gözükmezler.</span></p>

  <p class="calibre4"><span class="calibre5">"Hasan!" diye bağırdı. Tekneden Hasanın sesi geldi, "Buyur Poyraz Reis."</span></p>

  <p class="calibre4"><span class="calibre5">"Hemen buraya gel!"</span></p>

  <p class="calibre4"><span class="calibre5">Hasan teknesine bağlı sandala atladı, kürek çekerek kıyıya geldi. Sandalı kumlara çekti, Poyraza koştu:</span></p>

  <p class="calibre4"><span class="calibre5">"Buyur."</span></p>

  <p class="calibre4"><span class="calibre5">"Şimdi seni doktorlara götüreceğim. Onlarla konuşacak-</span></p>

  <p class="calibre4"><span class="calibre5">„</span> //</p>

  <p class="calibre4"><span class="calibre5">sın. &nbsp;&nbsp;&nbsp;.</span></p>

  <p class="calibre4"><span class="calibre5">Hasan durdu, başını önüne eğdi, bir süre düşündükten sonra Poyrazın gözlerinin içine baktı:</span></p>

  <p class="calibre4"><span class="calibre5">"O doktorların biri binbaşı, biri de yüzbaşı değil mi?"</span></p>

  <p class="calibre4"><span class="calibre5">"Onlar doktor."</span></p>

  <p class="calibre4"><span class="calibre5">"Onlar beni askeriyeye teslim edip astırmazlar mı? Eskiden kurşuna diziyorlardı, o iyiydi, asılmak çok kötü. Asılmak istemiyorum reis. Beni onlara götürme. Onlar da zabit değil mi, beni astırmazlar mı, onların gözleri bir kaçak görmesin, yakalarlar askeriyeye teslim ederler. Askeriye hemen insanı asar. Kıyma bana kardeş. Ben bir küçük kuşum, sen bir ulu çalısın, sana sığındım. Doktorlar beni görür görmez... Bana izin ver de ben tekneme binip gideyim."</span></p>

  <p class="calibre4"><span class="calibre5">"Yahu Hasan, ben de zabitim, sana bir kötülüğüm dokundu mu?" Sesini yükseltti: "Eğer benimle doktorlara gelmezsen: hemen koluu bağlatır, Hüsmenle seni yarın askeriyeye gönderirim."</span></p>

  <p class="calibre4"><span class="calibre5">"Bırak reis, kıyma tatlı canıma, buraya geldiğim gibi gideyim. Çıkar tabancanı, sık alnıının ortasına, namusumla öleyim. Yeter ki hükümete teslim edip beni astırma."</span></p>

  <p class="calibre4"><span class="calibre5">"Şimdi beni iyi dinle, ya asılacaksın, ya da birlikte doktorlara gideceğiz."</span></p>

  <p class="calibre4"><span class="calibre5">"Bu doktorlar yiğit adamlar mı?"</span></p>

  <p class="calibre4"><span class="calibre5">"Yiğit adamlar."</span></p>

  <p class="calibre4"><span class="calibre5">"Bir adamı asılırken hiç görmüşler mi?"</span></p>

  <p class="calibre4"><span class="calibre5">"Çook görmüşler, onlar doktor. Onlar can çekişirken, ölürken, kurşuna dizilirken çok çok insan görürler."</span></p>

  <p class="calibre4"><span class="calibre5">"Sahi mi, onlar beni ele vermezler mi?"</span></p>

  <p class="calibre4"><span class="calibre5">"Konuştum onlarla, konuştum senin için. Onların hükümette elleri kolları çok uzun. Onlar birer kahraman. Çanakkalede, bu adada binlerce askeri ölümden kurtardılar."</span></p>

  <p class="calibre4"><span class="calibre5">"Hiç asılan adam görmüşler mi?"</span></p>

  <p class="calibre4"><span class="calibre5">"Çok görmüşler," diye bağırdı Poyraz.</span></p>

  <p class="calibre4"><span class="calibre5">"Git yanlarına sor da gel."</span></p>

  <p class="calibre4"><span class="calibre5">Poyraz öfkeyle:</span></p>

  <p class="calibre4"><span class="calibre5">"Ulan pis kaçak, bana inanmıyor musun, korkak, karıncadan, kelebekten ürken lanet, siktirol git de seni assınlar. Hem de bir iyice. Ayaklarını sallandırsınlar. Sen korkaklığından askerlikten kaçmışsın. Bütün anlattıkların yalan, palavra."</span></p>

  <p class="calibre4"><span class="calibre5">"Haşa," diye dikleşti Hasan, "haşa, ben korkak olamam. Ben korkak olsaydım şimdi burada olamazdım. Reis, şimdi sen beni iyi dinle, bana korkak diyemezsin. Buna hiçbir hakkın yok. Sen de beni bu adadan hiçbir yere gönderemezsin. Ne hakkın var? İşte ben de doktorların yanına gidiyorum, onlar da beni astıracaklar. Ben asılınca da sen de götüne kına yak. Bıktım."</span></p>

  <p class="calibre4"><span class="calibre5">Döndü, hızla doktorlara yürüdü, çakı gibi hazırola geçti, selama durdu.</span></p>

  <p class="calibre4"><span class="calibre5">"Benim, ben kaçak Hasan, Poyraz Reis bana diyor ki..."</span></p>

  <p class="calibre4"><span class="calibre5">Bu sırada Poyraz da geldi, doktorların yanına sedire oturdu.</span></p>

  <p class="calibre4"><span class="calibre5">"Ne öyle dikilmiş duruyorsun, otursana Hasan," dedi Salman Sami.</span></p>

  <p class="calibre4"><span class="calibre5">"Oturamam, oturup da yakayı ele veremem, oturup da gidip kasabanın çarşısında kendimi astıramam. Siz asılırken bir adamı hiç gördünüz mü?"</span></p>

  <p class="calibre4"><span class="calibre5">Salman Sami yumuşak, babacan bir sesle:</span></p>

  <p class="calibre4"><span class="calibre5">"Bunu niçin soruyorsun Hasan?"</span></p>

  <p class="calibre4"><span class="calibre5">. "Siz bana söyleyin, gördünüz mü, görmediniz mi?"</span></p>

  <p class="calibre4"><span class="calibre5">"Görmedik," dedi Salman Sami.</span></p>

  <p class="calibre4"><span class="calibre5">"Ya ben demedim mi sana," diye Poyraza öfkeyle baktı. "Keşki görseydiniz, işte o zaman beni astırmazdınız."</span></p>

  <p class="calibre4"><span class="calibre5">"Sen otur hele," dedi Salman Sami, sesi o kadar sevecen, sıcak, yumuşaktı ki, Hasan birden bir umuda kapıldı.</span></p>

  <p class="calibre4"><span class="calibre5">"Sen asılan hiçbir adam gördün mü Hasan?"</span></p>

  <p class="calibre4"><span class="calibre5">"Çok gördüm çok. Rus cephesinde kaçak askerleri yakalıyorlar, hemen dara çekiyorlardı, hem de buzdan apak olmuş orman ağaçlarının dallarına. İşte şu gözlerle gördüm. Sen de bir tabur, ben deyim bir alay. Hepsinin dilleri bir karış dışarda, ayaklarının uçları da yere değiyor. Gerisini söylemeyim. Beni askeriyeye teslim ederseniz, onlara yalvarın da beni asmasınlar, kurşuna dizdirsinler. Ölüm nasıl olursa olsun, ölüm ölümdür ya kurşuna dizilmek temiz iş. Beni vermeseniz, ben de öldürülmesem daha iyi olmaz mı?"</span></p>

  <p class="calibre4"><span class="calibre5">"Daha iyi olur," dedi Salman Sami.</span></p>

  <p class="calibre4"><span class="calibre5">Hasan şaşkınlıkla, biraz da inanmayarak, ikircikli:</span></p>

  <p class="calibre4"><span class="calibre5">"Daha mı iyi olur?" diye sordu.</span></p>

  <p class="calibre4"><span class="calibre5">"Otur sen, daha iyi olur."</span></p>

  <p class="calibre4"><span class="calibre5">Salman Saminin sesi o kadar güvenli bir sesti ki, Hasan oturdu. Eliyle Poyrazı gösterdi:</span></p>

  <p class="calibre4"><span class="calibre5">"İşte bu Poyraz Reis bana korkak dedi. İşte oturdum, korkak olsam gelir de üç zabitin ortasına oturur muydum? Bir adamı asılırken, bir tek adamı asılırken görseydiniz, beni astırmaya yüreğiniz elvermezdi."</span></p>

  <p class="calibre4"><span class="calibre5">"Asılan adam görmedim ama ben seni gene ele vermeyecek, sana ben tezkere alacağım. Nüfus kağıdına da yazdıracağım. Kasabadaki askerlik şubesi reisi topal İshak Bey Çanakkale savaşında benim arkadaşımdı. İki ayagı da çok ağır yaralanmış, kemikleri un ufak olmuştu. Ona günlerce, haftalarca bakarak ayaklarını iyileştirdim. Bir ayağında hiçbir şey kalmadı, öbür ayağı biraz aksıyor. Benimle Halil Rifat Bey olmasaydık o şimdi yürüyemeyecek, malulen tekaüt olacaktı bizim gibi. Şimdi benim götürdüğüm adamı o astırır, kurşuna dizdirir mi?"</span></p>

  <p class="calibre4"><span class="calibre5">Hasan faltaşı gibi açılmış gözlerini doktorun yüzüne dikmiş, donmuş kalmış, bir tek sözcük konuşamıyordu. Konuşmak istiyor konuşamıyordu. Ağzında dili şişmiş kalmıştı. Konuşmak için çok çabaladı, sonunda da konuştu:</span></p>

  <p class="calibre4"><span class="calibre5">"Eğer yüreğinde azıcık insanlık kalmışsa astırmaz da, kurşuna dizdirmez de... Ya içinde insanlık kalmamışsa..." Sesi titriyordu. "Bu adamlar beni astırır da, mermileri, ipleri kalmamışsa beni iki askere yağlı kementle boğdurur da."</span></p>

  <p class="calibre4"><span class="calibre5">Koca bir kolordu dağın yamacına vurdu. Ortalık nasıl soğuk, nasıl soğuk, tilkiler bakır sıçacak. Dağın yamaçları buz tutmuş. Öyle yerlere geliyorlar ki askerler, buza bir basıyorlar, oradan dağın dibine kadar kayıyorlardı. Askerlerin bir kısmı da diz çökmüş donmuş kalmışlar. Kimisi de ayakta. Kendinde tırmanma gücünü bulanlar bir kez dönüp bakıyorlar arkalarına, bir daha dönemiyor, kazık kesiliyorlardı. Öyle yerlere geliyorlardı</span> ki, <span class="calibre5">buzdan sarp kayalar. Buzdan uçurumlara yaklaşanlar ucu bucağı gözükmeyen koyaklara bölük bölük, üst üste, aşağılara savruluyorlardı. Bunları gören biz ne yapıyoruz, uçurumlara elimizden geldiğince yaklaşmıyoruz. Öyle yerler geliyor ki önümüze dimdik, duvar gibi, çıkmanın mümkünü yok. Biz ne yapıyoruz, istihkam bölükleriyle birlikte buzları kazıp basamak yapıyoruz. Böylelikle merdivenler yapa yapa dağa tırmanıyoruz. Aşağı bakmaya yürekleri dayananlar, bir bakıyorlar, hemen başlarını geri çeviriyorlar, geride yürüyen, koca kolordudan, tek tük bir avuç asker kalmış. Kimi ayakta donup kalmış, kimi uçurumlardan aşağı uçmuş, kimi de yere serilmiş. Bir yere çıktık, bir buz kayalığı, döndük yöreye baktık ki askerler oralarda dimdik donmuş kalmış. Askerler bir iki askere dokundular, dokunur dokunmaz da o askerlerle birlikte buz kalıpları gibi pat diye yere düştüler. Bir yere geldik, asker ölülerinden yer görülmüyor. Biz ne yapıyoruz, üç gün üç gece yemek yemeden, su içmeden tırmanıyoruz. Buzların üstüne biraz soluklanmaya oturanlar uyuyup kalıyor, uyanmıyorlar, taş kesiliyorlar. Tüfeklerinin namlularını tutanların vay haline. Elleri demire yapışıp kalıyor. Biz ne yapıyoruz, dağa tırmanmadan önce, on, on beş gün yarı aç yarı tok yazlık giyitlerle hem gön çarıklarla yürüyüp yorulmuş, bitkin askerler, buzlara basamak kazarak dağın tepesine çıkıyoruz. Tırmanırken, bir de açız, arkamızdan erzak ulaşmıyor. Biz ne yapıyoruz, açlıktan, yorgunluktan kırılıyor, yamacın, buzların üstüne seriliyoruz. Kalanlarımız dağın doruğuna yürüyoruz. Ölen ölür kalan sağlar bizimdir. Ya zabitler ne yapıyor, onlar da donuyorlar ya aralarında donup ölenleri çok az. Dağın doruğuna bakarak oldukları yerde durup kalanlar var. Zabitler ne yapıyorlar, o durup kaskatı kesilmişlere basıyorlar kurşunu. Yere düşenler bir canlının çıkardığı sesi değil, yere düşmüş bir kütüğün çıkardığı sesi çıkarıyorlar. Döküle döküle, öğleüstü dağa çıktık ki doruk ucu bucağı gözükmeyen bir düzlük. Burası Kürtlerin yaylasıymış, buraya gelir çadır kurarlarmış. Yayla çok bir düzlükmüş.</span></p>

  <p class="calibre4"><span class="calibre5">Kumandanlar emir verdi. Burada sıcak çorba içecek, sıcak yemek yiyecek, az çok istirahat ettikten sonra aşağıya Sarıkamı-şa yürüyüp Rus ordusunu oradan atacak, orada öyle bir karnımızı doyuracak, öyle bir doyuracak, öyle giyitler giyecek, ayaklarımıza keçe çizmeler çekecek, kaputlar som yünden... Öyle bir uyuyacak, öyle bir uyuyacak, üç gün üç gece. Bir kolordudan dağın tepesine çıkanlar askerin dörtte biri.</span></p>

  <p class="calibre4"><span class="calibre5">Erzurumdan yola çıkarken ne yaptım, babam bana ne dedi, ben asker olup Erzuruma gelirken... Ben oralarda kışın savaş yaptım. Bizim ordudan geriye dönen olmadı. Belki bir iki kör topal, belki beş on esir dönmüştür. Babam bana dedi</span> ki, <span class="calibre5">sana mübarek öğüdüm yavrum, iki gözüm, sana şu parayı veriyorum, al bu parayı, al anana götür, sana balmumu muşambasından bir kese diksin, parayı içine koy, hiçbir şeye harcama, beş okka şeker al. Aman bunu unutma. Savaş sizi alıp buzlu dağlara çekerse, hepiniz donarsınız. Düzlükte, ovalıkta da kalsanız gene donar kazık kesilirsiniz. Sırtınızda sarnur kürk olsa gene soğuk sizi kılıç gibi ortanızdan biçer, helak olursunuz. Zinhar dediğimi unutma. Ben dedim, hiç unutur muyum. Dağlara yürürken bir kasaba geçtik. Ben girdim bir dükkana bir kemer aldım, içine doldurdum şekeri sardım belime. Yırtık pırtık bir yazlık kaput verdiler bana, kaputun ceplerini büyüttüm, şekerle doldurdum, bütün ceplerimi de, her yerimi de şekerle doldurdum. Olur, olmaz yerlerde, ovalarda, düzlüklerde şekerimi harcamadım. Vakta ki bu yaman Allahuekber dağına çıkarken</span> sıkışınca ağzıma birer şeker atıyor canlanıyordum. Dağa çıkarken çok asker karların üstünde döküldü. Karların üstünde kalmış askerlerden ölmediklerini sandıklarının, çavuşlar, küçük zabitler, yüzbaşılar, başlarına boşaltıyorlardı kurşunu. Başlardan buzların üstüne kanlar fışkırıyor, hemen de donuyordu. Dağa tırmanırken askerlerin bir kısmı da olduğu yerde kazık kesiliyor, komutanlar da bu kazık kesilenleri silahlarının uçlarıyla dürtüveriyorlar, kazık kesilmiş askerler de buzların üstüne seriliyorlardı. Aşağıdan ya da yukardan doruğu gözükmeyen yamaca bakınca, buza kesmiş yamaçlar kapkara gözüküyordu. Biz Erzurumdan buraya hiç durmadan, soluk almadan bir yürüyüşle gelmiştik, dinlenmemiş, karnımıza sıcak bir lokma çorba bile girmemişti. Dağın tepesine çıkıp oradan aşağıya Sarıkamışa inecek, Rusların elinden kasabayı alacaktık. Dağa çıkarken sağdan Rus ordusundan kurşun yağmurları da yağıyordu üstümüze.</p>

  <p class="calibre4">Ben ne deyim size, siz neler dinleyeceksiniz, uzun sözün kısası dağın doruğuna çıktık. Orası Kürtlerin yaylası. Oraya çıkar çıkmaz ayaklarındaki çarıkları parçalanmış yalınayak kalmışlar, ayakları parçalanmış davul gibi şişmişler, günlerdir ağızlarına bir lokma koymamışlar, yazlık, parçalanmış giyitler içinde günlerce yürümüşler, toptan buzların üstüne serildik. Kıpırdar halimiz kalmamış, parmağımızı bile kıpırdatamıyor-duk. Güneş kızıllamış, batıyordu. Kocaman bir ordu beşte dördünü yitirmiş, geriye kalanlar da Allahuekber dağının tepesinde açlıktan öldü ölecek. Başkomutanın emriyle biz buradan çarpışa çarpışa Sarıkamışa varacak, kasabadan Rus birliklerini atıp orada karnımızı doyuracak, dinlenecektik. Başkumandanımız da böbür böbür böbürlenecek, bütün göğsü altın madalyalarla donatılacaktı.</p>

  <p class="calibre4">"Gel yanıma otur," dedi sertçe Salman Sami. Hasan geldi binbaşının yanına oturdu. "Dinle beni, biz de başından sonuna kadar Çanakkale harbini yaşadık. Sen konuş, sen nasıl kurtuldun Hasan?"</p>

  <p class="calibre4">Biz yere serilmişken daha soluk almadan, sağ yandan üstümüze kurşunlar, gülleler yağmaya başladı. Yattığımız yerden birkaç kurşun da biz attık, sonra tek tük oradan buradan kur<span class="calibre5">şunların patlaması sürdü. Sonra da sustuk. Susmayıp da ne yapacaktık? Biz susunca onlar da donmuşlar ki ateşi kestiler. Gün batıyordu. Bu sırada bir bora, bir tipi, bir fırtına başladı ki, Allah göstermeye, şiddetinden dünya başımıza yıkıldı. Koca ordudan bir avuç kalmış yaralı, aç asker hemen ayağa fırladık, burada böyle yatıp durursak karın, tipinin altında kalacağız. Öyle hızlı esiyordu ki boran, ayağa kalkanı yere seriyordu. Sürünmeye başladık. Fırtına, tipi, boran bizi aldı, aşağılara, yöreye dağıttı. Kendimizi koyaklarda, uçurumların dibinde, derelerde bulduk. Ben sürüne sürüne, el yordamıyla bir kaya kovuğu buldum, elimi uzattım, elimin altında toprak. Aylardan beri ilk olaraktan toprağa değiyordum. Toprağı unutmuş gitmişim. Yarına sağ çıkarsam, güneş de doğarsa, ben de toprağı göreceğim. Sürüne sürüne toprağın dibine kadar gittim. Dışarda gökten buz yağarken burası dışarıya bakarak sıcak, bu gece bir uyursam gene de buyar ölürüm. Bir avuç şeker çıkardım koy-nurndan azar azar ağzıma attım. Sabaha kadar ağzıma şeker atıyorum, uykum geldikçe de başımı yumrukluyor, toprağı, kovuğun yan kayalıklarını tekmeliyorum, ayaklarım, başım, ellerim o kadar acıyor ki uyumak aklıma bile gelmiyordu. Böyle böyle sabahı ettim. Kapıdan bir çizgi ışık geliyordu, toprağı görünce yeniden anadan doğmuş gibi oldum. Yüreğim, içim, uçtu. Kovuğun kapısına vardım ki ne göreyim, beş zabit üst üste yığılmışlar yatıyorlar. Hepsi de donmuş kazık kesilmişler. Onları teker teker dışarıya çıkardım, görsünler de ölüleri alsınlar, aşağıya götürsünler diye. Bu dağda kurda kuşa, çakala yem olmasınlar. Ölülerin arasından aşağıya inerken, ölülerin üstüne basmaktan başka hiçbir yolu yoktu. Askerler hep biribirlerine sarılmışlar öyle ölmüşlerdi. Dağın her yeri, derelerin, koyakların içi, düzlüklerin, yamaçların üstü asker ölüleriyle dolmuştu. Koskocaman ordudan bizden başka kimse kalmamıştı.</span></p>

  <p class="calibre4"><span class="calibre5">Salman Sami:</span></p>

  <p class="calibre4"><span class="calibre5">"O dağlarda soğuktan, açlıktan, tifüsten doksan bin kişi öldü. O koskoca ordunun ne kadarı sakat kaldı kimse bilmiyor. Savaşın ne korkunç, insanlığa yakışmaz, bütün insanlığı özünden çürüten lanet bir şey olduğunu ancak savaşlara katı-lanlar bilir. Sözüm ona Enver başkumandandı. O aç çıplak, yalınayak başı kabak orduyu, baharı beklemeden Allahuekber dağlarına, otuz kırk derece soğukta harbe değil ölüme süren Enver Paşaydı. Yürekli bir insan olarak tanınanlar en korkaklardır. Ben savaşların en, en acımasızında bulundum. Afur ta-furu bol insanları gördüm. Bunların en korkak insanlar olduklarına şahit oldum. Harplere karar verenleri askerlerin arasına sokup, buyurun arkadaşlar diyeceksin, öldürüp, öldürüleceksin. İşte o zaman görelim hiç savaş olur mu? Savaşlarda kumandanları da neferlerle birlikte süngü harbine sokacaksın, görün bakalım, işte o zaman görün bakalım savaş sözünü kimse ağzına alabilir mi? Benim bir akrabam vardı. Doğu Cephesinde çarpışmış bir paşaydı. Paşa kolordu kumandanıydı. Paşayla Sarıkamış savaşını günlerce konuştuk. Başkumandan Enver Paşa kabiliyetsiz bir kişiydi. Orduları değil bir bölüğü idare edemezdi. Hırsı kendi ağırlığının, aklının yüz katıydı, hem de onu çıldırtacak kadar, diyordu paşa. Sarıkamış doğu sınırımızda o zaman da bir Rus kasabasıydı. Orada ne kadar Rus askeri olduğunu kimse bilmiyordu. Kimi iki tümen, ' kimi üç, kimi de beş tümen diyordu. Rus ordusunun ağırlığı Alman cephesindeydi. Ordu kumandanları kışın ortasında, buz tutmuş dağları aşarak Sarıkamışa savaşsız bile ulaşamazlardı. Askerin ne üstünde üst ne başında baş vardı, askerin ne de yiyeceği... Erzurumdaki ambarların çoğu bomboştu. Iraktan yazlık elbiselerle, ayakları yalın bir kolordu getirilmişti. Ordunun silahı da yetersizdi. Ne olursa olsun kışın ortasında Sarıkamışa hücum edilemezdi. Asker ağırlığı Alman cephesinde olan Rus ordusu kışta kıyamette hücum edemezdi. Balıarı bekleseydik bu büyük kırım ve yenilme, mümkün değil olmazdı. Enver Paşanın akılsızlığı. Kışın ortasında Sarı-kamışta, ne yapacakmış, Allah bilir. Aç susuz, ayak yalın, üstsüz başsız askerleri Ararat dağından Karadenize kadar uzayan sarp dağ silsilesinin buz cehennemine sürdüler, Aralık ayının kışında. Çanakkalede ne kadar asker ölmüşse dağlarda da onlardan çok asker donmuştur. Tifüsten ölenler de cabası. Bahar gelince Rus ordusu harekata geçti, karşısında asker denecek asker kalmamıştı, dağlara vurdu, Sarıkamıştan Yukarı Mezopotamyaya, Trabzona kadar indi.</span></p>

  <p class="calibre4"><span class="calibre5">Hasan söylüyor ya ordu bir tek dağın tepesine daha çıkmadan, çatışmaya girmeden doksan bin kişi soğuktan ölüyor. Daha girmeden bütün ordu, Allah rahmet eylesin. Yalan, büyük yalan, bir koskocaman ordu, ordular gitti, daha savaşa girmeden. Ölenler damadı şeyriyarinin, padişahın çocukları değildi ki. Ne doksan bin kişi, ne yüz, ne iki yüz bin kişi daha savaşa başlamadan açlıktan, tifüsten, soğuktan kırıldılar, geriye kalanları da, küçük Çarpışmalarda Ruslar, bir de asker kaçağı diyerek Enver öldürdü. Enver, Osmanlının çürümesinin bir sonucuydu. Sarıkamışı alsak ne olacaktı, almasak ne olacaktı. Ve Sarıkamış-taki askerlerin durumunu da kimse bilmiyordu. Dağların arkasında Rusların karakolları var mı yok mu, onu bile kimse bilmiyordu. Ruslar bütün güçlerini Alman cephesine yığmış, orada kıyasıya dövüşüyordu.</span></p>

  <p class="calibre4"><span class="calibre5">Iraktan yarı çıplak, sözüm ona yazlık elbiselerle, hem de çarıklı, yarı çıplak, açlıktan kaditleri çıkmış, yorgun bitkin bir kolordu getirilmiş, onları da dağların üstüne Aralık ayının gökte kartalları donduran borasının, tipisinin, fırtınasının üstüne sürmüşlerdi.</span></p>

  <p class="calibre4"><span class="calibre5">Yalan, bin kere yalan, dağlarda doksan bin kişi donup öldü, diyorlar, yalan, bin kere yalan, koskoca bir ordu öldü o dağlarda, düşmana bir tek kurşun atmadan.</span></p>

  <p class="calibre4"><span class="calibre5">Ne doksan bin, ne yüz elli bin kişi, daha savaşa başlama-, dan açlıktan, tifüsten, bir de donarak koskocaman ordunun hemen hemen hepsi gitti. Önünde asker kalmayınca da Rus ordusu Sarıkamıştan çıktı Mezopotamyaya, Orta Anadoluya, Kara-denizin yarısına kadar indi. Uzun sözün kısası budur Hasan Reis."</span></p>

  <p class="calibre4"><span class="calibre5">Hasan sabırsızlıktan çatlıyordu, doktor binbaşıya derdini anlatmalıydı, belki astırmazdı.</span></p>

  <p class="calibre4"><span class="calibre5">"İndim dağdan aşağıya, vardım bir düzlüğe, düzlükte bile göbeğime kadar kara gömüldüm. Baktım ilerde apak bir ulu ağaç, altında bir insan oturur. Vardım adamın yanına, belini ağaca dayamış, gözleri kapalı, başı sağ omuzuna düşmüş. Dedim ona, arkadaş, sen ölü müsün, diri misin, diriysen gözlerini aç. Çok bağırdım, dokunmaya korkuyorum, ya ölüyse. Dedim kendi kendime, ölüyse ölü, şu dağlar, düzler, dereler, şu yamaçlar ağzına kadar ölü dolu. Ölmeyen kimse mi kaldı. Varsın bu da ölü olsun. Saçlarına asıldım başını kaldırdım, gözlerini açtı. Dedim ona, sen nasıl ölmedin de sağ kaldın? Konuşamıyordu. Silkeleyerek ayağa kaldırdım. Onu ayağa kaldırınca, dur, dedi, dur, beni öldürme, hiçbir şey bilmiyorum, açlıktan ölüyorum. Dur seni ben diriltirim. Bir şey söyleyecekti, dudakları kıpırdadı, yere sağıldı, gözleri kapandı, dedim gücü bu kadarmış. Bağırdım ona, gözünü aç ulan, bak sana ne vereceğim, dirileceksin. Dirileceksin sözünü duyunca hemen gözleri açıldı, yüzüme baktı. Üç tane şekeri ağzına soktum. Gözlerini kapadı, şeker ağzında eriyinceye kadar çenesini kıpırdatmadı. Şekerler ağzında eriyince üç kez yutkundu, gözlerini açtı, dedi bana, üç parça daha şeker verirsen iyice cana gelirim. Beni zabit mektebinin son sınıfından askere aldılar, ben çavuşum. Sana çok iyiliğim dokunur. Ona üç parça şeker daha verdim. İyice kendine geldi, yürüdü, ağacı dolandı geldi yerine. Burada nasıl kaldın, alayın, taburun nerde? Bilmiyorum. Nasıl bilmezsin yahu? Onların hepsi öldü. Ben miralayın, binbaşının, yüzbaşının ekmeklerini kaputlarının ceplerinden aldım. Ölüler ekmek yiyemez. Oradan kaçtım mı, bilmiyorum. Bu ağaç bizim arkamızda kalmış bir yer mi, başka bir yer mi, bilmiyorum. Gelmişim bu ağacın altına oturmuşum, ekmeklerin hepsini de yemişim, sonra da ölmüşüm. Sonra da sen gelmişsin."</span></p>

  <p class="calibre4"><span class="calibre5">Salman Sami gittikçe sabırsızlanıyordu:</span></p>

  <p class="calibre4"><span class="calibre5">"Yeter artık, sen nasıl kaçak oldun, onu anlat:"</span></p>

  <p class="calibre4"><span class="calibre5">"Olur binbaşım."</span></p>

  <p class="calibre4"><span class="calibre5">"Sonra ne oldu, anlat."</span></p>

  <p class="calibre4"><span class="calibre5">"Dedim ona, şimdi ne olacak, sen bir kaçaksın. Çok düşündü, sonra, ben bir kaçak mıyım, sen söyle. Ben bilmiyorum. Uykudan uyandırdın beni. Karanlıktaydım, ölmüştüm, dedi. Biz böyle konuşurken öteden atlılar geliyordu. Asker saydı atlıları, bize doğru geliyorlar, dedi. Dedim ona, niçin saydın atlıları? Dedi başta gelen başkumandan, onlar yedi kişidirler. Başkumandanın arkasındakiler de onun paşalarıdır. Üç tanesi de Alman paşasıdır. Başkumandan asker kaçakları görünce, aç ağzını, der, ağzına boşaltır kurşunları. Dedim ona, şu aşağıdaki ormana kaçalım. Dedi bana, ben onu çok gördüm, boynunda dürbünü var, çoktan görmüştür. Biz ormana ulaşmadan bize yetişir. Hiçbir şey sormadan aç ağzını der, kurşunları ağzının içine boşaltır. Biz burada duralım da onu bekleyelim. O gelince de ayağa kalkıp selama duralım, künyemizi söyleyelim. Belki kurtuluruz. Sonra sustuk bekledik Ben, dedim, öldük, o dedi, öldük. Bildiğimiz kadar dualar okuyarak bekledik Biraz sonra atlılar geldiler, önümüzde durdular. Biz çoktan selama durmuştuk. İkimiz iki yerden künyemizi okuduk. Dedi başkumandan Enver Paşa, sizi asker kaçakları sizi! Bütün ordu ölürken siz kaçarsınız öyle mi? Tabancasını çekti. Açın ağzınızı, dedi, ağzımızı o anda sonuna kadar açtık. Paşa eli tabancanın tetiğinde biraz düşündükten sonra arkasındaki paşalara döndü. Kaçak kurşuna dizilir, adet budur değil mi, diye sordu, paşalar, hep bir ağızdan, budur, dediler. Alman paşalar bile budur, dediler. Enver Paşa, orduda zaten mermi kalmadı, benim iki heybe gözü mermim de bitti. Sizlerde de az mermi kaldı. Biz bunları ormanın ağaçlarına astıralım. Artık bundan sonra mermile-ri^rnizi boş yere harcamayalım, yoksa Sarıkamışı Ruslardan nasıl alırız? Ben düşündüm, dedim kendi kendime, ordu mordu gibi bir şey kalmadı ki, sen Rus ordusunu ölmüş askerlerle mi yenip Sarıkamışı onların elinden alacaksın? Ben düşündüm ordunun bir avuç kalmış döküntüsünü de sizler astırıyorsunuz, sen tek başına mı gidip Sarıkamışı alacaksın? Bunları düşündüm de Enver Paşaya söyleyemedim. Korktum. Ulan zaten ölmüşsün, ulan söyle gitsin. Korktum. Bir tutam daha çok yaşamak. Ulan az sonra öleceksin. Belki can çıkmayınca umut çıkmıyor. Çok korktum."</span></p>

  <p class="calibre4"><span class="calibre5">"İnsan her zaman korkar," dedi Salman Sami.</span></p>

  <p class="calibre4"><span class="calibre5">"Paşa en arkadaki genç yüzbaşıyı çağırdı, bunları arkamızdan getir, dedi. Paşalar, sürdüler gittiler. Yüzbaşı, haydi yürüyün, dedi. Benim ayaklarım davul gibi-şişmiş, donmuştu, hiç acımıyordu. Ben bayağı iyiydim. Benim arkadaş, o kadar halsizdi ki, sarsak sarsak birkaç adım atınca yere kapaklandı. Yüzbaşı, kaldır şunu, dedi, kaldırdım. Yüzbaşı atın üstünden gerildi gerildi bir kırbaç salladı ki bizim arkadaşın sırtına, bizim arkadaş yere düştü. Yüzbaşı kaldır şunu, dedi, kaldırdım. Ayakta sallandı, gene karların üstüne kapaklandı. Bizim ağaç dibi arkadaş on yedi on sekiz yaşlarında gözüken, bir deri bir kemik kalmış, avurdu avurduna geçmiş, kocaman iri mavi gözleri çukura kaçmış, açlıktan, yorgunluktan bir çocuk kadar kalmış bir Osmanlı, Enver Paşa askeriydi. Al şunu, sırtına, diye bağırdı yüzbaşı, ne kadar ağırlığı kalmış ki bu askerin? Sırtıma alırım bu askeri, sen atı çabuk sürersen, ben de senin arkandan çabuk yürürsem, buzların üstünde çabuk yürürken ayağım kayıp düşürürsem şu sırtımdaki ölür. O zaman Enver Paşaya ne dersin, seni de, beni de astım. Öyle, dedi yüzbaşı, astırır, dedi. Böyle böyle yürüdük. Ben yolda dört kez buzların üstüne kapaklandım. Son soluğa gelmiştim ki yüzbaşı ötedeki çadırı gösterdi, çadır bir ormanın yakınındaydı. Büyük çadırın önünde bir sürü at gözüküyordu. Sırtımdakiyle birlikte çadıra girdim. Çadırda Enver Paşa, boş bir Ermeni köyünde bulunmuş koltuğa oturmuş, ayak ayaküstüne atmış kaykılmıştı. l3ir deri, bir kemik kalmış paşalar, Alman paşaları da ayakta duruyorlardı. Enver Paşa konuşuyordu. Ben daha kapının ağzındayken atından inen yüzbaşı beni yana iterek gitti, Enver Paşanın önünde hazı-rola geçti, 'Kaçakları getirdim paşa hazretleri,' dedi , kapıdan girerken, bizi gösterdi. Ben sırtımdakini aşağı indirdim, hemen hazırola geçip selama durdum. Künyemi okudum. Dedi bana, sen Allahuekber dağının tepesindeki yaylaya çıktın mı, dedim ona, çıktım. Dedi bana, anlattım ona. Birden öfkeyle ayağa fırladı, o küçücük adam dev gibi oldu. Ne dedin, ne dedin! diye bağırmaya başladı. Bir koca kolordudan bir sen mi kaldın? O kaya kovuğunun deliğinin önünde üst üste yığılıp donmuş zabitleri mi gördün? Seni hain köpek. Bunu, şu yatan ölüyü hemen asacaksınız, ibret için. Ben dedim, o boran, fırtına tipi çıkmasaydı dağın başında, göz gözü görmez hale gelmeseydi, bir de sağ cenahtan Rusların kurşunları, top gülleleri üstümüze yağmasaydı şimdi Sarıkamışta olacaktım. Enver Paşa beni dinledi, sonra da yerine oturdu. Ben dedim kendi kendime, iyi konuştun arkadaş. İyi konuştun da tatlı canı kurtardın arkadaş, helal olsun sana. Ben düşünürken küçücük adam gene fırladı, dev gibi şişti, gene bağırıyordu, bir iki gün içinde gene gireceğim Sarıkamışa. Ayaktaki paşalara, şunları kurşuna dizmeyeceksiniz, mermi kalmadı. Bunlar asker değil korkak hainlerdir, bunları asacaksınız. Şerefli askerler kurşuna dizilir. Sarıkamışı aldıktan sonra istediğiniz kadar mermi harcayabilir, bir kolordu kadar kaçağı kurşuna dizebilirsiniz, şimdi elinize geçerse asacaksınız. Benim dizimin bağı çözüldü, paşa dışarıya çıktı, ben de arkasından... Enver Paşa hazretim, beni öldürtme, ben kaçak değilim, gaziyim, diyecektim, paşa bindi, öteki paşalar daha binmeden, karşıdan bir yaylım ateşi geldi, Enver Paşam atın üstüne yattı, üst üste kırbaçlayarak atı doldurdu. Karargah muhafız bölüğü yaylım ateşine cevap verdi. Ruslar çekildiler. Paşaların çoğu çadırda kalmıştı. Posbıyıklı paşa gibi bir paşa, yüzünden iyilik akan bir paşa dedi bana, şu içine girdiğin şu kaya kovuğunu bir daha anlatsana bana. Anlattım ona, dedi bana, bu dediğin doğru mu? Dedim ona, şahitli ispatlı bir iştir bu. Bak üstüme başıma, mağaraların, kaya kovuklarının çoğunun içinde buğday taneleri gibi kırmızı toprak olur. Önüne yaklaştım, ■■ bak şu üstüme başıma kırmızı toprak bulaşmış mı bulaşmamış mı, bakın ceplerime şeker var mı yok mu, elimi cebime attım bir avuç şeker çıkardım, şekeri görünce posbıyıklı paşanın gözleri faltaşı gibi açıldı, elini uzattı, ver o şekerleri bana, öteki paşalara döndü, bakın şekere, şimdi bir çay içeceğiz, hem de şekerli. Bana döndü, biraz daha var mı bu şekerden? Bir avuç şeker daha çıkardım, yüzleri gülümseyen paşalar neşelendiler. Posbıyıklı hemen bir zabit çağırdı, çay var, değil mi evladım, diye sordu. Biraz kaldı, torbanın dibinde, üç beş pişirimlik. Derhal yaptır, öyleyse kendine de bir bardak ayır. Ba-aak, şeker var, şeker! Neşelenmiş paşa, şunu yerden kaldır, onu bir yerlerden gözüm ısırıyor, durun, şimdi hatırlarım. Armut çöpü boyunlu, korkusundan yüzü sapsarı kesilmiş askeri ayağa kaldırdım. Paşa, bu asker ayakta duramıyor, dedi. Kaldıysa bir şeker daha ver ona da cana gelsin. Koluna gir de düşmesin. Ben de hemen bir parça şeker çıkardım cebimden, askerin ağzına koydum. Asker şekeri erne erne bitirdi. Şimdi bir de çay içerse iyice kendine gelir. Paşanın gözleri şekeri çıkardığım cebimde, şekeri, çöp boyunlu, derisi kemiğine yapışmış, değnek bacaklı, dudakları incecik kalmış askerin ağzına uzattığım elimdeydi. Yalvarırcasına, ceplerinde bunlardan daha var mı derce-sine soran gözleriyle gözlerimin içine bakıyordu ya benden bir avuç daha şeker daha istemiyordu. Posbıyıklı, iri yapılı paşa döndü öteki paşalara, dedi onlara, bu askeri asacağımıza, demek ki, yüz yirmi bin kişilik kolordudan kala kala tek bir kişi bu asker kalmış. Biz bunu asacağımıza, kendini bite, soğuğa teslim etmemiş, sağ kalma hünerini göstermiş bu askere kahramanlık madalyası vermeliyiz. Bu sözleri söyledikten sonra paşanın yüzü asıldı, gözleri yaşardı, alnı kırıştı, yüzüne bir acı geldi oturdu. Dedi bana, sırtında getirdiğin çocukla nerde buluştun? Dedim ona, Enver Paşa hazretleriyle buluştuğumuz ağacın altında. Vardım ki ağacın altına bu asker herkes gibi ölmüş. Yanına oturdum baktım ona, az biraz soluk alıyor. Aldım onu kucağıma, ısıtayım dedim, baktım, ben de buz gibiyim. Sarıldım ona, kucakladım. Bilmem ne kadar zaman geçti. Ben de kendime geldim. Dedim arnman bizi şeker kurtarır. Onun bedeni de ısınmıştı. Yedik şekeri, yedik şekeri. Posbıyıklı paşa, döndü öteki paşalara dedi, bu neferdeki aklın yüzde biri Enver-de olsaydı koca ordu aç, hem de çıplak, hem de yorgun, hem de bitkinken bu kışta kıyamette, bu dağlarda, bu tayfunda fırtınada tipide boranda taarruza kalkmaz, baharı beklerdi. Paşalar hep birden: "Söylemedik mi Envere hepimiz. Bu karda kıyamette, dağlar, yer gök buza kesmişken ordumuz donar, hepimiz ölürüz, demedik mi? Taarruz etmek istemeyen, baharı bekleyelim, diyen ordu kumandanı Hasan İzzet Paşanın elinden kumandayı alıp, orduyu geçilmez dağların üstüne yürüten Enver değil mi? Şimdi de hıncını şu çocuklardan alıyor. Şu can çekişen çocuklardan. Sanki bütün ordu kaçmış da, o yüzden hiç asker kalmamış da.</span></p>

  <p class="calibre4"><span class="calibre5">Posbıyıklı miralay, kaçak, künyeni bir daha oku, dedi. Çocuk, on yedi, on sekiz yaşlarındaydı, künyesini okudu. Miralay bu gözünün ısırdığı çocuğu tanımıştı. Bu çocuk Harbiyenin son sınıfında okurken askere alınmış, savaşta takım kumandanı olmuş, çarpışmalarda kendini göstermişti.</span></p>

  <p class="calibre4"><span class="calibre5">Miralay, anlat oğlum, ben seni tanıdım. Bundan sonra ne oldu, dedi. O konuşurken titriyordu, şimdi Çerkesköyde hücu-^ geçtik. Bizim tabur çok öldü. Benim takımda üç kişi kaldık. Biraz, sonra fırtınada arkadaşlarım kayboldu, tek başıma kaldım. Fırka kumandamın belki ölmemiştir diye, onu ararken yoruldum, ağacın dibine oturayım, dedim, oturdum. Beni birden bir uyku sardı. Beş dakika sonra kalkarım, dedim, o kadar tatlıydı ki uyku, uğraştım, uğraştım, uğraştım, kalkamadım. Sonra öldüğümü anladım. Ölürken kendimi uykunun cennetinde buldum. Sonunda bu asker geldi, beni uyandırdı, ölümün elinden aldı, bana şeker de verdi, sonra da Enver Paşa geldi.</span></p>

  <p class="calibre4"><span class="calibre5">Paşalar çok konuştular, çocukları asmayalım. Kurşuna da dizmeyelim. Şu aşağıdaki ■ orman asılmış, kurşuna dizilmiş askerlerle doldu. Enver Paşa ne zaman öncü hatlarına gitse, önünde beş, on, elli, yüz bozulmuş ordunun sözüm ona kaçaklarıyla dönüyor, nedense ağzından vurmadıklarını, kolordu karargahlarına getirdiklerini kurşuna dizdiriyordu. Ordu perişan olunca da astırmaya başladı.</span></p>

  <p class="calibre4"><span class="calibre5">Çaylar geldi, içtiler, paşalar epey bir süredir şekerli çay içmemişlerdi."</span></p>

  <p class="calibre4"><span class="calibre5">Salman Sami, "Böyle soğuklarda insanlar dayanamazlar, uyku onları kapar götürür. Çoğu öleceğini bile bile, beş dakikalığına uyur ama bir daha kendisine gelemez. Bu bir uyku sarhoşluğudur. Az zamanda da donarlar. İşte Sanmakışta yalnız yüz yirmi bin kişilik kolordu böyle öldü. Ya ordunun öteki kolorduları, ya bitlerin yiyerek bitirdiği, tifüsten ölen on binlerce asker... Harp tarihinin, bütün dünyadaki en büyük faciası," dedi.</span></p>

  <p class="calibre4"><span class="calibre5">"Demek sevdin bu anlattıklarımı doktor binbaşım?"</span></p>

  <p class="calibre4"><span class="calibre5">Salman Sami o kadar kızdı ki bu soruya, çılgınca bir öfkeyle ayağa fırladı:</span></p>

  <p class="calibre4"><span class="calibre5">"Haydi kalk, siktirol git buradan it suratlı herif. Şu anlattıklarının sevecek. neresi var, köpek suratlı adam, giiit, yoksa seni hemen gebertirim," dedi, bağırarak Hasanın üstüne yürüdü. Hasan öyle bir kaçtı ki, kaçmasıyla teknesine binmesi bir oldu. Salman Sami Beyin elleri titriyordu yerine otururken. Boyun damarları şişmişti.</span></p>

  <p class="calibre4"><span class="calibre5">Halil Rifat:</span></p>

  <p class="calibre4"><span class="calibre5">"Öfkelenmeyin efendim, keşki bitirseydi."</span></p>

  <p class="calibre4"><span class="calibre5">"Ben de merak ediyordum, ne biçim bir canavar bu, yaşadığı tarihin en büyük trajedisini gülerek, oynayarak anlatıyordu. Ben de merak ediyordum ya dayanamadım efendim, dayanamadım, patlamasam ölecektim."</span></p>

  <p class="calibre4"><span class="calibre5">"O da kaçtı.. Kaçtı ya nereye gidecek,</span> az <span class="calibre5">sonra gelir. O da anlatmaya, macerasını bitirmeye, eğer bitirebilirse, çok bir can atıyordu. Böyle büyük maceralar yaşamış, sonra da yalnız kalmış kişiler, kendilerini candan dinleyenleri bulurlarsa, kırk gün kırk gece bıkmadan, usanmadan anlatırlar. O korktu da kaçtı. Yoksa öldürsen sözünü kesmezdi ağabey."</span></p>

  <p class="calibre4"><span class="calibre5">"Haydi çabuk git de çağır şunu. Beni Enver Paşa sandı, canını kurtarmak için kendini gitti de denize attı. Yetiş ona, doktorun kızgınlığı geçti, diye söyle."</span></p>

  <p class="calibre4"><span class="calibre5">Halil Rifat kalktı iskeleye koştu, kaçak Hasan teknesine binmiş, telaşlı, elleri titreyerek motora kolan vuruyordu.</span></p>

  <p class="calibre4"><span class="calibre5">"Hasan, Hasan, doktor sana kızmadı, paşalara kızdı. Bana çağır gelsin, işin sonunu çok merak ediyorum, dedi. Onu astırmak değil, ona bir fiske bile vurdurmayacağım, dedi."</span></p>

  <p class="calibre4"><span class="calibre5">Hasan, ayağa kalktı, yönünü Halil Rifata döndü, uzun uzun tepeden tırnağa ona baktı, sonra birden çömeldi, kolçağı bir daha çevirdi, motor aldı, tekneyi doğuya döndürdü. O beni astıracak. Gözleri Enver Paşanın gözlerine benziyor. Sen de ona güvenme, seni de astırır. Kaba Adaya doğru yol alırken dalmış derin derin düşünüyordu. Acaba doktor binbaşı onu ele verir astırır mıydı, canını, kulağını bana vermiş nasıl da beni dinliyordu. Gözleri de hiç Enver Paşanın gözlerine benzemiyordu. Yalnız kimi zaman gözlerine kin, öfke doluyor, gözleri tıpkı Enver Paşanın gözü oluyordu. Bir de dinliyordu. Bir de çocuğun ölüsünü bulduğumda gözleri nasıl yaş ilen doluyor, çocuk dirilince ne biçim seviniyor, Enver, al götür şunları assınlar dediği zaman da köpürüyor, ardından da kendi asılmaya gidercesine çöküyor, omuzları düşüyor, dizlerinin bağı çözülüyor, yüzü safran sarısı oluyordu. Böyle bir adam beni astırır mıydı, astı-rırdı. Çünküleyim gözlerine bütün öfkesi, kini dolmuş, yerdeki karıncadan, gökteki kuştan yenilginin öcünü alıyordu. Enverin tabancayı çıkarıp ağzını aç diyerek askerin ağzına kurşun doldurarak, önüne çıkanı öldürmesi hangi savaşta, dünyanın neresinde görülmüştür? Neresinde, neresinde? Yenilgiden sonra nerde bir asker görse, aç ağzını diyor da başka bir şey demiyor-muş. Binbaşının gözleri onun gözlerine benziyor muydu, benziyordu ya, öfkelenip üstüme bağırarak yürüdüğünde doktor tıpkı Enver Paşa değil miydi, değildi. Enver, inatçı, deli gözlüydü. Doktor birden patlayıp hemencecik de sönen cinstendir. Bunların içinde kötülük barınmaz.</span></p>

  <p class="calibre4"><span class="calibre5">Tekne geldi Kaba Adanın önünde durdu, Hasan demir attı, arkadaki kayığa bindi karaya çıktı, geldi pınarın başına oturdu, teknesine baktı, çok açığa demirlemişti, buralardan gelip geçenler tekneyi görsünler de Poyraza, doktora söylesinler, diye mi? Kendine güldü, kim benim tekneyi bilir, dedi, diz çöktü pınardan bir avuç su içti, pınarın yanı başına uzandı. Sabaha kadar ne yaptıysa uyuyamadı, içi alıp alıp veriyordu. Pazartesiden perşembeye kadar adadan başka yere ayrılamadı. Perşembe sabahı pınardan su içti, yüzünü yudu, küçük kayığa bindi tekneye vardı, motoru çalıştırdı. Karınca Adasına gitti, bir süre narların arkasındaki denizde bekledi. Sonra birden kolçağı çevirdi, motor iki üç çevirişte aldı. Tekne bir süre ağır gitti. Hasan dönüp dönüp adaya bakıyordu. Sonra birden gaz verdi, sonuna kadar da açtı. Tekne uçuyordu. Tekneyi ta Kaba Adaya kadar sürdü, kayalıkların arkasındaki küçük koya girdi, demir attı, küçük kayıkla dışarıya çıktı. Pınara geldi, ağzına bir lokma ekmek attı, su içti, kayıktan oltasını aldı, bir iki çekirge topladı, oltaya taktı, az bir sürede üç tane irice balık tuttu, kayanın üstünden indi, kayıktan bıçağı aldı, balıkları temizledi, tuzladı, kayanın üstüne güneşe serdi. Öğleyin kuru zeytin odunlarından bir ateş yaktı, balıkları yedi, sırtını pınarın üstündeki kayaya verdi uyudu. İkindiüstü uyandı ki, ter içinde kalmış. Yüzünü yıkadı, yöresine baktı ki ne görsün, yöresini Hızırın mavi keçileri oğlaklarıyla birlikte almışlar. Önlerinde kocaman bir teke, kokusu ağır. Demek Hızırın, salkım saçak kıllı tekesi bile öteki tekeler gibi kokuyor. Oğlaklar ne kadar da güzeldi, birazı-cık dokunsa oğlaklara, okşasa onları, mavi kılları da ne güzel. Hızırın oğlaklarına dokunulur mu, dokunulursa ne olur, Hızır bir tek oğlak için bir insanı alır da şu kayalığın tepesine götürür, oradan da aşağıya yuvarlamaz mı, sonra oradan inerek oğlağına dokunmuş adamın parça parça olmuş ölüsüne keyifle bakmaz mı? Adaya, buraları bilmeyen bir Karadenizli balıkçı düşse, Karadenizliler keçi etini çok severler, fırtına bir hafta sürse, o da burada bir hafta kalsa, oğlağın birini kesip yese, Hızır gelir de o adamı kayalıklardan aşağı atar mı, atarsa haksızlık etmez mi! Bozatlı Hızıra bu hiç yakışır mı? Bütün batmakta olan gemilerin imdadına ulaşıp kurtaran o değil mi? Bilumum deryalar üstünde yel gibi koşaraktan gelen Bozatın üstünde... Bozat deryalar üstünde yel gibi eser, onu Allah öyle yaratmış. Kanadı da yokmuş ya uçuyor, diyelim. Denizde balıkçı boğuldu, buna Karadeniz derler, ne tekne, ne vapur dinler, bir dalga salar, alır dibine gömer. Dünya dünya olduğundan bu yana, kim bilir kaç bin, bin kişi yalvarmıştır Hızıra, gel de bizi kurtar, diye. Hiçbir kimseyi de kurtarmamıştır. Hızırın canı isterse gelir, isterse gelmez. Canının istediği de hiç görülmüş değildir. Hızır Allahın nesi olur, teyzesinin oğlu mu, bilen yok. Bizim Karadenizin Rumları, İsa, Allahın oğludur, derlerdi, Hızır Allahın nesi olur, o da Allahın cankurtaranı mı? Yalnız denizlerin ermişi değil, bir de dağların, ovaların, çöllerin, tüm yeryüzünün ermişidir. Soracağım bütün Karadenizin, Akdenizin, Ege Denizinin, Marmaranın denizcilerine ne diyecekler, Hızırın kurtardığı bir tek insan var mıdır, yok. Çanakkalede batan gemilerin içindekiler, yetiş ya Hızır, diye bağırmadılar mı, hepsi de denizin altını boylamadılar mı? Onlar Müslüman değil mi, Hızır yalnız Müslümanları mı korur? Bir tuhaflık var şu Hızır Aleyhisselamda, yoksa getirir de keçilerini şu ıssız adaya koyar mı, koyar da şu fıkaraya tuzak kurar mı? Diyelim ki bu adaya bir fakir fıkara düştü, deniz bozdu da adam on on beş gün- burada kaldı. Acından mı ölsün, diyelim ki keçilerin de Hızırın keçileri olduğunu bilmiyor, keçileri kesip de yerse, Hızırın o garibanı denizin dibine gömmesi Hakka reva mı? Ne bilsin Hızır Aleyhisselamın keçileri olduğunu. Şu ıssız adadaki keçilerine insan hiç çoban tutmaz mı? Bu ıssız adada kalacak çobanı nerden bulacak Hızır? Bulamıyor da bir tek keçisini kesip yiyeni denizin dibine nasıl yolluyor, onun bu yaptığı insanlık mı? Hızırın da gözleri belki de Enverin gözlerine benziyordu. Binbaşının gözleri de... Binbaşı aklına gelince, kurtulduk, diye sevindi. Bu zabit beni sallandırırdı. Bugün, yarın değil, öbürsü gün bunlar beni yağlı ipte sallandırırlardı. O doktormuş! Püf! Beni kandırıyorlar. Beni astıracaklar, hepsi de meydana toplanıp zevklenecekler. Zaten Remzi Kavlakoğlunun düğünü bayramı var. Kasaba meydanında üç gün güç gece sallanan cesedim de bu düğün bayramın tuzu biberi olur, diye düşündü. Düşünürken tüyleri diken diken oldu, ürperdi, sol bacağının içi sızladı.</span></p>

  <p class="calibre4"><span class="calibre5">Ya burada beni biri görür de bulurlarsa, beni yakalarlarsa, kasabaya bir eğlence çıkar ki, bütün kasaba durmadan beni altı ay konuşurlar. Kimisi ne yazık, ne yazık, der, kimisi de oh oldu, oh oldu asker kaçağına, der. Buradan nasıl kurtulmalı, kurtulmak kolay ya benzin azaldı. Kasabadan başka yerde de benzin yok ki...</span></p>

  <p class="calibre4"><span class="calibre5">Keçiler daha yöresindeydi. Elini bir oğlağın başına uzattı, uzatır uzatmaz da geri çekti, titriyordu. Ya bir de Hızırın oğlağına dokunsaydı. Kızdı, bunlar ermiş keçisidirler de burada, bir insanın yanında ne işleri var, insandır bu, canı çekmez mi, şöyle taze, mavi bir keçi yavrusunu bulur da kesip yemez mi, hem de kurumuş kalın zeytin odunlarının közleri üstünde kızartmaz mı? Kızaran oğlak etlerinin kokusu insanı sarhoş etmez mi? Bas bas bağırmaya başladı, haydiii, haydiii defolun gidin başımdan. Sizi kim çağırdı buraya. Öldük be öldük. Bir ömür balık yiye yiye karnımız şişti. Sonra da Hızırın oğlakları çıksın karşına, hem de ne oğlaklar, mavi donlu, yağlı, kesip de yiyemezsin, kılına dokunamazsın. Sütünü bile içemezsin. İçsen bile, sonunda seni alır kayalıkların tepesinden atar, kayalıklardan aşağı inerken parça parça olur ölürsün. Ulan zaten asacaklar, motorun gazı da kalmadı ki kaçam. Kasabaya gaz almaya gitsem hemen yakalarlar. Keçilerine dokunsam Hızır gider kumandanın yüreğinin içine girer, o da bir bölük candarmayla sardırır adaya, yakalarlar beni. Kasaba meydanındaki çınarın dalına asarlar. Kasabada bir şenlik, bir şenlik olur, on gün on gece. Yıllarca dillerden düşmez. Haydiii, Hızırın mendebur keçileri, haydiii. Hızırın keçilerine mendebur dediğine üzüldü. Gide gide de korktu. Ya Hızır duyduysa. Duyup da Benliboza binip de deryalar yüzünde yel gibi esip de, buraya gelip de beni kayalardan aşağılara yuvarlarsa, yuvarlarsa, yuvarlarsa... Durdu düşündü, asılmaktan daha iyidir, dedi, yakalamak için bir oğlağa yaklaştı, elini uzatır uzatmaz da korktu, geri çekti. Öfkeyle bağırarak keçilerin üstüne yürüdü, keçiler aldırmadılar. Canı da bir oğlak eti çekti ki, oğlağı yese de Hızır da, kayalığın tepesinden atsa... Hiç olmazsa öteki dünyaya karnında mis kokulu oğlakla giderdi. Öfkelendikçe öfkeleniyor, yöresine halkalanmış keçiler başlarını kaldırmışlar ona aval aval bakıyorlardı. Ne bakıyorsunuz ulan öyle, Hızırın keçisiyiz, diye. Ne kabarıyorsunuz böyle, burada olmasaydınız da başka bir yerde olsaydınız, peygamberin keçileri olsaydınız bile sizi çoktan yerlerdi. Şükredin Kaba Adaya, buraya gelen yok giden yok. Bu Kaba Adaya var ya ancak asker kaçakları, hırsızlar geliyorlar. Poyraz buraya babasının hayrına mı geliyor, onun da bir korkusu olmalı, belki de can korkusu. Bu adada kim arar, kim sorar sizi. Ben burada bir ay kalsam, yalnız balıkla bir insan ermiş de olsa yaşayamaz, ben de ilkin şu güzel oğlaklarınızı teker teker keser, yerim. Sütlerinizi sağar içerim. Elini gene cin bakışlı oğlağa uzattı, gene hızla çekti, titredi. İyi ki elini değdirmedi, Hızır yanlış anlar, belki de onu felç eder, eli ayağı çont olur, yerinden kalkamaz, balık tutamaz, eğilip şu pınardan su bile içemez, of, ooof ! Belki de bunların hepsi yalan, diye düşündü. Al-lahuekber dağına çıkarken, her asker içinden, yetiş ya Hızır, kırılıyoruz ya Hızır, diye yalvarınadı mı, niçin kurtarmaya gelmedi? Acaba Hızır ölmüş müydü, atının ayağı kayıp denizin dibini boylamış mıydı, o kadar bağırdık da imdadımıza yetişmedi. O kadar insanın hepsi günahkar mıydı, içimizde bir tane olsun günahsız bir insan evladı yok muydu? On beş yaşında askerin ne günahı olur, keçilere, haydi çekilin başımdan, insanı dinden imandan çıkarmayın, bir gün dayanırım, iki dayanırım, sonracığıma içinizden en yağlı oğlağı seçer, közde kızartır afiyetle yerim. Hızırın beni kayalıklardan atarak öldürmesi asılmaktan daha iyi değil mi? Öfkeden ne yapacağını bilemedi. Kapana kısılmıştı bir kere. Onlar kasabadan dönünce beni arayacaklar, kim bilir yanlarında kaç candarma, kanıma susamışlar, Poyraz da benim burasını bildiğimi biliyor, gelip elleriyle koymuşlar gibi beni burada bulmazlar mı? Zeytinliğe kaçtı, eline bir kuru odun geçirdi, hızla döndü bağırarak keçilere yürüdü, sopayı keçilerin üstünde bir o yana bir bu yana salladı, keçiler bana mısın demedi. Ağzına ne kadar küfür geldiyse ardı ardına, keçilerin üstüne savurdu. Sonra pişman oldu, tövbe, tövbe, bin kere, bin kere tövbe diye, bir süre yineledi. Ne halt ettikde Hızır Aleyhisselam hazretlerine sövdük, tövbe! Kayığa yürüdü, denize sürdü, tekneye gitti, bindi, kayığı arkaya bağladı. Motorun kolçağını kaptı, hırsla çevirdi. Arkasından durmadan çevirdi, motor bir türlü alınıyordu, ayağa kalktı, ter içinde kalmıştı, keçilere baktı, toplanmışlar kaynaktan su içiyorlardı, birkaç keçi de, önlerinde uzun kılları yere değdi değecek teke de kendisine bakıyordu. Bakın bakın, şu motor çalışmasın da o zaman görürsünüz gününüzü. Bu söylediklerimi, atının ayağı kayıp da denizin dibini boylamamışsa Hızır da duysun. Acımdan öleceğime her gün bir oğlağınızı, iki üç günde bir de birinizi kesip güzel güzel kesip yiyeceğim. Hızır denizin dibini boylamamışsa gelsin de, gelsin bir yolunu bulsun da, beni buradan kurtarsın da, ben de sizi yemekten kurtulayım da, günahtan da, çont olmaktan da kurtulayım da, siz bilirsiniz, Hızır da bilsin ki, benden bu kadar. Keçiler arka arkaya tirkenmişler, önlerinde teke yukarı çıkıyorlardı. Siz çıkın çıkın, kayalığın tepesine değil, ben adada böyle kalırsam, gökyüzüne çıksanız bile sizi tutar hepinizi yerim. Sütü olanlarınıza dokunmam, sütünüzü içerim. Sütü bitenlerin de gene etlerini yerim. Hızır Aleyhisselam da kulağını açıp da bu söylediklerimi duysun. Şimdi kolu çeviriyorum. Motor gene çalışınazsa ben ne yapayım. Siz bilirsiniz. Hızır size sahip çıkınazsa ben ne yapayım. Kimse kusuruma kalmasın. Ben şekeri o gün bugündür yanımdan eksik etmem.</span></p>

  <p class="calibre4"><span class="calibre5">Kolçağa hırsla asıldı, üç kez çevirdi, motor aldı. Birden içini sevinç kapladı, yavaş yavaş adanın yöresini dolaşmaya başladı. Kalacak, teknesini saklayacak uygun bir yer arıyordu. Bir mağara gördü, uzun bir mağaraydı. Yalnız teknesi sığmazdı buraya. Teknenin uzun bir direği vardı da yelkeni yoktu. Bu uzun direk de hiçbir işe yaramıyordu..Aaah, akıl etse de bir sütbeyaz ya da mavi bir yelkenli tekne alabilseydi. İnsan ne hallere düşeceğini ne bilir ki. Ama denizleri bunca yıl kaçak olaraktan dolaşan bir insan yelkenin gereki</span>r<span class="calibre5">liğini bilmeliydi. Canını cellatların elinden bir daha kurtarabilir de kefeni iyice yırtabilirse ant olsun bir yelken alacaktı. Poyraz da bir kaçaktı, ona da bir yelken aldıracaktı. Adanın doğuya bakan yanında, duvar gibi düz yükselmiş kayalıkların dibinde büyük, geniş, uzun bir düzlük vardı. Kıyılardaki ılgınlardan dolayı düzlük belli olmuyordu. Hasan ılgınların dibine kadar yanaşmasaydı o da düzlüğün genişliğini göremeyecekti. Düzlüğün ortasında da daha duvarı hepten yıkılmamış üç ören yeri vardı. Demek, diye düşündü, insanlar, hem de yıllarca burada yaşamış. Adanın gündoğusunda da uzun, genişliği dört beş kulaç bir tekne sığacak kadar uzun bir koy gördü. Yerine döndüğü zaman rahatlamıştı. Ekmeği azdı ama olsun. Balık, keçi, süt. Keçi eti diyecekti ya sustu. Hızır Aleyhisselam değil miydi çalışmayan motoru çalıştıran, gözükmeyen koyu, ılgınların kapattığı düzlüğü gösteren. Gene de gözleri Enver Paşanın gözlerine benzeyen binbaşının gözlerinden korkuyordu. Yüzbaşınınki yumuşak, sevgiyle bakan, iyilik dolu. Binbaşının gözleri acı, sert, öfkeli, bi-razıcık da deli, dünyaya küsmüş, feri de kaçmış, yılgın.</span></p>

  <p class="calibre4"><span class="calibre5">Akşam oldu gün kavuştu. Hasan yemeğini yedi, suyunu içti, tekneye geçti uyumaya ça lıştı, sabaha karşı da çözüldü, uykuya daldı.</span></p>

  <p class="calibre4"><span class="calibre5">Hasan çok erkenden uyandı. Yüreğinin başına bir korku çökmüştü. Kayığa bindi kıyıya çıktı, ak çakıllı pınarda yüzünü yudu. Çıkınını açtı, evlerin bahçelerindeki kurumuş dalların üstünden kopardığı kıpkırmızı domatesi, içi petek gibi yörük peynirini bayatlamış ekmeğine katık ederek kahvaltısını yaptı. Yüksek kayaların sivrilerine çıkmış keçiler sıralanmış, boyunlarını uzatmış ona bakıyorlardı. Balıkları yiye yiye balık olmuş, balıktan tiksinmişti. Bu keçiler burada, kim bilir kaç yıl yaşadığına göre, bu adaya, şu yandaki düzlüğe, buradaki toprağa bir ev değil, beş, çok sıkışırsan on ev bile bal gibi yerleşir. Hızır buraya keçilerini koyar da, biz niçin keçilerimizi, ineklerimizi koymayalım, buğday, arpa, çavdar, yulaf ekmeyelim, zeytinleri niye aşılamayalım, neden sebze dikmeyelim. Bu adada küçük bir köy kurulur, bir köy kurulur ki öyle her gün vırt zırt candarma da gelemez. Güzel kokan köknarlar, çamlar, ulu çınarlar, bir de arka düzlüğe, örenin önüne bir armut ağacı dikeriz, o da ulu çınarlar kadar ulu bir armut ağacı olur, dallarına üst üste binmiş arılar çokuşur, arıların ağırlığından çiçeğe durmuş ince dallar yere doğru eğilir. Sonra bir keçi keseriz, kuru zeytin odunlarının közünde kızarttığımız keçinin yağının kokusu bütün adayı alır. Her gün mis kokulu keçi eti yeriz, keçi sütü içeriz, sütten kaymaklı yoğurt yaparız. Balık da tutarız. Balıkları gider büyük şehirlerde satarız. Şu denizin içi balık kaynıyor. Hızırın keçilerini de karanlıkta yakalayıp, bizim keçimiz sayarak keseriz. Burada, şu sivriliklerde bu kadar keçisi varsa Hızırın, kim bilir şu öteki uçtaki kayalıklarda ne kadar keçisi vardır. Hızır da isterse, bizi de severse, biz onun keçilerini kestikçe o da yeni oğlaklar doğurtturursa, niçin doğurtturmasın, biz onun keçilerine bekçilik, çobanlık ediyoruz. Kim bilir, onun keçilerini ne kadar çok kesip yemişlerdir. Yoksa bu kocaman adada bu kadarcık keçi olur muydu, kimse dokunınasa keçilere bu ada ağzına kadar mavi keçilerle dolmaz mıydı.</span></p>

  <p class="calibre4"><span class="calibre5">Şimdi doktorlar, bana bir oyun oynarlarsa, zabit değiller mi, onlar da. İnsan kanına susamışlardır. Susamasalar bile onların tepelerinde vazifeleri vardır. O genç doktor, yüzbaşı mı ne, onun yüreğinde merhamet var gibi duruyor. Belki de beni astırmazlar. Belki de Musa Kazım Ağaefendi, ne de güzel kızları var, yüce Tanrı övmüş de yaratmış, belki o bir iyilik yapar. Sözü dinlenir bir adama benziyor. Ya Poyraz, onda iyi bir damar var gibime geliyor. Ama Sarıkamış döküntülerinden korkulur. Babalarının, analarının, çocuklarının, candan sevdiklerinin gözyaşlarına bakmazlar onlar. Allah onların yüreğinin içini kazıyarak içlerinde ne kadar sevgi, merhamet varsa hepsini almış, havaya savurmuştur. Çok da kızdı bana o binbaşı, bana.</span></p>

  <p class="calibre4"><span class="calibre5">Telaşlandı, eli ayağına dolaştı, motor durdu, tekne gitti düzlüğe vurdu, yanaştı, Hasan bunun farkında olmadı. Kaça kaça dünyanın öteki ucuna geldim. Buradan sonra nereye gideceğim. Belki Hüsmen hükümete, beni asmasınlar diye paralar verir. Dediğine göre onun pahalı gavur altınları varmış. Birden, herkesten umudunu kesiyor, sonra hiçbir sebep bulamadan bir umuda kapılıyordu. Birdenbire bir korkuya kapılıyor, akaryakıtının kıyıya kadar kendini götürmeyeceğini anlıyor, sonsuz bir karanlığa gömülüyor, ardından da sevinç içinde, asılmaya giderken kendisine, Allah rahmet eylesin, mekanını cennet eylesin, diyen paşayı anımsıyor, içi sevinçle, aydınlıkla doluyordu. Dünya iyi, güzel insanlarla dolu.</span></p>

  <p class="calibre4"><span class="calibre5">Binbaşıyla yüzbaşı tören üniformalarını giymişler, çizmelerini parlatmışlar, kalpakları başlarında erkenden iskeleye gelmişler, konuşarak öbürlerini bekliyorlardı. Beklediklerinden Poyrazla Vasili geldi. Vasili de lacivert bir giyit giymiş, başına mor püsküllü kırmızı fesini takmıştı. Poyraz da üniformalıydı ve İstiklal Madalyası da göğsündeydi. Baytar da lacivertlerini çekmişti. Hüsmenin sırtındaki giyiti solmuş, buruş-muştu. En sonunda Musa Kazım Ağaefendi geldi, çok şıktı. Onun başında da bir kalpak vardı. Mavi, ak benekli kravatını beyaz gömleğinin üstüne, günün modasına uygun bağlamıştı. Giyiti siyah, ayakkabısı parlaktı. Bıyığını burmuş, çenesindeki kırçıl sakalım taramıştı. Mavi güzel gözleri yumuşaktı. Bir şeyler ararcasına yöreye bakıyordu. Gözleri geldi Poyrazın üstünde durdu, bu yakışıklı, rahat yüzlü, iyi huylu delikanlı üniformasını giyince daha gençleşmişti. O korkunç savaştan nasıl kurtulup da buraya kadar gelmişti, şaşıyordu. Kaptan Kadri teknesini getirmiş iskeleye yanaştırmıştı. Önce Ağaefendiyi, kollarına girip tekneye götürdüler. Ağaefendinin bütün ağalık, beylik vekarı üstündeydi. Sanki çiftliğinde atlarının, seyislerinin, komşularının, dostlarının arasında soylu atlarını seyrediyordu.</span></p>
</body>
</html>
