<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4">Sustu, başını önüne eğdi, bir süre düşündü:</p>

  <p class="calibre4">"Ben az biraz bir yere gidiyorum, tez gelirim."</p>

  <p class="calibre4">Kalabalığı yardı, dışarıya çıktı, kamışlığın arkasında kayboldu, doktorlar onu ayakta karşıladılar, koltuk gösterdiler.</p>

  <p class="calibre4">"Doktorlarım, size danışmaya geldim. Biliyorsunuz, çamlık bitti, yalnız beş ağaç bıraktım. Yaş odun bulursak, yaş odun çam çırasız yanmaz. Bu değil size danışacağım, beni öldürseler bile bu çam ağaçlarını kesmem, kimseye de kestirmem, size danışacağım bu değil. Yaş çam nasıl yanarsa yaş zeytin de onun gibi... Zeytin ağacı da yağlıdır. Onun da yaşı yanar, közü de çam közü gibi geçmez."</p>

  <p class="calibre4">"Daha?" diye sordu Salman Sami.</p>

  <p class="calibre4">"Dahası doktorum, siz bilirsiniz. Bütün kalabalık iskele alanında bekliyor. Böyle giderse size çok iş düşecek. Yıllardır sürüne sürüne herkes zayıf düşmüş, ölümler de olacak. Garibanlar biz cennete, ermiş insanların içine geldik, karnımız doydu, yüzümüz güldü diyorlardı hep."</p>

  <p class="calibre4">Doktorların ikisi birden tahtacı Haydarın yüzüne baktılar, gözlerini ondan ayırmadılar.</p>

  <p class="calibre4">Doktor Salman Sami:</p>

  <p class="calibre4">"Nerden biliyorsun yaş zeytin odununun çam gibi yandığını?" diye sordu.</p>

  <p class="calibre4">"Zeytin ağacı da yağlı bir ağaçtır. Zeytin ağacından çam çırası gibi çıra olmaz ama, onun gibi yanmaz ama, gene de öteki ağaçlara bakarak iyi yanar. Biz Toros dağlarından oluruz. To-rosların Akdenize bakan eteklerinde çok zeytin olur. Biz Çuku-rovaya indiğimizde yaş zeytin odunu yakınayı yeğlerdik. Bu zeytinler deli zeytindir, ürün vermez."</p>

  <p class="calibre4">"Sen bizi burada bekle," dedi Salman Sami.</p>

  <p class="calibre4">Doktorlar dışarıya çıktılar, bir süre dışarda kaldıktan sonra döndüler, ikisinin de yüzü karanlıktı, bu yüzlere bakanlar, bu insanların çok acı çektiklerini hemen anlarlardı. Haydar da onları görünce üzüldü, keşki, diye düşündü, zeytin ağaçlarının yağlı olduğunu bu dostlara söylemeseydim.</p>

  <p class="calibre4">"Üzülmeyin doktorlarım, ne yapalım. Kalabalık çınarların orada bekleşiyor. Onlara hiçbir şey söylemedim. Onlara, burada beni bekleyin, dedim, size geldim. Bu kadar üzülmeyin."</p>

  <p class="calibre4">Doktorlar bir daha dışarı çıktılar, biraz sonra da döndüler.</p>

  <p class="calibre4">"Haydar Usta," dedi Salman Sami. Bundan sonra Haydarın adı Haydar Usta oldu, "Haydar Usta, başkaca mümkünü çaresi yok. Baltalarınızı alın da zeytinliğe girin. Ne yapalım kader böyle imiş."</p>

  <p class="calibre4">"Ben de biliyorum doktor bey, zeytin cennet taamıdır. Bizim Toroslarda kestiğimiz ağaçlar bu ağaçlardan değil, delice zeytindi. Sağlıcakla kalın."</p>

  <p class="calibre4">"Önce çam çırasını, onun da arkasından düzgün, sobalık zeytin odunlarını ilk olaraktan mektebe getireceksiniz."</p>

  <p class="calibre4">"Baş üstüne doktorum."</p>

  <p class="calibre4">Haydar Ustanın da içi kan ağlıyordu ya ne yapsın, başka hiçbir mümkünü çaresi yoktu.</p>

  <p class="calibre4">Çınarların altına geldi, kalabalık suskun bekliyordu. Onu gördüler, gene bir kıpırdanma olmadı. Önceki durduğu yere geldi, ayak parmaklarının üstüne dikildi, gene gözlerini kalabalığın üstünde gezdirdi:</p>

  <p class="calibre4">"Her şeyin bir mümkünü çaresi vardır. Biz de bulduk. Zeytin ağacının yaşı da yağlı olduğu için yanar, yalnız odunların altına bir iki parça çam çırası konur, çam çırası hemen zeytin odununu alıştırır."</p>

  <p class="calibre4">Ondan sonra zeytin ağacı közlerinin meşe ağacından sonra en geç geçen köz olduğunu, doktorlara ne söylediyse bunlara da onları söyledi:</p>

  <p class="calibre4">"Zeytin ağacını akıl etmeseydik, bu kışı geçiremez, hepimiz değilse de, belki de çoğumuz kıkırdar, kara toprağın altını boylardık Haydi şimdi doğru yorganların altına. İlk duman yarın sabah mektebin sobalarının borularından tütecek. Ondan sonra da eskisi gibi. Önce hastası, eli ayağı tutmayan yaşlısı olan evlere odun verilecek."</p>

  <p class="calibre4">Kalabalık üşümüştü, hemen dağıldılar, ortalıkta dolaşan bir kişi bile kalmadı.</p>

  <p class="calibre4">Kalabalık dağılınca ortada tam on bir baltacı kaldı. Hepsi de ağaç işleriyle uğraşmış usta baltacılardı. Çamlığa çam çırası yapmaya giderlerken arkalarından koşarak Vasili yetişti. Onlara öyle bir düşmanca bakıyordu ki, onun bakışları altında ezildiler.</p>

  <p class="calibre4">"Sizi doktor beyler çağırıyor, beş dakika gelsinler de hemen işlerinin başına dönsünler, diyorlar."</p>

  <p class="calibre4">Döndüler.</p>

  <p class="calibre4">Haydar Usta:</p>

  <p class="calibre4">"Bütün ömrüm boyunca ağaç kestim, eba ecdadım da ağaç kesmişler. İşleri buymuş. Benim de işim buydu. Kestiğim ağacı saymaya kalksak kimse sayamaz. Biliyorum, her ağaç bir candır. Hiç orman yangını gören var mı? Yanarken ağaçlar da insanlar gibi çığlık çığlığa ağlarlar. Şu çamlardan birini, adanın yakışığını kesmeye gidiyoruz ya içimden diyorum ki, bu ağacı keseceğime Allah beni şimdi öldürse, diyorum."</p>

  <p class="calibre4">Doktorlara geldiler. Doktor Salman Sami:</p>

  <p class="calibre4">"Koca bir çamlığı kestiniz. Sizler olmasaydınız, şimdiye bu insanların bir kısmı ölür, bir kısmı da hastalanırdı. Hastalananlar da iflah olmazlardı. Siz bu çalışmalarınızdan dolayı hiçbir kimseden para aldınız mı?"</p>

  <p class="calibre4">Duyulur duyulmaz bir sesle Haydar Usta:</p>

  <p class="calibre4">"Hiç kimseden bir şey almadık."</p>

  <p class="calibre4">Doktor Salman Sami masanın üstündeki zarflardan birini aldı, Haydara uzattı, Haydar Usta mırın kırın edecek oldu, Salman Sami sert:</p>

  <p class="calibre4">"Al, al şunu, senin hakkın. O kadar çalışmanın karşılığının onda biri bile değil, al!"</p>

  <p class="calibre4">Haydar Usta ister istemez aldı. Ötekiler de aldılar.</p>

  <p class="calibre4">Haydar Usta:</p>

  <p class="calibre4">"Şu keseceğimiz çam ağacını benim içim götürmüyor, siz kesseniz şunu."</p>

  <p class="calibre4">Hep birden:</p>

  <p class="calibre4">"Keseriz Haydar Usta," dediler, "sen istersen bizimle gelme, doktorların yanına git otur, sana az sonra, bir iki çam dalı keser odun yapar size göndeririz, siz de yakarsınız. Bu soğukta çalışmadan durulmaz."</p>

  <p class="calibre4">Haydar Usta doktorlara geldi, sorunu anlattı, doktor Halil Rifat:</p>

  <p class="calibre4">"Demek bu sefer de ilk bizim dumanımız tütecek," dedi.</p>

  <p class="calibre4">"İlk sizin dumanınız," dedi Haydar Usta.</p>

  <p class="calibre4">Biraz sonra iki kişi kucaklarında odunlarla geldiler, odunların bir kısmını sobaya atıp kolaylıkla yaktılar, giderlerken, Haydar Usta:</p>

  <p class="calibre4">"Biraz durun da beni dinleyin, içinizde çam çırası nasıl yapılır, bilen var mı?"</p>

  <p class="calibre4">"Biliriz ya," dedi uzun boylusu, "sen gene anlat."</p>

  <p class="calibre4">"Ağaç devrildikten, parçalandıktan sonra çıra yapmanın sırası gelir. Çıranın uzunluğu bir buçuk iki karışı geçmez, kalınlığı da iki, üç parmak kalınlığında olur."</p>

  <p class="calibre4">"Ben biliyorum Haydar Ustam," dedi uzun baltacı, "eskiden, askere gitmeden çam çırası yapıp satmak benim işimdi."</p>

  <p class="calibre4">Gittiler.</p>

  <p class="calibre4">Doktorların sobaları mavi çinidendi. Bir ısındı mıydı, kolay soğumuyordu.</p>

  <p class="calibre4">Haydar Ustadan sonra doktorlara Poyraz geldi. Kısa aralıklarla sonra Vasili, arkasından Nişancı geldi. Nişancı gelince şaşırdı, doktorun yeri sımsıcaktı. Oysa dışardan gelenlerin elleri, dudakları morarmıştı.</p>

  <p class="calibre4">Doktor Salman Sami:</p>

  <p class="calibre4">"Vasili, sizden Ağaefendiyi buraya çağırmanızı rica edebilir miyim, şimdi o üşümekten ölmüştür. Çabuk gidin de gelsin. Sobamızın gürül gürül yandığını söyle."</p>

  <p class="calibre4">"Olur doktor bey, Ağaefendiyi hemen alır gelirim. Üşümekten ölmüştür."</p>

  <p class="calibre4">Ağaefendiyle Vasili geldi. Konuşmalar kardan, odundan Çanakkaleye, Sarıkamışa geldi, Yunan savaşıyla sürüyordu. Konuşmalar kızışmışken, birden, yankılanır gibi koygun balta sesleri kesildi.</p>

  <p class="calibre4">"Balta sesleri kesildiğine göre bizimkiler, çam çıralarını bitirip zeytinliğe geçmişlerdir. Ben yaşlı zeytinleri seçip onları keseceğim."</p>

  <p class="calibre4">"Seçmene gerek yok, nasıl olsa, bu kış böyle giderse hepsini keseceksiniz."</p>

  <p class="calibre4">"Ben gene seçip öyle keseyim de, belki havalar iyi gider, zeytinlerin hepsini kesmeyiz. Sağlıcakla kalın."</p>

  <p class="calibre4">Zeytinlikten balta sesleri geliyordu, Haydar Usta doğru balta seslerine gitti, baltacılar yedi zeytin ağacını devirmişler, dalları gövdelerden ayırmışlar, dalları gövdelerin üstünde keserek odun yapıyorlardı. Dallar bittikten sonra da gövdeyi parçalayıp odun yapacaklardı. Haydar Usta da yere oturdu, baltasını bir iyice kösereleyip keskinleştirdi, önündeki yaşlı, egrı büğrü, çakır çukur olmuş kalın zeytin ağacına öfkeyle girişti, işe başladıktan az sonra yaşlı zeytin ağacı yerdeydi. Haydar yerdeki zeytin ağacına kederli şöyle bir baktı, senin vaktin geçmiş arkadaşım, dedi, kocamışsın, her verdiğin zeytin nohut kadar küçük, artık hiç kimsenin işine yaramazsın.</p>

  <p class="calibre4">Bundan sonra şubatın ortasına kadar ne kar durdu, ne balta sesleri kesildi, ne de bacalardan duman eksik oldu. Bahar, ışığı, çiçekleri, kokusu, sıcak yağmurları, bütün görkemiyle adaya indi.</p>

  <p class="calibre4">Kaçak Hasanla Nişancının dostluğu gittikçe sıkılaştı. İki güne bir balığa çıktıklarında Kaba Adaya da uğruyor, pınarından su içiyor, buradaki delice zeytin, çınar ağaçlarının önlerindeki kışta köylerine ne kadar yeteceğini hesaplıyorlardı. Onlara göre buradaki ağaçlar bir değil iki kış yeterdi kendilerine, Haydar Usta öyle bir usta ağaç eriydi ki, ağaçları öyle bir kesiyor, yanındakilere öyle bir kestiriyordu ki, bir yonga bile boşa gitmiyordu.</p>

  <p class="calibre4">"İyi has ya," dedi Nişancı, "bizim zeytinli koyaktan tepenin dibine kadar ancak on beş yirmi zeytin ağacı kaldı. Çamlıkta da bir tek çam ağacı. Gelecek kış bağların kökü..."</p>

  <p class="calibre4">"Gelecek kışa adada hiç ağaç kalmayacak. Bağın köklerini yazın sökersek kurur."</p>

  <p class="calibre4">Bu sırada kayalıklardan mavi keçiler indi, yanlarına kadar geldiler. Yanlarında oğlakları da vardı.</p>

  <p class="calibre4">"Bak, bizimkiler geldi."</p>

  <p class="calibre4">"Hoş gelip safalar getirdiler. Ben daha önceleri keçiler buraya indiklerinde su içmeye iniyorlar sanıyordum, meğer bizimle hoşbeşe geliyorlarmış. Hızır Aleyhisselam bu keçileri ne için getirmiş de buraya koymuş?"</p>

  <p class="calibre4">"Hızır Aleyhisselam niye getirip de buraya mavi keçiler koymuş, onun orasını ben hiç bilemem. Yalnız atalarımızın, dedelerimizin dediklerine göre Hızır Aleyhisselam yedi denizlerde ne kadar ada varsa hepsine keçilerini yerleştirmiş."</p>

  <p class="calibre4">"Amma da keçi meraklısıymış Hızır Hazretleri," dedi kaçak Hasan.</p>

  <p class="calibre4">"Onun orasını ben bilmem ya Hızır Hazretleri her adaya bir renk keçi koymuş."</p>

  <p class="calibre4">"Haydaaa, şimdi dünyadaki bütün adalar keçiyle dolu öyle mi?"</p>

  <p class="calibre4">"Öyle. Dünyadaki bütün boş adalar Hızırın keçileriyle dolu. Gökkuşağının yedi rengiyle doldurmuş adaları Hızır. Bizim büyükler böyle söylerlerdi. Yeşil, kırmızı, sarı, turuncu, her adanın keçilerinin rengi öteki adanın keçilerinin rengine benze-miyormuş."</p>

  <p class="calibre4">Kaçak şaşırmış kalmıştı:</p>

  <p class="calibre4">"Ala keçi de, kara keçi de, ak keçi de gördüm ben," dedi.</p>

  <p class="calibre4">Nişancı:</p>

  <p class="calibre4">"O keçiler Hızırın keçileri değil."</p>

  <p class="calibre4">"Pekiyi yedi renk keçilerini Hızır yiyor mu, sütlerini içiyor mu, Hızır bu keçileri ne yapıyor, derilerini ne yapıyor, giyit yapıp giyiyor mu, kılından çadır yapıp içinde oturuyor mu?"</p>

  <p class="calibre4">"Onun orasını ben bilmem, . çok merak ediyorsan git Hızır Aleyhisselam hazretleriyle konuş."</p>

  <p class="calibre4">"Nerde bulayım da konuşayım onunla, onun yerini göster."</p>

  <p class="calibre4">"Onun yerini kimse bilemez. Deryalar üstünde Hazreti Hızır Benliboza binmiş sektirip durur."</p>

  <p class="calibre4">"Hiçbir yerde durmaz mı?"</p>

  <p class="calibre4">"Durmaz."</p>

  <p class="calibre4">"Uyku uyumaz, yemek yemez mi, başında karısı yok mu?"</p>

  <p class="calibre4">"Ermiştir o. Denizlerde başı belaya girenleri kurtarır. Uyuyup uyumadığını, yemek yiyip yemediğini, evi olup olmadığını, bir yerde oturup oturmadığını bize büyükler söylemediler. Bana göre Hızır Aleyhisselam hazretleri cennette oturuyordur. Cennette oturanlar da yemek yemezler. Yemek yerler, su içerlerse cennete pislerler. Allah çamurdan halk ettiği Adem Babamızı niye cennetten kovdu?" Nişancı Hasanın gözlerinin içine dikti şimşek çakan gözlerini, "Söyle, niçin kovdu Adem Babamızı cennetinden Allah?"</p>

  <p class="calibre4">Kaçak celallendi, gülümsedi, kabararak:</p>

  <p class="calibre4">"Onu çok iyi biliyorum işte," dedi. "Havva vardı ya, Adem Babamızın avradıydı. Ne yapıyorlardı, bilemiyorum. Bilmem kaç yüz yıllık evliydiler, onu da bilemiyorum, çocukları neden olmuyordu onu da bilmiyorum. Çocukları olsa da cenneti şe-neltseler olmaz mıydı, benim aklım bu işlere hiç ermedi. Nişancı, herhalde seninki eriyordur."</p>

  <p class="calibre4">Nişancı çabucak:</p>

  <p class="calibre4">"Benimki de ermiyor," dedi.</p>

  <p class="calibre4">"Ermesin daha iyi," dedi kaçak Hasan, "aklımız erse neye yarar ki... Efendime söyleyeyim, Havva Anamızın çok güzel, yakışıklı mı yakışıklı bir karayılan arkadaşı vardı cennette. Anamızlan karayılanın arasından su sızmıyordu. Karayılanlar kadınlara körkütük aşık olurlar. Havva Anamız da karayılana karasevda bağlamış. Adem Babamız bunu biliyor ama ne yapsın. Cennette bir Havva Anamız, bir de Adem Babamız, bir de karayılan var, başka kimse yok, ne yapsın, o da karayılanı bulmuş, yılanlan gerdeğe girmiş. Havva Anamızın yılandan çocuğu olmamış, sonra da yılanın, yılanlardan bin çocukları olmuş. Harbi icat eden onlarmış."</p>

  <p class="calibre4">"Sus kafir," diye bağırdı Nişancı, "şu hikayenin sonunu söyle de öyle sus kafir!"</p>

  <p class="calibre4">"Sus desen bile susmayacaktım. Bizim soyumuzda yılanlık olmasa, yılana kurban olalım, yılanlar bile insanlar gibi biribirlerini yemiyorlar. Sen Sarıkamış savaşı buz cehennemini gör-mediysen duymuşsundur. O cehennemi Enver Paşa adında hiçbir mahlukata benzemez bir şey yarattı."</p>

  <p class="calibre4">"Bunu da duydum. Havva Anamıza ne olmuş yılanla çiftleşirken?"</p>

  <p class="calibre4">"Sonra karayılan bir elma ağacı bulmuş, elma ağacından kırmızı, gül kokulu bir elma koparmış, getirmiş Havva Anamıza uzatmış, o da elmayı almamış, yılandır diller dökmüş, elmayı övmüş. O kadar övmüş ki, Havva Anamızın ağzı öyle sulanmış ki, ağzından sular, seller akmış, sonunda elmayı kaptığı gibi Adem Babamıza koşmuş. Yolda yarısını yediği elmanın kalan parçasını Adem Babamıza vermiş. Adem Babamız Havva Anamızdan daha çok sevmiş elmayı. Yılanı bulup yalvarmışlar, bize elma bahçesini bul diye. Yılandır sevinmiş, bunların önüne düşüp elma bahçesine götürmüş, yemek içmek bilmeyen bu in-sanoğulları, o kadar çok elma yemişler ki karınları şişmiş, bir yer bulup çatlamak istemişler. Bu işlerini cennetin ortasına yapamazlar, kokusu cenneti berbat eder."</p>

  <p class="calibre4">"Sus ulan kafir. Cennette öyle işler yapılır mı, cennette elma bahçesi olur mu?"</p>

  <p class="calibre4">"Elma bahçesi orada. Allah olanı biteni görmüş, haydiyin dışarı diye bağırmış, haydiyin, cennetimden çıkın demiş, onlar da cennetten kaçınca dünyanın ortasına, çıkar çıkmaz, ikisi iki yerden öyle çatlamışlar ki pis kokuları dünyayı almış, yılan bile bu kokulara dayanamamış, başını toprağın altına sokmuş."</p>

  <p class="calibre4">"Sus ulan, yeter artık. Daha konuşursan seni Allahuekber dağındakinden daha beter ederim."</p>

  <p class="calibre4">"Tamam, susuyorum, bunlar dünyaya çıkınca Adem, karınlarını doyurmak için çift sürmüş, ekin ekmiş, elma ağaçları yetiştirmiş, çocukları, torunları olmuş, hiçbir yaratığa benzemeyen yaratıklarmış bunlar. Biribirlerinin gözlerini oymuşlar, biribirlerini öldürmüşler, yalan söylemiş, hırsızlık yapmışlar. Biribirlerini kul köle etmişler. Biribirlerinin sırtlarına binmişler, biribirlerinin sırtından geçinmişler, dünyayı kendilerine cehennem eylemişler."</p>

  <p class="calibre4">"Ulan sus diyorum sana."</p>

  <p class="calibre4">"Susuyorum, az kaldı. Bunlar, kendilerinden başka tekmil yaratıkları öldürmüşler, ağaçları kesmiş, yakmış, en güzel cennet kuşlarını yemişler."</p>

  <p class="calibre4">"Uzatma ulan, yani dünya bugünkü gibi olmuş."</p>

  <p class="calibre4">"Bugünkü gibi. Allah da buna çok kızmış, üstünüze tufan göndereceğim, hepinizi yok edeceğim. Nuh buna yalvarmış, gerisini biliyorsun."</p>

  <p class="calibre4">"Biliyorum," dedi Nişancı.</p>

  <p class="calibre4">"Azıcık bir şey daha var, izin ver de..."</p>

  <p class="calibre4">"Söyle ulan kaçak Hasan."</p>

  <p class="calibre4">"Nuhun gemisinde bir çift de yılan varmış, cümle mahlu-kat olduğu gibi. Tufan selinin üstündeki gemide bunlar gene biribirlerinin gözlerini oymaya başlamışlar. Allah da bunlara kızmış, teknelerinin dibini delmiş, tekne su alıyormuş, tekne batıyormuş. Bir karayılan çıkmış ortaya, delik yere kuyruğunu sokmuş, ağzında zeytin dalıylan güvercin gelinceye kadar yılan kuyruğunu delikten çekmemiş."</p>

  <p class="calibre4">"Demek ki bütün bu işleri başımıza bir sevdalı karayılan açmış ha. Vay ananı avradını karayılan. Bir de karayılanı öldür-rnek günah derler. Sen şu bana söylediklerini Dengbej Usoya söylesen iyi olur, onları destan yapıp, Türkçe, Kürtçe destan yapıp yedi ülke dört iklime söyler, dağıtır."</p>

  <p class="calibre4">"O bunun destanını biliyor. Ben de bunların bir kısmını ondan duydum. O, ölümsüzlüğün çiçeğini bulan adamın destanını da biliyor."</p>

  <p class="calibre4">"Ben de biliyorum," diye övündü Nişancı.</p>

  <p class="calibre4">"Herhalde se^ninki başka, onunki başkadır," dedi kaçak Hasan.</p>

  <p class="calibre4">"Benimkini sorarsan, bir doktor her hastalığın ilacını bulmuş, sonunda ölümsüzlüğün ilacını aramaya başlamış. Bir gün dağda bir çınarın altında uyurken uyanmış ki ne görsün, önünde binlerce çiçek. İçlerinden bir çiçekten ses gelmiş, ben ölümsüzlüğün ilacıyım, diye çağırmış onu. Adam koşmuş çiçeğe doğru, çiçeğe uzanmış, çiçek o kadar parlakmış ki, adam gözünü kapatmış, az sonra gözlerini açmış bakmış ki, önündeki çiçek öteki çiçeklere karışmış gitmiş."</p>

  <p class="calibre4">Kaçak Hasan derinden içini çekti:</p>

  <p class="calibre4">"Her zaman böyle oluyor işte, Köroğlunun seyisi abıhayatı buluyor, Kıratı o pınardan suluyor. Köroğlunun vurduğu kekliklerin tüylerini yolmak için suya koyar, ölü keklikler dirilip uçar gider. Köroğlu bu abıhayattır, artık Kırat ölümsüzdür, der, pınara koşar ki pınar bin göl olmuş."</p>

  <p class="calibre4">Bu sıralar yörelerini kayalardan inen keçiler, oğlaklar aldı, onlara bakıp duruyorlardı.</p>

  <p class="calibre4">"Şu oğlaklardan birini kessek, onu zeytin ağacı odunlarının közünde pişirsek, bir yesek, bir yesek."</p>

  <p class="calibre4">"Sus kafir, Hızırın oğlağı kesilir de yenir mi?"</p>

  <p class="calibre4">"Hızır yiyor mu bu keçileri?"</p>

  <p class="calibre4">"Hızır yemek yer mi?" ■</p>

  <p class="calibre4">"Ben bilmem, sen söyle."</p>

  <p class="calibre4">"Benim'bildiğim Hızır yemek yemez. Yemek yerse cennete giremez. Yemek yedi diyelim, cennete girdi diyelim, hacetini nereye yapacak?"</p>

  <p class="calibre4">"Cennetten çıkar, yedi denizin ortasına gelir, Hızır Aleyhisselam oraya denizin üstüne çömelir, atının da dizgini elinde, orada çatlar, Benliboz atma biner gider."</p>

  <p class="calibre4">"Senin derdin bu oğlakları yemek. Beni günlerdir buraya oğlakları yemek için taşıyorsun."</p>

  <p class="calibre4">"Sana ağaçları göstermek için seni buraya getirdim. Sen horozların ötüştüğünü duydun mu?"</p>

  <p class="calibre4">"Duydum. Bunun ne ilişkisi var Hızırın keçileriyle, ne ilişkisi var? Bak, sana söylüyorum. Hızırın keçilerinin kılına dokunursan Hızır senin gözlerini kör, kulağını sağır, bacaklarını felç eder, sonra süründürür, sonra da seni alır, yedi denizin ortasına götürür, en büyük balığın ağzımn ortasına atar."</p>

  <p class="calibre4">"Bak, Nişancı Ağam, öyle yaparsa bana haksızlık eder. Allahın koca bir Hızın bir keçisini yedim diye bana bu kötülüğü nasıl yapar? Keçi yemenin cezası? Allah bir insana bu zulmü yapanı cennetine alır mı, almaz, bunu da Hızır bilmez mi, bilir. Ben yıllarca denizde kaldım, balık yiye yiye balık oldum. Yıllarca denizlerde gezdim, horoz sesi duymadım. Horoz sesi de duyunca, sevince Hızır?"</p>

  <p class="calibre4">Nişancı başını önüne eğdi, düşündü kaldı. Bir daha da konuşmadı, kıyıdaki küçük kayığını denize sürdü, bindi. Kaçak Hasan da arkasından geldi.</p>

  <p class="calibre4">Tanyeri horozları ötüşünce adamız ada oldu, köyümüz de</p>

  <p class="calibre4">köy.</p>
</body>
</html>
