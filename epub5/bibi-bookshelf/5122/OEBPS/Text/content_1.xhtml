<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><br class="calibre" /></p>

  <h4 class="heading"><span class="sgc">GİRİŞ</span></h4>

  <p class="heading"><span class="sgc"><br class="calibre" /></span></p>

  <p class="heading"><span class="sgc1">Düşünceler Arzlı adamın kafasında ağır ağır gelişti. Ama sonunda belirli bir hal aldı Ve Arzlı adam kararını verdi.</span></p>

  <p class="heading"><span class="sgc1">Arzlı, içinde çok rahat ettiği gemisinden; gemisini çevreleyen ve uzay denilen o serin ve karanlık örtüden uzaktı. Aslında "Yıldızlararası Uzay-analizi Bürosu"nun yerel ofisine çabucak rapor vermeyi istemişti. Ondan sonra daha da çabuk tekrar uzaya açılacaktı. Ama kendisini burada alıkoymuşlardı.</span></p>

  <p class="heading"><span class="sgc1">Bir hapishaneden farksızdı burası.</span></p>

  <p class="heading"><span class="sgc1">Arzlı, çayını bitirerek masada, karşısında oturan adama baktı. "Artık burada daha fazla kalacak değilim."</span></p>

  <p class="heading"><span class="sgc1">Diğer adam da kararını verdi. Düşünceler kafasında ağır ağır gelişti. Ama sonunda belirli bir hal aldı. Adam, zamana ihtiyacım var, diye düşündü. Çok zamana. İlk mektuplarıma hiçbir yanıt alamadım. Bir güneşe düşerek kavrulsalardı ancak bu kadar işe yararlardı.</span></p>

  <p class="heading"><span class="sgc1">Aslında bundan fazlasını beklemiyordum. Daha doğrusu bundan azını. Ama bu ilk adımdı tabii.</span></p>

  <p class="heading"><span class="sgc1">Gelecekte olaylar gelişirken Arzlının elimden kaçmasına izin veremem. Adam cebindeki düzgün siyah çubuğa usulca dokundu.</span></p>

  <p class="heading"><span class="sgc1">Sonra da, "Durumun ne kadar nazik olduğunu anlayamıyorsun," dedi.</span></p>

  <p class="heading"><span class="sgc1">Arzlı, "Bir gezegenin yok olmasının nazik tarafı olur mu?" diye karşılık verdi. "Ayrıntıları bütün Sark’a yayınlamanı istiyorum. Gezegende yaşayan herkese."</span></p>

  <p class="heading"><span class="sgc1">"Bunu yapamayız. Herkesin paniğe kapılacağını sen de biliyorsun."</span></p>

  <p class="heading"><span class="sgc1">"Ama başlangıçta bunu yapacağını söyledin."</span></p>

  <p class="heading"><span class="sgc1">"Sonradan düşündüm. Hiç de uygun değil bu."</span></p>

  <p class="heading"><span class="sgc1">Arzlı ikinci şikâyetine geldi. "Y.U.B.'nin temsilcisi de gelmedi."</span></p>

  <p class="heading"><span class="sgc1">"Biliyorum. Ama Büro bu acil sorunu çözümleme yollarını arıyor. Bir iki gün daha bekle."</span></p>

  <p class="heading"><span class="sgc1">"Bir iki gün daha! Her zaman, ‘Bir iki gün daha,’ diyorsun. Bana bir dakikalarını ayıramıyorlar mı? İşleri o kadar başlarından aşkın mı? Daha hesaplarıma bile bakmadılar."</span></p>

  <p class="heading"><span class="sgc1">"Hesaplarını onlara götürmeyi önerdim. Ama sen istemedin."</span></p>

  <p class="heading"><span class="sgc1">"Hâlâ da istemiyorum: Onlar bana gelsinler. Ya da ben Büroya gideyim." Arzlı bir an durdu sonra öfkeyle ekledi. "Bana inandığını sanmıyorum. Florina’nın yok olacağına inanmıyorsun!"</span></p>

  <p class="heading"><span class="sgc1">"Sana inanıyorum."</span></p>

  <p class="heading"><span class="sgc1">"İnanmıyorsun! İnanmadığını biliyorum. Bunun farkındayım. Sadece inanmış gözüküyorsun. Topladığım bilgiyi kavrayamıyorsun. Çünkü Uzay-analizcisi değilsin. Hatta iddia ettiğin gibi bir adam olduğunu da sanmıyorum. Kimsin sen?"</span></p>

  <p class="heading"><span class="sgc1">"Heyecanlanmaya başlıyorsun."</span></p>

  <p class="heading"><span class="sgc1">"Evet, öyle! Bu şaşılacak bir şey mi? Yoksa 'Zavallı ahmak, o da Uzaya kurban olmuş,’ diye mi düşünüyorsun? Deli olduğumu sanıyorsun değil mi?"</span></p>

  <p class="heading"><span class="sgc1">"Saçmalama."</span></p>

  <p class="heading"><span class="sgc1">"Tabii öyle sanıyorsun! İşte o yüzden Y.U. Bürosundakileri görmek istiyorum! Onlar benim deli olup olmadığımı hemen anlarlar. Hemen!"</span></p>

  <p class="heading"><span class="sgc1">Öbür adam verdiği kararı hatırladı. "Aslında kendini pekiyi hissetmiyorsun sanırım. Sana yardım edeceğim."</span></p>

  <p class="heading"><span class="sgc1">Arzlı çıldırmış gibi, "Hayır, bunu yapamayacaksın!" diye bağırdı. "Çünkü buradan çıkıp gideceğim! Gitmemi engellemek istiyorsan bunu ancak beni öldürerek başarabilirsin. Ama buna da cesaret edemezsin. Çünkü o zaman bir gezegen dolusu insanın katili olursun."</span></p>

  <p class="heading"><span class="sgc1">Karşısındaki adam da sesini duyurabilmek için haykırmaya başladı. "Seni öldürecek değilim! Beni dinle! Seni öldürmeyeceğim! Seni öldürmeme gerek yok!"</span></p>

  <p class="heading"><span class="sgc1">Arzlı, "Elimi ayağımı bağlayacaksın," dedi. "Beni burada böyle hapis tutacaksın. Böyle düşünüyorsun değil mi? Peki, Y.U.B. beni aramaya başladığı zaman ne yapacaksın? Büroya belirli zamanlarda rapor göndermem gerekiyor."</span></p>

  <p class="heading"><span class="sgc1">"Büro yanımda, güvende olduğunu biliyor."</span></p>

  <p class="heading"><span class="sgc1">"Öyle mi? Acaba? Büro gezegene eriştiğimi biliyor mu? İlk mesajımı aldı mı?" Arzlının başı dönüyordu. Kol ve bacakları kaskatı kesilmiş gibiydi.</span></p>

  <p class="heading"><span class="sgc1">Diğer adam ayağa kalktı. Tam zamanında karar vermiş olduğunu anlıyordu. Uzun masanın köşesinden dolaşarak ağır ağır Arzlıya doğru gitti. Onu yatıştırmak istercesine, "Bunu senin iyiliğin için yapıyorum," derken cebinden düzgün, siyah çubuğu çıkardı.</span></p>

  <p class="heading"><span class="sgc1">Arzlı inledi, "Psişik Sonda o." Peltek peltek konuşuyordu. Kollarını ve bacaklarını oynatmaya çalıştıysa da sadece kasları beli belirsizce titrediler. Arzlı, yüz kasları katılaşırken dişlerinin arasından, "Bana ilaç verdin," diye fısıldadı.</span></p>

  <p class="heading"><span class="sgc1">Diğer adam başını salladı. "Evet, öyle. Şimdi beni dinle. Sana zarar vermeyeceğim. Çok heyecanlı ve endişeli olduğun için sorunun ne kadar nazik olduğunu kavrayamıyorsun. Ben sadece Sondayla kafandaki o endişeyi yok edeceğim. Yalnızca o endişeyi."</span></p>

  <p class="heading"><span class="sgc1">Arzlı artık konuşamıyordu. Orada hareketsiz oturuyordu. Uyuşuk uyuşuk, Uzay adına! diye düşünüyordu. Bana ilaç verdi. Haykırıp, çığlıklar atmayı, koşarak kaçmayı istiyordu ama bunu yapamıyordu.</span></p>

  <p class="heading"><span class="sgc1">Diğer adam Arzlının yanına erişmişti artık. Başını eğmiş Arzlıya bakıyordu. Kurbanıysa gözlerini ona dikmişti. Göz kürelerini hâlâ oynatabiliyordu.</span></p>

  <p class="heading"><span class="sgc1">Psişik Sonda başka aygıtlara bağlanması gerekmeyen, tek başına kullanılan bir aletti. Bundan uzanan tellerin kafatasındaki uygun noktalara yerleştirilmesi yeterli oluyordu. Panik içindeki Arzlı dehşetle bakarken göz kasları da katıldılar. İncecik iğneler deri ve etini delerek ka-fatasının ek yerlerine erişirken hiçbir acı duymadı: Arzlıkafasının sessiz derinliklerinde haykırıyor, haykırıyordu. "Hayır, anlamıyorsun!" diye bağırıyordu. "İnsanlarla dolu bir gezegen! Yüz milyonlarca insanın hayatıyla oynayamayacağını anlayamıyor musun?"</span></p>

  <p class="heading"><span class="sgc1">Ciğer adamın sözlerini sanki o rüzgârlı bir tünelin diğer ucunda duruyormuş gibi hafifçe duyabildi. "Canın yanmayacak. Bir saat sonra kendini iyi hissedeceksin. Çok iyi. Ve benimle birlikte bütün bu olanlara güleceksin."</span></p>

  <p class="heading"><span class="sgc1">Arzlı kafatasındaki hafif titreşimi farketti. Sonra bu da kayboldu.</span></p>

  <p class="heading"><span class="sgc1">Arzlının çevresini saran karanlık yoğunlaştı. Bu karanlığın bir bölümü hiçbir zaman kaybolmadı. Bir bölümünün parça parça aydınlanmasıysa hemen hemen bir yıl sürdü.</span></p>

  <p class="heading1"><br class="calibre" /></p>
</body>
</html>
