<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc">ON</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Mrlyn Terens bir kafa adamıydı, vücudunu çalıştıran biri değil. Kentli, hava limanından ayrıldıktan sonra kafası felce uğradığı için bunu bir özür olarak kendi kendisine tekrarlayıp duruyordu.</span></p>

  <p class="heading"><span class="sgc1">Adımlarını çok dikkatli atması gerekiyordu. Ağır ağır yürümek olmayacaktı. Yoksa orada oyalandığım düşünebilirlerdi. Fazla hızlı da yürüyemezdi. Çünkü o zaman da koştuğunu sanabilirlerdi. Tam bir Devriye gibi yürümeliydi. İşini bilen ve yer taşıtına binmek üzere olan bir Devriye gibi.</span></p>

  <p class="heading"><span class="sgc1">Keşke bir yer taşıtına binebilseydim.</span></p>

  <p class="heading"><span class="sgc1">Ama ne yazık ki Florina'lılara böyle bir taşıtın nasıl kullanılacağı öğretilmiyordu. Florina’lı bir Kentliye bile. Terens yürürken düşünmeye çalıştı ama başaramadı. Sessizliğe ve bol zamana ihtiyacı vardı.</span></p>

  <p class="heading"><span class="sgc1">Aslında genç adam yürüyemeyecek kadar bitkindi. Belki bir kafa adamıydı ama hemen hemen iki gün ve bir gece hızla hareket etmişti. Böylece bütün hayatı boyunca yetmesi gereken cüret dağarcığı da boşalıvermişti.</span></p>

  <p class="heading"><span class="sgc1">Ama Terens durmaya da cesaret edemiyordu.</span></p>

  <p class="heading"><span class="sgc1">Gece olsaydı bir kenara çekilerek birkaç saat düşünecekti. Ama henüz öğleden sonraydı.</span></p>

  <p class="heading"><span class="sgc1">Yer taşıtı kullanabilseydi. Kentten kilometrelerce uzağa gidecekti. Ondan sonraki adımını atmadan önce biraz düşünmeye çalışacaktı. Ama yalnızca ayaklarına güvenmek zorundaydı.</span></p>

  <p class="heading"><span class="sgc1">Düşünebilseydi! İşte işin can alacak noktası da buydu. Düşünebilseydi! Bütün hareketi durdurabilseydi! Kâinatı yakalayarak ona durmasını emretseydi. O sırada her şeyi inceden inceye düşünseydi. Bunun bir yolu olmalıydı.</span></p>

  <p class="heading"><span class="sgc1">Terens, Aşağı Kentin kendisini rahatlatan gölgelerinin arasına girdi. Devriyelerin yaptığı gibi dimdik yürümeye çalışıyordu. Şok copunu sıkıca tutmuş sallıyordu. Sokaklar tenhaydı. Yerliler kulübelerine sinmişlerdi. Böylesi daha iyiydi.</span></p>

  <p class="heading"><span class="sgc1">Kentli evi dikkatle seçti. Daha iyi binalardan birini seçmek akıllıca bir şeydi. Bu evin duvarlarına yer yer renkli plastik tuğlalar yerleştirilmiş, pencerelerine de polarılmış çamlar geçirilmişti. Daha fakirler suratsız oluyorlardı. Kaybedecekleri şey de azdı. Durumu iyi olan bir adam Devriyeye yardım etmek için çırpınırdı.</span></p>

  <p class="heading"><span class="sgc1">Terens, evin önündeki kısa yoldan ilerledi. Ev sokaktan biraz gerideydi. Bu da yine bir ferah belirtisiydi. Kentli kapıyı yumruklamak ya da kırmak zorunda kalmayacağını biliyordu. Terens rampadan çıkarken pencerelerden birinin gerisinde bir hareket olmuştu. (Florina'lılar kuşaklar boyunca sıkıntı çekmişlerdi ve artık Devriyelerin kokusunu uzaktan alıyorlardı âdeta.) Kapı da şimdi hemen açılacaktı.</span></p>

  <p class="heading"><span class="sgc1">Öyle de oldu.</span></p>

  <p class="heading"><span class="sgc1">Ona kapıyı genç bir kız açtı. Gözleri iyice irileşmişti. Bacakları kolları pek sıska olan kızın arkasında kırmalı bir elbise vardı. Bu da annesiyle babasının 'sıradan Florina süprüntüsü' olmadıklarını kanıtlamak için bir hayli çabaladıklarını gösteriyordu. Kız, Terens’in içeri girmesi için yana çekildi. Aralık dudaklarının arasından kesik kesik soluyordu.</span></p>

  <p class="heading"><span class="sgc1">Kentli ona kapıyı kapatmasını işaret etti. "Baban burada mı, kız?"</span></p>

  <p class="heading"><span class="sgc1">Kız avaz avaz haykırdı. "Baba!" Sonra da inledi. "Evet, efendim."</span></p>

  <p class="heading"><span class="sgc1">Babası özür dilercesine bir odadan çıkıyordu. Ağır ağır yaklaşıyordu adam. Bir Devriyenin kapıya geldiğini biliyordu tabii. Adama kapıyı kızının açmasının daha doğru olacağını düşünmüştü. Böylesi daha güvenliydi. Öfkeli bir Devriye onu bir yumrukta yere devirebilirdi ama belki genç bir kıza böyle bir şey yapamazdı.</span></p>

  <p class="heading"><span class="sgc1">Kentli, "Adın?" diye sordu.</span></p>

  <p class="heading"><span class="sgc1">"Jacof, Sayın Memur."</span></p>

  <p class="heading"><span class="sgc1">Terens’in arkasındaki üniformanın cebinde ince yapraklı bir not defteri vardı. Terens bunu açarak sayfaya dikkatle baktı. Sonra da bir şeyin yanına hızla bir çarpı işareti koydu. "Jacof! Evet! Bu evde oturan herkesi görmek istiyorum! Çabuk olun!"</span></p>

  <p class="heading"><span class="sgc1">Terens’in kalbinde umutsuzca bir sıkıntıdan başka bir duyguya yer olsaydı genç adam hemen hemen eğlenecekti de. Otoritenin büyüleyici zevkinin yabancısı değildi.</span></p>

  <p class="heading"><span class="sgc1">Evdekiler sıraya dizildiler. Endişeli, zayıf bir kadın. Kucağında çırpınan bir bebek. Kapıyı açan kız. Ve erkek kardeşi.</span></p>

  <p class="heading"><span class="sgc1">"Hepsi bu kadar mı?"</span></p>

  <p class="heading"><span class="sgc1">Jacof, saygıyla, "Bu kadar, efendim," dedi.</span></p>

  <p class="heading"><span class="sgc1">Kadın endişeyle sordu. "Bebekle ilgilenebilir miyim? Uyku zamanı da. Tam onu yatırmak üzereydim." Sanki küçücük masum bebeğin Devriyenin kalbini eriteceğini umuyormuş gibi çocuğu ileriye doğru tutuyordu.</span></p>

  <p class="heading"><span class="sgc1">Kentli kadına bakmadı. Bir Devriyenin bunu yapmayacağından emindi. Ve şimdi o da bir Devriyeydi. "Bebeği yatır! Susması için de şeker emziği ver. Şimdi, sen! Jacof!"</span></p>

  <p class="heading"><span class="sgc1">"Evet, efendim?"</span></p>

  <p class="heading"><span class="sgc1">"Sen sorumluluklarını bilen bir çocuksun değil mi?" Bir yerli kaç yaşında olursa olsun Devriyeler için bir 'çocuk'tu.</span></p>

  <p class="heading"><span class="sgc1">"Evet, efendim." Jacof’un gözleri parladı. Adam omuzlarını biraz dikleştirdi. "Ben besin fabrikasında yazıcıyım. Matematik okudum. Logaritma da bilirim."</span></p>

  <p class="heading"><span class="sgc1">Kentli, evet, diye düşündü. Sana logaritma cetvelini nasıl kullanacağını ve bu adı nasıl söyleyeceğini öğretmişler. Bu tipleri tanırdı. Adam herhalde logaritma bilgisiyle pek övünüyordu. Genç bir Efendi Uzay yatıyla onun kadar gururlanamazdı. Penceresindeki polarılmış camlar logaritmasının bir ürünüydü. Duvarlardaki renkli tuğlalar ise matematik bildiğini açıklıyordu.</span></p>

  <p class="heading"><span class="sgc1">Adam eğitilmemiş her yerliyi hor görüyordu. Bu sıradan bir Efendinin bütün Florina'lılara beslediği hor görüye eşitti. Adamın nefretiyse Efendilerinkinden çok daha şiddetliydi. Çünkü yerliler arasında yaşamak zorundaydı. Ondan üstünleri de kendisini yerlilerden sayıyorlardı.</span></p>

  <p class="heading"><span class="sgc1">"Sen yasalara ve iyi kalpli Efendilere inanıyorsun, değil mi, oğlum?" Terens hâlâ diğerlerini etkileyecek bir tavırla not defterine bakıyordu.</span></p>

  <p class="heading"><span class="sgc1">Kadın telaşla atıldı. "Kocam çok iyi bir adamdır. Başı şimdiye kadar hiç derde girmedi. Aşağılık kimselerle konuşmaz. Ben de öyle. Çocuklar da. Biz her zaman..."</span></p>

  <p class="heading"><span class="sgc1">Terens elini sallayarak onu susturdu. "Evet, evet. Şimdi şuraya oturmanı istiyorum, çocuk. Söylediklerimi yapacaksın. Bu blokta tanıdığın herkesi yazacaksın. Adları, adresleri, işleri, nasıl çocuklar oldukları. Özellikle bu sonuncusu. Aralarında sorun çıkaran biri varsa, bunu öğrenmek isterim. Etrafı temizleyeceğiz. Anlıyor musun?"</span></p>

  <p class="heading"><span class="sgc1">"Evet, efendim. Evet, efendim. Başta... Hustings. O biraz ileride oturuyor."</span></p>

  <p class="heading"><span class="sgc1">"Böyle değil, oğlum. Sen kadın, ona kâğıtla kalem bul. Şimdi şuraya otur ve istediklerimi yaz. Her şeyi. Ağır ağır yaz. Çünkü ben siz yerlilerin yazı dedikleri tavukayağı izlerini okuyamıyorum."</span></p>

  <p class="heading"><span class="sgc1">"Ben yazı dersleri aldım, efendim."</span></p>

  <p class="heading"><span class="sgc1">"İyi ya, görelim bakalım."</span></p>

  <p class="heading"><span class="sgc1">Jacof kâğıdın üzerine eğilerek ağır ağır yazmaya başladı. Karısıysa omzunun üzerinden&nbsp;</span><span class="sgc3">bakıyordu.</span></p>

  <p class="heading"><span class="sgc1">Terens kendisine kapıyı açan kıza döndü. "Pencereye git. Diğer Devriyelerin bu tarafa</span></p>

  <p class="heading"><span class="sgc1">doğru geldiklerini gördüğün takdirde bana haber ver. Onlarla konuşmam gerekiyor. Sen onlara</span></p>

  <p class="heading"><span class="sgc1">sesleneyim deme! Yalnızca bana söyle."</span></p>

  <p class="heading"><span class="sgc1">Ve sonunda Terens biraz rahatlayabildi. Tehlike ortasında kendisine şimdilik güvenli bir yer</span></p>

  <p class="heading"><span class="sgc1">bulabilmişti. Köşede emziğini gürültüyle emen bebeğin dışında kimsenin sesi çıkmıyordu. Ev&nbsp;</span><span class="sgc3">sessizdi. Ona düşmanının yaklaştığını haber vereceklerdi. Böylece Terens kaçmak için çabalama</span></p>

  <p class="heading"><span class="sgc1">fırsatını da bulacaktı.</span></p>

  <p class="heading"><span class="sgc1">Artık düşünebilirdi.</span></p>

  <p class="heading"><span class="sgc1">Bir kere Devriye rolüm sona ermek üzere.</span></p>

  <p class="heading"><span class="sgc1">Kentin çıkış noktalarında yolların kapatıldığı kesin. Dia manyetik motorsikletten daha&nbsp;</span><span class="sgc3">karmaşık bir taşıt kullanamadığımı da biliyorlar. Pas tutmuş Devriyeler sonunda beni bulmak</span></p>

  <p class="heading"><span class="sgc1">için Kenti sistemli bir biçimde, blok blok, ev ev aramaları gerektiğini anlayacaklar.</span></p>

  <p class="heading"><span class="sgc1">Buna karar verir vermez Kentin dış mahallelerinden başlayarak merkeze doğru gelecekler.</span></p>

  <p class="heading"><span class="sgc1">Ve o zaman ilk girecekleri evlerden biri de bu olacak. Onun için zamanım çok kısıtlı.</span></p>

  <p class="heading"><span class="sgc1">Siyah gümüşlü Devriye üniforması çok dikkati çekmesine karşın bu ana kadar işime de&nbsp;</span><span class="sgc3">yaradı. Yerliler benden hiç şüphelenmediler. Durup Florina'lılara özgü uçuk renkli yüzüme</span></p>

  <p class="heading"><span class="sgc1">bakmadılar. Beni incelemediler. Üniforma onlara yetti.</span></p>

  <p class="heading"><span class="sgc1">Çok geçmeden peşimdeki köpekler Devriye kılığında olduğumu anlayacaklar. O zaman</span></p>

  <p class="heading"><span class="sgc1">yerlilere kimliğini gösteremeyen her Devriyeyi yakalamalarını emredecekler. Özellikle beyaz&nbsp;</span><span class="sgc3">tenli ve kızılımsı saçlı olan birini. Bütün Devriyelere geçici olarak özel kimlik verilecek. Sahtekârı&nbsp;</span><span class="sgc3">yakalayanlara ödül verileceği ilan edilecek. Belki yüz tanede bir yerli üniformalı birine saldırma&nbsp;</span><span class="sgc3">cesaretini gösterecek. Diğerleri sahtekâr olduğumu anlasalar bile bunu yapamayacaklar. Ama&nbsp;</span><span class="sgc3">yüz kişiden biri de bana yetecek.</span></p>

  <p class="heading"><span class="sgc1">Onun için artık Devriye rolünden vaz geçmem gerekiyor.</span></p>

  <p class="heading"><span class="sgc1">Birinci sorun bu. Şimdi İkincisine gelelim. Bundan sonra Florina'nın neresine gidersem&nbsp;</span><span class="sgc3">gideyim hiçbir zaman güvende olamayacağım. Bir Devriyeyi öldürmek en büyük suç sayılıyor.</span></p>

  <p class="heading"><span class="sgc1">Elli yıl da kaçsam yine peşimi bırakmayacaklar. Onun için artık Florina’dan ayrılmam gerekiyor.</span></p>

  <p class="heading"><span class="sgc1">Ama bunu nasıl başaracağım?</span></p>

  <p class="heading"><span class="sgc1">Eh, daha bir günlük ömrüm var sanırım. Tabii bu bile cömert bir tahmin sayılır. Devriyeler&nbsp;</span><span class="sgc3">son derece aptalca davrandıkları, şansım da iyice yüzüme güldüğü takdirde ancak bir gün&nbsp;</span><span class="sgc3">yaşayabilirim.</span></p>

  <p class="heading"><span class="sgc1">Bir bakıma bu da bir avantaj sayılır. Yirmi dört saatlik bir yaşamı tehlikeye atmak önemli&nbsp;</span><span class="sgc3">değil. Böylece aklı başında bir insanın yapamayacağı her şeyi göze alabilirim.</span></p>

  <p class="heading"><span class="sgc1">Terens ayağa kalktı.</span></p>

  <p class="heading"><span class="sgc1">Jacof önündeki kâğıttan başını kaldırdı. "Liste henüz bitmedi, efendim. Her şeyi çok dikkatli&nbsp;</span><span class="sgc3">yazıyorum."</span></p>

  <p class="heading"><span class="sgc1">"Neler yazdığına bakayım." Terens adamın uzattığı kâğıda bir göz attı. "Bu kadarı yeter.&nbsp;</span><span class="sgc3">Diğer Devriyeler geldiği takdirde hemen bir liste yaptığını söyleyerek onları boş yere oyalama.</span></p>

  <p class="heading"><span class="sgc1">İşleri acele. Belki sana başka işler verirler. Ne söylerlerse onu yap. Devriyeler geliyorlar mı?"</span></p>

  <p class="heading"><span class="sgc1">Penceredeki kız, "Hayır, efendim," dedi. "Sokağa çıkıp bakayım mı?"</span></p>

  <p class="heading"><span class="sgc1">"Buna gerek yok. Şimdi... En yakındaki asansör ne tarafta?"</span></p>

  <p class="heading"><span class="sgc1">"Solda, dört yüz metre kadar ileride, efendim. Orası..."</span></p>

  <p class="heading"><span class="sgc1">"Evet, evet. Kapıyı açın."</span></p>

  <p class="heading"><span class="sgc1">Asansörün duvarı kayarak Terens'in arkasından yerine inerken bir grup Devriyede sokağa saptı. Kentlinin kalbi hızla çarpıyordu. Herhalde Devriyeler Kenti sistemli bir biçimde aramaya başlıyorlardı. Ve Terens’in hemen bir adım gerisindeydiler.</span></p>

  <p class="heading"><span class="sgc1">Terens bir dakika sonra asansörden Yukarı Kente çıktı. Kalbi hâlâ deli gibi çarpıyordu. Burada saklanabileceği bir yer yoktu. Ne bir sütun, ne de çimento alaşımından bir tavan.</span></p>

  <p class="heading"><span class="sgc1">Terens, fazla renkli binaların ışıltıları arasında kendisini hareket eden siyah bir noktaya benzetti. Ona herkes kendisini üç kilometre öteden ve sekiz kilometre yukarıdan kolaylıkla görüyormuş gibi geliyordu. Sanki iri oklar onun bulunduğu yeri işaret ediyorlardı.</span></p>

  <p class="heading"><span class="sgc1">Ortalıkta hiç Devriye yoktu. Yanından geçen bir Efendi sanki Terens saydammış gibi bir tavır takındı. Bir Devriye bir Florina'lı için bir korku kaynağıydı, bir Efendi içinse bir hiç. Belki bu Terens'in kurtulmasını sağlayacaktı.</span></p>

  <p class="heading"><span class="sgc1">Terens Yukarı Kentin planını hayal meyal hatırlıyordu. Bu bölümde bir yerde bir park olması gerekiyordu. En mantıklısı birine yolu sorması olacaktı. Oldukça mantıklısı ise yüksekçe bir binaya girerek, üst katlardaki balkonların birinden etrafına bakması. Bu ilkini yapması&nbsp;</span><span class="sgc3">imkânsızdı. Hiçbir Devriyenin yol sormaya ihtiyacı olamazdı. Bir binaya girdiği takdirdeyse dikkati çekecekti. Bir devriyeyi herkes fark ederdi.</span></p>

  <p class="heading"><span class="sgc1">Terens, gördüğü Yukarı Kent planlarını hatırlamaya çalışarak belleğinin işaret ettiği tarafa&nbsp;</span><span class="sgc3">doğru yürüdü. Bu onun için iyi oldu. Çünkü beş dakika sonra Kent Parkına erişti.</span></p>

  <p class="heading"><span class="sgc1">Kent Parkı yapay bir yerdi. Yüz dönümlük bir yeşillik. Sark’ta Kent Parkının adı çıkmıştı.</span></p>

  <p class="heading"><span class="sgc1">Kırlara özgü huzur ve sükûndan geceleri yapılan sefahat âlemlerine kadar türlü şey&nbsp;</span><span class="sgc3">anlatılıyordu Park hakkında. Florina’da Parktan söz edildiğini duyanlar olduğundan yüz kat daha&nbsp;</span><span class="sgc3">büyük bir yeri hayal ediyorlardı. Hayallerinde Park yüz hatta bin katı daha lüks bir yerdi.</span></p>

  <p class="heading"><span class="sgc1">Ama gerçekte fena sayılmazdı. Florina'nın ılık ikliminde Park her zaman yemyeşildi. Burada&nbsp;</span><span class="sgc3">çim alanlar, korular ve kayaların arasında da mağaralar vardı. Süslü küçük havuzda balıklar,&nbsp;</span><span class="sgc3">büyüğündeyse çocuklar yüzüyorlardı. Geceleri Park yağmur yağıncaya kadar yanan ışıklar&nbsp;</span><span class="sgc1">yüzünden sanki alev almış gibi gözüküyordu. Park en çok alacakaranlıkla yağmurun başladığı&nbsp;</span><span class="sgc3">saat arasındaki sürede canlanıyordu. Dans ediliyor, üç boyutlu filmler seyrediliyor ve çiftler&nbsp;</span><span class="sgc3">dönemeçli yollarda gözden kayboluyorlardı.</span></p>

  <p class="heading"><span class="sgc1">Terens o zamana dek Parka hiç girmemişti. İçeri adımını atar atmaz bu yapaylık onda&nbsp;</span><span class="sgc3">tiksinti uyandırdı. Üzerine bastığı taş ve toprağın, etrafındaki su ve ağaçların altında ölü&nbsp;</span><span class="sgc1">çimento alaşımın uzandığını biliyor ve bu düşünce onda öfke uyandırıyordu. Genç adam&nbsp;</span><span class="sgc3">dümdüz uzanan Kirt tarlalarını, güneydeki sıra dağları düşünüyordu. Şahane şeylerin arasında&nbsp;</span><span class="sgc3">kendileri için oyuncaklar yaptırmak zorunda kalan yabancıları aşağı görüyordu.</span></p>

  <p class="heading"><span class="sgc1">Terens Parkta yarım saat amaçsızca dolaştı. Yapması gereken şeyi burada yerine getirecekti. Hatta belki bunu Parkta da başaramayacaktı. Ama düşündüğünü uygulamak başka yerde imkânsızdı.</span></p>

  <p class="heading"><span class="sgc1">Kimse Terens'i görmedi. Kimse onu farketmedi. Kentli bundan emindi. Kendi kendine, yanımdan geçen Efendilere ve Hanım Efendilere istedikleri kadar, 'Dün Parkta bir Devriye gördünüz mü?’ diye sorsunlar, dedi.</span></p>

  <p class="heading"><span class="sgc1">Herhalde bu Efendilere ve Hanım Efendilere böyle bir soru sorulduğu takdirde hayretle bakacaklardı. Bu, Park’ta bir ağaç cücesinin koştuğunu görüp görmediklerini sormalarından farksız olacaktı.</span></p>

  <p class="heading"><span class="sgc1">Park pek sakindi. Terens paniğe kapılmaya başladı. Kayalar arasındaki bir merdivene giderek çukur bir kaba benzeyen açıklığa çıktı. Bunun etrafında küçük mağaralar vardı. Gece yağmura tutulan çiftlerin sığınmaları için hazırlanmıştı bu mağaralar. (Nedense yağmura yakalanan çiftlerin sayısı da pek fazlaydı.)</span></p>

  <p class="heading"><span class="sgc1">Ve sonra Terens aradığını buldu.</span></p>

  <p class="heading"><span class="sgc1">Bir adamdı bu! Daha doğrusu bir Efendi. Açıklıkta bir aşağı bir yukarı hızlı hızlı dolaşıyor, sigara içiyordu. Sonra izmariti bir ’kül Yeri’ne attı. İzmarit bir an öyle durdu sonra da parlak bir alev çıkararak ortadan kayboldu. Efendi göğsünden sallanan saate bir göz attı.</span></p>

  <p class="heading"><span class="sgc1">Açıklıkta başka kimse yoktu. Akşam ve gece için hazırlanmış bir yerdi burası.</span></p>

  <p class="heading"><span class="sgc1">Efendi birini bekliyordu. Bu belli bir şeydi. Terens etrafına bakındı. Peşinden kimse merdivenden çıkmıyordu. Tabii başka merdivenler olabilirdi. Evet, olmalıydı, Ama bu da önemli değildi. Terens bu fırsatı kaçıramazdı.</span></p>

  <p class="heading"><span class="sgc1">Kentli, Efendiye doğru yürüdü. Adam onu görmemiş gibi davrandı tabii.</span></p>

  <p class="heading"><span class="sgc1">Terens, "Affedersiniz," dedi. Sesi ve tavırları saygılıydı. Ama Efendi bir Devriyenin dirseğine dokunmasına alışık değildi. Devriye ne kadar terbiyeli olursa olsun dayanılamayacak bir şeydi bu.</span></p>

  <p class="heading"><span class="sgc1">Efendi, "Ne oluyor?" diye homurdandı.</span></p>

  <p class="heading"><span class="sgc1">Terens’in sesi hâlâ saygılı, sesi de heyecanlıydı. İçin için, konuşmaya devam et, diyordu. Adamın gözlerini yarım dakika kadar sana dikmesini sağla. Sonra mırıldandı. "Sorun şu. Efendim. Bu, yerli katili bulmak için bütün Kentte yapılan araştırmalarla ilgili."</span></p>

  <p class="heading"><span class="sgc1">"Neden söz ediyorsun sen?"</span></p>

  <p class="heading"><span class="sgc1">"Bu yalnızca bir dakika sürecek."</span></p>

  <p class="heading"><span class="sgc1">Terens usulca nöronik kamçısını çıkarmıştı. Efendi bunu hiçbir zaman göremedi. Kamçı vızıltıya benzer hafif bir ses çıkardı. Efendi kaskatı kesildi ve sonra yere devrildi.</span></p>

  <p class="heading"><span class="sgc1">Kentli, bir Efendiye el kaldırmıştı. Kendisini suçlu hissetmesi ve midesinin bulanması Terens’i şaşırttı.</span></p>

  <p class="heading"><span class="sgc1">Etrafta hâlâ kimseler yoktu. Kentli gözleri camlaşmış, vücudu tahta gibi kaskatı kesilmiş olan Efendiyi en yakındaki mağaraya soktu ve sürükleyerek dibe kadar götürdü.</span></p>

  <p class="heading"><span class="sgc1">Efendiyi soydu. Elbiseyi adamın kaskatı kesilmiş kol ve bacaklarından çekiştirerek, zorla çıkardı. Sonra arkasındaki terden lekelenmiş, tozlu Devriye üniformasını bir yana fırlattı. Efendinin çamaşırlarını giydi. Böylece hayatında ilk kez Kirt kumaşının yumuşaklığını yalnız parmaklarının ucuyla değil, vücudunun diğer kısımlarıyla da hissetti. Sonra elbiseyi giydi ve Efendinin takkesine uzandı. Bu kep çok gerekliydi. Genç Efendiler artık takke giymiyorlar, bunu eski moda bir şey sayıyorlardı. Ama neyseki bu Efendi onlardan değildi. Terens için takke şarttı. Aksi takdirde açık renk saçları bir Efendi rolü oynamasını engelleyecekti. Kepi başına geçirerek kulaklarına kadar çekti.</span></p>

  <p class="heading"><span class="sgc1">Ondan sonra da gereken şeyi yaptı. Ve o zaman Devriyeyi öldürmesinin en korkunç suç olmadığını da anladı.</span></p>

  <p class="heading"><span class="sgc1">Silahının düğmesini en yüksek dereceye çevirerek baygın Efendiye nişan aldı. On saniye sonra adamın yerinde kavrulmuş bir yığın vardı. Böylece Efendinin teşhisi güçleşecek, peşindekilerin de akılları karışacaktı.</span></p>

  <p class="heading"><span class="sgc1">Terens, silahıyla Devriye üniformasını da kurşuni, ince bir toz haline soktu. Kararmış gümüş toka ve düğmeleri aldı. Bu da kovalamacayı daha zorlaştıracaktı. Belki Terens bu sayede sadece bir saat daha kazanacaktı. Ama buna da değerdi.</span></p>

  <p class="heading"><span class="sgc1">Artık oradan çabucak ayrılması gerekiyordu. Bir an mağaranın ağzında durarak etrafı kokladı. Silah temiz çalışıyordu. Açıklıkta hafif bir kavrulmuş et kokusu vardı. Ve hafif rüzgâr birkaç dakika içerisinde bu kokuyu da alıp götürecekti.</span></p>

  <p class="heading"><span class="sgc1">Terens merdivenlerden inerken orta yerde genç bir kız yanından geçti. Adam bir an o eski alışkanlığı yüzünden hemen önüne baktı. Çünkü o bir Hanım Efendiydi. Sonra Terens kıza bir göz attı çabucak. Genç ve çok güzeldi o. Acelesi olduğu da belliydi.</span></p>

  <p class="heading"><span class="sgc1">Terens'in çene kasları kabardı, sevgilisini bulamayacak tabii, diye düşündü. Ama o geç kaldı. Yoksa Efendi saatine öyle bakmazdı. Belki de kız adamın beklemekten sıkıldığını ve çıkıp gittiğini sanır. Terens adımlarını biraz sıklaştırdı. Kızın dönmesini, soluk soluğa koşarak genç bir adamı görüp görmediğini sormasını istemiyordu.</span></p>

  <p class="heading"><span class="sgc1">Terens Parktan çıkarak yarım saat amaçsızca dolaştı.</span></p>

  <p class="heading"><span class="sgc1">Şimdi ne yapacağım, diye düşünüyordu. Artık Devriye değil bir Efendiyim. Ama... şimdi ne yapacağım?</span></p>

  <p class="heading"><span class="sgc1">Genç adam küçük bir alanda durdu. Bunun ortasında etrafı çimle çevrili bir havuz vardı. Suya az miktar deterjan katılmıştı. Bu yüzden köpürerek, gök kuşağı renklerine bürünüyordu.</span></p>

  <p class="heading"><span class="sgc1">Terens arkasını batı ufkuna yaklaşmış olan güneşe denerek parmaklığa yaslandı. Kararmış&nbsp;</span><span class="sgc3">gümüş parçalarını havuza atmaya başladı.</span></p>

  <p class="heading"><span class="sgc1">Merdivenden inerken yanından geçen kızı düşündü. Çok gençti o. Sonra aklına Aşağı Kent geldi ve Terens duyduğu o ani pişmanlıktan kurtuldu.</span></p>

  <p class="heading"><span class="sgc1">Artık bütün gümüş parçalarını suya atmış, elleri boş kalmıştı. Ağır ağır, kayıtsızca bir tavırla ceplerini aradı. Efendinin elbisesinin ceplerinde öyle olağanüstü şeyler yoktu. İnce, çöp gibi anahtarlardan oluşan bir deste, biraz bozuk para, kimlik kartı. (Kutsal Sark adına! Efendilerin bile kimlik kartları vardı. Ama tabii bunu her rastladıkları Devriyeye göstermek zorunda değillerdi.)</span></p>

  <p class="heading"><span class="sgc1">Terens'in yeni adının 'Alstare Deamone’ olduğu anlaşılıyordu. Genç adam bunu kullanmak zorunda kalmayacağını umuyordu. Yukarı Kentte on bin erkek, kadın ve çocuk vardı. Deamone’u tanıyan biriyle karşılaşacağını pek sanmıyordu. Ama bu olasılık küçümsenecek gibi de değildi. Alstare Deamone yirmi dokuz yaşındaydı. Terens, mağarada bıraktığı şeyi düşünürken midesi bulanmaya başladı. Bunu bastırmaya çalıştı. Bir Efendi bir Efendidir. Şarklıların elinde ya da onların emirleriyle yirmi dokuz yaşında kaç Florina’lı öldü gitti? Dokuz yaşında kaç Florina'lı?</span></p>

  <p class="heading"><span class="sgc1">Kurbanının adresi de vardı ama Terens için bunun bir anlamı yoktu. Yukarı Kentin planını pekiyi bilmiyordu.</span></p>

  <p class="heading"><span class="sgc1">Ah!</span></p>

  <p class="heading"><span class="sgc1">Terens Efendinin cebinde bir çocuğun renkli üç boyutlu resmini buldu. Oğlan çocuk üç yaşlarında kadardı. Terens resmi mahfazasından çıkarırken bunun renkleri pırıldadı. Sokarken ise uçuklaştı. Oğlu mu onun, yoksa yeğeni mi, diye düşündü. Ama Parkta bir kızla bulaşacaktı. O halde bu çocuk onun oğlu olamaz. Yoksa Deamone evli miydi? O kızla da gizlice mi buluşuyordu? İki âşık güpegündüz bu biçimde buluşurlar mı? Neden olmasın? Bazı şartlar bunu gerektirebilir.</span></p>

  <p class="heading"><span class="sgc1">Öyle olduğunu umarım. Kız, evli bir adamla buluşuyorsa onun kaybolduğunu Devriyelere hemen haber veremez. Karısının elinden kurtulamadığını düşünür. Ben de zaman kazanırım.</span></p>

  <p class="heading"><span class="sgc1">Hayır, kazanamam! Terens müthiş, ani bir sıkıntı duydu. Saklambaç oynayan çocuklar Deamone’un kalıntısını görecekler. Çığlıklar atarak mağaradan kaçacaklar. Bu yirmi dört saat içerisinde olacak.</span></p>

  <p class="heading"><span class="sgc1">Terens Deamone’un cebindeki eşyaları incelemeyi sürdürdü. Yat pilotluğu lisansının bir kopyası. Kentli bunun üzerinde durmadı. Daha zengin Sark’lıların hepsinin de yatları vardı ve bunları kullanmasını biliyorlardı. Bu yüzyılın modasıydı bu. Terens şerit halinde Sark kredi kartları buldu. Belki bunlar geçici olarak işine yarayabilirdi.</span></p>

  <p class="heading"><span class="sgc1">Genç adam birdenbire son kez gece Fırıncının dükkânında yemek yemiş olduğunu hatırladı. İnsan acıktığını ne çabuk fark ediyordu.</span></p>

  <p class="heading"><span class="sgc1">Terens birdenbire yat lisansını aldı. Bir dakika... Yatı şu anda kullanan yok. Çünkü sahibi öldü. Ve şimdi yat benim..., Hangar numarası: 26. Liman 9.</span></p>

  <p class="heading"><span class="sgc1">9 numaralı liman nerede?</span></p>

  <p class="heading"><span class="sgc1">Terens'in bu konuda hiçbir fikri yoktu. Alnını havuzun etrafını çevreleyen düzgün, serin parmaklığa dayadı. Şimdi ne yapacağım? Şimdi ne yapacağım?</span></p>

  <p class="heading"><span class="sgc1">Bir ses duyarak irkildi. "Hey... Hasta mısınız?"</span></p>

  <p class="heading"><span class="sgc1">Terens başını kaldırdı. Yanında daha yaşlıca bir Efendi duruyordu. Kokulu bir yapraktan yapılmış uzun bir sigara içiyordu adam. Bileğindeki altın bilezikten yeşil bir taş sallanıyordu. Yüzünde merhametli bir ilgi vardı. Bu Terens’i çok şaşırttığı için genç adamın bir an dili tutuldu sanki. Sonra durumu kavradı. Kendisi de bir Efendiydi artık. O da ‘klan’dan biriydi. Efendiler kendi aralarında iyi insanlar gibi davranıyorlardı belki de.</span></p>

  <p class="heading"><span class="sgc1">Kentli, "Biraz dinleniyordum," dedi. "Yürüyüşe çıktım sonra da saate bakmayı unuttum. Korkarım bir randevuya geç kaldım." Elini alaylı bir tavırla salladı. Sark'lıların yanında uzun süre çalıştığı için onların lehçelerini oldukça ustalıkla taklit edebiliyordu. Ama bu aksam fazla vurgulamıyordu da. Vurgulama, yetersizlikten daha çabuk fark edilirdi.</span></p>

  <p class="heading"><span class="sgc1">"Demek ‘kayıcısız kaldınız?" Yaşlıca adam gencin bu ihtiyatsızlığına güldü.</span></p>

  <p class="heading"><span class="sgc1">Terens itiraf etti. "Evet, 'kayıcı’sız kaldım."</span></p>

  <p class="heading"><span class="sgc1">Diğer Efendi hemen, "Benimkini alın," diye önerdi. "Hemen dışarıda duruyor. İstediğiniz yere eriştiğiniz zaman kontrolleri ayarlar ve taşıtı buraya geri gönderirsiniz. Benim 'kayıcı'ya bir iki saat ihtiyacım yok."</span></p>

  <p class="heading"><span class="sgc1">Terens için ideal bir teklifti bu. Kayıcı’lar bir yıldırım kadar hızlı taşıtlardı. Devriyelerin yer taşıtlarını geride bırakır, onlardan daha kolaylıkla da manevra yapabilirlerdi. Bu ideal bir öneriydi ama Terens, kayıcı’ları kullanmasını bilmiyordu. Bunu başarması, uçması kadar imkânsızdı.</span></p>

  <p class="heading"><span class="sgc1">"Buradan Sark’a kadar!" Terens, Efendi argosunda bu sözlerin 'teşekkürler' anlamını geldiğini bildiği için bu deyimi kullanmıştı. "Belki biraz daha yürümem iyi olur. Ne de olsa 9 numaralı liman fazla uzakta değil."</span></p>

  <p class="heading"><span class="sgc1">Diğer Efendi başını salladı. "Doğru, fazla uzakta değil."</span></p>

  <p class="heading"><span class="sgc1">Ama bu karşılığın Terens'e bir yardımı olmadı. Kentli tekrar denedi. "Tabii daha yakın olsaydım bu işimi kolaylaştırırdı. Kirt caddesine yapılacak yürüyüş sağlıklı bir şey."</span></p>

  <p class="heading"><span class="sgc1">"Kirt caddesi mi? Bunun ne ilgisi var?"</span></p>

  <p class="heading"><span class="sgc1">Terens, bana acayip acayip mi bakıyor, diye kendi kendisine sordu. Ah, belki de elbisem üzerimde doğru dürüst durmuyor. Çabucak, "Durun, durun," dedi. "Aklım karıştı. Yürüyüş yaparken galiba yolumu da şaşırdım. Şimdi..." Kararsızca etrafına bakındı.</span></p>

  <p class="heading"><span class="sgc1">"Dinleyin. Siz şimdi Roket Yolundasınız. Triffis caddesine inip sola dönün. O yol doğruca hava limanına çıkar." Efendi eliyle işaret etti.</span></p>

  <p class="heading"><span class="sgc1">Terens gülümsedi. "Doğru ya. Daldığım hayallerden uyanmalı, kafamı doğru dürüst kullanmalıyım. Buradan Sark’a kadar, efendim!"</span></p>

  <p class="heading"><span class="sgc1">"Benim ‘kayıcı’yı alabilirsiniz..."</span></p>

  <p class="heading"><span class="sgc1">"Çok naziksiniz ama..." Terens dönerek biraz da hızla uzaklaştı. Elini sallamayı da unutmadı. Efendi arkasından bakıyordu.</span></p>

  <p class="heading"><span class="sgc1">Terens, belki yarın, kayaların arasındaki cesedi buldukları ve araştırmaya başladıkları zaman bu Efendi de bu konuşmayı hatırlar, diye düşündü. Herhalde, 'Onda bir acayiplik vardı' diyecek. 'Bilmem anlatabiliyor muyum? Sark'cayı doğru dürüst konuşamıyordu. Nerede olduğunu da bilmiyordu. Onun Triffis Caddesinin adını o zamana kadar hiç duymadığına yemin edebilirim.’</span></p>

  <p class="heading"><span class="sgc1">Ama bütün bunlar yarın olacak...</span></p>

  <p class="heading"><span class="sgc1">Terens, Efendinin işaret ettiği yöne doğru yürümeye başladı. Sonunda üzerinde ‘Triffis Caddesi’ yazılı olan ışıltılı levhaya erişti. Bu arkasındaki yanardönerli turuncu bina yüzünden pek sönük duruyordu. Genç adam sola saptı.</span></p>

  <p class="heading"><span class="sgc1">9 numaralı Uzay limanına yatçı elbiseleri giymiş gençler doluşmuştu. Yüksek tepeli kasketler ve kalçada genişleyen pantolonların moda olduğu anlaşılıyordu. Terens fazla dikkati çektiğini düşünüyordu ama onunla ilgilenen olmadı. Gençler konuşmaya dalmışlardı. Terens'in anlayamadığı bir takım terimler de kullanıyorlardı.</span></p>

  <p class="heading"><span class="sgc1">Kentli 28 numaralı hangarı buldu ama oraya yaklaşmadan önce birkaç dakika bekledi.&nbsp;</span><span class="sgc3">Bunun yakınında Efendilerin bulunması hiç de hoş olmayacaktı. Özellikle yakındaki bir hangarda yatı olan bir Efendinin. Çünkü böyle biri herhalde Alstare Deamone’u tanır ve bir yabancının gemisiyle neden ilgilendiğini de merak eder!</span></p>

  <p class="heading"><span class="sgc1">Sonunda bölümde hiç Efendi kalmayınca Terens ilerledi. Yatın burnu hangardan açık alana doğru uzanıyordu. Terens başını uzatarak gemiye baktı.</span></p>

  <p class="heading"><span class="sgc1">Son on iki saat içerisinde üç insanı öldürmüştü. Florina’lı Kentliyken önce Devriye olmuştu. Sonra da Devriyelikten Efendiliğe yükselmişti. Aşağı Kentten, Yukarı Kente çıkmış ve sununda bir uzay limanına gelmişti. Bir yatın sahibi sayılabilirdi. Bu sağlam gemi onu Galaksinin bu bölümündeki insanların yaşadığı bir dünyaya güvenle götürebilirdi.</span></p>

  <p class="heading"><span class="sgc1">Götürebilirdi, götürebilirdi ama bir tek engel vardı: Terens yat kullanmasını bilmiyordu.</span></p>

  <p class="heading"><span class="sgc1">Genç adam iliklerine kadar yorgundu. Üstelik açtı. Bu noktaya kadar gelmişti. Ama artık bir adım bile ilerlemesi imkânsızdı. Uzayın eşiğindeydi. Fakat bu eşiği aşabilmesi mümkün değildi.</span></p>

  <p class="heading"><span class="sgc1">Herhalde Devriyeler artık onun Aşağı Kentte olmadığına karar vermişlerdi. Yakında Yukarı Kenti de aramaya başlayacaklardı. Tabii o kalın kafaları bir Florina’lının böyle bir şeye cüret edebileceği düşüncesine alışır alışmaz. Sonra ceset bulunacak ve araştırmalar yön değiştirecekti. Bu kez sahte bir Efendinin peşine takılacaklardı.</span></p>

  <p class="heading"><span class="sgc1">Ve o buradaydı. Çıkmaz sokağın en sonuna kadar gelmişti. Artık sırtını duvara vererek av köpeklerinin uzaktan gelen hafif ulumalarının yükselmesini bekleyecekti. Ve sonunda av köpekleri üzerine atılacaklardı.</span></p>

  <p class="heading"><span class="sgc1">Otuz altı saat önce hayatının en büyük fırsatı eline geçmişti. Ama bu fırsat kaçmıştı artık. Hayatı da yakında elden gidecekti.</span></p>

  <p class="heading"><span class="sgc1"><br class="calibre" /></span></p>
</body>
</html>
