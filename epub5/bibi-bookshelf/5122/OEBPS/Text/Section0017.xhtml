<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc">ON DÖRT</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Selim Junz sakin bir insan değildi. Bir yıl süren hayal kırıklıkları onun sakin bir insan olmasını da sağlamamıştı tabii. Kafasının temelleri sarsılırken rahat rahat oturup şarabını yudumlayamazdı. Kısacası o Ludigan Abel gibi değildi.</span></p>

  <p class="heading"><span class="sgc1">Junz, öfkeyle, "Trantor’un haberalma sistemi bana vız gelir," diye haykırıyordu. "Sark'ın Y.U. Bürosunun bir üyesini kaçırıp hapsetmeye hiç hakkı yok!"</span></p>

  <p class="heading"><span class="sgc1">Bilginin bağırıp çağırması sona erdiği zaman Ludigan Abel sadece, "Bence geceyi burada geçirmen daha iyi olur. Doktor," dedi.</span></p>

  <p class="heading"><span class="sgc1">Junz buz gibi bir tavırla, "Yapacak daha önemli işlerim var," diye homurdandı,</span></p>

  <p class="heading"><span class="sgc1">Abel, "Orası muhakkak, dostum," dedi. "Ama adamlarımı kavurarak öldürüyorlar. Bu da Sark’ın fazla cüretlendiği anlamına gelir. Gece sona ermeden kazaya uğrayabilirsin. Bu geceyi sabırla geçirelim. Bakalım yeni gün neler getirecek."</span></p>

  <p class="heading"><span class="sgc1">Junz, hiçbir şey yapmadan hareketsiz oturulamayacağını söyleyerek itiraz etti ama bunun da bir yararı olmadı. Abel, sükûnetini hiç bozmadan, o kayıtsız tavırlarını kaybetmeden birdenbire sağırlaşıverdi. Junz’u kesin bir nezaketle bir odaya götürdüler.</span></p>

  <p class="heading"><span class="sgc1">Bilimadamı yatağa girerek ışıklı tavandaki freske baktı. Fresk Lenhaden'in Arcturus Aylarının Savaşı adlı eserinin oldukça başarılı bir kopyasıydı, Junz, uyumayacağını biliyordu. Sonra burnuna pek hafif bir gaz kokusu geldi. Somnin adlı gazın kokusu. Ve adam birdenbire uykuya daldı. Beş dakika sonra şiddetli bir hava akımı odadaki uyuşturucuyu süpürüp götürdü. Ama Junz’a sekiz saat rahat rahat uyumasını sağlayacak kadar gaz verilmişti.</span></p>

  <p class="heading"><span class="sgc1">Junz, şafağın o soğuk, sönük ışığında uyandı. Gözlerini kırpıştırarak başucunda duran Abel'e baktı. "Saat kaç?"</span></p>

  <p class="heading"><span class="sgc1">"Altı."</span></p>

  <p class="heading"><span class="sgc1">"Ulu Uzay adına!" Bilgin etrafına baktı, sonra örtünün altından kemikli bacaklarını uzattı. "Erken kalkmışsın!"</span></p>

  <p class="heading"><span class="sgc1">"Uyumadım ki."</span></p>

  <p class="heading"><span class="sgc1">"Ne?"</span></p>

  <p class="heading"><span class="sgc1">"Emin ol uykusuzluğun etkisini de görüyorum. Artık anti-somnin de beni gençliğimdeki gibi etkilemiyor."</span></p>

  <p class="heading"><span class="sgc1">Junz mırıldandı. "Bir dakika..."</span></p>

  <p class="heading"><span class="sgc1">Bilginin sabah hazırlıkları o gün gerçekten sadece bir dakika sürdü. Tekrar odaya girdiği zaman tuniğinin kemerini takıyordu. Sonra mıknatıslı dikişi düzeltti.</span></p>

  <p class="heading"><span class="sgc1">Abel'e bakarak, "E?" dedi. "Gece uyumamışsın. Beni de altıda kaldırdın. Herhalde bana söylemen gereken önemli bir şey var."</span></p>

  <p class="heading"><span class="sgc1">"Haklısın. Haklısın." Abel, Junz’un boş yatağına oturdu ve başını arkaya atarak gülmeye başladı. Kahkahaları hafif ama tizdi. Ağzı iyice açılmış ve dişleri ortaya çıkmıştı. Bu hafifçe sarı, güçlü plastik dişler büzülmüş diş etlerine hiç uymuyordu. "Affedersin, Junz... Açıkçası pek kendimde değilim. Uyanık kalmak için aldığım ilaç beni biraz sarhoş etti. İçimden Trantor'a yerime genç birini yollamasını bildirmek bile geçiyor."</span></p>

  <p class="heading"><span class="sgc1">Junz, "Ah, galiba Uzay-analizcimin Sark’lıların elinde olmadığını öğrendin," dedi. Sesinde hem alay hem de umut vardı.</span></p>

  <p class="heading"><span class="sgc1">"Hayır. Analizci onların elinde. Çok üzgünüm ama gerçek bu. Korkarım neşemin sebebi gizli ağlarımıza bir şey olmaması."</span></p>

  <p class="heading"><span class="sgc1">Junz, Ağların kahrolsun, diye bağırmak istedi ama kendisini tuttu.</span></p>

  <p class="heading"><span class="sgc1">Abel konuşmasını sürdürdü. "Khorov'un ajanlarımızdan biri olduğunu bildikleri kesin. Florina'daki diğer adamlarımızı da biliyorlar belki de. Ama onlar önemsiz insanlar. Sark'lılar da bunu biliyorlar ve onları göz hapsinde tutmakla yetiniyorlardı."</span></p>

  <p class="heading"><span class="sgc1">Junz hatırlattı. "Ama bir ajanını öldürdüler."</span></p>

  <p class="heading"><span class="sgc1">Abel, "Öldürmediler," diye düzeltti. "Ajanımı öldüren Uzay-analizcisinin yanındaki dostlarından biri. Adam Devriye kılığına girmişti ve silahı da o kullandı.</span></p>

  <p class="heading"><span class="sgc1">Junz şaşırdı. "Anlayamadım."</span></p>

  <p class="heading"><span class="sgc1">"Bu karışık bir öykü. Birlikte kahvaltı edelim mi? Çok acıktım."</span></p>

  <p class="heading"><span class="sgc1">Kahvelerini içerlerken Abel son otuz altı saatin öyküsünü anlattı.</span></p>

  <p class="heading"><span class="sgc1">Junz bayağı sersemledi. Yarısı dolu kahve fincanını masaya bıraktı. Ondan sonra da buna elini sürmedi. "Gemilerin içinde bula bula o gemiyi bulmuşlar. Ama belki de onların gemide olduklarını fark etmediler. Gemi limana inerken onları karşılamaları için birilerini gönderirsen..."</span></p>

  <p class="heading"><span class="sgc1">"Püf! Seninkinin boş bir umut olduğunu biliyorsun. Modern bir gemide fazla vücut ısısı hemen fark edilir."</span></p>

  <p class="heading"><span class="sgc1">"Belki bu gözlerinden kaçmıştır. Aletler yanılmazlar. Ama insanlar için aynı şey söylenemez."</span></p>

  <p class="heading"><span class="sgc1">"Boşuna umutlanıyorsun. Buraya bak. Uzayanalizcisinin bindiği gemi Sark'a yaklaştığı sırada Fife Efendisinin diğer Büyük Efendilerle bir toplantı yaptığını öğrendim. Bu haberi veren kaynak sağlam. Aslında bu kıtalararası toplantılar pek ender yapılır. Bir rastlantı mı bu?"</span></p>

  <p class="heading"><span class="sgc1">"Bir Uzay-analizcisi yüzünden kıtalar arası bir toplantı mı yapıldı?"</span></p>

  <p class="heading"><span class="sgc1">"O kendi başına önemli olmayabilir. Ama biz onu önemli bir hale soktuk. Y.U. Bürosu analizciyi bir yıldan beri dikkati çekecek bir inat ve ısrarla arıyordu."</span></p>

  <p class="heading"><span class="sgc1">Junz ısrarla, "Y.U.B., değil ben," diye düzeltti. "Ben hemen hemen resmi olmayan bir biçimde çalışıyordum."</span></p>

  <p class="heading"><span class="sgc1">"Efendiler bunu biliyorlar. Onlara bu gerçeği açıklasan da inanmazlar. Sonra Trantor da olayla ilgileniyordu."</span></p>

  <p class="heading"><span class="sgc1">"Ben istediğim için."</span></p>

  <p class="heading"><span class="sgc1">"Efendiler bunu da bilmiyorlar ve böyle bir şeye de inanmazlar."</span></p>

  <p class="heading"><span class="sgc1">Junz ayağa kalktı. İskemlesi kendiliğinden masadan uzaklaştı. Bilgin ellerini arkasında kenetleyerek halının üzerinde dolaşmaya başladı.</span></p>

  <p class="heading"><span class="sgc1">Bir aşağı bir yukarı. Bir aşağı bir yukarı. Zaman zaman aksi aksi Abel'e bakıyordu.</span></p>

  <p class="heading"><span class="sgc1">Abel, sakin sakin fincanına tekrar kahve doldurdu.</span></p>

  <p class="heading"><span class="sgc1">Junz, "Bütün bunları nereden biliyorsun?" dedi.</span></p>

  <p class="heading"><span class="sgc1">"Bütün bunlar?"</span></p>

  <p class="heading"><span class="sgc1">"Her şeyi. Uzay-analizcisinin gemiye nasıl ve ne zaman saklandığını. Kentlinin nasıl ve ne zaman yakalanmaktan kurtulduğunu. Niyet.in beni kandırmak mı?"</span></p>

  <p class="heading"><span class="sgc1">"Sevgili Dr. Junz!"</span></p>

  <p class="heading"><span class="sgc1">"Adamlarının benimle bir ilişkileri olmadan Uzay-analizcisini aradıklarını söyledin. Dün gece ortada dolaşmamamı sağladın. Hiçbir şeyi şansa bırakmıyorsun." Junz birdenbire gece burnuna gelen Somnin korkusunu hatırladı.</span></p>

  <p class="heading"><span class="sgc1">"Doktor, dün geceyi bazı ajanlarımla devamlı bağlantı halinde geçirdim. Yaptıklarım ve öğrendiklerimi 'çok gizli’ diye tanımlayabiliriz. Evet, ortada dolaşmaman ama güvende de olman gerekiyordu. Demin sana açıkladıklarımı dün gece ajanlarımdan öğrendim."</span></p>

  <p class="heading"><span class="sgc1">"Bunları öğrenebilmen için Sark Hükümetinde bile casusların olması gerekir."</span></p>

  <p class="heading"><span class="sgc1">"Eh, tabii."</span></p>

  <p class="heading"><span class="sgc1">Junz hızla Elçiye doğru döndü. "Yapma..."</span></p>

  <p class="heading"><span class="sgc1">"Bu seni şaşırtıyor mu? Sark, Hükümetinin sağlamlığı ve halkının sadakatiyle ün yapmıştır. Bunun nedeni çok basittir. En fakir bir Sark’lı bile Florina’lılara oranla soylu sayılır. Ve kendisini kitleleri yöneten tabakadan biri saymak yanılgısına düşer.</span></p>

  <p class="heading"><span class="sgc1">"Ama şunu da düşün: Sark, Galaksideki dünyaların çoğunun sandıkları gibi bir milyarderler gezegeni değildir. Bir yıldan beri burada yaşadığına göre bu durumu senin de anlamış olman gerekir. Sark'lıların yüzde sekseninin hayat standardı diğer dünyalarda yaşayan insanlarınkine eşittir. Ve bu Florina standartlarından pek de yüksek bir şey sayılmaz. Bu dünyada her zaman küçük bir grubun lüks içinde şahane bir hayat sürmesine kızacak Sark'lılar her zaman olacak. Ve ben de onlardan yararlanacağım</span></p>

  <p class="heading"><span class="sgc1">"Sark hükümetinin en zayıf</span> <span class="sgc1">noktası</span> <span class="sgc1">yüz yıllardan beri yalnızca Florina'da ayaklanma olabileceğini düşünmesidir. Bu yüzden kendi vatandaşlarını izlemeyi akıl edemez."</span></p>

  <p class="heading"><span class="sgc1">Junz, "Bu önemsiz Sark’lılar," dedi. "Onların varlıklarını kabul etsek bile, senin işine fazla yaramazlar ki."</span></p>

  <p class="heading"><span class="sgc1">"Tek tek öyle. Ama bir arada daha önemli kimselerimiz için yararlı birer araç görevi yapıyorlar. Aralarında son iki yüz yıldan ders alan soylular da var. Onlar Trantor’un sonunda bütün Galaksiye hâkim olacağına inanıyorlar. Bence böyle düşünmekte de haklılar. Hatta bu yüksek tabakadan insanlar Trantor’un bütün Galaksiyi onların sağlığında ele geçireceğini de düşünüyorlar. Onun için de daha şimdiden kazanacak tarafa geçmeye çalışıyorlar."</span></p>

  <p class="heading"><span class="sgc1">Junz yüzünü buruşturdu. "Bu sözlerinle yıldızlararası siyasetin çok kirli bir oyun olduğunu açıklıyorsun."</span></p>

  <p class="heading"><span class="sgc1">"Aslında öyle. Ve pislikten hoşlanmamak da bunu ortadan kaldırmaz. Tabii bunun her yanının da kirle kaplı olmadığını söylemeliyim. İdealistleri düşün. Bize yardıma çalışan birkaç Sark'lı Hükümet görevlisini düşün. Onlar bunu kendilerine para ya da güç vaat edildiği için yapmıyorlar. Bizim için çalışmalarının nedeni birleşmiş bir Galaksi hükümetinin bütün insanlık için çok daha iyi olacağına ve böyle bir şeyi ancak Trantor’un sağlayabileceğine dürüstçe inanmaları. Onlardan biri Sark'ın Güvenlik Bürosunda çalışıyor. En iyi adamlarımdan biri o. Ve o şu anda Kentliyi Sark’a getiriyor."</span></p>

  <p class="heading"><span class="sgc1">Junz, "Ama Kentlinin tutuklandığını söyledin," dedi.</span></p>

  <p class="heading"><span class="sgc1">"Evet, onu Gü-Bü. tutukladı. Ama benim adamım da Gü-Bü’den ve o bana çalışıyor!" Abel bir an huysuzlaşarak kaşlarını çattı. "Tabii bu olaydan sonra bana eskisi kadar yararlı olamayacak. Kentlinin kaçmasına yardım ettiği an en iyi olasılıkla onu önemsiz bir göreve verecekler, en kötü olasılıkla da hapse atacaklar. Ah, neyse!"</span></p>

  <p class="heading"><span class="sgc1">"Şimdi ne yapmayı düşünüyorsun?"</span></p>

  <p class="heading"><span class="sgc1">"Bunu ben de pek bilmiyorum. Önce Kentlimizi ele geçirmemiz şart. Adamın onu sağ salim uzay limanına kadar getireceğinden eminim. Ama ondan sonra olacaklar..." Abel omzunu silkti. Yüzünün yaşlı derisi elmacık kemiklerinin üzerinde gerilerek parşömene benzer bir görünüş aldı. Elçi bir an durduktan sonra ekledi. "Tabii Efendiler de Kentliyi bekliyorlar. Florina’lının ellerinde olduğunu sanıyorlar. Kentli ya bizim pençemize düşecek, ya da onların. O zamana kadar başka bir şey olmayacak."</span></p>

  <p class="heading"><span class="sgc1">Ama Abel bu bakımdan yanılıyordu.</span></p>

  <p class="heading"><span class="sgc1">Bütün Galakside yabancı Elçiliklerin bulunduğu küçük alanlar onların devletine ait sayılıyordu. Genellikle bu umut dolu bir istekten, ileri gitmiyordu. Ancak Elçiliğin temsil ettiği dünya güçlü olduğu takdirde bu hakka saygı gösteriliyordu. Yani pratikte sadece Trantor Elçiliği ve Elçisi bağımsızdı.</span></p>

  <p class="heading"><span class="sgc1">Trantor Elçiliğine ait topraklar hemen hemen bir buçuk kilometre kareydi. İçeride Trantor üniforması giymiş ve İmparatorluk işaretini takmış silahlı nöbetçiler dolaşıyordu. Hiçbir Sark'lı davet edilmedikçe buraya giremezdi. Hele silahlı bir Sark’lı kapıdan içeriye adımını bile&nbsp;</span><span class="sgc3">atamazdı. Tabii Trantor’lu nöbetçiler ve İmparatorluk silahları bir tek Sark zırhlı alayının azimli saldırısına ancak iki-üç saatten fazla karşı koyamazdı. Ama bu küçük grubun gerisinde bir milyon dünyanın gücünü misilleme için organize edebilecek müthiş bir devlet vardı.</span></p>

  <p class="heading"><span class="sgc1">Onun için kimse Trantor Elçiliğine ilişmiyordu.</span></p>

  <p class="heading"><span class="sgc1">Elçilik Trantor'la doğrudan doğruya bağlantı halindeydi. Trantor’luların Sark giriş ve çıkış limanlarından geçmelerine de gerek yoktu. ‘Gezegen uzayı'yla 'bağımsız uzay’ın arasındaki sınırı belirleyen yüz elli kilometrelik yüksekliğin hemen dışında bekleyen bir Trantor ana gemisinden çıkan, fazla güç harcamadan atmosferde yolculuk yapabilmeleri için pervaneleri bulunan küçük ciro tekneler yarı kayarak,, yarı motorlardan yararlanarak Elçilik topraklarındaki küçük limana iniyorlardı.</span></p>

  <p class="heading"><span class="sgc1">Ama şimdilik Elçilik limanının yukarısında beliren ciro gemi Trantor'dan değildi. Elçilikte beklendiği de yoktu. İmparatorluğun silahlarına istenmeye istenmeye, somurtkanca başvuruldu. Bir iğne top, kırışık namlusunu gökyüzüne doğru çevirdi. Güç perdeleri yükseldi.</span></p>

  <p class="heading"><span class="sgc1">Radyo mesajları alınıp verilmeye başlandı. Yukarıya doğru inatçı sözler yükseldi. Yukarıdan aşağıya doğru ise telaşlı kelimeler kaydı.</span></p>

  <p class="heading"><span class="sgc1">Teğmen Camrum aygıttan başını kaldırdı. "Bilemiyorum... İnmesine izin vermediğimiz takdirde gemisinin iki dakika sonra havaya uçurulacağını iddia ediyor. Elçiliğe sığınmak istiyor."</span></p>

  <p class="heading"><span class="sgc1">Yüzbaşı Elyut tam o sırada içeri girmişti. "Tabii ya! Ondan sonra Sark, siyasete karıştığımızı iddia eder. Trantor bir sorun çıkarmak istemediği takdirde de bir jest olarak beni ve seni cezalandırır. Kim bu adam?"</span></p>

  <p class="heading"><span class="sgc1">Teğmen bir hayli öfkeliydi. "Söylemek istemiyor! Elçiyle konuşmak için ısrar ediyor. Ne yapmam gerektiğini siz bana söyleyin, Yüzbaşım."</span></p>

  <p class="heading"><span class="sgc1">Kısa dalga alıcısından önce cızırtılar yükseldi. Sonra da sinirli bir ses duyuldu. "Orada kimse var mı? Ben limana iniyorum, işte o kadar. Yani! Bir dakika daha beklemem imkânsız!" Ses adeta bir ciyaklamayla sona erdi.</span></p>

  <p class="heading"><span class="sgc1">Yüzbaşı, "Ulu Uzay," dedi. "Ben bu sesi tanıyorum. Onun limana inmesine izin verin! Sorumluluk benim!"</span></p>

  <p class="heading"><span class="sgc1">İlgililere emirler verildi. Ciro gemi diklemesine indi. Gerekenden daha büyük bir hızla hem de. Bunun nedeni kontroldeki adamın hem deneyimi olmaması, hem de paniğe kapılmasıydı. İğne top hâlâ gemiye doğru çevriliydi.</span></p>

  <p class="heading"><span class="sgc1">Yüzbaşı direkt hatla Abel'le görüştü. Elçilikte acil durum ilan edildi. İlk geminin alana inmesinden sonra havada Sark tekneleri belirdi. Filo bu tehdit dolu nöbeti iki saat sürdürdü sonra uzaklaştı.</span></p>

  <p class="heading"><span class="sgc1">Abel, Junz ve yeni gelen adam yemek masasındaydılar. Abel, dutumun acayipliğine karşın kayıtsız bir ev sahibi tavrı takınmıştı. Ve aradan saatler geçmiş olmasına rağmen bir Büyük Efendinin neden sığınma hakkı istediğini sormamıştı.</span></p>

  <p class="heading"><span class="sgc1">Junz onun kadar sabırlı değildi. Abel’e usulca, "Uzay adına!" diye fısıldadı. "Onu ne yapacaksın?"</span></p>

  <p class="heading"><span class="sgc1">Elçi, bilgine gülümsedi. "Hiçbir şey yapmayacağım. Hiç olmazsa Kentlimi ele geçirip geçirmediğimi anlayıncaya kadar. Masaya fiş atmadan önce elimde hangi kâğıtların olduğunu bilmek isterim. Ne de olsa o kalkıp bana geldi. Beklemek kendisini daha da sarsar."</span></p>

  <p class="heading"><span class="sgc1">Bu bakımdan haklıydı. Efendi iki kez çabuk çabuk anlatmaya başladı. Her seferinde de Abel,&nbsp;</span><span class="sgc3">"Aziz Efendi," dedi. "Boş mideyle ciddi konuları konuşmak hiç de hoş değil." Nazik nazik gülümseyerek diğer yemekleri istedi.</span></p>

  <p class="heading"><span class="sgc1">Şarap içerlerken Efendi yeniden çabaladı. "Herhalde Steen kıtasından neden ayrıldığımı’ öğrenmek istiyorsunuz..."</span></p>

  <p class="heading"><span class="sgc1">Abel, "Açıkçası bir neden düşünemiyorum," diye itiraf etti. "Steen Efendisinin Sark gemilerinden kaçması için ne sebep olabilir?"</span></p>

  <p class="heading"><span class="sgc1">Steen dikkatle bir Elçiyi bir Junz’u inceliyordu. Ufak tefek adamın soluk renkli, zayıf yüzünün çizgileri gerilmişti. Kendince bir şeyleri hesaplamaya çalışıyordu. Uzun saçları kısım kısım ayrılarak dikkatle taranmış ve küçük klipslerle tutturulmuştu. Efendi başını oynattığı zaman bu klipsler birbirlerine sürünerek hışırdıyorlardı. Sanki böylece Steen’in son modaya uyarak saçlarını kestirmediğine dikkati çekmeye çalışıyorlardı. Efendinin cildinden ve elbisesinden hafif bir esans kokusu yükseliyordu.</span></p>

  <p class="heading"><span class="sgc1">Abel, Junz'un dudaklarının gerildiğinin ve bilimadamının usulca kendi kısa kıvırcık saçlarına dokunduğunun farkındaydı. Alayla, Steen her zamanki gibi allıklı yanakları ve bakıra boyalı tırnaklarıyla çıka gelseydi Junz kimbilir ne yapardı, diye düşündü.</span></p>

  <p class="heading"><span class="sgc1">Steen, "Bugün kıtalararası bir toplantı yapıldı," diye açıkladı.</span></p>

  <p class="heading"><span class="sgc1">Abel, "Sahi mi?" dedi.</span></p>

  <p class="heading"><span class="sgc1">Steen toplantıda olanları anlatırken Elçi onu ifadesiz bir yüzle dinledi.</span></p>

  <p class="heading"><span class="sgc1">Steen öfkeyle "Ve yirmi dört saatimiz var," diye sözlerini bitirdi. "Saat şimdi on altı. Yani!"</span></p>

  <p class="heading"><span class="sgc1">Efendinin monoloğu sırasında heyecanı gitgide artmış olan Junz, bağırdı. "Ve siz X’siniz! Fife sizi yakaladığı için buraya geldiniz. İşte bu çok iyi. Abel, işte Uzay-analizcisinin kimliğini kanıtlayan bir tanık. Uzmanımı vermelerini sağlamak için ondan yararlanabiliriz."</span></p>

  <p class="heading"><span class="sgc1">Steen tiz sesiyle Junz’un güçlü baritonunu bastırmaya çalıştı. "Ah, yapmayın! Yapmayın! Siz çıldırmışsınız! Susun! Bırakın da ben konuşayım. Siz... Ekselans bu adamın adını hatırlıyamadım."</span></p>

  <p class="heading"><span class="sgc1">"O, Dr. Selim Junz, Efendim."</span></p>

  <p class="heading"><span class="sgc1">"Pekâlâ, Dr. Selim Junz, ben o ahmağı ya da Uzay-analizcisini şimdiye kadar hiç görmedim. Yani! Hiç böyle saçma sapan sözler duymadım! Ben X değilim! Ne münasebet! O gülünç harfi kullanmamanızı da rica edeceğim. Fife’ın o gülünç melodramına inanıyor musunuz? Yani!"</span></p>

  <p class="heading"><span class="sgc1">Junz fikrinden vazgeçmek niyetinde değildi. "O halde neden kaçtınız?"</span></p>

  <p class="heading"><span class="sgc1">"Sark adına! Neden belli değil mi? Ay, neredeyse bayılacağım. Yani! Buraya bakın, Fife’ın amacını anlayamıyor musunuz?"</span></p>

  <p class="heading"><span class="sgc1">Abel sakin sakin söze karıştı. "Bunu açıklarsanız, biz de sözünüzü kesmeyiz, Efendim."</span></p>

  <p class="heading"><span class="sgc1">"Eh, hiç olmazsa size teşekkür ederim." Steen gururu kırılmış bir adam tavrıyla konuşuyordu. "Diğerleri, belgeler, istatistikler ve bütün böyle sıkıcı ayrıntılarla ilgilenmeye gerek görmediğim için beni adam yerine koymuyorlar. Ama aslında o kadar görevli var. Onların ne is gördüklerini öğrenmek isterim. Bir Büyük Efendi, tam bir Büyük Efendi gibi davranamaz mı? Ama tabii bu da rahatıma düşkün olduğum için kafamın hiç çalışmadığını göstermez. Yani! Belki diğerleri kör ama ben Fife’ın Uzay-analizcisine hiç önem vermediğinin farkındayım. Hatta öyle birinin varolduğunu bile sanmıyorum. Fife bu oyunu bir yıl önce düşündü ve o zamandan beri dalavereler çevirip duruyor. Bizi aptal yerine koyuyor! Yani! Diğerleri de gerçekten aptal. İğrenç budalalar! Geri zekâlılar ve Uzay analizcileriyle ilgili o korkunç saçmalıkları Fife uydurdu. Güya bir yerli düzinelerle Devriyeyi öldürüyormuş. Bu katilin Fife’ın kırmızı peruk takmış adamlarından biri olduğu anlaşıldığı takdirde buna hiç şaşmayacağım. Ya da adam belki de&nbsp;</span><span class="sgc3">gerçekten yerli. Ve onu Fife tuttu,</span></p>

  <p class="heading"><span class="sgc1">"Fife’dan böyle şeyler beklenir. Yani! O bir yerliyi kendi vatandaşlarına karşı kullanabilir. Fife bu kadar aşağılık bir yaratıktır.</span></p>

  <p class="heading"><span class="sgc1">"Hepimizi ortadan kaldırmak ve Sark diktatörü olmak için bu öyküyü bahane olarak kullandığı belli bir şey. Bunu anlayamıyor musunuz? Aslında X diye biri yok. Ama Fife engellenmediği takdirde yarın esir-altını komplo hikâyeleriyle dolduracak, acil durum olduğunu ilan edecek. Ve Liderliğinin kabul edilmesini sağlayacak. Beş yüz yıldan beri Sark’ta Lider yok. Ama bunun Fife’ı engelleyeceğini sanmayın. O anayasayı çiğneyiverecek!.. Ama ben ona engel olmak niyetindeyim .İşte o yüzden kıtamdan ayrılmak zorunda kaldım. Hala Steen’de olsaydım beni sarayıma hapsettirecekti.</span></p>

  <p class="heading"><span class="sgc1">"Toplantı sona erer ermez kendi özel uzay limanımı kontrol ettirdim Biliyor musunuz? Fife’ın adamları limanımı ele geçirmişlerdi Kıta özerkliği prensiplerini çiğnemekti bu Alçakça bir davranış. Fife alçağın biri ama sandığı kadar da zeki değil İçimizden bazılarının gezegenden ayrılacaklarını düşünerek uzay limanlarını kontrol altına aldırdı Ama..." Steen hafif bir kahkaha attı .Yüzü bir akbabaya benzedi, o zaman." "Ciro limanlarını gözetlettirmek aklına gelmedi.</span></p>

  <p class="heading"><span class="sgc1">"Herhalde gezgende bizim için güvenli sayılabilecek hiçbir yer olmadığını düşünüyordu. Ama benim aklıma Trantor Elçiliği geldi. Diğerleri bunu bile düşünemediler. Onlar içimi sıkıyorlar. Özellikle Bort. Bort’u tanıyor musunuz? Pek kaba saba o. Hatta pis. Benimle sanki temiz olmak ve güzel kokmak pek kötü bir şeymiş gibi konuşuyor." Parmaklarının uçlarını burnuna götürerek usul usul kokladı.</span></p>

  <p class="heading"><span class="sgc1">Junz, iskemlesinde huzursuzca kımıldanırken Abel onun bileğini tuttu. Sonra da Steen’e, "Ailenizi geride bıraktınız," diye hatırlattı. "Fife’ın bunu size karşı bir silah olarak kullanabileceği aklınıza gelmedi mi?"</span></p>

  <p class="heading"><span class="sgc1">"Bütün güzellerimi ciro uçağına dolduramazdım ki." Steen hafifçe kızardı. "Fife onlara dokunmaya cesaret edemez. Zaten yarın Seen'e döneceğim."</span></p>

  <p class="heading"><span class="sgc1">Abel sordu. "Nasıl?"</span></p>

  <p class="heading"><span class="sgc1">Steen, Elçiye hayretle baktı. İnce dudakları aralanmıştı. "Sizin tarafınıza geçmeyi teklif ediyorum, Ekselans. Trantor Sark’la ilgilenmiyormuş gibi bir tavır takınamazsınız! Herhalde Fife’a Sark anayasasını değiştirmeye kalktığı takdirde Trantor’un bu işe karışmak zorunda kalacağını söyleyeceksiniz."</span></p>

  <p class="heading"><span class="sgc1">Abel, "Hükümetimin beni destekleyeceğine inansam bile," dedi. "Bunu nasıl yaparım?"</span></p>

  <p class="heading"><span class="sgc1">Steen öfkeyle sordu. "Bunu yapmaktan nasıl kaçınacaksınız? Fife bütün Kirt ticaretini kontrolüne aldığı takdirde fiyatları yükseltir, çabuk teslim için komisyon ister. Buna benzer şeylere kalkışır."</span></p>

  <p class="heading"><span class="sgc1">"Fiyatı siz beşiniz kontrol etmiyor musunuz?"</span></p>

  <p class="heading"><span class="sgc1">Steen iskemlesinde kendisini geriye attı. "Beri bütün ayrıntıları bilmiyorum. Neredeyse benden bazı rakamlar isteyeceksiniz. Uzay adına! Siz de Bort kadar kötüsünüz!" Sonra kendisini toplayarak kıkır kıkır güldü. "Şaka ediyorum tabii. Ben şunu söylemek istiyorum: Fife aradan çıkarıldığı takdirde Trantor bizimle bir anlaşma yapabilir. Bize yardım ettiğiniz için Trantor’a ayrıcalık tanınması sağlanır, ya da ticaretin küçük bir yüzdesi Trantor’un olur."</span></p>

  <p class="heading"><span class="sgc1">"Sark’ın iç işlerine karışmamız bütün Galakside savaş çıkmasına yol açabilir. Bunu nasıl önleriz?"</span></p>

  <p class="heading"><span class="sgc1">"Ah, anlamıyor musunuz? Durum açık. Siz saldırganca davranmayacaksınız ki. Sadece Kirt ticaretinin alt üst olmaması için duruma el koyacaksınız. Ben de sizden yardım istediğimi&nbsp;</span><span class="sgc3">açıklayacağım. Bunun saldırganlıkla ne ilgisi var? Bütün Galaksi sizin tarafınızı tutacak. Tabii daha sonra Trantor bu işten kazançlı çıkacak. Ama bu da kimseyi ilgilendirmez!"</span></p>

  <p class="heading"><span class="sgc1">Abel eklemleri çıkık parmaklarını birleştirerek gözlerini onlara dikti. "Gerçekten Trantor tarafına geçmeyi istediğinize inanamıyorum."</span></p>

  <p class="heading"><span class="sgc1">Hafifçe gülümseyen Steen’in yüzünde bir an müthiş bir nefret belirip kayboldu. "Trantor'u Fife’a tercih ederim."</span></p>

  <p class="heading"><span class="sgc1">Abel, "Güç kullanma tehditleri hoşuma gitmez," dedi. "Olayların biraz daha gelişmesini bekleyemez miyiz?.."</span></p>

  <p class="heading"><span class="sgc1">Steen bağırdı. "Olmaz! Olmaz! Bir gün bile bekleyemeyiz. Yani! Şimdi, şu anda kesin bir tavır takınmazsanız çok geç kalmış olursunuz. Kritik nokta aşıldığı an Fife da çok ileri gittiği için gerileyemez. Aşağılık bir duruma düşeceğini bilir. Bana şimdi yardım ederseniz Steen halkı beni destekler. Diğer Büyük Efendiler de bana katılır. Bir tek gün bile beklerseniz Fife’ın propaganda kampanyası başlar. Bana hain damgası vurulur. Yani! Ben! Ben! Bir hain! Fife, Trantor aleyhindeki ön yargılardan yararlanacak. Size hakarete çalıştığımı, sanmayın. Ama Sark’lılar Trantor'a fazla dostluk da beslemiyorlar."</span></p>

  <p class="heading"><span class="sgc1">"Fife’dan o Uzay-analizcisiyle görüşmemize izin vermesini istesek?"</span></p>

  <p class="heading"><span class="sgc1">"Bunun ne yararı olur? Fife bundan iki biçimde yaralanmaya çalışacak. Bize Florina’lı ahmağın bir Uzay-analizcisi olduğunu söyledi. Ama size Uzay-analizcisinin Florina'lı bir ahmak olduğundan söz edecek. Siz Fife’ın nasıl bir insan olduğunu bilmiyorsunuz. Korkunç bir yaratık o."</span></p>

  <p class="heading"><span class="sgc1">Abel bu sözleri düşündü. Kendi kendisine bir şeyler mırıldanıyor, işaret parmağıyla da tempo tutuyordu. Sonra, "Kentli bizim elimizde," diye açıkladı.</span></p>

  <p class="heading"><span class="sgc1">"Hangi Kentli?"</span></p>

  <p class="heading"><span class="sgc1">"Devriyeleri ve Sarklı’yı öldüren adam."</span></p>

  <p class="heading"><span class="sgc1">"Ya? Ah... Yani! Fife bütün Sark’ı ele geçirmeye hazırlanırken buna aldırır mı sanıyorsunuz?"</span></p>

  <p class="heading"><span class="sgc1">"Evet, öyle sanıyorum. Sorun Kentlinin bizim elimizde olması değil, yakalandığı koşullar. Efendi, bence Fife beni dinleyecektir. Hem de büyük bir alçakgönüllülükle."</span></p>

  <p class="heading"><span class="sgc1">Junz, Abel’i tanıyalıdan beri ilk kez yaşlı adamın sesindeki o soğukluğun kaybolduğunu farketti. Elçinin sesinde şimdi memnunluk vardı. Hatta zafere benzeyen bir şey...</span></p>

  <p class="heading"><span class="sgc1"><br class="calibre" /></span></p>
</body>
</html>
