<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc">SEKİZ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Fife’lı Samia’nın boyu tam tamına bir buçuk metreydi. Şimdi genç kızın bu yüz elli santim boyundaki vücudunun her tarafı öfkeyle titriyordu. Sadece kırk beş kiloydu genç kız. Ama bu anda vücudunun her gramından hiddet fışkırıyordu.</span></p>

  <p class="heading"><span class="sgc1">Odada hızla bir aşağı bir yukarı dolaşıyordu. Tepesine topladığı gür siyah saçları ve incecik yüksek topuklu ayakkabıları boyunun biraz daha uzun durmasını sağlıyordu. Kızın iyice çukur küçük çenesi bile öfkesinden titremeye başlamıştı.</span></p>

  <p class="heading"><span class="sgc1">"Ah, olamaz! Bana bunu yapmaz. Yapamaz! Kaptan!" Samia'nın sesi sert ve otoriterdi. Kaptan Racety bu öfke fırtınası önünde eğildi. "Hanım Efendi?"</span></p>

  <p class="heading"><span class="sgc1">Kaptan Racety’i gören her Florina’lı onun bir Efendi olduğunu düşünürdü tabii. Aklına başka bir şey gelmezdi. Florina’lılar için bütün Sark’lılar Efendiydi. Sark’lılar içinse Efendiler ve Gerçek Efendiler vardı. Kaptan yalnızca bir Efendiydi. Fife’lı Samia ise Gerçek bir Efendi. Ya da Hanım Efendi.</span></p>

  <p class="heading"><span class="sgc1">Kaptan, "Hanım Efendi?" dedi.</span></p>

  <p class="heading"><span class="sgc1">Samia, "Bana emir verilmesine gelemem," diye söylendi. "Reşidim. İstediğim gibi davranabilirim. Burada kalmaya karar Verdim."</span></p>

  <p class="heading"><span class="sgc1">Kaptan kelimeleri dikkatle seçerek, "Lütfen durumu anlamaya çalışın, Hanım Efendi," diye karşılık verdi. "Benim bu işle bir ilgim yok. Benim fikrimi almadılar. Bana açık açık ve kesin bir tavırla ne yapmam gerektiğini söylediler." Emirlerin kopyasını isteksizce uzattı. Genç kıza bu kanıtı daha önce iki kez göstermeye çalışmış ama Samia emirleri okumaya yanaşmamıştı. Sanki belgeye bakmadığı takdirde görevini red edecek ve vicdan azabı da çekmeyecekti.</span></p>

  <p class="heading"><span class="sgc1">Kız daha önce yaptığı gibi, "Aldığınız emirler beni ilgilendirmiyor," dedi. Topuklarını tıkırdatarak döndü ve hızla Kaptanın yanından uzaklaştı.</span></p>

  <p class="heading"><span class="sgc1">Ama adam onun peşinden gitti. "Emirler kesin. Bunların arasında gelmek istemediğiniz takdirde neler yapmam gerektiği de var. Çok özür dilerim, Hanım Efendi, ama o zaman sizi zorla gemiye taşıttıracağım."</span></p>

  <p class="heading"><span class="sgc1">Kız hızla döndü. "Buna cesaret edemezsiniz!"</span></p>

  <p class="heading"><span class="sgc1">Kaptan, "Bana bu emirleri kimin verdiğini düşünürüm ve o zaman her şeye de cesaret ederim," diye mırıldandı.</span></p>

  <p class="heading"><span class="sgc1">Samia adamı iknaya çalıştı. "Kaptan, aslında gerçek bir tehlike yok ki. Bu çok gülünç, hatta delice bir şey. Kent, sükûn içinde. Bir düşünün. Aslında ne olmuş? Dün kütüphanede bir Devriyeyi bayıltmışlar. Bu bir şey mi yani?"</span></p>

  <p class="heading"><span class="sgc1">"Bu sabah şafakta da bir Devriye öldürüldü. Yine Florina’lılar tarafından."</span></p>

  <p class="heading"><span class="sgc1">Bu haber Samia'yı çok sarstı. Kızın esmer teni kızardı ve gözleri öfkesinden ateş saçmaya başladı. "Bunun benimle ne ilgisi var? Ben Devriye değilim ki."</span></p>

  <p class="heading"><span class="sgc1">"Hanım Efendi, şu anda gemi hazırlanıyor. Kısa bir süre sonra da hareket edecek. Sizin de gemide olmanız gerekiyor."</span></p>

  <p class="heading"><span class="sgc1">"Ya çalışmalarım ne olacak? Araştırmalarım? Anlamıyor musunuz?.. Ah, hayır, anlayamazsınız."</span></p>

  <p class="heading"><span class="sgc1">Kaptan sesini çıkarmadı, Samia döndü. Arkasındaki gümüş çizgili, ışıltılı bakır Kirtten yapılmış olan tuvalet güzel düzgün omuzlarını ve biçimli kollarını açıkta bırakıyordu. Kaptan Racety ona sıradan bir Sark'lının büyük bir Ha' mm Efendiye göstermesi gereken alçak gönüllü saygı ve tarafsızlıktan daha başka bir şeylerle bakıyordu. Adam, onun gibi arzu uyandıran, bir lokmacık güzel bir kız neden bir üniversite profesörünü taklide kalkışıyor, diye düşünüyordu.</span></p>

  <p class="heading"><span class="sgc1">Samia, bilim merakının tanıdıklarının kendisiyle hafiften hafife alay etmelerine yol açtığını biliyordu. Onlara göre Sark'ın soylu Hanım Efendileri ışıltılı, kibar kimselerle dostluk ederlerdi. Daha sonra da geleceğin Sark'lı Efendileri için kuluçka makinesi görevi yaparlar, ama en fazla iki çocuk dünyaya getirirlerdi. Samia'nın bütün bunlara aldırdığı yoktu.</span></p>

  <p class="heading"><span class="sgc1">Dostları Samia'ya gelip, "Sen gerçekten kitap mı yazıyorsun?" diye soruyorlardı. Yazıları görmek istiyor, sonra da kıkır kıkır gülüyorlardı.</span></p>

  <p class="heading"><span class="sgc1">Kadınlar böyle davranıyorlardı. Erkeklerse daha kötüydüler. Samia'ya tepeden bakıyorlardı. Bir bakışlarıyla ya da kollarını Samia'nın beline sararak, bütün bu saçmalıklara son&nbsp;</span><span class="sgc3">verebileceklerine inandıkları belliydi. Böylece Samia artık gerçekten önemli olan şeylerle ilgilenmeye başlayacaktı.</span></p>

  <p class="heading"><span class="sgc1">Samia’nın bu merakı uzun yıllar önce, kız pek küçükken başlamıştı. Kız Kirt’e âşıktı âdeta. Oysa çok kimse bu bitkiye aldırmıyordu bile. Kirt! Kumaşların kralı, imparatoru, tanrısı Kirt! Bu maddeyi övmeye kelimeler yetişmezdi.</span></p>

  <p class="heading"><span class="sgc1">Kirt, kimya bakımından selülözün değişik bir türüydü. Kimyagerler buna yemin ediyorlardı. Ama bu uzmanlar da bütün cihazlarına ve teorilerine karşın selülözün bütün Galaksi içinde niçin yalnızca Florina'da Kirt halini aldığını açıklayamıyorlardı. Kimyagerler, "Bu fiziki bir durum," diyorlardı. Ama onlara bu fiziki durumun bilinen selülözden hangi bakımlardan farklı olduğunu sorduğunuz zaman hiç sesleri çıkmıyordu.</span></p>

  <p class="heading"><span class="sgc1">Samia, insanların bu konuda ne kadar bilgisiz olduklarını dadısından öğrenmişti.</span></p>

  <p class="heading"><span class="sgc1">"Bu neden parlıyor. Dadı?"</span></p>

  <p class="heading"><span class="sgc1">"Kirt olduğu için, yavrum."</span></p>

  <p class="heading"><span class="sgc1">"Neden diğer şeyler onun kadar parlamıyor?"</span></p>

  <p class="heading"><span class="sgc1">"Onlar Kirt değil de ondan, hayatım."</span></p>

  <p class="heading"><span class="sgc1">İşte bu kadar.</span></p>

  <p class="heading"><span class="sgc1">Daha üç yıl önce bu konuda iki ciltlik bir eser yazılmıştı. Samia kitabı dikkatle okumuştu. Ve eseri özetlediği zaman bunun Dadısının o sözlerinden hiç farklı olmadığını anlamıştı. Kirt Kirt’ti, çünkü Kirt'ti. Kirt olmayan şeyler Kirt değillerdi, çünkü Kirt olmamışlardı.</span></p>

  <p class="heading"><span class="sgc1">Tabii Kirt bitkisi parlak değildi aslında. Ama uygun biçimde eğrildiği zaman güneşte madeni ışıltılar çıkarıyor, değişik renkler alıyordu. Ya da bütün renkleri bir arada yansıtıyordu. Başka bir işlemle iplik bir pırlanta ışıltısı kazanıyordu. Az bir uğraşmayla iplik 600 C</span><span class="sgc1"><sup class="calibre1">0</sup></span> <span class="sgc1">derecesi ısıya dayanabilecek hale getiriliyordu. Kimyasal maddelerin hemen hiçbiri bunu etkilemiyordu. Lifleri diğer sentetiklerden daha ince iplikçikler haline getirilebiliyordu. Ve aynı lifler de hiçbir çelik alaşımının sahip olamayacağı bir gerilme gücü vardı.</span></p>

  <p class="heading"><span class="sgc1">Kirt, insanların tanıdığı, bildiği maddelerden çok daha fazla ve çeşitli yerlerde kullanılıyordu. O kadar pahalı olmasaydı endüstride cam, maden ya da plastik yerine kullanılabilecekti. Yine de bazı alanlarda ister istemez Kirt'ten yararlanılıyordu. Optik aletlerdeki çapraz teller Kirt’tendi. Hiper atomik makinelerde kullanılan hidrokronların döküldükleri kalıplar da öyle. Madenin çabuk kırıldığı ya da fazla ağır olduğu yerlerde Kirt'ten yapılan hafif ve uzun ömürlü ağlar kullanılıyordu.</span></p>

  <p class="heading"><span class="sgc1">Ama bu uygulamalar ufak çaptaydı. Yukarıda da açıklandığı gibi çok pahalıydı Kirt. Aslında Florina’nın Kirt ürünü sadece kumaş yapımında harcanıyordu. Bunlardan Galaksi tarihinin en eşsiz elbiseleri yapılıyordu. Florina, bir milyon dünyanın soylularını giydiriyordu. Oysa Kirt sadece Florina’da yetişiyor ve her dünyaya bu üründen pek az düşüyordu. Bir gezegende ancak yirmi kadının Kirt elbisesi oluyordu. İki bin kadının da bu kumaştan bayramlık ceketi belki de. Ya da eldiveni. Yirmi milyon kadınsa onlara uzaktan bakıyor ve "Keşke bizim de olsa," diyorlardı.</span></p>

  <p class="heading"><span class="sgc1">Galaksideki bir milyon dünya bir züppeyi tanımlamak için aynı argo sözü kullanıyordu. Her yerde kolaylıkla, iyice anlaşılan tek deyimdi bu. "Onu gören de burnunu Kirt'e sildiğini sanır!"</span></p>

  <p class="heading"><span class="sgc1">Samia çocukken babasına da sorular sormuştu.</span></p>

  <p class="heading"><span class="sgc1">"Kirt nedir, baba?"</span></p>

  <p class="heading"><span class="sgc1">"Senin ekmeğin, Mia." "Benim mi?"</span></p>

  <p class="heading"><span class="sgc1">"Yalnız senin değil, bütün Sark'ın ekmeği, Mia."</span></p>

  <p class="heading"><span class="sgc1">Tabii! Samia sonradan bunun nedenini kolaylıkla öğrendi. Galaksideki her dünya kendi&nbsp;</span><span class="sgc3">topraklarında Kirt yetiştirmeye çalışmıştı. Hiçbir gezegen yoktu ki bunu denemeye kalkışmamış olsun. Başlangıçta Sark yerli ya da yabancı, Florina’dan Kirt tohumu kaçırmaya kalkışan herkesi ölüm cezasına çarptırmıştı. Ama bu, kaçakçıları engelleyememişti. Ancak yüzyıllar geçerken Sark da sonunda gerçeği anlamış ve bu yasa da kaldırılmıştı. İsteyen herkes hangi dünyadan olursa olsun Kirt tohumu satın alabilirdi. Tabii bu ağırlık bakımından Kirt kumaş fiyatına satılacaktı.</span></p>

  <p class="heading"><span class="sgc1">Tohumları isteyen alabilirdi ama ne yazık ki Florina dışında başka dünyalarda yetiştirilen Kirt adi selüloz halini alıyordu. Beyaz, yassı, dayanıksız ve cansız. Doğru dürüst pamuk bile değildi bu.</span></p>

  <p class="heading"><span class="sgc1">"Florina toprağında bir şey mi var? Florina güneşinin radyasyonlarının değişik bir özelliği? Florina’nın bakterileri diğer gezegenlerinkinden farklı mı?"</span></p>

  <p class="heading"><span class="sgc1">Akla gelen her olasılık denendi. Florina toprağından örnekler alındı. Florina güneş tayfı incelenerek buna benzeyen ark lambaları yapıldı. Yabancı dünyaların topraklarına Florina bakterileri karıştırıldı. Ve Kirt yetiştirildi. Ama beyaz, yassı, dayanıksız ve yararsız bir Kirt.</span></p>

  <p class="heading"><span class="sgc1">Kirt hakkında söylenilecek çok şey vardı ama bu yapılmamıştı. Teknik raporlarda, araştırma tezlerinde ve hatta seyahat broşürlerinde görülmeyen özellikler. Samia beş yıldan beri Kirt konusunda gerçek bir kitap yazmayı hayal ediyordu. Kirt, bunun yetiştiği dünya ve o gezegenin insanları konusunda.</span></p>

  <p class="heading"><span class="sgc1">Bu etrafı alaycı kahkahalarla çevrili bir hayaldi. Ama Samia bundan hiçbir zaman vazgeçmiyordu. Florina’ya gelmekte ısrar etmişti. Tarlalarda bir mevsim geçirecekti. Fabrikalarda da birkaç ay. Bundan başka...</span></p>

  <p class="heading"><span class="sgc1">Ama artık yapacakları önemli miydi? Ona geri dönmesini emrediyorlardı.</span></p>

  <p class="heading"><span class="sgc1">Samia, her zaman olduğu gibi kararını çabucak verdi. Sark’ta daha kolaylıkla savaşırım, diye düşünüyordu. Bir hafta sonra Florina’ya döneceğim. Kendi kendime söz veriyorum.</span></p>

  <p class="heading"><span class="sgc1">Sonra Kaptana dönerek, sakin sakin, "Ne zaman gidiyoruz?" dedi.</span></p>

  <p class="heading"><span class="sgc1">Samia, Florina iyice küçülerek gözden kayboluncaya kadar gözlem lombozunun önünde ayrılmadı. Her zaman bahar olan, yeşil bir dünyaydı Florina. İklimi Sark’ınkinden çok daha güzeldi. Samia yerlileri incelemeyi çok istemişti. Sark’taki Florina'lılardan hiç hoşlanmıyordu. Onlar Samia’ya bakmaya cesaret edemeyen, o geçerken yasalara uyarak hemen duvara doğru dönen bir takım mıymıntılardı. Ancak bütün Galaksiye yapılan açıklamalara göre Florina’lılar kendi dünyalarında neşeli ve kayıtsızdılar. Tabii onlarda sorumluluk duygusu yoktu. Çocuk gibiydiler. Ama sevimliydiler de.</span></p>

  <p class="heading"><span class="sgc1">Samia, Kaptan Racety’nin sesiyle daldığı düşüncelerden uyandı. Adam, "Hanım Efendi," diyordu. "Lütfen kamaranıza çekilin."</span></p>

  <p class="heading"><span class="sgc1">Samia başını kaldırdı. Kaşları çatılmıştı. "Yine ne emirler aldınız, Kaptan? Burada hapis miyim?"</span></p>

  <p class="heading"><span class="sgc1">"Ne münasebet! Benimki yalnızca bir önlem. Uzay limanı biz hareket etmeden önce inanılmayacak kadar tenhaydı. Yine bir Florina’lı bir Devriyeyi öldürmüştü. Bu yüzden alandaki görevliler de katilin bulunması için Kente çağırılmışlardı."</span></p>

  <p class="heading"><span class="sgc1">"Bunun benimle ne ilgisi var?"</span></p>

  <p class="heading"><span class="sgc1">"Aslında benim de geminin başına nöbetçiler dikmem gerekirdi. Suçumu önemsizleştirmeye çalıştığımı sanmayın! Bu durumda bazı kimseler gemiye gizlice binmiş olabilirler."</span></p>

  <p class="heading"><span class="sgc1">"Neden binsinler?"</span></p>

  <p class="heading"><span class="sgc1">"Bunu bilemem. Ama herhalde istediklerimizi yerine getirmek için değil."</span></p>

  <p class="heading"><span class="sgc1">"Siz hayal kuruyorsunuz, Kaptan."</span></p>

  <p class="heading"><span class="sgc1">"Korkarım kurmuyorum, Hanım Efendi. Florina güneşinin etki alanında olduğumuz sürece enerjimetrelerimiz bir işe yaramıyorlardı. Ama artık o alandan çıktık. Ve korkarım Depodan fazla ısı yayınlanıyor."</span></p>

  <p class="heading"><span class="sgc1">"Ciddi misiniz?"</span></p>

  <p class="heading"><span class="sgc1">İnce, ifadesiz yüzlü Kaptan genç kızı bir an soğuk soğuk süzdü. "Radyasyon sıradan iki insanın yayınlayacağı ısıya eşit."</span></p>

  <p class="heading"><span class="sgc1">"Ya da biri Depodaki ısıtma ünitesini kapatmayı unuttu."</span></p>

  <p class="heading"><span class="sgc1">"Güç tankımızda eksilme yok, Hanım Efendi. Artık bu durumu incelemeye hazırız. Onun için sizden kamaranıza çekilmenizi rica ediyorum."</span></p>

  <p class="heading"><span class="sgc1">Kız başını sessizce sallayarak uzaklaştı. İki dakika sonra Kaptan sakin sakin iletişim borusuna doğru eğildi. "Deponun kapısını kırın!"</span></p>

  <p class="heading"><span>*</span></p>

  <p class="heading"><span>Kentli Myrlyn Terens gerilen sinirlerini biraz gevşettiği takdirde hemen ve belki de minnetle sinir krizi geçirmeye başlayacaktı. Kentli, Fırına dönmekte biraz gecikmişti. Fırıncı, Rik ve Valona oradan ayrılmışlardı bile. Genç adam ancak şansı yardım ettiği için küçük grupla sokakta karşılaştı. Terens ondan sonraki hareketi yapmak zorundaydı. Bu bakımdan bir seçeneği de yoktu. Ve Fırıncı korkunç bir ölümle can vererek karşısında yere yığıldı.</span></p>

  <p class="heading"><span class="sgc1">Az sonra kalabalık dalgalanıp dönerken Rik’le Valona da gözden kayboldular. Devriyelerin hava arabaları gözüktü. Akbabalardan farksız olan gerçek Devriyeler ortaya çıktılar. Kentli ne yapacaktı?</span></p>

  <p class="heading"><span class="sgc1">Genç adam bir an Rik’in peşinden koşmayı istedi ama kendisini tuttu. Bunun bir yararı olamayacaktı. Kızla genç adamı bulamayacaktı. Ayrıca Devriyelerin eline düşmesi olasılığı da büyüktü. Kentli hemen aksi yöne doğru dönerek telaşla Fırına koştu.</span></p>

  <p class="heading"><span class="sgc1">Terens’in tek umudu Devriye Organizasyonundaydı. Bu adamlar kuşaklar boyunca sakin bir yaşam sürmüşlerdi. Son iki yüz yıl boyunca Florina'da ayaklanma olmamıştı pek. ‘Kentli’ örgütünün olağanüstü bir etkisi olmuş ve ondan beri de Devriyeler yalnızca polis görevi yapmaya başlamışlardı. (Bu düşünce Terens’in vahşice gülümsemesine neden oldu.) Devriyeler, daha çetin koşulların geliştirdiği ustalıktan yoksundular ve tim halinde çalışmasını da bilmiyorlardı.</span></p>

  <p class="heading"><span class="sgc1">Terens, şafak zamanı Devriye Karakoluna kolaylıkla girmişti. Herhalde Kentlinin tanımını Karakola çoktan göndermişlerdi ama oradakilerin bununla pek ilgilenmedikleri anlaşılıyordu. Somurtkan ve kayıtsız görevli Devriye Terens’e ne istediğini sormuştu. Genç adamın isteği kent dışındaki bir mezbelenin eğri duvarından kopardığı beş santim eninde ve on santim boyunda plastik bir tuğlayla ilgiliydi. Terens bunu Devriyenin başına indirmiş ve adamın üniformasını giyerek silahlarını almıştı. İşlediği suçların listesi korkunçtu artık. Devriyeyi bayıltmak yerine öldürmüş olduğunu fark ettiği zaman bu yüzden kılı bile kıpırdamamıştı.</span></p>

  <p class="heading"><span class="sgc1">Ve şimdi hâlâ ortalıkta serbestçe dolaşabiliyordu. Devriyelerin paslı adalet mekanizması gıcırdayarak ona yetişmeye çalışıyordu.</span></p>

  <p class="heading"><span class="sgc1">Terens Fırına erişti. Fırıncının yaşlı yardımcısı kapıda durmuş, uzaktan bakarak neler olduğunu anlamaya çalışıyordu. Herkeste dehşet uyandıran siyahlı gümüşlü üniformayı görünce&nbsp;</span><span>tiz bir sesle bağırdı ve dükkânın içine süzüldü.</span></p>

  <p class="heading"><span class="sgc1">Kentli onun peşinden atıldı. Adamın unlu, gevşek yakasını tombul eliyle yakalayarak kıvırdı. "Fırıncı nereye gidiyordu?"</span></p>

  <p class="heading"><span class="sgc1">Yaşlı adam ağzını açtı ama sesi çıkmadı.</span></p>

  <p class="heading"><span class="sgc1">Kentli, "İki dakika önce birini öldürdüm," diye açıkladı. "Birini daha öldürmek bana vız gelecek."</span></p>

  <p class="heading"><span class="sgc1">"Yalvarırım... Yalvarırım... Ben bir şey bilmiyorum, efendim."</span></p>

  <p class="heading"><span class="sgc1">"Bilmediğin için öleceksin."</span></p>

  <p class="heading"><span class="sgc1">"Ama Fırıncı bana bir şey söylemedi. Galiba bir yer için rezervasyon yaptırttı."</span></p>

  <p class="heading"><span class="sgc1">"Demek o kadarını duymayı başardın? Başka neler işittin?"</span></p>

  <p class="heading"><span class="sgc1">"Fırıncı bir ara Wotex’ten söz etti. Galiba rezervasyon bir Uzay gemisiyle ilgiliydi."</span></p>

  <p class="heading"><span class="sgc1">Terens adamı iterek kendisinden uzaklaştırdı.</span></p>

  <p class="heading"><span class="sgc1">Beklemem gerekiyor, diye düşünüyordu. Dışarıdaki heyecan biraz yatışsın. Belki gerçek Devriyeler fırına gelirler. Ama bu tehlikeyi göze almak zorundayım.</span></p>

  <p class="heading"><span class="sgc1">Artık fazla beklemeyeceğim. Beklemeyeceğim. İki dostumun ne yapacaklarını tahmin edebiliyorum. Tabii Rik'in nelere kalkışacağı önceden kestirilemez. Ama Valona zeki bir kızdır. Kaçmalarından beni gerçek bir Devriye sandıkları anlaşılıyor. Valona, kurtuluşun Fırıncının kaçış planını uygulamakta olduğuna karar verecek. Fırıncı onlara yer ayırtmış. Uzay gemisi bekliyor olmalı. Rik’le Valona da oraya gidecekler.</span></p>

  <p class="heading"><span class="sgc1">Ve benim Uzay limanına onlardan önce erişmem gerekiyor. İnsanın çaresiz durumda olmasının bazı yararları var. Artık hiçbir şeyi önemsemiyorum. Rik’i yani Sark'lı despotlara karşı kullanacağım etkili silahı kaybettiysem ölüm de beni korkutmaz. Bunun yanında hayatımı kaybetmemin hiçbir önemi olamaz.</span></p>

  <p class="heading"><span class="sgc1">İşte Terens bu nedenle Fırından çıkarken hiç de endişeli değildi. Korkmuyordu. Oysa etraf aydınlıktı. Herhalde Devriyeler de aradıkları katilin arkasında üniforma olduğunu biliyorlardı. Ve biraz ileride iki hava arabası bekliyordu.</span></p>

  <p class="heading"><span class="sgc1">Terens hangi Uzay limanına gitmesi gerektiğini biliyordu. Gezegende bu tür bir tek alan vardı çünkü. Yukarı Kente Uzay yatlarının inmesi için on iki kadar, küçük, özel alan yapılmıştı. Gezegendeyse Sark'a dev Kirt kumaşı topları götüren ve Makine ve basit tüketim maddeleri getiren biçimsiz Uzay şileplerinin inmesi için hazırlanmış yüzlerce hava limanı bulunuyordu. Ama burada sıradan yolcular yalnızca bir tek Uzay limanından yararlanıyorlardı. Daha parasız Şarklılar, Florina’lı bürokratlar ve gezegeni görmek için izin alabilen birkaç yabancı bu hava limanına geliyorlardı.</span></p>

  <p class="heading"><span class="sgc1">Hava limanı kapısındaki Florina’lı görevli Terens'in yaklaşmasını büyük bir merakla izledi. Etrafındaki boşluk dayanılamayacak bir hal almıştı.</span></p>

  <p class="heading"><span class="sgc1">Memur sinsice bir heyecanla, "Selam, efendim," dedi. Sonuçta Kentte Devriyeler öldürülüp duruyorlardı. "Kentte bir hayli heyecanlı şeyler oluyormuş sanırım. Öyle değil mi?"</span></p>

  <p class="heading"><span class="sgc1">Ama Terens bu yemi yutmadı. Kasketinin kavisli siperini iyice aşağıya çekmiş, tuniğinin üst düğmesini de iliklemişti. Sert bir tavırla, "İki kişiyi arıyorum," diye homurdandı. "Şu son saatlerde Uzay limanına Wotex'e gitmek için iki yolcu geldi mi? Bir erkek ve bir kadın?"</span></p>

  <p class="heading"><span class="sgc1">Memur şaşırdı. Yutkundu. Sonra da alçak sesle, "Evet, Sayın Memur," dedi. "Yarım saat kadar önce geldiler. Belki de daha o kadar bile olmadı." Birden bire kızardı. "Onlarla şey... o olaylar arasında bir ilişki... Sayın memur, biletleri vardı, yer ayrıltılmıştı. Belgeleri uygun&nbsp;</span><span>olmasaydı, iki yabancının bu kapıdan girmelerine izin vermezdim."</span></p>

  <p class="heading"><span class="sgc1">Terens bu sözlere aldırmadı. Uygun belgeler, diye düşünüyordu. Fırıncı bir gece içerisinde bunları sağlamış. Galaksi! Trantor casus örgütü Sark dairelerine iyice sızmış sanırım.</span></p>

  <p class="heading"><span class="sgc1">Sonra da, "Ne ad verdiler?" diye sordu.</span></p>

  <p class="heading"><span class="sgc1">"Gareth ve Hanşa Barne."</span></p>

  <p class="heading"><span class="sgc1">"Bindikleri gemi kalktı mı? Çabuk yanıt ver."</span></p>

  <p class="heading"><span class="sgc1">"Kalkmadı, efendim."</span></p>

  <p class="heading"><span class="sgc1">"Hangi iskelede o?"</span></p>

  <p class="heading"><span class="sgc1">"On yedinci."</span></p>

  <p class="heading"><span class="sgc1">Terens koşmamak için kendisini zorladı. Ama yine de koşarcasına ilerlemekten kendisini alamadı. Ortalıkta gerçek bir Devriye olsaydı, bu hiç de vakarlı sayılmayacak koşar adımlar onu ölüme sürükleyecekti.</span></p>

  <p class="heading"><span class="sgc1">Uzay gemisinin ana kapısında Subay üniformalı bir Uzaycı duruyordu.</span></p>

  <p class="heading"><span class="sgc1">Terens kesik kesik nefes alıyordu. "Gareth ve Hansa Barne gemiye bindiler mi?"</span></p>

  <p class="heading"><span class="sgc1">Uzaycı ağır ağır, "Hayır, binmediler," diye karşılık verdi. Bir Sark'lıydı o. Bir Devriye ise onun için yalnızca üniformalı bir adamdı. "Onlar için bir mesaj mı getirdin?"</span></p>

  <p class="heading"><span class="sgc1">Terens’in sabrı taşmak üzereydi. "Demek gemiye binmediler?"</span></p>

  <p class="heading"><span class="sgc1">"Ben de öyle söyledim. Onları bekleyecek de değiliz. O çift gelse de gelmese de tam zamanında kalkacağız."</span></p>

  <p class="heading"><span class="sgc1">Terens döndü ve tekrar kapıdaki memurun kulübeciğine gitti. "Onlar çıktılar mı?"</span></p>

  <p class="heading"><span class="sgc1">"Çıktılar mı? Kimler, efendim?"</span></p>

  <p class="heading"><span class="sgc1">"Barne çifti. Wotex’liler. Gemide değiller. Alandan ayrıldılar mı?"</span></p>

  <p class="heading"><span class="sgc1">"Hayır, efendim. Böyle bir şeyden haberim yok."</span></p>

  <p class="heading"><span class="sgc1">"Ya diğer kapılar?"</span></p>

  <p class="heading"><span class="sgc1">"Başka çıkış kapısı yok ki, efendim. Sadece bu var."</span></p>

  <p class="heading"><span class="sgc1">Terens, memura baktı. Siyah kasketin altında kızılımsı kumral saçları ıslanarak kafasına yapışıyordu. Yanaklarından akan terler pırıltılı birer yol çizmekteydiler. "Onlar alana geldikten sonra havalanan gemi oldu mu?"</span></p>

  <p class="heading"><span class="sgc1">Memur programa baktı. "Bir tek. Yolcu gemisi ‘Başarı’." Öfkeli Devriyenin gözüne girmek için gevezece ekledi. "Başarı, Sark’a özel bir yolculuk yapıyor. Fife’li Samia Hanım Efendiyi Florina’dan gezegenine götürüyor." Memur, gizli raporun içindekileri hangi ince yoldan öğrendiğini açıklamadı tabii.</span></p>

  <p class="heading"><span class="sgc1">Artık Terens için hiçbir şeyin önemi yoktu.</span></p>

  <p class="heading"><span class="sgc1">Kentli ağır ağır geriledi. İmkânsızı at. Geriye kalan ne kadar acayip olursa olsun yine de gerçektir. Rik’le Valona Uzay alanına gelmişler. Yakalanmadıkları kesin. Yoksa memur bunu bilirdi. Rik’le Valona şaşkın şaşkın alanda dolaşmıyorlar. Yoksa şimdiye kadar yakalanırlardı. Onlar için yer ayrıltılmış olan gemiye de binmemişler. Alandan da ayrılmamışlar. Geride... yeni yola çıkan Başarı gemisi kalıyor. O halde Rik’le Valona da o gemideler. Ya gemiye gizlice girdiler, ya da yakalanarak Başarı’ya zorla bindirildiler.</span></p>

  <p class="heading"><span class="sgc1">Zaten bu ikisi de birbirinin aynı. Gemiye kaçak hindilerse çok geçmeden yakalanırlar. Sadece Florina’lı bir köylü kızıyla, kafası mahvolmuş bir yaratık modern bir uzay gemisine gizlice saklanılamayacağını bilir.</span></p>

  <p class="heading"><span class="sgc1">Ve o ikisi bütün Uzay gemileri arasında Fife Efendisinin kızını taşıyan tekneyi seçmişler.</span></p>

  <p class="heading"><span class="sgc1">Fife Efendisinin kızını!</span></p>

  <p class="heading"><span class="sgc1"><br class="calibre" /></span></p>
</body>
</html>
