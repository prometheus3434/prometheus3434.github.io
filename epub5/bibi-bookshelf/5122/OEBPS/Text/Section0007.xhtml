<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">ON ALTI</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Diplomatlığın kendine özgü bir dili ve tavırları vardır. Özgür ülkelerin temsilcileri arasındaki ilişkiler tümüyle protokole uygun olarak sürdürüldüğü takdirde sıkıcı ve resmi bir hal alır. Savaş sözcüğü yerine 'Hoşa gitmeyecek sonuçlar' kullanılır. 'Uygun ayarlamalar' da teslim kelimesi yerine.</span></p>

  <p class="heading"><span class="sgc1">Abel her şey kendisine bırakıldığı zaman bu diplomatça iki anlamlı konuşmadan vazgeçmeyi yeğlerdi. Elçi, Fife’la sıkı kişisel bir ışınla bağlantı kurmuştu. Onu gören şarap içerek dostça bir tavırla konuşan yaşlı bir adam olduğunu düşünürdü.</span></p>

  <p class="heading"><span class="sgc1">Abel, "Seni yakalamak zor oldu. Fite," dedi.</span></p>

  <p class="heading"><span class="sgc1">Fife gülümsedi. Rahat ve sakin bir görünüşü vardı. "Bugün işim başımdan aşkındı, Abel."</span></p>

  <p class="heading"><span class="sgc1">"Evet. Bu konuda bazı şeyler duydum."</span></p>

  <p class="heading"><span class="sgc1">"Steen’den mi?" Fife bu soruyu kayıtsızca sormuştu.</span></p>

  <p class="heading"><span class="sgc1">"Birazını... Steen yedi saatten beri yanımda."</span></p>

  <p class="heading"><span class="sgc1">"Biliyorum. Suç bende. Onu bize teslim etmeyi düşünüyor musun?"</span></p>

  <p class="heading"><span class="sgc1">"Korkarım hayır."</span></p>

  <p class="heading"><span class="sgc1">"Suçlu o."</span></p>

  <p class="heading"><span class="sgc1">Abel gülerek elindeki kadehi döndürdü. İçkide ağır ağır beliren köpüklere baktı. "Steen'in siyasi sığınma hakkı istediğini düşünebiliriz. Yıldızlararası yasalara göre Trantor topraklarında güvende olur."</span></p>

  <p class="heading"><span class="sgc1">"Hükümetin bu kararını destekler mi?"</span></p>

  <p class="heading"><span class="sgc1">"Destekler sanırım. Otuz yedi yıldan beri Dışişlerinde çalışıyorum. Artık Trantor’un neyi destekleyeceğini, neyi desteklemeyeceğini öğrenmiş olmam gerekir."</span></p>

  <p class="heading"><span class="sgc1">"Sark'ın Trantor’dan senin geri çekilmeni istemesini sağlayabilirim."</span></p>

  <p class="heading"><span class="sgc1">"Bunun ne yararı ,olur? Ben iyi tanıdığın, barış yanlısı bir adamım. Yerime geçecek insan herhangi bir kimse olabilir."</span></p>

  <p class="heading"><span class="sgc1">Bir sessizlik oldu.</span></p>

  <p class="heading"><span class="sgc1">Fife’in bir aslanınkini andıran suratı kırıştı. "Galiba bir önerin var."</span></p>

  <p class="heading"><span class="sgc1">"Evet. Bir adamımız senin elinde."</span></p>

  <p class="heading"><span class="sgc1">"Hangi adamınız?"</span></p>

  <p class="heading"><span class="sgc1">"Bir Uzay-analizcisi. Arz gezegeninden bir uzman. Bildiğin gibi Arz, Trantor imparatorluğunun sınırları içinde."</span></p>

  <p class="heading"><span class="sgc1">"Bunu sana Steen mi söyledi?"</span></p>

  <p class="heading"><span class="sgc1">"Evet, diğer şeyler arasında bunu da açıkladı."</span></p>

  <p class="heading"><span class="sgc1">"O Arzlıyı görmüş mü?"</span></p>

  <p class="heading"><span class="sgc1">"Böyle bir şey söylemedi."</span></p>

  <p class="heading"><span class="sgc1">"Steen, Arzlıyı görmedi. Bu durumda Steen’in sözlerine inanamazsın."</span></p>

  <p class="heading"><span class="sgc1">Abel kadehini masaya bırakarak ellerini kucağında gevşekçe birbirlerine kenetledi. "Ama ben yine de öyle bir Arzlı olduğundan eminim. Açıkçası, bu konuyu görüşmeliyiz, Fife. Steen bende, Arzlı da sende. Bir bakıma eşit sayılırız. Yeni planlarını uygulamadan, tanıdığın süre sona ermeden ve darbe olmadan toplansak. Genel Kirt durumunu görüşsek."</span></p>

  <p class="heading"><span class="sgc1">"Buna gerek görmüyorum. Sark’ta şu anda olanlar gezegenin iç sorunları sayılır. Burada gelişecek siyasi olaylara karşın Kirt ticareti bir zarar görmeyecek. Bunu ben, kendim garanti ediyorum. Trantor’un olaylara duyacağı yasal ilginin sınırı da bu olmalı."</span></p>

  <p class="heading"><span class="sgc1">Abel tekrar şarabını yudumlayarak düşündü. "Sanırım burada ikinci bir siyasi suçlu var. Acayip bir vaka bu. Ha, aklıma gelmişken, o sizin Florina’lı yerlilerden biri. Bir Kentli. Adı Myrlyn Terens."</span></p>

  <p class="heading"><span class="sgc1">Fife'ın gözlerinde birdenbire öfkeli bir pırıltı belirdi. "Bundan şüpheleniyorduk. Bu gezegende Trantor'un açık açık karışacağı olayların bir sınırı olmalı, Abel. Kaçırdığınız o adam bir katil. Ve ona siyasi sığınma hakkı tanıyacaksınız."</span></p>

  <p class="heading"><span class="sgc1">"Şimdi... ,o adamı istiyor musun?"</span></p>

  <p class="heading"><span class="sgc1">"Bir anlaşma yapmamızı istiyorsun sanırım. Öyle mi?"</span></p>

  <p class="heading"><span class="sgc1">"Sözünü ettiğim toplantı."</span></p>

  <p class="heading"><span class="sgc1">"Florina’lı bir katil için mi toplanacağız? Olamaz!"</span></p>

  <p class="heading"><span class="sgc1">"Ama Florina'lının kaçması olayı çok ilginç. Belki bu seni ilgilendirir..."</span></p>

  <p class="heading"><span class="sgc">*</span></p>

  <p class="heading"><span class="sgc1">Junz, bir aşağı bir yukarı dolaşırken başını sallıyordu. Çoktan gece olmuştu. Junz uyumayı istiyordu ama yine somnin gazına başvurmak zorunda kalacağını da biliyordu.</span></p>

  <p class="heading"><span class="sgc1">Abel, "Steen’in önerdiği gibi Fife’ı güç kullanmakla tehdit edebilirdim," dedi. "Ama bu kötü olurdu. Pek büyük bir tehlikeyi göze almak zorunda kalır, sonuçtan da emin olamazdım. Ama Kentli buraya getirilinceye kadar yapabileceğim fazla bir şey yoktu. Tabii hiçbir şey yapmama siyasetini uygulayabilirdim."</span></p>

  <p class="heading"><span class="sgc1">Junz başını şiddetle salladı. "Hayır. Bir şey yapılması gerekiyordu. Ama bu yaptığın şantajdan farksız."</span></p>

  <p class="heading"><span class="sgc1">"Teknik bakımdan öyle sanırım. Ne yapmamı isterdin, Junz?"</span></p>

  <p class="heading"><span class="sgc1">"Yaptıklarını beğendim. Ben ikiyüzlü bir insan değilim, Abel. Ya da öyle olmamaya çalışıyorum. Sonuçlardan yararlanmak niyetinde olduğum için yöntemlerini kötüleyecek değilim. Ama yine de., kız ne olacak? Samia yani?"</span></p>

  <p class="heading"><span class="sgc1">"Fife anlaşmaya uyduğu sürece ona bir şey yapmayacağız."</span></p>

  <p class="heading"><span class="sgc1">"Ona acıyorum. Sark'lı soylulardan Florina’ya yaptıkları yüzünden nefret etmeye başladım. Ama yine de o kıza acıyorum."</span></p>

  <p class="heading"><span class="sgc1">"Bir kişi olarak öyle. Ama gerçek suçlu Sark’ın kendisi. Buraya bak, dostum, sen hiç bir yer taşıtında bir kızı öptün mü?"</span></p>

  <p class="heading"><span class="sgc1">Junz'un dudakları hafif bir gülümseyişle büküldü. "Evet."</span></p>

  <p class="heading"><span class="sgc1">"Ben de öyle. Ama korkarım benim anılarım seninkilerden daha da gerilerde kaldılar. Herhalde büyük torunum şu anda aynı şeyi yapmakla meşgul. Bir yer taşıtında bir öpücük çalmanın ne önemi var? Bu bütün Galakside en doğal bir duygunun açıklanması demek değil mi?</span></p>

  <p class="heading"><span class="sgc1">"Buraya bak, dostum. Bu kızı ele alalım. Evet, toplumun en yüksek tabakasından</span><span class="sgc6">.</span> <span class="sgc1">Bir hata sonucu kendisini bir suçluyla birlikte bir arabada buluyor. Genç adam bu fırsattan yararlanarak kızı öpüyor. Bunu içinden geldiği için, kızın iznini almadan yapıyor. Kızın neler hissetmesi gerekir? Ya babasının? Üzüntü? Belki. Hoşnutsuzluk. Tabii. Öfke? Alınma? Hakarete uğradığını düşünme? Evet, hepsine de, evet. Ama rezil olmak? Hayır! Şerefine leke sürüldüğünü düşünmek? Hayır. Herkesin olayı duymasından çekinecek kadar rezil olduğunu düşünmek ve önemli konuları tehlikeye atmak? Saçma!</span></p>

  <p class="heading"><span class="sgc1">"Ama şimdi durum böyle. Ve böyle bir şey ancak Sark’ta olabilir. Hanım Efendi Samia’nın suçu dik başlılık ve biraz da saflık. Kızı daha önce öpmüş olduklarından eminim. Samia, tekrar sayısız kez öpüşseydi karşısındaki bir Florina’lı olmadığı takdirde kimse bir şey söylemezdi. Ama kız bir Florina’lıyla öpüştü. Samia’nın yanındakinin Florina’lı olduğunu bilmemesi önemli değil. Genç adamın onu zorla öpmüş olması da öyle. Hanım Efendi Samia'nın bir Florina’lının kollarındayken çekilen fotoğrafının yayınlanması kız ve babası için hayatı çekilemeyecek bir hale sokacak. Fife, resmin kopyasına bakarken yüzünde beliren ifadeyi gördüm. Kentlinin bir Florina’lı olduğunu gösterecek hiçbir şey yoktu. Arkasında bir Sark kılığı vardı ve takkesi de saçlarını iyice örtüyordu. Tabii cildi beyazdı ama bu da önemli değil. Ancak Fife rezalet ve heyecan verici olaylara meraklı kimselerin Samia'nın suçlu olduğuna sevinçle inanacaklarını, fotoğrafı kesin bir kanıt sayacaklarını biliyordu. Tabii siyasi düşmanlarının bundan iyice yararlanacaklarını da. Sen bunu şantaj diye tanımlayabilirsin, Junz. Belki de yaptığım gerçekten şantajdı. Ama bu yöntemi Galakside Sark’tan başka hiçbir gezegende uygulayamazdım. Sark’lıların hasta toplum sistemi bize bu silahı sağladı. Bunu kullanmaktan da&nbsp;</span><span class="sgc3">çekinecek değilim."</span></p>

  <p class="heading"><span class="sgc1">Junz içini çekti. "En son neye karar verdiniz?"</span></p>

  <p class="heading"><span class="sgc1">"Yarın öğleyin toplanacağız."</span></p>

  <p class="heading"><span class="sgc1">"O halde ültimatomunu erteledi."</span></p>

  <p class="heading"><span class="sgc1">"Belirsiz bir süre için. Yarın kendim kalkıp onun bürosuna gideceğim."</span></p>

  <p class="heading"><span class="sgc1">"Bu riske gerek var mı?"</span></p>

  <p class="heading"><span class="sgc1">"Bu bir risk sayılmaz pek. Tanıklar olacak. Ve ayrıca uzun bir süreden beri aradığın o Uzay-analizcisiyle karşı karşıya gelmek de istiyorum."</span></p>

  <p class="heading"><span class="sgc1">Junz kaygıyla sordu. "Toplantıda ben de bulunacak mıyım?"</span></p>

  <p class="heading"><span class="sgc1">"Ah, evet. Kentli de öyle. Ona Uzay-analizcisini tanıdığı için ihtiyacımız olacak. Steen de toplantıya katılacak tabii. Siz hepiniz de üç boyutlu görüntü cihazının yardımıyla görüşmede&nbsp;</span><span class="sgc3">bulunacaksınız."</span></p>

  <p class="heading"><span class="sgc1">"Teşekkür ederim."</span></p>

  <p class="heading"><span class="sgc1">Abel esnememek için kendisini zor tuttu. Sulanan gözlerini kırparak Junz’a baktı. "Şimdi... izninle. İki gün ve bir gece hiç uyumadım. Korkarım bu yaşlı vücudum artık anti-somnin de kabul edemeyecek, Uyumalıyım."</span></p>

  <p class="heading"><span class="sgc1">Üç boyutlu cihazın sağladığı görüntüler kusursuz oldukları için artık insanlar önemli toplantılarda ender olarak karşı karşıya geliyorlardı. Fife, yaşlı Elçinin yanma gelmesinin adeta müstehcen bir yanı olduğunu düşünüyordu. Esmer cildinin daha koyulaştığı söylenemezdi ama yüz hatları sessiz bir öfkeyle derinleşmiş gibiydi. Ama bu hiddetini açıklayamazdı. Bir şey söyleyemezdi. Yalnızca karşısındaki insanlara somurtarak bakabilirdi.</span></p>

  <p class="heading"><span class="sgc1">Abel! Milyonlarca dünyanın gücünü temsil eden eski elbiseli, ihtiyar bunak Abel!</span></p>

  <p class="heading"><span class="sgc1">Junz! İnadı yüzünden bu tehlikeli anın hızla gelip çatmasına yol açan kara ciltli, pamuk gibi beyaz kıvırcık saçlı adam.</span></p>

  <p class="heading"><span class="sgc1">Steen! Hain Steen. Fife'la göz göze gelmekten kaçınıyordu,</span></p>

  <p class="heading"><span class="sgc1">Ve Kentli! Fite en çok Florina'lıya bakmakta zorluk çekiyordu. Dokunuşuyla kızının şerefine leke süren yerli buydu işte. Ama Trantor Elçiliğinin duvarlarının arkasında güvendeydi. Ona kimse dokunamazdı. Fife yalnız olsaydı dişlerini gıcırdatarak masasını yumruklayacaktı. Ama yüz kaslarının kopacakmış gibi gerilmelerine karşın suratında hiçbir ifade belirmemeliydi.</span></p>

  <p class="heading"><span class="sgc1">Fife, eğer Samia... diye düşündü. Sonra bu düşünceyi kafasından kovdu. Samia benim ihmalim yüzünden dik başlı oldu. Şimdi bu yüzden kızımı suçlayamam. Samia kendisini temize çıkarmaya, suçunu hafifletmeye çalışmamıştı. Yıldızlararası bir casus rolü oynamaya kalkıştığını ve maceranın ne korkunç bir biçimde sona erdiğini babasına açıkça anlatmıştı. Kalbi utançla ve acı duygularla dolu olan Samia babasının kendisini anlayacağına inanıyordu. Fife de kızına bu kadarını verecekti. Hatta bu Fife'ın kurduğu yapının yıkılması anlamına gelse bile.</span></p>

  <p class="heading"><span class="sgc1">Fife, "Bu toplantıyı yapmam için beni zorladınız," dedi. "Onun için bir şey söyleyecek değilim. Ben burada sadece söylenenleri dinlemek için bulunuyorum."</span></p>

  <p class="heading"><span class="sgc1">Abel, "Önce Steen konuşmak istiyor şamam," diye mırıldandı.</span></p>

  <p class="heading"><span class="sgc1">Fife'ın gözlerinde beliren hor görücü ifade Steen'i çok sarstı.</span></p>

  <p class="heading"><span class="sgc1">Karşılık olarak, "Trantor’a başvurmama neden oldun, Fife!" diye haykırdı. "Özerklik prensiplerini çiğnedin. Buna katlanmamı bekleyemezdin!"</span></p>

  <p class="heading"><span class="sgc1">Fife sesini çıkarmadı.</span></p>

  <p class="heading"><span class="sgc1">Abel de yine istihkarla, "Konuya, gir, Steen," dedi. "Söyleyecek bir sözün olduğunu açıklamıştın. Bunu söyle."</span></p>

  <p class="heading"><span class="sgc1">Steen’in yanakları allığa gerek kalmadan kızardı. "Söyleyeceğim. Hem de şimdi. Tabii ben Fife Efendisi gibi bir detektif olduğum iddiasında değilim. Ama kafam pekâlâ çalışıyor. Uzun uzun düşündüm. Fife dün X adını verdiği esrarlı bir hainle ilgili bir öykü anlattı. Bunun Fife’in acil bir durum olduğunu ilan edebilmek için yararlandığı bir bahane olduğunu belliydi. Ama bu öykü beni bir an bile kandırmadı."</span></p>

  <p class="heading"><span class="sgc1">Fife usulca, "X adında biri yok mu?" diye sordu. "O halde neden kaçtın? Kaçan bir insanı başka yollardan suçlamaya hiç gerek yoktur."</span></p>

  <p class="heading"><span class="sgc1">Steen, "Öyle mi?" diye bağırdı. "Sahi mi? Yanan bir binadan kaçarım ben. Binayı kendim kundaklamamış .olsam bile."</span></p>

  <p class="heading"><span class="sgc1">Abel, "Devam et. Steen," dedi.</span></p>

  <p class="heading"><span class="sgc1">Steen dudaklarını yalayarak tırnaklarını dikkatle inceledi. Parmaklarının ucunu düzgün tırnaklarına sürerek konuşmaya başladı. "Sonra Fife'ın neden bu karmaşık öyküyü uydurduğunu düşündüm. Bu ona göre bir şey değildi. Yani, Fife böyle bir yola başvuramazdı. Onu tanıyorum. Hepimiz tanıyoruz. Onun hiç hayal gücü yoktur Ekselans. Kaba saba bir insandır o! Bort kadar kötüdür hemen hemen."</span></p>

  <p class="heading"><span class="sgc1">Fife kaşlarını çattı. "O bir şey mi söylüyor, Abel, yoksa saçmalıyor mu?"</span></p>

  <p class="heading"><span class="sgc1">Abel yine, "Devam et, Steen," dedi.</span></p>

  <p class="heading"><span class="sgc1">"Konuşmama izin verirsen devam edeceğim. Uzay adına! Sen kimin tarafındansın? Kendi kendime, ‘Neden Fife gibi bir insan öyle bir öykü uydursun?’ dedim. Bu yemekten sonra oldu. Bu sorumun bir tek yanıtı vardı. Fife böyle bir masal uyduramazdı. O kafasıyla imkânsızdı bu. O halde anlattıkları doğruydu. Doğru olması gerekirdi. Tabii Devriyeler de öldürülmüşlerdi. Ve Fife bunu yaptırmayı başaracak güçteydi."</span></p>

  <p class="heading"><span class="sgc1">Fife omzunu silkti.</span></p>

  <p class="heading"><span class="sgc1">Steen sözlerini sürdürdü. "Ama... X kim? Ben değilim! Yani, X'in ben olmadığını biliyorum! Ve X'in ancak bir Büyük Efendi olabileceğini itiraf ediyorum. Ama bu konuda en fazla hangi Büyük Efendinin bilgisi vardı? Hangi Büyük Efendi bir yıldan beri bizi ‘iş birliği’ dediği benimse ‘Fife’ın diktatörlüğüne boyun eğmek diye tanımladığım bir şeye razı etmek için Uzayanalizcisi öyküsünden yararlanıyordu? Kim bizi bu masalla korkutmaya çalışıyordu? Size X'in kim olduğunu açıklayacağım."</span></p>

  <p class="heading"><span class="sgc1">Steen ayağa kalktı. Başının tepesi alıcı kübün kenarına süründü. Başının tepesindeki iki santim kadar bir yer kesilmiş gibi kayboldu. Adamın başının üstü dümdüz oldu. Steen titreyen parmağıyla işaret etti. "X</span> <span class="sgc1">o!</span> <span class="sgc1">Fife Efendisi! Uzayanalizcisini o buldu. İlk toplantıda gülünç açıklamalarına aldırmadığımızı görünce analizciyi sakladı, Darbe hazırlığı tamamlandığı zaman uzmandan yeniden söz etmeye başladı. Onu ortaya çıkardı."</span></p>

  <p class="heading"><span class="sgc1">Fife yorgun bir tavırla Abel’e döndü. "Sözleri bitti mi? Eğer öyleyse artık onu gönder. Namuslu insanların dayanamayacağı kadar rezil bir yaratık o."</span></p>

  <p class="heading"><span class="sgc1">Abel, "Onun sözlerine verecek bir yanıtın var mı?" dedi.</span></p>

  <p class="heading"><span class="sgc1">"Ne münasebet! O sözlerin üzerinde durmaya bile değmez. Bu adam çaresiz durumda. Aklına gelen her şeyi söyleyecek."</span></p>

  <p class="heading"><span class="sgc1">Steen, "Yakanı böyle kolayca kurtaramazsın Fife," diye bağırdı. Çevresine, diğerlerine baktı. Gözleri kısıldı. Sinir gerginliği yüzünden burun kanatlan bembeyaz kesildi. Hâlâ ayakta duruyordu. "Dinleyin. Fife, adamlarının bir doktorun bürosunda bazı kayıtlar bulduklarını söyledi. Doktor, Uzay-analizcisinin Psişik Sondaya kurban gittiğini açıklamış ve bir hafta sonra da bir kazada ölmüştü. Fife X'in Uzay-analizcisinin kimliğinin anlaşılmaması için doktoru öldürdüğünü açıkladı. Öyle söyledi. Ona sorun. Öyle söyleyip söylemediğini ona sorun."</span></p>

  <p class="heading"><span class="sgc1">Fife homurdandı. "Öyle söylediysem ne olacak?"</span></p>

  <p class="heading"><span class="sgc1">"Ona sorun! Aylar önce ölmüş ve gömülmüş olan bir doktorun muayenehanesindeki dosyayı nasıl ele geçirdi? Tabii aslında bu kayıtlar daha başlangıçta ondaydı! Yani!"</span></p>

  <p class="heading"><span class="sgc1">Fife, "Budalaca laflar bunlar," dedi. "Bu yüzden boşuna zaman kaybediyoruz. Başka bir doktor ölen adamın muayenehanesine yerleşti. Eski doktorun hastaları ve dosyaları da ona devredildi. Siz, hepiniz, bir doktor öldüğü zaman kayıtlarının da yakıldığını mı sanıyorsunuz?"</span></p>

  <p class="heading"><span class="sgc1">Abel, "Ne münasebet," dedi.</span></p>

  <p class="heading"><span class="sgc1">Steen bir şeyler kekeledi, sonra da yerine oturdu.</span></p>

  <p class="heading"><span class="sgc1">Fife, "Başka?" diye sordu. "İçinizden başka biri daha konuşacak mı? Beni suçlayacak mı? Başka şeyler söyleyecek mi?" Sesi hafif ama acıydı.</span></p>

  <p class="heading"><span class="sgc1">Abel, "Bu suçlamayı yapan Steen," diye ha……… ve ben başka bir sorun yüzünden burada bulu ………… ………... tırlattı. "Bunun üzerinde durmayacağız. Junz ………… …….. ….. ….. nuyoruz. O Uzay-analizcisini görmek istiyoruz."</span> <span class="sgc1">(not: Bu kısım orijinal kitapta da eksik basılmış)</span></p>

  <p class="heading"><span class="sgc1">Fife ellerini yazı masasının üzerine bırakmıştı. Şimdi ellerini kaldırarak masasının iki kenarını kavradı. Siyah kaşları çatıldı. "Bir Uzay-analizcisi olduğunu iddia eden geri zekâlı bir adamı tutukladık. Onu getirteceğim."</span></p>

  <p class="heading"><span class="sgc">*</span></p>

  <p class="heading"><span class="sgc1">Valona March hayatı boyunca böyle şeylerin gerçekten var olabileceklerini hayal bile etmemişti. Sark’a indiklerinden beri geçen bir gün boyunca çevresindeki her şey kızda hayret uyandırmıştı. Rik’le onu ayrı ayrı kapattıkları hapishane hücreleri bile inanılmayacak kadar şahaneydi. Bir düğmeye bastığın zaman bir borudaki delikten su fışkırıyordu. Dışarıda hava Valona’nın inanamayacağı kadar soğuktu. Ama içerde duvardan sıcaklık yükseliyordu. Ve onunla konuşan herkesin kılığı öyle güzeldi ki.</span></p>

  <p class="heading"><span class="sgc1">Valona, ,o zamana kadar hiç görmediği şeylerle dolu odalara da girmişti. Şimdi onu getirdikleri bu salon diğerlerinden genişti ama hemen hemen boştu. Fakat içeride daha fazla insan vardı. Bir masanın başında haşin suratlı bir adam oturuyordu. Bir koltuğa daha yaşlı, yüzü buruşuk buruşuk biri yerleşmişti. Ve diğer üç kişi...</span></p>

  <p class="heading"><span class="sgc1">Bunlardan biri Kentliydi!</span></p>

  <p class="heading"><span class="sgc1">Valona oturtulduğu iskemleden fırlayarak Terens'e doğru koştu. "Kentli! Kentli!"</span></p>

  <p class="heading"><span class="sgc1">Ama Kentli odada değildi.</span></p>

  <p class="heading"><span class="sgc1">Terens ayağa kalkarak elini salladı. "Yaklaşma, Lona! Yaklaşma!"</span></p>

  <p class="heading"><span class="sgc1">Ve Valona, Terens’in içinden geçiverdi. Genç adamın kolunu yakalamak istemiş ama o gerilemişti. Valona sendeleyerek atıldı ve Kentlinin içinden geçti. Bir an kızın soluğu kesildi. Kentli dönmüş ona bakıyordu. Ama Valona gözlerini bacaklarına dikmiş öyle duruyordu.</span></p>

  <p class="heading"><span class="sgc1">İki bacağı da Kentlinin oturduğu koltuğun kalın dirsek dayanılacak yerine girmişti. Kız, koltuğu iyice görebiliyordu. Renkli, sapasağlam bir şeydi bu. Valona’nın bacağının etrafını sarıyordu ama kız bir şey hissetmiyordu. Valona titreyen elini uzattı ve parmaklan hissedemedikleri kumaşa battı.</span></p>

  <p class="heading"><span class="sgc1">Ama bu parmaklar yine de gözden kaybolmadılar.</span></p>

  <p class="heading"><span class="sgc1">Valona haykırarak yere yığıldı. Son anda Kent’linin onu tutmak için kollarını uzattığını farketti. Sonra kız sanki bu kollar et rengi hava zerreleriymiş gibi onların arasından geçti.</span></p>

  <p class="heading"><span class="sgc1">Valona kendisine geldiği zaman yine iskemlede oturuyordu. Rik, bir elini sıkıca tutuyordu. O kırışık yüzlü yaşlı adam üzerine eğilmişti.</span></p>

  <p class="heading"><span class="sgc1">Adam, "Korkma, yavrum," diyordu. "Bir resim bu. Bir fotoğraf."</span></p>

  <p class="heading"><span class="sgc1">Valona etrafına bakındı. Kentli hâlâ koltuğunda oturuyor ve ona bakıyordu. Valona parmağıyla işaret etti. "O burada değil mi?"</span></p>

  <p class="heading"><span class="sgc1">Rik birdenbire, "Üç boyutlu aygıtın sağladığı bir görüntü o," diye açıkladı. "Kentli başka bir yerde. Ama onu buradan görebiliyoruz."</span></p>

  <p class="heading"><span class="sgc1">Valona başını salladı, Rik öyle söylediğine göre bu doğru olmalıydı. Ama gözlerini yere dikti. Hem orada olan hem de olmayan insanlara bakacak cesareti yoktu.</span></p>

  <p class="heading"><span class="sgc1">Abel, Rik'e döndü. "Demek üç boyutlu görüntünün ne olduğunu biliyorsun delikanlı?"</span></p>

  <p class="heading"><span class="sgc1">"Evet, efendim." Rik için de müthiş bir gün olmuştu bu. Ama Valona'nın gözleri gitgide kamaşırken genç adam her şeyi daha tanıdık ve anlaşılır bulmaya başlamıştı.</span></p>

  <p class="heading"><span class="sgc1">"Bunu nerede öğrendin?"</span></p>

  <p class="heading"><span class="sgc1">"Bilmiyorum... Bunu daha önce, her şeyi unutmadan önce biliyordum sanırım."</span></p>

  <p class="heading"><span class="sgc1">Fife, Valona'nın çılgın gibi Kentlinin üzerine atılması sırasında yerinden kımıldamamıştı. Sert sert, "İsterik bir yerli kadını buraya getirerek herkesi rahatsız ettiğim için özür dilerim," dedi. "Ama şu Uzay-analizcisi olduğunu iddia eden adam onun yanında olmasını istedi."</span></p>

  <p class="heading"><span class="sgc1">Abel, "Önemli değil," diye mırıldandı, "Ama senin geri zekâlı Florina’lının üç boyutlu görüntüyü bildiği anlaşılıyor."</span></p>

  <p class="heading"><span class="sgc1">Fife. "Ona bazı şeyleri çok iyi öğretmişler," dedi.</span></p>

  <p class="heading"><span class="sgc1">Abel sordu. "Uzay-analizcisi Sark’a eriştikten sonra sorguya çekildi mi?"</span></p>

  <p class="heading"><span class="sgc1">"Tabii çekildi."</span></p>

  <p class="heading"><span class="sgc1">"Sonuç?"</span></p>

  <p class="heading"><span class="sgc1">"Yeni bir şey öğrenemedik."</span></p>

  <p class="heading"><span class="sgc1">Abel, Rik’e baktı. "Adın nedir?"</span></p>

  <p class="heading"><span class="sgc1">Genç adam sakin sakin, "Hatırladığım tek ad Rik," diye karşılık verdi.</span></p>

  <p class="heading"><span class="sgc1">"Buradakilerden herhangi birini tanıyor musun?"</span></p>

  <p class="heading"><span class="sgc1">Rik korkusuzca teker teker diğerlerinin yüzlerine baktı. "Sadece Kentliyi tanıyorum. Tabii bir de Lona’yı "</span></p>

  <p class="heading"><span class="sgc1">Abel Fife’ı işaret etti. "Sark’ın gelmiş geçmiş en büyük Efendisi o. Bütün dünya onun. Onun hakkında ne düşünüyorsun?"</span></p>

  <p class="heading"><span class="sgc1">Rik cüretle, "Ben Arzlıyım," dedi. "Onun malı da değilim."</span></p>

  <p class="heading"><span class="sgc1">Abel Fife’a usulca, "Olgun bir yerli Florina’lıya bu tür bir meydan okuma öğretilemez sanırım," diye mırıldandı.</span></p>

  <p class="heading"><span class="sgc1">Fife küçümseyerek dudağını büktü. "Psişik Sonda yardımıyla da öğretilemez mi?"</span></p>

  <p class="heading"><span class="sgc1">Abel yine Rik’e baktı. "Şu beyi tanıyor musun?"</span></p>

  <p class="heading"><span class="sgc1">"Hayır, efendim."</span></p>

  <p class="heading"><span class="sgc1">"O Dr. Selim Junz. Yıldızlararası Uzay-analizi Bürosunun en önemli kimselerinden biri."</span></p>

  <p class="heading"><span class="sgc1">Rik dikkatle Junz’a baktı. "O halde o benim üstlerimden biri. Ama..." Sesinden hayal kırıklığına uğradığı anlaşılıyordu. "Onu tanımıyorum Ya da kendisini hatırlayamıyorum."</span></p>

  <p class="heading"><span class="sgc1">Junz sıkıntılı sıkıntılı başını salladı. "Ben onunla hiç karşılaşmadım Abel."</span></p>

  <p class="heading"><span class="sgc1">Fife homurdandı. "İşte bu kayıtlara geçirilmeli."</span></p>

  <p class="heading"><span class="sgc1">Abel, "Şimdi beni dinle, Rik," dedi. "Sana bir öykü anlatacağım. Beni bütün dikkatinle dinlemeni ve düşünmeni istiyorum. Düşün, iyice düşün! Beni anlıyor musun?"</span></p>

  <p class="heading"><span class="sgc1">Rik, ‘Evet,’ der gibi başını salladı.</span></p>

  <p class="heading"><span class="sgc1">Abel ağır ağır konuşmaya başladı. Uzun bir süre odada yalnızca onun sesi yankılandı. Elçi konuşmasını sürdürürken Rik gözlerini sıkı sıkı yumdu. Dudakları gerildi, yumruklarını göğsüne bastırarak başını eğdi. Şimdi onda müthiş acı çeken bir insan hali vardı.</span></p>

  <p class="heading"><span class="sgc1">Abel hâlâ konuşuyordu. Elçi, Fife Efendisinin öyküsünü tekrarlarken olaydan olaya geçti. İlk felaket mesajından, bunun başka birinin eline geçmesinden. Rik’le X’in buluşmalarından, analizciye Psişik Sonda uygulanmasından ve sonra da Florina’da bulunmasından, doktorun muayenesinden ve adamın kazaya uğramasından, uzmanın belleğinin yavaş yavaş yerine gelmeye başlamasından söz etti.</span></p>

  <p class="heading"><span class="sgc1">Sonra da, "İşte bütün öykü bu, Rik," dedi. "Sana hepsini anlattım. Sana tanıdık gelen bazı şeyler var mı?"</span></p>

  <p class="heading"><span class="sgc1">Rik ağır ağır ve acıyla, "Son bölümleri hatırlıyorum," diye karşılık verdi. "Yani şu son günleri. Daha gerilerde kalan bazı şeyleri de biliyorum. Belki de ilk konuşmaya başladığım sırada götürüldüğüm doktoru hatırlıyorum. Ama&nbsp;</span><span class="sgc3">hepsi de çok belirsiz... İşte bu kadar."</span></p>

  <p class="heading"><span class="sgc1">Abel, "Ama daha öncelerini de hatırlıyorsun," dedi. "Florina’nın tehlikede olduğunu."</span></p>

  <p class="heading"><span class="sgc1">"Evet, evet. İlk hatırladığım bu oldu."</span></p>

  <p class="heading"><span class="sgc1">"Ondan sonrasını hatırlayamıyor musun? Sark’a indin ve bir adamla karşılaştın."</span></p>

  <p class="heading"><span class="sgc1">Rik inledi. "İmkânsız... Hatırlayamıyorum..."</span></p>

  <p class="heading"><span class="sgc1">"Hatırlamaya çalış!"</span></p>

  <p class="heading"><span class="sgc1">Rik başını kaldırdı. Bembeyaz yüzü ter içinde kalmıştı. "Bir tek kelimeyi hatırlıyorum."</span></p>

  <p class="heading"><span class="sgc1">"Hangi kelimeyi, Rik?"</span></p>

  <p class="heading"><span class="sgc1">"Bunun bir anlamı yok ki."</span></p>

  <p class="heading"><span class="sgc1">"Ama sen yine de söyle."</span></p>

  <p class="heading"><span class="sgc1">"Bunun bir masayla ilgisi var. Çok uzun bir süre önce olan bir şeyle. Her şey çok belirsiz. Masanın başında oturuyordum..., Galiba biri daha vardı. Sonra onu ayakta gördüm. Başıma dikilmişti. Kafasını eğmiş bana bakıyordu. Ve sonra bir kelime..."</span></p>

  <p class="heading"><span class="sgc1">Abel sabırla sordu. "Hangi kelime?"</span></p>

  <p class="heading"><span class="sgc1">Rik yumruklarını sıkarak fısıldadı. "Fife!"</span></p>

  <p class="heading"><span class="sgc1">Fife dışında herkes ayağa fırladı.</span></p>

  <p class="heading"><span class="sgc1">Steen, tiz bir sesle, "Size söyledim!" diye haykırarak deli gibi gülmeye başladı.</span></p>

  <p class="heading"><span class="sgc1"><br class="calibre" /></span></p>
</body>
</html>
