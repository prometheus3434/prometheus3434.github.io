<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc4"><br class="calibre" /></span></p>

  <h4 class="heading"><span class="sgc4">ÜÇ</span><br class="calibre" /></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Dia-manyetik motorsikleti Kent sınırları dışındaki bir araç hücresine bıraktılar. Kentte motorsiklet az görülüyordu. Terens de boş yere dikkatleri üzerlerine çekmeyi istemiyordu. Adam bir an vahşice bir öfkeyle Yukarı Kentteki dia manyetik yer taşıtlarını Ve Karşıt çekim Ciro'larını düşündü. Ama orası Yukarı Kentti, farklı bir durumdu bu.</span></p>

  <p class="heading"><span class="sgc1">Rik, Terens’in hücrenin kapısını kapayarak, parmak izleriyle kitlemesi için bekledi. Genç adam arkasına yeni, tek parça bir elbise giymişti ve biraz sıkılıyordu. Kentlinin peşinden biraz da istemeye istemeye Yukarı Kenti destekleyen yüksek, köprüye benzer yapıların ilkinin altına girdi.</span></p>

  <p class="heading"><span class="sgc1">Florina’da bütün kentlerin adı vardı. Ama buradaki sadece Kent'ti. Gezegendekiler Kentin etrafında ve içinde yaşayan köylülerle işçileri çok şanslı kabul ediyorlardı. Kentte daha iyi doktorlar ve hastahaneler, daha fazla fabrika ve içki satan dükkân ve hatta biraz lüks sayılabilecek bazı şeyler de vardı. Ama Kentliler diğerleri kadar hevesli değillerdi. Çünkü Yukarı Kentin gölgesinde yaşıyorlardı onlar.</span></p>

  <p class="heading"><span class="sgc1">Yukarı Kent adından anlaşıldığı gibi bir yerdi. Aslında bu kent çift kattı. Kenti yirmi bin çelik putrel sütunun taşıdığı kilometrelerce genişlikte sağlam, yatay bir çimento alaşımı tabaka ikiye bölünüyordu. Aşağıda, gölgelerin arasında 'yerliler' yaşıyorlardı. Yukarıda, güneşteyse Efendiler. Yukarı Kentte insanın Florina gezegeninde olduğuna inanması imkânsızdı. Çünkü Kenttekilerin çoğu Sark’lıydılar. Bir de Devriyeler vardı. Yani Yukarı Kenttekiler gerçekten 'üst tabakadandılar.</span></p>

  <p class="heading"><span class="sgc1">Terens yolu biliyordu. Kentli üniformasını kıskançlık ve öfkeyle süzen yayalara aldırmadan hızla yürümeye başladı. Daha kısa boylu olan Rik adımlarını bu uzun bacaklı adama uydurmaya çalışıyor, bu yüzden onun gibi vakarla ilerleyemiyordu. Daha önce Kente Valona’yla gelmişti ama aklında pek bir şey kalmamıştı. Şimdi her şey ona o kadar başka geliyordu ki. O gün hava kapalıydı. Şimdi günlük güneşlik. Güneş ışınları çimento alaşımdaki düzgün aralıklarla açılmış deliklerden aşağı süzülerek yerde parlak çizgiler oluşturuyor, bu yüzden aradaki gölge yerler daha da karanlık duruyordu. Terens’le Rik bu ışıklı çizgileri ritmik, insanı âdeta ipnotize eden bir&nbsp;</span><span class="sgc3">tempoyla aştılar.</span></p>

  <p class="heading"><span class="sgc1">Yaşlılar bu güneşli yerlerde oturuyor ve ısınıyorlardı. Işıklı çizgilerle birlikte yana doğru kaymayı da unutmuyorlardı. Bazen uykuya dalıyor ve geride, gölgede kalıyorlardı. Başlan göğüslerine düşüyor, ancak yer değiştiren bir iskemlenin gıcırdamasıyla uyanıyorlardı. Zaman zaman da anneler çocuk arabalarıyla bütün ışıklı yerleri kaplıyorlardı.</span></p>

  <p class="heading"><span class="sgc1">Terens, "Dik dur, Rik," dedi. "Yukarıya çıkacağız." Dört sütunun arasına yapılmış olan ve Yukarı Kente kadar çıkan kare biçimi bir yapının önünde durdu.</span></p>

  <p class="heading"><span class="sgc1">Rik, "Korkuyorum," diye mırıldandı. Bu yapının ne olduğunu anlamıştı. Bu yukarıya çıkan bir asansördü.</span></p>

  <p class="heading"><span class="sgc1">Tabii bu asansörler gerekliydi. Çünkü üretim aşağıda, tüketimse yukarıdaydı. Temel kimyasal maddeler ve işlenmemiş besinler Aşağı Kente yollanıyordu. Ama kusursuz plastik malzeme ve nefis yemekler de sadece Yukarı Kenti ilgilendiriyordu. Aşağıda nüfus pek fazlaydı. Yukarda ise hizmetçiler, bahçıvanlar, şoförler, yapı işçileri kullanılıyordu.</span></p>

  <p class="heading"><span class="sgc1">Terens, Rik’in yüzündeki korku dolu ifadeye aldırmadı. Kendi kalbinin hızla çarpmaya başlaması onu şaşırtmıştı. Ama bunun nedeni korku değil, yukarıya çıkacağı için duyduğu yoğun memnunluktu. O kutsal çimento alaşımın üzerinde yürüyerek, ona ayağını vuracak ve ayakkabılarının kirini bulaştıracaktı. Bir Kentli olarak yapabilecekti bunu. Tabii Efendilerin gözünde o hâlâ bir Florina yerlisiydi. Ama Kentliydi yine de. İstediği zaman da çimento alaşımın üzerine basabilirdi.</span></p>

  <p class="heading"><span class="sgc1">Galaksi adına! Efendilerden öylesine nefret ediyordu ki!</span></p>

  <p class="heading"><span class="sgc1">Terens kendisini toplayarak derin bir nefes aldı ve asansörün gelmesi için işaret düğmesine bastı. Duyduğu nefretin üzerinde durması gereksizdi. Yıllarca Sark'ta yaşamıştı. Efendilerin merkezi ve üreme yerinde. Ve sonunda duyduğu nefrete sessizce katlanmasını öğrenmişti. Şimdi bu öğrendiğini unutmaması şarttı. Özellikle şu anda.</span></p>

  <p class="heading"><span class="sgc1">Asansörün zemine oturduğunu belirten hafif sesi duydu. Ve karşısındaki duvar birdenbire aşağıya doğru kaydı.</span></p>

  <p class="heading"><span class="sgc1">Asansörde çalışan yerli öfkeyle Terens'e baktı. "Yalnızca iki kişi."</span></p>

  <p class="heading"><span class="sgc1">Terens, "Yalnızca iki kişi," diyerek asansöre girdi. Rik de onu izledi.</span></p>

  <p class="heading"><span class="sgc1">Asansörcü aşağıya inen duvarın tekrar yerine çıkmasını sağlamak için bir hareket yapmadı. "Pekâlâ, saat ikideki kalabalığı bekler ve onlarla yukarı çıkabilirdiniz." Tükürüğünün asansörün zeminine değil de dışarıdaki adi çimentoya düşmesine dikkat ederek tükürdü. "İş kartlarınız nerede?"</span></p>

  <p class="heading"><span class="sgc1">Terens, "Ben Kentliyim," dedi. "Bunu kılığımdan da anlaman gerekir."</span></p>

  <p class="heading"><span class="sgc1">"Kılığın hiç önemi yok. Buraya bak, belki de sen bu elbiseyi bir yerden buldun. Senin yüzünden işimi tehlikeye atacağımı sanmıyorsun ya? Kartın nerede?"</span></p>

  <p class="heading"><span class="sgc1">Terens bir şey söylemeden yerlilerin her zaman yanlarında taşımak zorunda oldukları küçük standart belge dosyasını uzattı. Bunun içinde kayıt numarası, iş çalışma belgesi, vergi makbuzları vardı. Asansörcü belgelere çabucak bir göz attı.</span></p>

  <p class="heading"><span class="sgc1">"Belki bu dosyayı da bir yerden bulmuşsundur. Ama bu benim üzerime vazife değil. Dosyan ve belgelerin var, ben de seni yukarı çıkaracağım. Bana kalırsa 'Kentli' bazı yerlilere verilen uydurma bir ad, yalnızca.. Ya bu yanındaki?"</span></p>

  <p class="heading"><span class="sgc1">Terens, "O benim sorumluluğumda," dedi. "Benimle yukarı çıkabilir. Ama istersen Devriyeleri çağıralım. Onlar sana kuralları açıklayıversinler." Aslında Terens bunu hiç istemiyordu ama bu sözleri uygun, küstah ve azametli bir tavırla söylemişti.</span></p>

  <p class="heading"><span class="sgc1">"Pekâlâ, pekâlâ. Ne kızıyorsun?" Öndeki duvar yukarıya çıktı. Asansör sarsılarak hareket etti.</span></p>

  <p class="heading"><span class="sgc1">Terens sinirli sinirli gülümsedi. Kaçınılmaz bir olaydı bu. Doğrudan doğruya Efendilerin emrinde çalışan Florina'lılar kendilerini âdeta onlardan sayıyorlardı. Aşağılık olduklarını unutmak için de kendi vatandaşlarına karşı sert ve azametli tavırlar takınıyor, ayrıcalık kurallarını da sıkı bir biçimde uyguluyorlardı. Florina'lılar da bu 'yukarlılar’dan özellikle nefret ediyorlardı. Efendilere karşı korku ve saygı duymasını öğrenmiş olmalarına karşın hem de.</span></p>

  <p class="heading"><span class="sgc1">Asansör diklemesine dokuz metre yukarıya çıktı. Duvar aşağıya kaydığı zaman Terens’le Rik kendilerini bambaşka bir dünyada buldular. Yukarı Kent de, Sark gezegenindeki kentler gibi özellikle renklere önem verilerek kurulmuştu. Evler ve kamu binalarının duvarlarına renk renk mozayikler geçirilmişti. Bunlara yakından bakıldığı zaman insana pek karışık gözüküyorlardı. Ama yüz metre kadar uzaktan görüş açısına göre değişen, yumuşak renkli şekiller halini alıyorlardı.</span></p>

  <p class="heading"><span class="sgc1">Terens, "Gel, Rik," dedi.</span></p>

  <p class="heading"><span class="sgc1">Rik irileşmiş gözlerle etrafına bakınıyordu. Burada canlı, büyüyen hiçbir şey yoktu. Yalnızca dev taş yığınları ve renkler vardı. Rik, evlerinin bu kadar büyük olduğunu hiç bilmiyordu. Bir an kafasında bir anı canlanır gibi oldu. Bu büyük binalar ona tanıdık geldi... Ama sonra kafasındaki o şekil kayboldu...</span></p>

  <p class="heading"><span class="sgc1">Bir yer taşıtı yanlarından hızla geçti.</span></p>

  <p class="heading"><span class="sgc1">Rik, "Efendiler mi onlar?" diye fısıldadı. Arabadaki adamlara bir an bakabilmişti.</span></p>

  <p class="heading"><span class="sgc1">Taşıttakilerin saçları iyice kısa kesilmişti. Arkalarında mor, menekşe ve mavi, pırıltılı bol yenli tunikler, ayaklarında kadifeye benzer bir kumaştan yapılmış kısa pantolonlar, sanki bakır telden örülmüş gibi ışıldayan çoraplar vardı. Hiçbiri de Terens’le Rik'e bakmaya tenezzül etmemişti.</span></p>

  <p class="heading"><span class="sgc1">Terens, "Genç Efendiler," dedi. Sark'tan ayrılalıdan beri onları hiç bu kadar yakından görmemişti. Sark da bile çekilmiyordu bu delikanlılar. Ama hiç olmazsa orası kendi gezegenleriydi. Fakat burada? Melekler, Cehennemin dokuz metre yukarısındaki bu yere hiç yakışmıyorlardı. Terens, o yararsız nefretin yol açtığı titremeye engel olmak için çabaladı yine.</span></p>

  <p class="heading"><span class="sgc1">İki kişilik bir vagon araba hışırdayarak arkalarından yaklaştı. Bu, hava kontrolleri de olan yeni bir modeldi ve yerden beş santim yukarıda düzgünce kayıyordu. Taşıtın parlak, dümdüz dibinin yanları hava direncini kırmak için yukarıya doğru kıvrılmıştı. Ama araba yine de ilerlerken o tanıdık hışırtıyı çıkarıyor ve bu sesi duyanlar Devriyelerin geldiklerini anlıyorlardı.</span></p>

  <p class="heading"><span class="sgc1">Bu arabadaki iki Devriye de diğerleri gibi iri yarıydılar. Yüzleri geniş ve yassı, ciltleri açık kahverengi, uzun düz saçları siyahtı. Yerliler Devriyeleri hiçbir zaman birbirlerinden ayırt edemiyorlardı. Parlak siyah üniformaları da birbirlerine olan benzerliklerini arttırıyordu. Acayip biçimli süslü gümüş düğmeler ve tokalar takılmış bu üniformalar da Devriyelerin yüzlerine fazla dikkat edilmesini engelliyordu.</span></p>

  <p class="heading"><span class="sgc1">Devriyelerden biri taşıtın kontrollerindeydi. Diğeri arabanın alçak yanından çevik bir hareketle aşağı atladı.</span></p>

  <p class="heading"><span class="sgc1">"Dosya!" diye emretti. Belgelere ilgisizce baktı ve sonra bunu Terens'e attı. "Burada ne işin var?"</span></p>

  <p class="heading"><span class="sgc1">"Kütüphaneye gideceğim, Sayın Memur. Bu benim hakkım."</span></p>

  <p class="heading"><span class="sgc1">Devriye Rik'e döndü. "Ya sen?"</span></p>

  <p class="heading"><span class="sgc1">Rik, "Ben..." diye başladı.</span></p>

  <p class="heading"><span class="sgc1">Terens hemen atıldı. "O benim yardımcım."</span></p>

  <p class="heading"><span class="sgc1">Devriye, "Ama onun Kentlilere özgü ayrıcalıkları yok," dedi.</span></p>

  <p class="heading"><span class="sgc1">"Ondan ben sorumluyum."</span></p>

  <p class="heading"><span class="sgc1">Devriye omzunu silkti. "Sen bilirsin. Kentlilerin bazı hakları vardır ama onlar Efendi değillerdir. Bunu unutma, oğlum."</span></p>

  <p class="heading"><span class="sgc1">"Peki, Sayın Memur. Ah, evet, bana kütüphaneye nereden gideceğimi söyleyebilir misiniz?"</span></p>

  <p class="heading"><span class="sgc1">Devriye, elindeki iğne tabancanın ince ve öldürücü namlusuyla işaret ederek yolu gösterdi. Bulundukları yerden kütüphane binasının bir kısmı gözüküyordu. Aşağıda parlak alev rengi olan bina yukarıya doğru giderek koyu bir kırmızılığa bürünüyordu. Terens'le Rik ağır ağır ilerlediler. Binaya yaklaşırken alt katların rengi de koyulaştı.</span></p>

  <p class="heading"><span class="sgc1">Rik ani bir heyecanla, "Çok çirkin bu," dedi.</span></p>

  <p class="heading"><span class="sgc1">Terens ona hayretle, çabucak baktı. O Sark’ta bütün bunlara alışmıştı. Fakat Yukarı Kentteki bu renk karmaşasını o da biraz bayağı buluyordu. Ama 'Yukarı Kent, Sark’tan daha çok Sark’a benziyor,' denilebilirdi. Sark'takilerin hepsi de soylu değillerdi. Hatta gezegende fakir Sark’lılar bile vardı. Ve durumları sıradan bir Florina'lınınkinden üstün sayılmazdı. Ama burada, Yukarı Kentte sadece üst tabakadan Sark’lılar yaşıyordu. Kütüphane binasından da anlaşılıyordu bu.</span></p>

  <p class="heading"><span class="sgc1">Kütüphane, Sark’taki birkaç bina dışında diğerlerinin hepsinden de büyüktü. Aslında Yukarı Kent için gerektiğinden daha fazla görkemliydi. Bu da ucuz iş gücünün ne kadar yararlı bir şey olduğunu kanıtlıyordu. Terens, ana kapıya giden kavisli rampada durdu. Rampadaki renk düzeni insanın burada basamaklar olduğunu sanmalarına yol açıyordu. Bu Rik’in aklını biraz karıştırdı. Genç adam sendeledi. Ama bu renk oyunu kütüphaneye akademik yapılara özgü olan o töresel havayı veriyor, onun çok eskiymiş gibi durmasını da sağlıyordu.</span></p>

  <p class="heading"><span class="sgc1">Hol geniş, soğuk ve hemen hemen boştu. Köşede bir tek masa vardı. Bunun başında oturan kütüphane görevlisi ufacık, kırış kırış bir şeydi. Başını kaldırarak yerinde doğruldu.</span></p>

  <p class="heading"><span class="sgc1">Terens hemen, "Ben Kentliyim," diye atıldı. "Özel haklarım var. Bu yerliden de ben sorumluyum." Dosyasını çıkartarak uzatmış öyle yürüyordu.</span></p>

  <p class="heading"><span class="sgc1">Kütüphane görevlisi arkasına yaslandı. Yüzünde haşin bir ifade belirdi. Bir makinenin yarığından aldığı bir maden parçasını sert bir tavırla Terens'e doğru uzattı. Kentli başparmağını buna bastırdı. Kadın madeni alarak başka bir yarığa soktu. Bir an hafif, morumsu bir ışık gözüktü.</span></p>

  <p class="heading"><span class="sgc1">Kütüphane görevlisi, "242 numaralı oda,"&nbsp;</span><span class="sgc3">dedi.</span></p>

  <p class="heading"><span class="sgc1">"Teşekkür ederim."</span></p>

  <p class="heading"><span class="sgc1">İkinci kattaki soğuk görünüşlü hücreler sonsuz bir zincirin halkalarını andırıyorlardı. Bazıları doluydu ve bu yüzden cam kapıları buzlu bir hal almıştı. Ama çoğu boştu.</span></p>

  <p class="heading"><span class="sgc1">Rik acayip, gıcırtıyı andıran bir sesle, "İ k i kırk iki," dedi.</span></p>

  <p class="heading"><span class="sgc1">"Ne var, Rik?"</span></p>

  <p class="heading"><span class="sgc1">"Bilmiyorum. Ama çok heyecanlıyım."</span></p>

  <p class="heading"><span class="sgc1">"Daha önce böyle bir kütüphaneye girmiş miydin?"</span></p>

  <p class="heading"><span class="sgc1">"Bilmiyorum."</span></p>

  <p class="heading"><span class="sgc1">Terens başparmağını yandaki bir alüminyum diske bastırdı. Bu beş dakika önce Kentlinin parmak izine karşı duyarlı bir duruma getirilmişti. Saydam cam kapı açıldı. İki adam içeri girdikten sonra da arkalarından sessizce tekrar kapandı. Sanki bir perde indirilmiş gibi buzlu bir&nbsp;</span><span class="sgc3">görünüş aldı.</span></p>

  <p class="heading"><span class="sgc1">Hiç bir süsü ve penceresi olmayan oda 1.80 m.’ye 1,80 m. büyüklüğündeydi. İçeriyi tavandaki yaygın ışık aydınlatıyordu. Havalandırma güçlü akımla sağlanıyordu. İçeride bir duvardan bir duvara kadar uzanan bir masa ve masayla kapı arasına konulmuş olan bir bank vardı. Masaya üç 'okuyucu' yerleştirilmişti. Aygıtların buzlu önleri geriye doğru otuz derecelik bir açı yapıyordu. Önlerinde de çeşitli kontrol düğmeleri vardı.</span></p>

  <p class="heading"><span class="sgc1">Terens banka oturarak yumuşak, tombul ellerini 'okuyuculardan birinin üzerine koydu. "Bunun ne olduğunu biliyor musun?"</span></p>

  <p class="heading"><span class="sgc1">Rik de banka yerleşerek heyecanla, "Kitap mı?" diye sordu.</span></p>

  <p class="heading"><span class="sgc1">"Şey..." Terens'in kararsızmış gibi bir hali vardı. "Tabii burası bir kütüphane. Onun için tahminin önemli olmayabilir. Bir okuyucu’yu nasıl çalıştıracağını biliyor musun?"</span></p>

  <p class="heading"><span class="sgc1">"Hayır, Sanmıyorum, Kentli."</span></p>

  <p class="heading"><span class="sgc1">"Emin misin? Biraz düşün."</span></p>

  <p class="heading"><span class="sgc1">Rik elinden geldiği kadar çabaladı. "Çok üzgünüm, Kentli."</span></p>

  <p class="heading"><span class="sgc1">"O halde bunu sana göstereyim. Bak! Önce şu düğme... üzerinde Katalog yazılı. Etrafında da Alfabenin bütün harfleri var. Önce Ansiklopediye bakmak istediğimiz için düğmeyi A’ya doğru çevirecek ve bastıracağız."</span></p>

  <p class="heading"><span class="sgc1">Söylediğini yaptığında birkaç şey birden oldu. Buzlu cam âdeta canlandı ve üzerinde yazılar belirdi. Tavandaki ışık sönükleşirken, cam sarılaştı. Harfler de iyice siyahlaştı. Her 'okuyucu’nun önünden birer dil gibi paneller uzandı. Bunların her birini bir ışın aydınlatıyordu.</span></p>

  <p class="heading"><span class="sgc1">Terens bir kolu indirdi ve paneller yerlerine girdiler. "Nasıl olsa not alacak değiliz. Şimdi şu düğmeyi çevirerek A harfindeki kelimelere bakabiliriz."</span></p>

  <p class="heading"><span class="sgc1">Alfabe sırasıyla kaydedilmiş kitap isimleri, yazar adları, katalog numaralarından oluşan uzun bir liste yukarıya doğru kaymaya başladı.</span></p>

  <p class="heading"><span class="sgc1">Rik birdenbire. "İstediğin kitabın numarasını ve harflerini şu küçük düğmelere basarak belirtiyorsun," dedi. "O zaman bu ekranda beliriyor."</span></p>

  <p class="heading"><span class="sgc1">Terens hızla ona döndü. "Bunu nereden biliyorsun? Yoksa hatırladın mı?"</span></p>

  <p class="heading"><span class="sgc1">"Belki hatırladım. Ama emin değilim. Bana bu uygun gözüktü."</span></p>

  <p class="heading"><span class="sgc1">"Eh, bunu 'zekice bir tahmin’ diye tanımlayabiliriz." Terens, harf ve numara düğmelerine bastı. Ekran sönükleşti. Sonra da tekrar parlak bir hal aldı. Üzerinde bir yazı belirdi. "Ansiklopedi Cilt 54. Um-Uz."</span></p>

  <p class="heading"><span class="sgc1">Terens, "Şimdi iyi bak, Rik," dedi. "Kafana bazı fikirler sokmak istemiyorum. Onun için sana düşündüklerimi açıklamayacağım. Yalnızca şu cildi incele ve sana tanıdık gelen bir şeye rastladığın zaman dur. Anlıyor musun?"</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">"İyi. Haydi bakalım. Acele etme."</span></p>

  <p class="heading"><span class="sgc1">Dakikalar geçti.</span></p>

  <p class="heading"><span class="sgc1">Sonra Rik birdenbire inleyerek düğmeleri geri çevirmeye başladı. Durduğu zaman Terens ekrandaki başlığa bir göz attı. Yüzünde hoşnut bir ifade belirdi.</span></p>

  <p class="heading"><span class="sgc1">"Gerçekten hatırladın mı, Rik? Bu bir tahmin değil ya? Hatırladın mı?"</span></p>

  <p class="heading"><span class="sgc1">Rik heyecanla başını salladı. "Hepsini hatırladım, Kentli. Birdenbire."</span></p>

  <p class="heading"><span class="sgc1">Ekrandaki Uzay-analiziyle ilgili bir yazıydı.</span></p>

  <p class="heading"><span class="sgc1">Rik, "Orada ne yazılı olduğunu biliyorum," diye ekledi. "Bakın göreceksiniz. Göreceksiniz." Soluk soluğaydı. Terens de hemen hemen onun kadar heyecanlanmıştı.</span></p>

  <p class="heading"><span class="sgc1">Rik, "Bakın," dedi. "Bu bölüm her kitapta vardır." Yüksek sesle, duraklaya duraklaya okumaya başladı. Okuması Valona'nın verdiği birkaç dersin sağlayamayacağı kadar düzgündü.</span></p>

  <p class="heading"><span class="sgc1">"Bir Uzay-analizcisinin genellikle içine kapanık ve toplumuyla pek uyum sağlayamayan bir insan olmasına şaşmamak gerekir. Tamamiyle normal olan bir kimseden olgunluk çağının önemli bir kısmını yalnız başına yıldızlar arasındaki o korkunç boşlukta dolaşarak ve kayıtlar yaparak geçirmesi istenemez. İşte belki de Uzay-analizi Enstitüsü bu gerçeği kavradığı için resmi sloganı olarak şu alaylı cümleyi seçmiştir. ‘Biz Hiç’i analiz ederiz.’"</span></p>

  <p class="heading"><span class="sgc1">Rik son cümleyi âdeta çığlık çığlığa okudu.</span></p>

  <p class="heading"><span class="sgc1">Terens, "Okuduğunu anladın mı?" diye sordu.</span></p>

  <p class="heading"><span class="sgc1">Rik başını kaldırdı. Gözleri ışıl ışıldı. "Burada, 'Biz Hiç’i analiz ederiz,’ diyor. Ben de bunu hatırladım. Ben de onlardandım."</span></p>

  <p class="heading"><span class="sgc1">"Yani Uzay-analizcisi miydin?"</span></p>

  <p class="heading"><span class="sgc1">Rik, "Evet, evet!" diye haykırdı. Sonra sesini alçalttı. "Başım ağrıyor..."</span></p>

  <p class="heading"><span class="sgc1">"Bazı şeyleri hatırladığın için mi?"</span></p>

  <p class="heading"><span class="sgc1">"Öyle sanırım." Başını kaldırdı yine. Kaşları çatılmıştı. "Daha fazlasını hatırlamam şart!</span> <span class="sgc">Bir</span> <span class="sgc1">tehlike var. Korkunç bir tehlike! Ne yapacağımı bilmiyorum."</span></p>

  <p class="heading"><span class="sgc1">"Kütüphane şu anda bizim, Rik." Terens. dikkatle genç adama bakıyor, kelimelerini tartarak konuşuyordu. "Kataloğu kendin kullan, uzay-analiziyle ilgili başka yazıları da oku. Bakalım o zaman ne olacak?" Rik, ‘okuyucu’nun. üzerine atıldı âdeta. Gözle görülecek bir biçimde titriyordu. Terens ona yer açmak için yana kaydı.</span></p>

  <p class="heading"><span class="sgc1">Rik, "Wrijt'in Uzay-analizi aygıtlarıyla ilgili tezine ne dersin?" diye bağırdı. "Bu uygun değil mi?"</span></p>

  <p class="heading"><span class="sgc1">"Artık bu sana kalmış bir şey, Rik."</span></p>

  <p class="heading"><span class="sgc1">Rik, katalog numarasına bastı. Ekran iyice aydınlandı. Ve burada bir tek cümle belirdi. "Lütfen İlgili Kitap İçin Kütüphane Görevlisiyle Görüşün."</span></p>

  <p class="heading"><span class="sgc1">Terens çabucak uzanarak ekranı nötr duruma getirdi. "En iyisi başka bir kitap seç, Rik."</span></p>

  <p class="heading"><span class="sgc1">"Ama..." Rik durakladı. Sonra da bu isteği yerine getirdi. Kataloğu araştırdı ve Enning’in ‘Uzayın Yapısı’ adlı eserini seçti.</span></p>

  <p class="heading"><span class="sgc1">Ekranda yine Kütüphane Görevlisine başvurmalarını isteyen o yazı belirdi.</span></p>

  <p class="heading"><span class="sgc1">Terens, "Lanet olsun," diye homurdanarak ekranı tekrar söndürdü.</span></p>

  <p class="heading"><span class="sgc1">Rik sordu. "Ne oldu?"</span></p>

  <p class="heading"><span class="sgc1">Terens, "Hiç, hiç," dedi. "Sakın paniğe kapılma, Rik. Ben sadece bunun ne anlama geldiğini..."</span></p>

  <p class="heading"><span class="sgc1">Birdenbire 'Okuyucu’nun hemen yanındaki üzeri ızgaralı hoparlörden kütüphane görevlisinin ince ve kuru sesi yükseldi. İki adam donmuş gibi kalakaldılar.</span></p>

  <p class="heading"><span class="sgc1">"İki yüz kırk iki numaralı oda! İkiyüz kırk iki numaralı odada kimse var mı?"</span></p>

  <p class="heading"><span class="sgc1">Terens haşince yanıt verdi. "Ne istiyorsunuz?"</span></p>

  <p class="heading"><span class="sgc1">Kadın, "Hangi kitabı arıyorsunuz?" diye sordu.</span></p>

  <p class="heading"><span class="sgc1">"Hiçbir kitap aradığımız yok. Teşekkür ederiz. Biz yalnızca 'okuyucu’yu deniyorduk."</span></p>

  <p class="heading"><span class="sgc1">Kadın başka birinin fikrini alıyormuş gibi uzun bir sessizlik oldu. Kütüphane memuru tekrar konuşmaya başladığı zaman sesi daha da sertleşmişti. "Kayıtlar Wrijt’in ‘Uzay-analizi Aygıtları’ ve Enning’in 'Uzay Yapısı’ adlı eserlerini istediğinizi gösteriyor. Doğru mu bu?"</span></p>

  <p class="heading"><span class="sgc1">Terens, "Katalog düğmelerine gelişi güzel basıyorduk," dedi.</span></p>

  <p class="heading"><span class="sgc1">"O kitapları neden istediğinizi sorabilir miyim?" Kadının sesi amansızdı.</span></p>

  <p class="heading"><span class="sgc1">"Onları istediğimiz yok!" Terens, inlemeye başlayan Rik'e doğru dönerek öfkeli bir fısıltıyla, "Kendine gel," diye emretti.</span></p>

  <p class="heading"><span class="sgc1">Yine bir sessizlik oldu. Sonra Kütüphane görevlisi, "Aşağıya, bana gelin," dedi. "O zaman kitapları alabilirsiniz. O eserler özel listede ve bir formüler doldurmanız gerekiyor."</span></p>

  <p class="heading"><span class="sgc1">Terens elini Rik’e uzattı. "Haydi, gidelim."</span></p>

  <p class="heading"><span class="sgc1">Rik titrek bir sesle, "Belki de bir kurala karşı geldik." diye inledi.</span></p>

  <p class="heading"><span class="sgc1">"Saçmalama, Rik. Buradan hemen gitmeliyiz."</span></p>

  <p class="heading"><span class="sgc1">"O formüleri doldurmayacak mıyız?"</span></p>

  <p class="heading"><span class="sgc1">"Hayır. O kitapları bir dahaki sefere alırız."</span></p>

  <p class="heading"><span class="sgc1">Terens hızla yürümeye başladı, Rik’i de sürüklüyordu. Aşağıda holde adımlarını daha da sıklaştırdı.</span></p>

  <p class="heading"><span class="sgc1">Kütüphane görevlisi başını kaldırdı. Sonra da, "Bir dakika!" diye bağırarak ayağa fırladı. Masanın arkasından çıkarak, "Durun!" dedi. "Bir dakika!"</span></p>

  <p class="heading"><span class="sgc1">Ama Terens’le Rik, o istediği için duracak değillerdi.</span></p>

  <p class="heading"><span class="sgc1">Ancak birdenbire bir Devriye karşılarına dikiliverdi. "Bakıyorum, pek aceleniz var, çocuklar!"</span></p>

  <p class="heading"><span class="sgc1">Soluk soluğa kalmış olan kütüphane görevlisi onlara yetişti. "Siz 242’deydiniz değil mi?"</span></p>

  <p class="heading"><span class="sgc1">Terens kesin bir tavırla, "Buraya bakın." dedi. "Bizi neden durduruyorsunuz?"</span></p>

  <p class="heading"><span class="sgc1">"Bazı kitapları istemediniz mi? Onları sizin için bulacağız."</span></p>

  <p class="heading"><span class="sgc1">"Artık çok geç. Başka sefere. O kitapları istemediğimi anlayamıyor musunuz? Yarın tekrar gelirim."</span></p>

  <p class="heading"><span class="sgc1">Kadın kurumla, "Kütüphane her zaman okuyucuları memnun etmeye çalışır," diye karşılık verdi. "Kitapları sizin için bir dakika içerisinde bulacağız." Elmacık kemiklerinin üzeri iyice kızarmıştı. Dönerek uzaklaştı. O yaklaşırken açılan küçük bir kapıdan hızla geçti.</span></p>

  <p class="heading"><span class="sgc1">Terens, "Sayın Görevli," diye başladı. "Lütfen... "</span></p>

  <p class="heading"><span class="sgc1">Ama Devriye oldukça ucun, ucuna ağırlık takılı nöronik kamçıyı çıkarmıştı. Bu bir jop görevi yapabilir; ya da insanı uzaktan felce uğratırdı. Devriye, "Oğlum," dedi. "Neden şöyle sessiz sedasız oturmuyor ve o hanımın dönmesini beklemiyorsunuz? Bu terbiyeli bir davranış olur."</span></p>

  <p class="heading"><span class="sgc1">Devriye artık ne gençti, ne de eskisi kadar ince. Emekliye ayrılmasına az kaldığı anlaşılıyordu. Herhalde süresini kütüphanede sakin sakin oturarak doldurmaya çalışıyordu. Ama yine de silahlıydı. Esmer çehresindeki neşenin yapmacık olduğu da belliydi.</span></p>

  <p class="heading"><span class="sgc1">Terens’in alnı sırsıklamdı. Ter tanelerinin kuyruksokumunda biriktiklerini hissediyordu. Bu konuya fazla önem vermemekle hata ettim, diye düşünüyordu. Durumu doğru bir biçimde incelediğimden, her şeyden emindim. Ama şimdi tehlikeyle karşı karşıyayım. Bu kadar pervasız davranmamalıydım. Ama tabii buna Yukarı Kente girme, kütüphanenin koridorlarında bir Sark'lı gibi dolaşma isteğim neden oldu! Kahretsin!</span></p>

  <p class="heading"><span class="sgc1">Çaresiz, bir an Devriyeye saldırmayı istedi. Ama sonra buna gerek kalmadı. Çünkü beklenmedik bir şey oldu.</span></p>

  <p class="heading"><span class="sgc1">Başka biri hızla harekete geçti. Devriye tam zamanında dönemedi. Yaşlılığın neden olduğu ağır reflekslerinin ihanetine uğradı adam.</span></p>

  <p class="heading"><span class="sgc1">Nöronik kamçıyı elinden alıverdiler. Devriye bağıramadan kamçı şakağına indi. Adam yere yığıldı.</span></p>

  <p class="heading"><span class="sgc1">Rik, sevinçle bir çığlık attı. Terens, "Valona!" diye bağırdı. "Sark iblisleri adına! Valona!"</span></p>

  <p class="heading"><span class="sgc"><br class="calibre" /></span></p>

  <p class="heading"><span class="sgc"><br class="calibre" /></span></p>
</body>
</html>
