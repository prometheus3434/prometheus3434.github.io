<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc1"><b>DÖRT</b></span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Terens kendisini çabucak topladı. "Haydi, çıkalım!" Yürümeye başladı. Bir an baygın Devriyeyi holdeki sütunlardan birinin arkasına sürüklemeyi düşündü. Ama zaman olmadığı belliydi.</span></p>

  <p class="heading"><span class="sgc1">Rampaya çıktılar. Akşam güneşi etraflarındaki dünyayı ısıtıp renklendiriyordu. Yukarı Kentin renk cümbüşü portakala dönüşmeye başlamıştı.</span></p>

  <p class="heading"><span class="sgc1">Valona endişeyle, "Haydi, çabuk," dedi.</span></p>

  <p class="heading"><span class="sgc1">Terens onu dirseğinden yakaladı. Gülümsüyordu ama sesi haşin ve alçaktı. "Koşmayın! Doğal bir tavırla yürüyün ve peşimden gelin. Rik’in kolunu sıkıca tut. Koşmaya kalkışırsa onu engelle."</span></p>

  <p class="heading"><span class="sgc1">Birkaç adım attılar. Onlara sanki zamk içinde yürüyorlarmış gibi geliyordu. Arkalarından, kütüphaneden bazı sesler mi yükseliyordu? Yoksa öyle mi sanıyorlardı? Terens dönüp geriye bakmaya cesaret edemiyordu.</span></p>

  <p class="heading"><span class="sgc1">Birdenbire, "Şuraya," dedi. Yolun ağzındaki levha güneşte hafifçe parlıyor, üstündeki yazı Florina’nın güneşine hiç de uymuyordu. "Ambülans Girişi."</span></p>

  <p class="heading"><span class="sgc1">Yoldan yukarı çıkarak, bir yan kapıdan içeri girdiler. İnanılmayacak kadar beyaz duvarların arasından ilerlediler. Pırıl pırıl temiz, sterilize edilmiş koridorda yabancı maddelerden oluşan birer yığına benziyorlardı. Uzakta üniformalı bir kadın durmuş onlara bakıyordu. Hemşire kararsızca kaşlarını çattı, sonra da onlara doğru yürümeye başladı. Terens kadını beklemedi. Bir köşeyi hızla döndü. Sonra başka bir koridora daha saptı. Küçük grup üniformalı birkaç kişinin yanından daha geçti. Terens, onlarda şaşkınlık uyandırdıklarını sezdi. Yerlilerin yanlarında nöbetçi olmadan hastahanenin L katlarında dolaşmaları görülmemiş bir durumdu.</span></p>

  <p class="heading"><span class="sgc1">Kentli, ne yapacağız, diye kendi kendisine soruyordu. Eninde sonunda bizi durduracaklar.</span></p>

  <p class="heading"><span class="sgc1">Terens dikkati çekmeyen küçük bir kapının üzerindeki levhayı gördüğü zaman kalp atışları daha da hızlandı. "Yerli Katlarına İnilir." Asansör o kattaydı neyseki. Terens Rik’le Valona'yı hızla içeri soktu. Asansör sarsılarak inerken Kentli bunun neden olduğu duygunun o gün hissettiklerinin en güzeli olduğuna karar verdi.</span></p>

  <p class="heading"><span class="sgc1">Kentte üç tür bina vardı. Bunlardan çoğu Aşağı Binalardı. Ve tamamiyle alt kata yapılmışlardı. Üç kata kadar çıkabilen işçi lojmanları, Fabrikalar, fırınlar, çöp yakma yerleri. Diğerleri Yukarı Binalardı: Şarklıların konakları, tiyatrolar, kütüphane, spor arenaları. Ama birkaç bina ‘Çift’ti. Yani bunların hem yukarıda ve hem de aşağıda giriş yerleri vardı. Örneğin Devriye Karakolları ve hastahaneler.</span></p>

  <p class="heading"><span class="sgc1">Onun için insan Yukarı Kentten Aşağıya inebilir, böylece fazla dikkatli adamların kullandığı, fazla ağır hareket eden servis asansörlerine binmekten de kurtulurdu. Tabii bir yerlinin böyle bir şey yapması yasalara aykırıydı. Terens’le yanındakiler buna ek olarak bir Devriyeye saldırmak gibi bir suç da işlemişlerdi.</span></p>

  <p class="heading"><span class="sgc1">Küçük grup, aşağı katta asansörden indiler. Sterilize duvarlar hâlâ bembeyazdı ama yine de yukarıdakiler kadar sık fırçalanmıyormuş gibi bir izlenim bırakıyorlardı. Yukarıda koridorlara konulmuş olan banklar burada yoktu. En önemlisi buradaki bekleme odalarına ihtiyatlı adamlar ve korku dolu kadınlar doluşmuşlardı. Kaygıyla mırıldanıp duruyorlardı. Bir tek görevli kalabalıkla başa çıkmaya çalışıyordu.</span></p>

  <p class="heading"><span class="sgc1">Kadın, sakalları uzamış bir adama bağırıp duruyordu. Yol pantolonunun buruşmuş dizlerini kıvırıp büken adamcağız da bu sorulan özür dilermiş gibi tek düze bir sesle cevaplamaya&nbsp;</span><span class="sgc3">çalışıyordu.</span></p>

  <p class="heading"><span class="sgc1">"Kesin şikâyetin nedir?... Sancılar ne zaman başladı?... Şimdiye kadar hastaneye hiç geldin&nbsp;</span><span class="sgc1">mi?... Buraya bak, basit dertler için bizi rahatsız edemezsiniz! Haydi, otur, Doktor sana bakacak&nbsp;</span><span class="sgc3">ve bir ilaç da verecek"</span></p>

  <p class="heading"><span class="sgc1">Kadın bir an durdu sonra da tiz bir sesle, "Şimdi kimin sırası?" diye haykırdı. Sonra da&nbsp;</span><span class="sgc3">duvardaki büyük saate bakarak kendi kendisine bir şeyler homurdandı.</span></p>

  <p class="heading"><span class="sgc1">Terens, Rik ve Valona, usul usul kalabalığın arasından geçmeye çalışıyorlardı. Kız, sanki&nbsp;</span><span class="sgc3">kendisini Florinalı'ların arasında bulduğu için rahatlamış gibi heyecanla fısıldayıp duruyordu.</span></p>

  <p class="heading"><span class="sgc1">"Dayanamayıp geldim, Kentli. Rik için korkuyordum. Onu bir daha geri getirmeyeceğinizi düşündüm ve..."</span></p>

  <p class="heading"><span class="sgc1">Terens kendisine karşı koymayan yerlileri iki yana iterken omzunun üzerinden kıza sordu. "Yukarı Kente çıkmayı nasıl başardın?"</span></p>

  <p class="heading"><span class="sgc1">"Peşinizden geldim. Sizin servis asansörüne bindiğinizi gördüm. Asansör tekrar aşağıya indiği zaman adama sizinle beraber olduğumu söyledim. O da beni yukarı çıkardı."</span></p>

  <p class="heading"><span class="sgc1">"Sen istediğin için öyle mi?"</span></p>

  <p class="heading"><span class="sgc1">"Şey, adamı biraz tartaklamak zorunda kaldım."</span></p>

  <p class="heading"><span class="sgc1">Terens inledi. "Sark Şeytanları adına!"</span></p>

  <p class="heading"><span class="sgc1">Valona ıstırapla, "Bunu yapmak zorundaydım," diye açıkladı. "Sonra Devriyelerin size o binayı gösterdiklerini gördüm. Onlar gidinceye kadar bekledikten sonra oraya koştum. Ama içeriye girmeye cesaret edemedim. Ne yapacağımı bilemediğim için gidendim. Sonunda aşağıya indiğinizi ve Devriyenin sizi durdurduğunu görünce..."</span></p>

  <p class="heading"><span class="sgc1">"Hey, siz!" Danışma'daki kadın sert ve sabırsız bir tavırla onlara sesleniyordu. Ayağa kalkmış, maden dolmakalemini masanın çimento alaşımı yüzeyine vuruyordu. Bu sert ses yerlilerin susmalarına ve kesik kesik solumaya başlamalarına yol açtı.</span></p>

  <p class="heading"><span class="sgc1">"Bu insanlar gitmeye çalışıyorlar! Buraya gelin! Muayene olmadan gidemezsiniz! Yalandan hastalanmış gibi hastahaneye gelmek ve böylece işleri asmak olmaz! Dönün, buraya gelin!"</span></p>

  <p class="heading"><span class="sgc1">Ama grup Aşağı Kentin gölgeleri arasına süzülmüştü bile. Etraflarını Şarklıların Yerli Mahallesi diye tanımladıkları yerin koku ve gürültüsü sarmıştı. Yukarı Kent şimdi yine onlar için yalnızca bir tavandı. Valona'yla Rik, Sark çevresinin o insanı boğan zenginliğinden kurtuldukları için rahatlamışlardı. Ama Terens hâlâ endişeliydi. Fazla ileri gitmişlerdi. Bundan sonra hiçbir yerde güvende olamayacaklardı.</span></p>

  <p class="heading"><span class="sgc1">Kentli bunları düşünürken Rik birdenbire, "Bak!" diye bağırdı.</span></p>

  <p class="heading"><span class="sgc1">Terens’in ağzında acı bir tat belirdi. Bu Aşağı Kentlilerin gördükleri sahnelerin en korkuncuydu belki de. Yukarı Kentin tabanındaki açıklıkların birinden sanki dev bir kuş aşağıya iniyordu. Bu güneşi engelliyor. Kentin o kısmındaki gölgelerin daha yoğunlaşmasına neden oluyordu. Ama bu bir kuş değildi. Devriyelerin silahlı yer taşıtlarından biriydi.</span></p>

  <p class="heading"><span class="sgc1">Yerliler haykırarak koşuşmaya başladılar. Belki korkmaları için bir neden yoktu ama yine de kaçmaya çalışıyorlardı. Taşıtın hemen hemen yolu üzerindeki bir adam istemeye istemeye yana çekildi. Üzerine gölge düştüğü sırada kendi düşüncelerine dalmış, hızla yürüyordu. Yana çekildikten sonra çevresine bakındı. O kargaşada pek sakin ve kaya gibi sağlam bir görünüşü vardı. Orta boyluydu, omuzlan şaşılacak kadar genişti. Gömleğinin bir kolu yukarıya kadar yırtılmıştı. Yarıktan gözüken kol bir erkek bacağı kalınlığındaydı.</span></p>

  <p class="heading"><span class="sgc1">Terens kararsızca duraklamıştı. Rik'Ie Valona’nın ise onsuz bir şey yapmaları imkânsızdı. Kentli’nin gizli kararsızlığı iyice artmıştı. Kaçalım ama nereye gideceğiz, diye düşünüyordu.</span></p>

  <p class="heading"><span class="sgc1">Burada beklediğimiz takdirde ne yapabiliriz? Belki Devriyeler başkalarının peşindeler. Ama Kütüphanedeki Devriyeyi bayılttık. Onun için başkalarının peşinde olmaları olasılığı pek zayıf.</span></p>

  <p class="heading"><span class="sgc1">Geniş omuzlu adam koşarcasına yaklaşıyordu. Tam grubun yanından geçeceği sırada durakladı. Biraz kararsızca... Sanki havadan sudan söz ediyormuş gibi, "Khorov’un Fırını," diye mırıldandı. "Soldan ikinci dükkân. Çamaşırhanenin yanında."</span></p>

  <p class="heading"><span class="sgc1">Dönerek yana doğru gitti.</span></p>

  <p class="heading"><span class="sgc1">Terens, diğerlerine, "Gelin," dedi. Kentli koşarken bir yandan da durmadan terliyordu. O gürültü arasında Devriyelerin kendilerine özgü havlamayı andıran sesleriyle emirler verdiklerini duyuluyordu. Bir ara omzunun üzerinden geriye baktı. Altı Devriye yer taşıtından atlamışlar, yayılıyorlardı. Terens, onların kendisini yakalamakta hiç güçlük çekmeyeceklerini biliyordu. Bu lanet olasıca Kentli üniforması, Yukarı Kentin sütunları kadar dikkati çekiyordu.</span></p>

  <p class="heading"><span class="sgc1">Devriyelerden biri onların bulundukları tarafa doğru koşuyordu. Terens adamların kendisini görüp görmediklerini bilmiyordu. Ama bu da önemli değildi. İki Devriye de önce Terens’le konuşmuş olan geniş omuzlu adamla çarpıştılar. Üçü de bir hayli yakın oldukları için Terens adamın boğuk feryadını, Devriyelerin küfürlerini duydu. Sonra Valona ve Rik'i sürükleyerek köşeyi döndü.</span></p>

  <p class="heading"><span class="sgc1">Khorov’un fırınının yerini beş altı yerinden kırılmış bir levhanın üzerine yazılmış olan yarısı silinmiş ‘sürünen’ pırıltılı harfler belirliyorlardı. Bir de açık kapıdan dışarıya taşan o nefis koku. İçeri girmekten başka çare yoktu. Grup da öyle yaptı.</span></p>

  <p class="heading"><span class="sgc1">Yaşlı bir adam iç odadan onlara baktı. İçeriye, radar fırınlarının uçuşan unların bulanıklaştırdığı ışıkları yayılıyordu. Adam onların ne istediklerini sorma fırsatını bulamadı.</span></p>

  <p class="heading"><span class="sgc1">Terens, "Geniş omuzlu bir adam..." diye başladı. Yabancıyı tarif etmek için ellerini açmıştı.</span></p>

  <p class="heading"><span class="sgc1">Aynı anda dışarıdan bağırışmalar geldi. "Devriyeler! Devriyeler!"</span></p>

  <p class="heading"><span class="sgc1">Yaşlı adam boğuk bir sesle, "Bu taraftan," dedi. "Çabuk!"</span></p>

  <p class="heading"><span class="sgc1">Terens geriledi. "Oraya mı gireceğiz?"</span></p>

  <p class="heading"><span class="sgc1">Yaşlı adam, "Bu fırın aslında uydurma," dedi.</span></p>

  <p class="heading"><span class="sgc1">Önce Rik, sonra Valona ve en sonra da Terens sürünerek fırının kapağından içeri girdiler. Bir şıkırtı oldu ve fırının arka duvarı hafifçe oynayarak menteşelerin üzerinde yükseldi. Grup gerideki küçük, loş odaya geçti.</span></p>

  <p class="heading"><span class="sgc1">Terens, Rik ve Valona orada beklemeye başladılar. Oda havasızdı. Ekmek kokusuysa büsbütün acıkmalarına neden oluyordu. Valona Rik'e gülümsüyor, zaman zaman dalgın dalgın onun elini okşuyordu. Rik ise boş gözlerle ona bakıyordu. Bazen elini kızarmış yüzüne götürüyordu.</span></p>

  <p class="heading"><span class="sgc1">Valona, "Kentli..." diyecek oldu.</span></p>

  <p class="heading"><span class="sgc1">Terens sinirli bir fısıltıyla, "Şimdi konuşma, Lona," diye emretti. "Lütfen." Elinin tersini alnına sürdü ve sonra da ıslanmış olan parmak</span><span class="sgc5">larına</span> <span class="sgc1">şaşkın şaşkın baktı.</span></p>

  <p class="heading"><span class="sgc1">Bir şıkırtı duyuldu. Bu saklandıkları küçük yerde kulaklarına gürültülü bir sesmiş gibi geldi. Terens kaskatı kesildi. Farkına varmadan yumruklarını sıkarak havaya kaldırdı.</span></p>

  <p class="heading"><span class="sgc1">Gelen geniş omuzlu adamdı. Açıklıktan zorlukla geçti. Sonra da Terens'e bakarak alayla güldü. "Haydi, haydi. Dövüşecek değiliz."</span></p>

  <p class="heading"><span class="sgc1">Terens yumruklarına baktı, sonra da ellerini indirdi.</span></p>

  <p class="heading"><span class="sgc1">Geniş omuzlu adamın hali ilk gördükleri zamankinden daha kötüydü. Gömleği parça parça olmuş, elmacık kemiğinin üzeri kızarıp çürümeye başlamıştı. Gözleri küçük, göz kapakları da şişkindi.</span></p>

  <p class="heading"><span class="sgc1">Adam, "Aramaktan vaz geçtiler," diye açıkladı. "Açsanız burada yiyecek var. Öyle şahane değil ama hepinize de yeter. Ne dersiniz?"</span></p>

  <p class="heading"><span class="sgc1">*</span></p>

  <p class="heading"><span class="sgc1">Kentte gece olmuştu. Yukarı Kentte ışıklar yanıyor ve bu gökyüzünü kilometrelerce uzaklara kadar aydınlatıyordu. Ama Aşağı Kent soğuk ve yapışkan bir karanlığa bürünmüştü. Fırının camekânının perdeleri içeride yasalara aykırı bir biçimde hâlâ ışık yandığının anlaşılmaması için iyice kapatılmıştı.</span></p>

  <p class="heading"><span class="sgc1">Sıcak yemek Rik’in biraz kendisini toplamasını sağlamıştı. Baş ağrısı hafiflemeye başlıyordu. Gözlerini geniş omuzlu adamın yüzündeki çürüğe dikti. Sonra da çekine çekine,</span></p>

  <p class="heading"><span class="sgc1">"Canım çok mu yaktılar?" diye sordu.</span></p>

  <p class="heading"><span class="sgc1">Geniş omuzlu adam, "Biraz," dedi. "Bu önemli değil. Bu işte böyle olaylar her gün olur." İri dişlerini göstererek güldü. "Devriyeler, birini kovalarken yollarına çıkmak dışında başka hiçbir suç işlememiş olduğumu kabul etmek zorunda kaldılar. Ve bir yerliyi yollarının üzerinden uzaklaştırmanın en kolay yolu..." Sanki elinde bir silahı tersine tutuyor ve kabzasıyla birinin başına vuruyormuş gibi bir hareket yaptı.</span></p>

  <p class="heading"><span class="sgc1">Rik yüzünü buruşturarak geriledi. Valona kaygıyla, onu korumak ister gibi elini uzattı.</span></p>

  <p class="heading"><span class="sgc1">Geniş omuzlu adam arkasına yaslanarak aralarındaki yiyecek parçacıklarını çıkarmak için dişlerini emmeye başladı. "Ben Matt Khorov'um. Ama herkes beni 'Fırıncı' diye çağırır. Siz kimsiniz?"</span></p>

  <p class="heading"><span class="sgc1">Terens omzunu silkti. "Eh..."</span></p>

  <p class="heading"><span class="sgc1">Fırıncı, "Ne demek istediğini anlıyorum," dedi. "Bilmediklerimin kimseye bir zararı dokunmaz. Belki. Belki, ama bana güvenebilirsiniz. Sizi Devriyelerden kurtardım. Öyle değil mi?"</span></p>

  <p class="heading"><span class="sgc1">"Evet. Teşekkür ederiz." Terens kendisini zorlamasına karşın yine de dostça bir tavırla konuşamamıştı. "Devriyelerin peşimizde olduğunu nereden biliyorsun? Çok kişi kaçışıyordu."</span></p>

  <p class="heading"><span class="sgc1">Fırıncı gülümsedi. "Ama onların hiçbirinin yüzü de sizinkilere benzemiyordu. Suratlarınızı dövüp tebeşir yerine kullanabilirlerdi."</span></p>

  <p class="heading"><span class="sgc1">Terens gülümsemeye çalıştı; ama başaramadı. "Açıkçası hayatını neden tehlikeye attığını anlayamıyorum. Yine de teşekkür ederiz.</span></p>

  <p class="heading"><span class="sgc1">Tabiî, Teşekkür ederim,’ demek bir işe yaramıyor. Ama şu anda yapabileceğim başka bir şey de yok."</span></p>

  <p class="heading"><span class="sgc1">Fırıncı, "Bir şey yapmanız gerekmiyor ki," diye açıkladı. "Ben bu işi mümkün olduğu kadar sık sık yapıyorum. Bunun kişilerle de bir ilişkisi yok. Devriyeler birinin peşine takıldıkları takdirde onu kurtarmak için elimden geldiği kadar çabalıyorum. Devriyelerden nefret ediyorum!"</span></p>

  <p class="heading"><span class="sgc1">Valona inledi. "Başın derde girmiyor mu?"</span></p>

  <p class="heading"><span class="sgc1">"Tabii giriyor. Şuna bir bak." Fırıncı parmağını çürümüş yanağına sürdü usulca. "Ama bunun beni engelleyeceğini sanmıyorsun sanırım. Ben şu uydurma kazanı sırf bu iş için yaptım. Devriyelerin beni yakalayarak, durumumu fazla zorlaştırmamaları için."</span></p>

  <p class="heading"><span class="sgc1">Valona’nın gözleri hem korku ve hem de merakla iri iri açılmıştı.</span></p>

  <p class="heading"><span class="sgc1">Fırıncı, "Bütün bunları neden yapmayayım?" dedi. "Florina’da kaç Efendi var, biliyor musun? On bin. Kaç Devriye? Belki yirmi bin. Ve onlara karşı biz yerliler tam beş yüz milyonuz. Hepimiz onlara karşı birleştiğimiz takdirde..." Parmaklarını şıklattı.</span></p>

  <p class="heading"><span class="sgc1">Terens atıldı. "İğne tabancalar ve parçalama toplarına karşı birleşmiş oluruz, Fırıncı."</span></p>

  <p class="heading"><span class="sgc1">Fırıncı homurdandı. "Öyle. Bizim de silah bulmamız gerekiyor. Sen Kentlisin ve Efendilerin&nbsp;</span><span class="sgc3">yakınında fazla yaşamışsın. Onlardan korkuyorsun."</span></p>

  <p class="heading"><span class="sgc1">Bugün Valona’nın bütün dünyası alt üst oluyordu. Bu adam Devriyelerle dövüşmüştü. Ve şimdi de Kentliyle kayıtsızca bir güvenle konuşuyordu. Rik, kolunu çekiştirdiği zaman ona usulca, "Haydi, uyu," diyerek adamın parmaklarını kolundan çekti. Bu Fırıncının söylediklerini dinlemek istiyordu.</span></p>

  <p class="heading"><span class="sgc1">Geniş omuzlu adam, "Efendilerin iğne tabancaları ve parçalama topları var," diyordu. "Ama Florina'yı ellerinde yüz bin Kentli’nin yardımıyla tutuyorlar."</span></p>

  <p class="heading"><span class="sgc1">Terens sinirlendi.</span></p>

  <p class="heading"><span class="sgc1">Fırıncı buna aldırmadan konuşmasını sürdürdü. "Örneğin, kendine bir bak. Elbiselerin pek güzel. Temiz. Zarif. Herhalde güzel bir evin de var. Kitap filmlerin, özel bir aracın da var sanırım. Sokağa çıkma, ışık yakma yasaklarına da aldırmıyorsun. Hatta istediğin zaman Yukarı Kente bile gidebiliyorsun. Efendiler bütün bu hakları sana boşuna vermiyorlar herhalde?"</span></p>

  <p class="heading"><span class="sgc1">Terens öfkelenecek durumda olmadığını biliyordu. "Pekâlâ! Kentlilerin ne yapmalarını istiyorsun? Devriyelerle dövüşmelerini mi? Bunun ne yararı olur? Köyümün sakin sakin yaşamasını ve kotasını doldurmasını sağladığımı itiraf ediyorum. Hiç olmazsa başlarının derde girmesini engelliyorum. Köylülere yasaların izin verdiği kadar yardıma çalışıyorum. Bu da bir şey değil mi? İleride bir gün..."</span></p>

  <p class="heading"><span class="sgc1">"Aaah, evet, ileride bir gün! O günün gelmesini kim bekleyebilir? Sen ve ben öldükten sonra gezegenimizi yönetenler kimin umurunda? Yani bunun bizim için bir önemi kalmaz."</span></p>

  <p class="heading"><span class="sgc1">Terens, "Bir kere," dedi.' "Ben Efendilerden senden daha çok nefret ediyorum. Ama yine de..." Duraladı. Kıpkırmızı kesilmişti.</span></p>

  <p class="heading"><span class="sgc1">Fırıncı bir kahkaha attı. "Haydi! Tekrar söyle! Efendilerden nefret ettiğin için seni Devriyelere haber verecek değilim. Sahi, ne yaptınız da Devriyeler peşinize takıldı?"</span></p>

  <p class="heading"><span class="sgc1">Terens sesini çıkarmadı.</span></p>

  <p class="heading"><span class="sgc1">Fırıncı, "Bir tahminde bulunabilirim," diye mırıldandı. "Devriyeler bana çarptıkları sırada çok öfkeliydiler. Yani kendileri öfkeye kapılmışlardı. Bir Efendi emrettiği için öfke duymuyorlardı. Devriyeleri tanırım. Bu durumu hemen fark ettim. İşte bu yüzden yalnızca bir tek şey olabileceğini düşündüm. Bir Devriyeyi bayılttınız sanırım. Ya da onu öldürdünüz."</span></p>

  <p class="heading"><span class="sgc1">Terens yine konuşmadı.</span></p>

  <p class="heading"><span class="sgc1">Fırıncı o dostça tavırlarını hiç bozmadı. "Dilini tutman akıllıca bir şey. Ama fazla ihtiyatın da zararlı bir şey olduğunu unutma, Kentli. Yardıma ihtiyacın olacak. Devriyeler senin kim olduğunu biliyorlar."</span></p>

  <p class="heading"><span class="sgc1">Terens telaşla, "Hayır, diye bağırdı. "Bilmiyorlar."</span></p>

  <p class="heading"><span class="sgc1">"Herhalde Yukarı Kentte belgelerine baktılar."</span></p>

  <p class="heading"><span class="sgc1">"Yukarı Kente çıktığımı kim söyledi?"</span></p>

  <p class="heading"><span class="sgc1">"Benimki bir tahmin. Ama öyle olduğundan eminim."</span></p>

  <p class="heading"><span class="sgc1">"Belgelerime baktılar ama çabucak. Adım; okuyacak zamanları olmadı."</span></p>

  <p class="heading"><span class="sgc1">"Belgeleri senin bir Kentli olduğunu anlayacak kadar incelediler ya. Şimdi bütün yapacakları şu anda köyünde olmayan ya da bugün yaptıklarını açıklamayan bir Kentliyi bulmak. Florina’daki iletişim telleri fazla kullanılmaktan iyice kızmıştır sanırım. Bence başın dertte. "</span></p>

  <p class="heading"><span class="sgc1">"Belki."</span></p>

  <p class="heading"><span class="sgc1">"Belkisi melkisi olmadığını biliyorsun. Yardım ister misin?"</span></p>

  <p class="heading"><span class="sgc1">Fısıltıyla konuşuyorlardı. Rik, bir köşeye kıvrılarak uykuya dalmıştı. Valona, bir Kentliye bakıyordu, bir Fırıncıya.</span></p>

  <p class="heading"><span class="sgc1">Terens başını salladı. "Teşekkür ederim, istemem. Ben... başımızın çaresine bakacağım."</span></p>

  <p class="heading"><span class="sgc1">Fırıncı yine güldü. "Bunu nasıl başaracağını görmek ilginç olacak. Okumuş bir adam olmadığım için beni aşağı görme. Benim de başka yeteneklerim var. Dinle. Şimdi sen bu gece teklifimi düşün. Belki sonunda yardım gerektiğine karar verirsin."</span></p>

  <p class="heading"><span class="sgc1">Valona karanlıkta gözleri açık öyle yatıyordu. Kız, yere serilmiş olan bir battaniyenin üzerine uzanmıştı. Ama bu da Valona'nın alıştığı yataklar kadar rahat sayılırdı. Rik, karşı köşede yine bir battaniyenin üzerinde derin bir uykuya dalmıştı. Heyecanlı günlerde, baş ağrısı geçtikten sonra böyle dalıyordu ,o.</span></p>

  <p class="heading"><span class="sgc1">Kentli battaniye istemediğini söylemişti. Fırıncı da gülmüştü o zaman. Zaten adam her şeye gülüyordu. Işığı söndürerek, "Karanlıkta istediğin kadar oturabilirsin," demişti.</span></p>

  <p class="heading"><span class="sgc1">Valona uyuyacak halde değildi. Acaba bir daha uyuyabilecek miyim? Bir Devriyeyi bayılttım!</span></p>

  <p class="heading"><span class="sgc1">Nedense kızın aklına annesiyle babası gelmişti. Valona için annesi ve babası belirsiz hayallerdi. Onlarla ilgili yılları unutmayı hemen hemen başarmıştı. Ama şimdi babasıyla annesinin geceleri uyuduğunu sanarak aralarında fısıldaştıklarını hatırlıyordu. Karanlıkta evlerine gelen kimseleri de.</span></p>

  <p class="heading"><span class="sgc1">Devriyeler bir gece Valona’yı uyandırmış ve kıza anlayamadığı sorular sormuşlardı. Valona yine de bunları yanıtlamaya çalışmıştı. O geceden sonra da bir daha annesiyle babasını görmemişti. Valona’ya onların uzaklara gittiklerini söylemiş ve ertesi gün de onu bir işte çalıştırmaya başlamışlardı. Oysa onun yaşındaki çocukların daha iki oyun yılı vardı. Valona sokağa çıktığı zaman herkes ona bakıyordu. Ve çalışma saatlerinden sonra diğer çocukların onunla oynamalarına da izin verilmiyordu. Valona bu yüzden kimseye sokulmamayı, konuşmamayı öğrenmeye başlamıştı. Artık onu 'İri Lona’ diye çağırıyor, kendisiyle alay ediyor ve "Bu kız geri zekâlı," diyorlardı.</span></p>

  <p class="heading"><span class="sgc1">Valona kendi kendine, neden bu geceki konuşma bana annemle babamı hatırlattı, diye sordu.</span></p>

  <p class="heading"><span class="sgc1">"Valona."</span></p>

  <p class="heading"><span class="sgc1">Ses o kadar yakından gelmişti ki, konuşan kimsenin nefesi kızın saçlarını uçuşturdu. Ses çok hafif olduğu için Valona bunu zorlukla duyabildi. Valona’nın bütün vücudu hem korku ve hem de utançtan kaskatı kesildi. Çünkü çıplak vücudunun üzerine sadece bir çarşaf örtmüştü.</span></p>

  <p class="heading"><span class="sgc1">Konuşan Kentliydi. "Bir şey söyleme. Sadece beni dinle. Ben gidiyorum. Kapı kitli değil. Ama döneceğim. Beni duyuyor musun? Anlıyor musun?"</span></p>

  <p class="heading"><span class="sgc1">Valona karanlıkta uzanarak Kentli’nin elini tuttu ve usulca sıktı. Bu cevap Terens’e yeterli geldi.</span></p>

  <p class="heading"><span class="sgc1">"Rik’e göz kulak ol, Valona. Onu sakın yanından ayırma. Ve Valona..." Uzun bir sessizlik oldu. Sonra Kentli ekledi. "Bu Fırıncı denilen adama da fazla güvenme. Onun hakkında hiçbir şey bilmiyorum. Anlıyor musun?"</span></p>

  <p class="heading"><span class="sgc1">Hafif bir hışırtı oldu. Sonra da daha hafif bir gıcırtı duyuldu. Kentli gitmişti. Valona dirseğinin üzerinde doğruldu. Rik'in nefeslerinden başka hiçbir ses duyulmuyordu. Etrafa derin bir sessizlik çökmüştü.</span></p>

  <p class="heading"><span class="sgc1">Valona karanlıkta gözlerini sıkıca yumarak düşünmeye çalıştı. Kentli her şeyi biliyor. Devriyelerden nefret eden ve bizi kurtaran Fırıncı hakkında neden öyle konuştu? Niçin? Kızın aklına bir tek şey geliyordu. Fırıncı tam zamanında imdadımıza yetişti. Durumumuz çok kötüydü. Fırıncı birdenbire ortaya çıktı ve çabucak harekete geçti. Sanki... bütün bunlar önceden&nbsp;</span><span class="sgc3">hazırlanmıştı. Ya da... sanki Fırıncı bu olayın başlamasını bekliyordu...</span></p>

  <p class="heading"><span class="sgc1">Valona başını salladı. Çok garip... Eğer Kentli demin öyle konuşmasaydı bütün bunlar hiç aklıma gelmezdi.</span></p>

  <p class="heading"><span class="sgc1">Birdenbire sessizliği yüksek ve kaygısız bir ses yardı. "Hey! Hâlâ burada mısınız?"</span></p>

  <p class="heading"><span class="sgc1">Valona, bir el fenerinin ışığı kendisini aydınlatırken donmuş gibi kaldı. Sonra vücudu ağır ağır gevşedi ve kız çarşafı boynuna kadar çekti. Işık yana kaydı, Valona’nın kimin geldiğini düşünmesine gerek yoktu. El fenerinin geriye de yansıyan hafif ışığında orta boylu, geniş omuzlu adamın silueti iyice görülüyordu.</span></p>

  <p class="heading"><span class="sgc1">Fırıncı, "Biliyor musun?" dedi. "Onunla gideceğini sanıyordum."</span></p>

  <p class="heading"><span class="sgc1">Valona usulca, "Kiminle, efendim?" diye&nbsp;</span><span class="sgc3">sordu.</span></p>

  <p class="heading"><span class="sgc1">"Kentliyle tabii. Onun çıkıp gittiğini biliyorsun, kızım. Rol yaparak zaman kaybetme."</span></p>

  <p class="heading"><span class="sgc1">"Kentli geri gelecek, efendim."</span></p>

  <p class="heading"><span class="sgc1">"Kentli geri döneceğini mi söyledi yani? Eğer öyleyse çok yanıldı. Devriyeler ,onu yakalayacaklar. Kentli hiç de zeki bir adam değil. Yoksa kapının özellikle açık bırakıldığını hemen anlardı. Sen de gitmeyi mi düşünüyorsun?"</span></p>

  <p class="heading"><span class="sgc1">Valona, "Hayır," dedi. "Kentliyi bekleyeceğim."</span></p>

  <p class="heading"><span class="sgc1">"Sen bilirsin. Ama bu pek uzun bir bekleyiş olacak. İstediğin zaman çıkıp gidebilirsin." Birdenbire Fırıncının elindeki fenerin ışığı yerde kaydı ve sonunda Rik’in zayıf, soluk yüzünü aydınlattı. Rik, uykusunun arasında ışık yüzünden gözlerini daha sıkıca yumdu. Ama uyanmadı.</span></p>

  <p class="heading"><span class="sgc1">Fırıncı düşünceli bir sesle, "Ama onu burada bırakmanı istiyorum," diye ekledi. "Bunu anlıyorsun sanırım. Buradan gitmeye karar verirsen kapı açık. Ama onun için açık değil."</span></p>

  <p class="heading"><span class="sgc1">Valona, "O zavallı, hasta bir adam..." diye başladı. Sesi korkusundan tizleşmişti.</span></p>

  <p class="heading"><span class="sgc1">"Öyle mi? Eh, ben de zavallı, hasta adamları topluyorum. O da burada kalacak! Bu sözlerimi unutma!"</span></p>

  <p class="heading"><span class="sgc1">Fenerin ışığı hâlâ Rik'in yüzünü aydınlatıyordu.</span></p>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1"><br class="calibre" /></span></p>
</body>
</html>
