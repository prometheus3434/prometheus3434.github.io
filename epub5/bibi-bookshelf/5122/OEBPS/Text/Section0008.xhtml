<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">SONUÇ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">"Rik! Rik!" Selim Junz, uzay limanında gemiye doğru yürüdü. Ellerini öne doğru uzatmıştı. "Ve Lona! İkinizi başka yerde görseydim kesinlikle tanıyamazdım! Nasılsınız? Nasılsınız?"</span></p>

  <p class="heading"><span class="sgc1">Rik, "İstediğimiz kadar iyiyiz," dedi. "Mektubumuzu aldığınız anlaşılıyor."</span></p>

  <p class="heading"><span class="sgc1">"Aldım tabii. Söyleyin, bütün bu olanlar hakkında ne düşünüyorsunuz?"</span></p>

  <p class="heading"><span class="sgc1">Dönerek hep birlikte Junz'un bürosuna doğru yürüdüler.</span></p>

  <p class="heading"><span class="sgc1">Valona kederle, "Bu sabah bizim eski köye gittik," diye açıkladı. "Tarlalar bomboştu." Üstünde, Florina’lı bir köylü kızının değil, İmparatorluk vatandaşı bir kadının elbiseleri vardı.</span></p>

  <p class="heading"><span class="sgc1">"Evet, burada yaşamış biri için çok üzücü olmalı bu. Hatta benim için bile dayanılamayacak bir durum .olmaya başladı. Ama Florina'da mümkün olduğu kadar kalmaya çalışacağım. Florina güneşinin radyasyon kayıtları çok önemli."</span></p>

  <p class="heading"><span class="sgc1">"Bir yıldan daha kısa bir sürede birçok insan buradan götürülmüş. Bu da işin çok iyi bir biçimde organize edildiğini gösteriyor."</span></p>

  <p class="heading"><span class="sgc1">"Elimizden geleni yapıyoruz. Rik. Ah, aslında seni gerçek adınla çağırmam gerekiyor."</span></p>

  <p class="heading"><span class="sgc1">"Lütfen bundan vazgeçin. O ada bir daha alışamayacağım. Ben Rik'im. Hâlâ hatırlayabildiğim tek ad bu."</span></p>

  <p class="heading"><span class="sgc1">Junz, "Uzay-analizciliğine dönüp dönmeyeceğine karar verdin mi?" diye sordu.</span></p>

  <p class="heading"><span class="sgc1">Rik başını salladı. "Karar verdim. Yani... o işe dönmeyeceğim. Öğrendiklerimin hepsini hatırlayamayacağım. Bu bilgi bir daha geri gelmemek üzere kayboldu. Ama bu beni rahatsız etmiyor. Artık Arza dönüyorum... Ha, aklıma gelmişken. Kentliyi de göreceğimi umuyordum."</span></p>

  <p class="heading"><span class="sgc1">"Onu görebileceğini sanmıyorum. Bugün kendi kendisine izin verdi. Sanırım seninle karşılaşmak istemiyordu. Kendisini suçlu hissediyor olmalı. Ona karşı düşmanca duyguların yok mu?"</span></p>

  <p class="heading"><span class="sgc1">Rik, "Hayır, yok, dedi. "Onun iyi niyetle davrandığını biliyorum,. Bütün yaşantımı değiştirdi ama bu birçok bakımdan iyi oldu. Bir kere Lona'yla karşılaştım." Kolunu Valona'nın omzuna attı. Genç kadın da ona bakarak gülümsedi. Rik sözlerini sürdürdü. "Ayrıca o beni tedavi de etti. Neden bir Uzay-analizcisi olduğumu anladım. Bütün Uzay-analizcilerinin üçte birinin niçin tek bir&nbsp;</span><span class="sgc3">gezegenden seçildiğini de biliyorum. Yani niçin Arzdan seçildiğini. Radyoaktif bir dünyada yaşayan bir insan korku ve güvensizlik içinde yetişiyor. Bir tek yanlış adım insanı ölüme götürüyor. Bizim en büyük düşmanımız kendi dünyamızın yüzeyi. İşte bu yüzden endişeli tipler halini alıyoruz, Dr. Lunz. Gezegenlerden korkuyoruz. Ancak uzaya açıldığımız zaman mutlu oluyoruz. Kendimizi güvende hissettiğimiz tek yer uzay."</span></p>

  <p class="heading"><span class="sgc1">"Artık böyle şeyler hissetmiyorsun, öyle mi, Kik?"</span></p>

  <p class="heading"><span class="sgc1">"Gerçekten hissetmiyorum. Hatta bir zamanlar öyle duygularım olduğunu bile hatırlamıyorum. Kentli, Psişik Sondasını kafamdaki endişeyi silecek biçimde ayarladı ama yoğunluk kontrolü düğmesini çevirmek gereğini duymadı. Çünkü bu endişenin yeni ve yüzeyde kalan bir duygu olduğunu sanıyordu. Kafama işlemiş Olan ve derinlere kadar inen endişenin farkında değildi. Ve Kentli, kafamdaki bütün endişeyi sildi. Bir bakıma ondan kurtulmak çektiğim azaba değerdi. Tabii endişeyle birlikte başka birçok şey de kayboldu... Artık uzayda dolaşmak zorunda değilim. Arza dönebilirim. Orada çalışabilirim. Arzın insanlara ihtiyacı var. Her zaman da olacak."</span></p>

  <p class="heading"><span class="sgc1">Junz, "Biliyor musun, ne düşünüyorum?" dedi. "Neden Florina için yaptığımızı Arz’a da sağlamayalım? Arzlıların öyle korku ve güvensizlik içinde yetişmelerine hiç gerek yok. Galaksi çok büyük."</span></p>

  <p class="heading"><span class="sgc1">Rik heyecanla, "Olmaz," diye yanıt verdi. "Arzın durumu farklı. Benim dünyamın bir geçmişi var. Dr. .Junz. Biz Arzlılar dünyamızın insan ırkının beşiği olduğunu biliyoruz. Tabii çok kimse buna inanmayabilir."</span></p>

  <p class="heading"><span class="sgc1">"Belki de söylediğin doğru. Ama bu konuda kesin bir şey söyleyemem."</span></p>

  <p class="heading"><span class="sgc1">"İnsanlar ilk kez Arzda ortaya çıktılar. O terkedilemeyecek bir gezegen. İleride bir gün dünyamızı değiştireceğiz. Yüzeyini eski haline getireceğiz. O zamana kadar da Arzda kalacağız."</span></p>

  <p class="heading"><span class="sgc1">Valona da usulca, "Ben de Arzlı bir kadınım artık," dedi.</span></p>

  <p class="heading"><span class="sgc1">Rik ufka doğru bakıyordu. Yukarı Kent her zamanki gibi fazla renkliydi. Ama Sark'lılar gitmişlerdi artık. Diğerleri de öyle. Genç adam, "Florina’da kaç kişi kaldı?" diye sordu.</span></p>

  <p class="heading"><span class="sgc1">Junz, "Yaklaşık yirmi milyon," dedi. "Çalışmalarımızı gitgide yavaşlatıyoruz. Bu bir dengeleme sorunu. Geride kalan insanların Florina’da geçirecekleri son birkaç aylık sürede ekonomik bir toplum olarak başlarının çaresine bakmaları gerekiyor. Tabii yerleştirme çalışmaları henüz başlangıç noktasında. Göçmenlerin çoğu hâlâ komşu gezegenlerdeki geçici kamplarda kalıyorlar. Kaçınılamayacak güçlüklerle karşılaşıyoruz."</span></p>

  <p class="heading"><span class="sgc1">"Son Florina’lı bu dünyadan ne zaman ayrılacak?"</span></p>

  <p class="heading"><span class="sgc1">"Aslında hiçbir zaman ayrılmayacak."</span></p>

  <p class="heading"><span class="sgc1">"Anlayamadım."</span></p>

  <p class="heading"><span class="sgc1">"Kentli bana resmi olmayan bir biçimde başvurdu ve burada kalmak için izin istedi. Ben de bu izni verdim. Yine resmi olmayan bir biçimde. Bu olay kayıtlara geçmeyecek."</span></p>

  <p class="heading"><span class="sgc1">"Kentli burada mı kalacak?" Bu açıklama Rik'i çok sarsmıştı. "Ama Galaksi Adına, neden?"</span></p>

  <p class="heading"><span class="sgc1">Junz, "Durumu önce ben de anlayamadım," diye itiraf etti. "Ama demin sen Arzdan söz ederken işin içyüzünü kavradım. Kentli'nin duyguları senin duygularından farksız. 'Florina’nın yalnız başına ölmesine dayanamam,’ diyor."</span></p>

  <p class="heading" style="text-align: center;"><span class="sgc">BİTTİ</span></p>
</body>
</html>
