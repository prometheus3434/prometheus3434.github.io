<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc1"><span class="sgc2">BİR</span><br class="calibre" /></span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Rik, elindeki ’besleyici'yi bırakarak ayağa fırladı. Öyle şiddetle titriyordu ki süt beyazı çıplak&nbsp;</span><span class="sgc3">duvara dayanmak zorunda kaldı, "Hatırlıyorum!" diye haykırdı.</span></p>

  <p class="heading"><span class="sgc1">Diğerleri ona baktılar. Öğle yemeğine dalmış olan adamların mırıltıları kesildi. Yüzlerini kayıtsızca yıkamış ve yine kayıtsızca traş olmuşlardı hepsi de. Duvardaki sönük ışıklar yüzünden suratları bembeyaz ve parlak duruyordu. Bakışlarında fazla bir ilgi yoktu. Yalnızca beklenmedik, ani bir feryat duydukları için Rik’e doğru dönmüşlerdi.</span></p>

  <p class="heading"><span class="sgc1">Rik tekrar, "İşimi hatırlıyorum!" diye bağırdı. "Bir işim vardı benim!"</span></p>

  <p class="heading"><span class="sgc1">Biri, "Kes sesini," diye homurdandı. Bir başkası da, "Yerine otur!" diye.</span></p>

  <p class="heading"><span class="sgc1">Adamlar yine yemeklerine döndüler ve mırıltılar tekrar başladı. Rik boş gözlerle masadakilere bakıyordu. Birinin, "Deli Rik," diyerek omzunu silktiğini farketti. Bir diğeri elini kaldırarak sağa sola çabucak çevirdi. Ama Rik bunlara aldırmadı bile. Bu söz ve davranışların onun için önemi yoktu.</span></p>

  <p class="heading"><span class="sgc1">Rik ağır ağır yerine oturdu. Tekrar 'besleyici'sini aldı. Bu kaşığa benzer şeyin yanları çok keskindi, Ucundan da küçük sivri parçalar uzanıyordu. Yani bu kaba nesne çatal, bıçak ve kaşık yerlerine kullanılıyordu ve bir fabrika işçisi için de yeterliydi. Rik, ‘besleyici’yi çevirerek sapın arkasındaki numaraya görmeyen gözlerle baktı. Numarayı görmesine gerek yoktu çünkü bunu ezbere biliyordu. Diğerlerinin de onun gibi kayıt numaraları vardı. Ama Rik diğerlerinin isimleri de olduğunun farkındaydı. Onun adı yoktu. Kendisini 'Rik' diye çağırıyorlardı. Çünkü Kirt fabrikaları argosunda Rik, 'geri zekâlı’ anlamına geliyordu. Çoğu zaman da ona, "Deli Rik," diye sesleniyorlardı.</span></p>

  <p class="heading"><span class="sgc1">Rik, belki artık gitgide daha fazla şeyi hatırlarım, diye düşünüyordu. Fabrikaya geleliden beri eski günler konusunda ilk kez bir şeyler hatırlıyorum. Kendimi iyice zorlarsam... Bütün kafamla düşünmeye çalışırsam...</span></p>

  <p class="heading"><span class="sgc1">Birdenbire iştahı kesildi. Canı hiç yemek istemiyordu artık. ‘Besleyici’yi önündeki et ve sebzeden oluşan jelatinli tuğla biçimi yemeğe soktu. Tabağı iterek avuçlarını gözlerine bastırdı. Parmaklarını saçlarının arasına sokarak tutamları kavradı. Kafasını dikkatle bir tek bilgi kırıntıcığı çıkardığı o derin kuyuya doğru izledi. Ama bu bilgi kırıntıcığı da bulanık ve anlaşılması imkânsızdı.</span></p>

  <p class="heading"><span class="sgc1">Zil sesi yemek paydosunun sona erdiğini haber verirken Rik hüngür hüngür ağlamaya başlamıştı.</span></p>

  <p class="heading"><span class="sgc1">O akşam fabrika çıkışında Valona March Rik'e yaklaştı. Adımlarını onunkilere uydurarak birlikte yürümeye' başladı. Rik, Valona’yı önce pek farketmedi. Yani bir kişi olarak. Sadece kulağına gelen seslerden birinin onunla birlikte uygun adımlar attığını anladı. Durdu ve kıza baktı. Valona'nın saçları sarıyla kumral arası bir renkti. Kız saçlarını kalın iki örgü halinde topluyor ve uçlarına da yeşil taşlı, mıknatıslı küçük tokalar takıyordu. Pek ucuz tokalardı bunlar, taşların renkleri de solmuş gibiydi. Valona'nın arkasında pamuklu kumaştan sade bir entari vardı. Bu ılıman iklimde daha fazlasına da gerek yoktu zaten. Rik de bu yüzden yakası açık kolsuz bir gömlekle pamuklu pantolon giyiyordu.</span></p>

  <p class="heading"><span class="sgc1">Valona, "Öğle yemeğinde bir terslik olduğunu duydum," dedi. Sert köylü lehçesiyle konuşuyordu. Rik’in aksam onunkinden çok farklıydı. Kelimeleri uzun sesli harflerle doluydu. Rik, biraz da genizden gelen bir sesle konuşuyordu. Bu yüzden onunla alay ediyor, lehçesini taklide çalışıyorlardı. Valona o zaman, "Aldırma," diyordu. "Onlar cahil..."</span></p>

  <p class="heading"><span class="sgc1">Rik, "Terslik filan olmadı, Lona," diye mırıldandı.</span></p>

  <p class="heading"><span class="sgc1">Kız ısrar etti. "Bir şeyi hatırladığını haykırmışsın. Öyle söylediler. Bu doğru mu, Rik?"</span></p>

  <p class="heading"><span class="sgc1">Valona da adamı, "Rik," diye çağırıyordu. Ama başka ne yapabilirdi? Rik'in adı yoktu ki.&nbsp;</span><span class="sgc3">Gerçek adını hatırlamıyordu. Bu adı hatırlayabilmek için çaresizce çabalarken Valona da ona yardıma çalışmıştı. Bir yerden yırtık bir Kent rehberi bulmuş ve bundaki bütün küçük adları Rik’e okumuştu. Ama hiçbiri de Rik’e tanıdık gelmemişti.</span></p>

  <p class="heading"><span class="sgc1">Adam kızın yüzüne bakarak, "Fabrikadan ayrılmam gerekiyor," dedi.</span></p>

  <p class="heading"><span class="sgc1">Valona kaşlarını çattı. Yuvarlak, yassı ve enli yüzünde kaygı belirdi. "Bunu yapabileceğini sanmıyorum. Doğru olmaz bu."</span></p>

  <p class="heading"><span class="sgc1">"Kendimle ilgili başka şeyler de öğrenmem gerekiyor."</span></p>

  <p class="heading"><span class="sgc1">Valona dudaklarını yaladı. "Bence bunu yapmamalısın."</span></p>

  <p class="heading"><span class="sgc1">Rik başını çevirdi. Valona'nın gerçekten endişelendiğinin farkındaydı. Kız onunla yakından ilgileniyordu. Fabrikadaki işi de ona Valona bulmuştu zaten. Rik’in fabrika makineleri konusun da hiçbir tecrübesi yoktu. Ya da vardı bunu unutmuştu... Lona Rik'in ağır işler yapamayacak kadar ufak tefek olduğunu söylemiş, ısrar etmişti. Yöneticiler de onu teknik alanda bedava eğitmeye razı olmuşlardı. Ondan önceki, kâbusa benzeyen o günlerde, Rik’in ses çıkarmayı bile başaramadığı, yiyeceğin ne işe yaradığını bilemediği o devrede Valona onunla ilgilenmiş, beslemeye çalışmıştı. Rik'in yaşamasını sağlamıştı kız.</span></p>

  <p class="heading"><span class="sgc1">Rik, "Bunu yapmak zorundayım," dedi.</span></p>

  <p class="heading"><span class="sgc1">"Yine baş ağrıların mı başladı, Rik?"</span></p>

  <p class="heading"><span class="sgc1">"Hayır. Bir şeyi gerçekten hatırlıyorum. İşimin ne olduğunu.</span> <span class="sgc">Şeyden</span> <span class="sgc1">önceki işimin! Şeyden!" Rik, bundan Valona’ya söz etmek istediğinden pek emin değildi. Dönerek ileriye doğru baktı.</span></p>

  <p class="heading"><span class="sgc1">İnsanı tatlı tatlı ısıtan güneşin ufukta kaybolmasına daha en aşağı iki saat vardı. Fabrikaların etrafındaki işçilerin oturduğu hücre gibi küçücük, sıra sıra evler insana sıkıntı veriyordu. Ama Rik tepeye tırmanır tırmanmaz kırmızılı sarılı tarlaların olanca güzellikleriyle ayaklarının altlarında uzanacaklarını biliyordu.</span></p>

  <p class="heading"><span class="sgc1">Tarlaları seyretmek hoşuna gidiyordu Rik’in. Daha başlangıçtan beri bu manzara adama rahatlık ve zevk vermişti. Bitkilerin kırmızı ve sarı olduğunu, hatta renk diye bir şey bulunduğunu bilmediği, memnunluğunu hafif bir homurtuyla açıklayabildiği o günlerde bile tarlaları gördüğü zaman baş ağrıları daha çabuk geçmişti. Valona o günlerde dia manyetik bir motorsiklet bulur ve Rik’i köyden uzaklara götürürdü. Yolun otuz santim yukarısında, karşıt çekim alanının üzerinde düzgünce kayarlar ve ihsanların yaşadıkları yerlerden kilometrelerce uzaklara giderlerdi. Kirt çiçeklerinin mis kokusunu taşıyan rüzgâr Rik’in yüzünü okşardı. Sonra yolun kenarında bir yere otururlar, etraflarında sadece renk ve koku olurdu. Güneş onları ısıtırken bir 'yiyecek tuğla’sını paylaşırlardı.</span></p>

  <p class="heading"><span class="sgc1">Bu anı Rik'i etkiledi. "Tarlalara gidelim, Lona."</span></p>

  <p class="heading"><span class="sgc1">"Geç oldu."</span></p>

  <p class="heading"><span class="sgc1">"Lütfen. Köyün dışına çıkalım yeter."</span></p>

  <p class="heading"><span class="sgc1">Valona, giyim konusundaki tek lüksü olan yumuşak mavi deri kemerine takılı para kesesini karıştırdı.</span></p>

  <p class="heading"><span class="sgc1">Rik onun kolunu tuttu. "Gel yürüyelim."</span></p>

  <p class="heading"><span class="sgc1">Yarım saat sonra anayoldan ayrılarak dönemeçli patikaya saptılar. Sıkıştırılmış kumdan oluşan bu yollarda hiç toz kalkmıyordu, Hiç konuşmuyorlardı, Kız o tanıdık korkunun yine kalbini doldurduğunu hissetti. Rik'e olan duygularını anlatacak kelimeleri bilmiyor, bu yüzden ona açılmaya çalışmıyordu.</span></p>

  <p class="heading"><span class="sgc1">'Ya Rik beni terkederse? Ufak tefek o. Boyu ancak benim kadar. Kilosu benimkinden az. Bir&nbsp;</span><span class="sgc3">çok bakımdan hâlâ küçük bir çocuktan farksız. Ama birileri kafasının içini silmeden önce iyi eğitilmiş bir adammış. Eğitim görmüş çok önemli biri.' ’</span></p>

  <p class="heading"><span class="sgc1">Valona fazla bir eğitim görmemişti. Okuma yazma biliyordu. Fabrikadaki makineleri kullanabilmek için ticaret okulunda biraz teknoloji de öğrenmişti. Ama herkesin bilgisinin o kadar kısıtlı olmadığım biliyordu. Örneğin ‘Kentli’... Kentli’nin o geniş bilgisinin hepsine de yararı oluyordu. Bazen 'Efendiler’de teftişe geliyorlardı. Valona bu Efendileri yalnızca bir kez yakından görebilmişti. İzinliyken kente gitmiş ve bu eşsiz yaratıklardan oluşan bir grupla karşılaşmıştı. Zaman zaman fabrika işçilerinin eğitim görmüş kimselerin konuşmalarını dinlemelerine izin veriliyordu. Onlar Köydekilerden çok daha başka türlü konuşuyorlardı. Seçtikleri kelimeler daha uzun, sesleri çok yumuşak, konuşmaları da pek akıcıydı. Rik'in belleği yerine geldikçe genç adamın konuşması da onlarınkine benzemeye başlamıştı.</span></p>

  <p class="heading"><span class="sgc1">Rik’in ilk sözleri Valona’yı korkutmuştu. Rik, baş ağrıları yüzünden uzun uzun inledikten sonra birdenbire konuşmaya başlamıştı. Kelimeleri acayip bir biçimde söylüyordu. Valona bunları düzeltmeye çalıştığı zaman da ona aldırmamıştı.</span></p>

  <p class="heading"><span class="sgc1">Kız daha o zaman bile Rik’in çok şeyi hatırlayarak kendisini terk etmesinden korkmuştu. O yalnızca Valona March’dı. Kendisini 'İri Lona' diye çağırıyorlardı. Evli değildi. Hiçbir zaman da evlenemeyecekti herhalde. Onun gibi iri yarı, koca ayaklı, elleri işten kızarmış bir kız nasıl evlenirdi? 'Boş Gün' eğlencelerinde kendisine aldırmayan delikanlılara sessiz bir öfkeyle bakmıştı her zaman. Valona onlara gülümseyerek, kıkır kıkır gülemeyecek kadar boylu posluydu.</span></p>

  <p class="heading"><span class="sgc1">Hiçbir zaman göğsüne bastıracağı bir bebeği olmayacaktı. Diğer kızlar birbirleri ardından anne olmuşlardı bile. Valona da onların çevrelerini saran kalabalığa karışarak o kıpkırmızı, saçsız, gözlerini yummuş, yumruklar: çaresizce sıkılmış, dişsiz şeylere bir göz atmıştı...</span></p>

  <p class="heading"><span class="sgc1">"Artık sıra sende, Lona."</span></p>

  <p class="heading"><span class="sgc1">"Ne zaman bebeğin olacak, Lona?"</span></p>

  <p class="heading"><span class="sgc1">Böyle zamanlarda Valona dönerek uzaklaşmaktan başka çare bulamazdı.</span></p>

  <p class="heading"><span class="sgc1">Ama Rik ilk geldiği zaman... O, bir bebekten farksızdı. Rik'e bakılması, yemek yedirilmesi, güneşe çıkarılması, baş ağrısıyla sarsıldığı zamanlarda yatıştırılarak uyutulması gerekiyordu.</span></p>

  <p class="heading"><span class="sgc1">Çocuklar gülerek kızın peşinden koşuyorlardı. "Lona’nın bir sevgilisi var," diye bağırıyorlardı, "İri Lona’nın deli bir sevgilisi var! Lona’nın sevgilisi bir Rik!"</span></p>

  <p class="heading"><span class="sgc1">Daha sonra, Rik kendi başına yürüyebildiği zaman Valona sanki o otuz bir değil de bir yaşında bir bebekmiş gibi gurur duymuştu. Rik tek başına köy sokaklarında dolaşırken çocuklar etrafını sarmaya, tiz kahkahalarla gülerek onunla aptalca alaya başlamışlardı. Yetişkin bir adamın korkuyla büzülerek gözlerini kapatması, onlara sadece iniltilerle karşılık vermesi hepsini de eğlendiriyordu. Valona belki kırk kez iri yumruklarını sallayarak evden fırlamış, çocuklara avaz avaz bağırmıştı.</span></p>

  <p class="heading"><span class="sgc1">Olgun erkekler bile Valona’nın yumruklarından korkardı. Rik'in fabrikada çalışmaya başladığı ilk gün kız bir yumrukta ustabaşını yere devirmişti. Bunun nedeni adamın alayla Rik’le Valona hakkında bir şeyler mırıldanmasıydı. Kız bunu duymuş ve fena halde tepesi atmıştı. Fabrika Yönetim Kurulu bu olay yüzünden Valona’nın bir haftalık parasını kesmişti. Hatta kızı Efendilerin Mahkemesinde yargılanması için Kente göndermeyi düşünmüşlerdi. Ama Kentli araya girerek bu olayda tahrik olduğunu hatırlatmıştı.</span></p>

  <p class="heading"><span class="sgc1">Valona şimdi Rik’in eskiyi hatırlamasını istemiyordu. Genç adama verecek hiçbir şeyi olmadığını biliyordu çünkü. Onun sonsuza dek bomboş bir kafayla, çaresiz bir çocuk gibi yaşamasını istemek bencillikti tabii. Ama Valona'ya o zamana kadar hiç kimse böylesine tam&nbsp;</span><span class="sgc3">anlamıyla muhtaç olmamıştı. Kız aslında o eski yalnızlığa dönmekten korkuyordu yalnızca.</span></p>

  <p class="heading"><span class="sgc1">Valona, "Hatırladığından emin misin, Rik?" diye sordu.</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">Tarlaların ortasında durdular. Gümüş, etraflarındaki kıpkırmızı bitkilerin alev almış gibi durmalarına yolamıyordu. Biraz sonra ılık, mis kokulu akşam rüzgârı esmeye başlayacaktı. Tarlaları kare kare ayıran sulama kanalları mor bir renge bürünmüşlerdi bile.</span></p>

  <p class="heading"><span class="sgc1">Rik, "Yavaş yavaş hatırladıklarıma güvenebilirim, Lona," diye yanıt verdi. "Bunu sen de&nbsp;</span><span class="sgc3">biliyorsun. Örneğin... bana konuşmayı öğretmek zorunda kalmadın. Kelimeleri ben, kendim&nbsp;</span><span class="sgc3">hatırladım. Öyle değil mi? Öyle değil mi?"</span></p>

  <p class="heading"><span class="sgc1">Kız istemeye istemeye, "Evet," dedi.</span></p>

  <p class="heading"><span class="sgc1">"Konuşamadığım o günlerde beni bu tarlalara getirdiğin zamanlan bile hatırlıyorum.&nbsp;</span><span class="sgc3">Durmadan yeni yeni şeyler hatırlıyorum zaten. Dün bir keresinde benim için bir Kiri Sineği&nbsp;</span><span class="sgc3">tuttuğun aklıma geldi. Sineği avcuna alıp, karanlıkta mor ve turuncu ¡şıklar çıkardığını görmem&nbsp;</span><span class="sgc3">için başparmaklarının arasından bakmamı söyledin. Güldüm ve sineği yakalamak için elimi&nbsp;</span><span class="sgc3">avuçlarının arasına sokmaya çalıştım. Sinek uçtu o zaman. Ben de ağlamaya başladım. O sırada&nbsp;</span><span class="sgc3">onun bir Kirt Sineği olduğunu bilmiyordum. Bu konuda hiçbir bilgim yoktu. Ama artık her şeyi&nbsp;</span><span class="sgc3">açıkça görüyorum. Bana sinek olayından hiç söz etmedin. Öyle değil mi, Lona?"</span></p>

  <p class="heading"><span class="sgc1">Kız, "Öyle," der gibi başını salladı.</span></p>

  <p class="heading"><span class="sgc1">"Ama öyle bir olay geçti değil mi? Gerçeği hatırlıyorum sanırım."</span></p>

  <p class="heading"><span class="sgc1">"Evet, Rik."</span></p>

  <p class="heading"><span class="sgc1">"Ve şimdi de eski günlerle ilgili bir şeyi hatırladım. ‘Eski günler’ diye bir şey olmalı, Lona."</span></p>

  <p class="heading"><span class="sgc1">Bu doğruydu tabii. Valona bunu düşündüğü zaman sanki kalbi bir ağırlığın altında ezilmeye&nbsp;</span><span class="sgc3">başlıyordu. O eski günler şimdikinden çok farklıydı herhalde. Rik başka bir dünyadandı. Valona&nbsp;</span><span class="sgc3">bunu iyice anlamıştı. Çünkü Rik 'Kirt' kelimesini hiç hatırlamamıştı, bunu bilmiyordu. Florina’nın&nbsp;</span><span class="sgc3">en önemli ürününün adını ona Valona öğretmek zorunda kalmıştı.</span></p>

  <p class="heading"><span class="sgc1">Kız, "Hatırladığın nedir?" diye sordu.</span></p>

  <p class="heading"><span class="sgc1">Nedense Rik’in heyecanı birdenbire söndü. Adam bir adım geriledi. "Bundan fazla bir anlam çıkmıyor, Lona. Sadece eskiden bir işim vardı. Ve ben bunun ne olduğunu biliyorum. Yani... bir bakıma."</span></p>

  <p class="heading"><span class="sgc1">"Neydi bu işin?"</span></p>

  <p class="heading"><span class="sgc1">"Ben Hiç’i analiz ederdim."</span></p>

  <p class="heading"><span class="sgc1">Valona, hızla adama dönerek onun gözlerinin içine baktı. Sonra elini adamın alnına koydu. Rik öfkeyle ondan uzaklaştı. Kız, "Yine başın mı ağrıyor, Rik?" dedi. "Haftalardan beri çok iyiydin."</span></p>

  <p class="heading"><span class="sgc1">Rik, "Ben iyiyim, canımı sıkma," diye söylendi. Kız başını önüne eğince de hemen ekledi. "Aslında canımı sıktığını söylemek istemedim, Lona. Sadece çok iyiyim ve senin benim yüzümden üzülmeni istemiyorum."</span></p>

  <p class="heading"><span class="sgc1">Valona'nın keyfi yerine geldi. "'Analiz etmek' ne anlama geliyor?" Rik onun bilmediği kelimeleri kullanıyordu. Valona, Rik'in olağanüstü bir eğitim görmüş olduğunu düşünerek kendisini pek önemsiz hissetti yeniden.</span></p>

  <p class="heading"><span class="sgc1">Adam bir an düşündü. "Bu... bu... bir şeyi parçalarına ayırmak anlamına geliyor. Bazen inceleme ışınının neden bozulduğunu anlamak için ayıklama makinesini söküyoruz ya."</span></p>

  <p class="heading"><span class="sgc1">"Ya... Ama Rik, insanın hiçbir şeyi analiz etmemesi bir görev olabilir mi? Bu bir iş sayılmaz ki."</span></p>

  <p class="heading"><span class="sgc1">"Ben hiçbir şeyi analiz etmediğimi söylemedim ki! Ben, 'Hiç’i analiz ederdim,’ dedim. Bu h harfi büyük yazılıyor."</span></p>

  <p class="heading"><span class="sgc1">"Ama bu aynı şey değil mi?" dedi Valona. İçin için, o gün yaklaşıyor, diye ekledi. Sözlerimi aptalca bulmaya başladı bile. Çok geçmeden beni öfkeyle yanından uzaklaştıracaktır.</span></p>

  <p class="heading"><span class="sgc1">"Hayır, değil tabii." Rik derin bir nefes aldı. "Ama korkarım bunun ne olduğunu bilmiyorum. İşim konusunda hatırladığım yalnızca bu. Ama görevim önemliydi sanırım. Bana öyle geliyor. Ben bir suçlu değildim."</span></p>

  <p class="heading"><span class="sgc1">Valona irkilerek yüzünü buruşturdu. Bunu hiç ona hiç bir zaman söylememeliydim, diye düşündü. Aslında kendi kendisine Rik’i korumak için onu böyle uyardığını söylemişti. Ama şimdi bunu genç adamı kendisine daha sıkıca bağlamak için yaptığını anlıyordu.</span></p>

  <p class="heading"><span class="sgc1">Her şey Rik ilk konuşmaya başladığı zaman olmuştu. Genç adam birdenbire konuşmaya başladığı için Valona pek korkmuştu. Hatta bundan Kentli’ye bile söz etmekten çekinmişti. Sonraki ‘boş günde’ hayatı boyunca biriktirdiği paranın beş kredisini almış ve Rik’i Kentteki bir doktora götürmüştü. (Nasıl olsa evlenemeyeceği için drahomaya da ihtiyacı olmayacaktı. Valona, doktorun adını ve adresini bir kâğıt parçasına yazmıştı ama Yukarı Kenti güneşe doğru yükselten dev sütunların arasından geçerek aradığı binayı bulmak için korku dolu iki saat çabalamıştı yine de.</span></p>

  <p class="heading"><span class="sgc1">Valona, muayenede bulunmakta ısrar etmişti. Doktor da acayip aletlerle korkunç şeyler yapmıştı. Sonra Rik’in. kafasını iki maden levhanın arasına sokarak genç adamın başının gece uçan bir Kirt Sineği gibi ışıldamasına neden olmuştu. Valona ayağa fırlayarak doktoru engellemeye çalışınca doktor iki adamını çağırmış, onlar da deli gibi çırpınan kızı dışarı çıkarmışlardı.</span></p>

  <p class="heading"><span class="sgc1">Doktor, yarım saat sonra dışarı çıkarak Valona'nın yanına gitmişti. Uzun boylu adamın kaşları iyice çatılmıştı. Kız, onun yanında pek sıkılmıştı. Çünkü adam, Aşağı Kentte bir muayenehanesi olmasına karşın aslında bir Efendi'ydi. Ama doktorun gözlerinde sakin, hatta acıma dolu bir anlam vardı. Ellerini küçük bir havluya kuruluyordu. Sonra bunu kaldırıp yok etme kutusuna atlı. Oysa havlu Valona'ya pek temiz gözükmüştü.</span></p>

  <p class="heading"><span class="sgc1">Doktor, "Bu adamla ne zaman karşılaştın?" diye sordu.</span></p>

  <p class="heading"><span class="sgc1">Valona adama olayı üstü örtülü anlattı. Sadece en önemli noktalara değindi. Kentli’den ve devriyelerdense hiç söz etmedi.</span></p>

  <p class="heading"><span class="sgc1">"O halde bu adam hakkında hiçbir şey bilmiyorsun?"</span></p>

  <p class="heading"><span class="sgc1">Valona başını salladı. "O olaydan öncesi konusunda hiçbir bilgim yok."</span></p>

  <p class="heading"><span class="sgc1">Doktor, "Bu adama Psişik Sonda uygulanmış," diye açıkladı, "Bunun ne olduğunu biliyor musun?"</span></p>

  <p class="heading"><span class="sgc1">Kız önce başını salladı. Sonra kuru bir fısıltıyla, "Bunu delilere mi uyguluyorlar, Doktor?" diye sordu.</span></p>

  <p class="heading"><span class="sgc1">"Ve suçlulara. Bu Sonda, kafalarını değiştirmek yani daha iyi bir insan olmalarını sağlamak için uygulanıyor. Böylece kafaları sağlıklı bir durum alıyor. Ya da beyinlerini çalmak ve öldürmek isteyen kısımlarını değiştiriyor anlıyor musun?"</span></p>

  <p class="heading"><span class="sgc1">Valona anlıyordu. Bu yüzden kıpkırmızı kesildi. "Rik hiçbir şey çalmaz, kimseye de zarar vermez."</span></p>

  <p class="heading"><span class="sgc1">"Onu Rik diye mi çağırıyorsun?" Bu ad Doktoru eğlendirmiş gibiydi. "Buraya bak, onunla&nbsp;</span><span class="sgc3">tanışmadan önceki günlerde ne yaptığını nerden bilebilirsin? Kafasının şimdiki durumuna bakarak eskiden nasıl bir insan olduğunu söylemek zor. Psişik Sonda iyice derinlere ve zalimce, uygulanmış. Kafasının ne kadarını tamamiyle kaybettiğini, geçmişinin ne kadarını şok yüzünden unuttuğunu bilmiyorum. Yani zamanla bazı şeyleri hatırlayacak. Birdenbire konuşmaya başladığı gibi. Ama her şeyi değil. Onun gözlem altında tutulması gerekiyor."</span></p>

  <p class="heading"><span class="sgc1">"Olmaz, olmaz. Rik benimle kalmalı. Ben ona çok iyi bakıyorum, Doktor."</span></p>

  <p class="heading"><span class="sgc1">Doktor önce kaşlarını çattı, sonra yumuşak bir sesle, "Ben de seni düşünüyordum, kızım," dedi. "Belki kafasındaki o kötülüklerin hepsi silinemedi. İleride bir gün sana zarar vermesini herhalde istemezsin."</span></p>

  <p class="heading"><span class="sgc1">Tam o sırada bir hemşire Rik'i dışarı çıkardı. Kadın, adamı sakinleştirmek için bir şeyler mırıldanıyordu. Tıpkı bir çocuğu sakinleştirmek ister gibiydi davranışları. Rik elini başına götürerek boş gözlerle etrafına bakındı. Sonra Valona’yı gördü ve kıza doğru ellerini uzatarak hafif bir sesle, "Lona..." diye bağırdı.</span></p>

  <p class="heading"><span class="sgc1">Kız, Rik'e doğru atıldı. Ona sıkıca sarılarak adamın başını omzuna dayadı. Doktora, "Ne olursa olsun, o bana hiçbir zaman zarar veremez," dedi.</span></p>

  <p class="heading"><span class="sgc1">Doktor düşünceli bir tavırla mırıldandı. "Tabii bu vakanın bildirilmesi gerekiyor. Onun bu durumda ilgililerin elinden nasıl kaçtığını anlayamıyorum."</span></p>

  <p class="heading"><span class="sgc1">"Yani Rik'i alıp götürecekler mi, Doktor?"</span></p>

  <p class="heading"><span class="sgc1">"Korkarım öyle."</span></p>

  <p class="heading"><span class="sgc1">"Doktor, yalvarırım, bunu yapmayın." İçine beş kredi koyduğu mendilini telaşla çıkardı. "Bunun hepsi sizin olsun, Doktor. Ben Rik’e çok iyi bakarım. O kimseye zarar vermez."</span></p>

  <p class="heading"><span class="sgc1">Doktor kızın avcuna koyduğu paralara baktı. "Sen fabrikada çalışıyorsun değil mi?"</span></p>

  <p class="heading"><span class="sgc1">Valona, "Evet" der gibi başını salladı.</span></p>

  <p class="heading"><span class="sgc1">"Haftada, ne kadar alıyorsun?"</span></p>

  <p class="heading"><span class="sgc1">"İki nokta sekiz kredi."</span></p>

  <p class="heading"><span class="sgc1">Doktor, paralan avcunda hafifçe zıplattı. Onları şıkırdatarak avcunu kapattı. Sonra paraları kıza uzattı. "Al bunları, kızım. Senden para istemiyorum."</span></p>

  <p class="heading"><span class="sgc1">Valona parayı şaşkın şaşkın geri aldı, "Rik'ten kimseye söz etmeyeceksiniz değil mi, Doktor?"</span></p>

  <p class="heading"><span class="sgc1">Ama adam, "Buna zorunluyum," dedi. "Yasalar böyle."</span></p>

  <p class="heading"><span class="sgc1">Valona, ağır ağır köye dönerken sanki etrafını göremiyordu. Rik’i sıkıca göğsüne bastırmıştı.</span></p>

  <p class="heading"><span class="sgc1">Ertesi hafta hiper video haber yayınlarında bir doktorun 'ciro' kazası sonucu öldüğü açıklandı. Buna yerel taşıt gücü Işınlarından birinin kısa bir an kesilmesi yol açmıştı. Doktorun adı Valona’ya hiç yabancı gelmemişti. O gece odasında o kâğıt parçasına baktı. Evet, ölen Rik’i götürdüğü doktordu.</span></p>

  <p class="heading"><span class="sgc1">Kız çok üzüldü. Çünkü doktor aslında gerçekten iyi bir insandı. Valona onun adını vaktiyle bir işçiden almış ve ileride gerekebilir, diye saklamıştı. Efendi Doktorun fabrika işçilerine çok iyi davrandığını öğrenmişti. O önemli muayene günü Doktor ona da çok iyi davranmıştı gerçekten. Ama Valona’nın sevinci üzüntüsünü gölgeledi. Doktor Rik’i ilgililere bildirecek zaman bulamamıştı. Daha doğrusu görevliler köye gelip Rik’i sormamışlardı.</span></p>

  <p class="heading"><span class="sgc1">Valona, daha sonra, Rik söylenenleri iyice anlamaya başladığı zaman ona Doktorun neler dediğini anlattı. Böylece Rik köyden ayrılmayacak ve güvende olacaktı.</span></p>

  <p class="heading"><span class="sgc1">Rik başını sallıyordu. Valona daldığı düşüncelerden uyandı. Genç adam, "Ne söylediğimi duymadın mı?" dedi. "Önemli bir görevim olduğuna göre bir suçlu da değildim!"</span></p>

  <p class="heading"><span class="sgc1">Kız çekine çekine, "Bir kötülük yapmış olamaz mısın?" diye başladı. "Belki önemli bir adamdın ama yine de bir suç işlemiş olabilirsin. Hatta Efendiler bile..."</span></p>

  <p class="heading"><span class="sgc1">"Hiç suç işlemediğimden eminim! Anlamıyor musun? Başkalarının da bundan emin olmaları için gerçeği öğrenmem gerekiyor. Başka çare yok. Fabrikadan da, köyden de ayrılmalı. geçmişimi öğrenmeye çalışmalıyım."</span></p>

  <p class="heading"><span class="sgc1">Valona paniğe kapıldı. "Rik! Bu tehlikeli olur! Bunu neden yapacaksın? Evet, belki Hiç'i analiz ediyordun ama bu konuda başka şeyler öğrenmene ne gerek var?"</span></p>

  <p class="heading"><span class="sgc1">"Çünkü başka bir şeyi daha hatırladım."</span></p>

  <p class="heading"><span class="sgc1">"Hangi başka şeyi?"</span></p>

  <p class="heading"><span class="sgc1">Genç adam, "Bunu sana söylemek istemiyorum," diye fısıldadı.</span></p>

  <p class="heading"><span class="sgc1">"Ama bunu birine açıklaman gerekir. Hatırladığın! sonradan unutabilirsin."</span></p>

  <p class="heading"><span class="sgc1">Rik, kızın kolunu tuttu. "Bu doğru. Söyleyeceklerimi başka kimseye tekrarlamayacaksın, değil mi, Lona? Unutursam sen benim ikinci belleğim olursun."</span></p>

  <p class="heading"><span class="sgc1">"Tabii Rik."</span></p>

  <p class="heading"><span class="sgc1">Genç adam çevresine bakındı. Bu dünya çok güzeldi. Valona bir keresinde ona Yukarı kentte ışıltılı, dev bir levha olduğunu söylemişti. Bunun üzerinde, "Galaksideki bütün gezegenlerin en güzeli Florina'dır," yazılıydı.</span></p>

  <p class="heading"><span class="sgc1">Rik etrafına bakınırken bu iddianın doğru olduğunu düşündü. Sonra da, "Hatırladığım korkunç bir şey," dedi. Ama hatırladıklarım her zaman doğru. Bunu da bugün öğleden sonra hatırladım."</span></p>

  <p class="heading"><span class="sgc1">"Evet?"</span></p>

  <p class="heading"><span class="sgc1">Rik, Valona’ya dehşetle bakıyordu şimdi. "Bu dünyadaki herkes ölecek. Florina’da yaşayan herkes."</span></p>

  <p class="heading1"><br class="calibre" /></p>
</body>
</html>
