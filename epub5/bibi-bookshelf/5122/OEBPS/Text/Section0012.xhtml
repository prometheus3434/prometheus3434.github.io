<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc">YEDİ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc3">Rik, Fırıncının öldürülüşünü, hiç ses çıkaramadan yere yığılısını gördü. Bir silahın sessiz etkisiyle göğsü içine çökmüş ve kavrularak duman olmuştu. Bu olay genç adama o zamana kadar olanların çoğunu hemen hemen unutturdu. Rik, daha sonraki olayları da bu yüzden kolaylıkla kavrayamadı.</span><br class="calibre" /></p>

  <p class="heading"><span class="sgc1">Rik, Devriyenin yaklaştığını hayal meyal hatırlıyordu. Adamın sessizce ama müthiş bir amansızlıkla silahını çekişini de. Fırıncı başını kaldırmış ve son bir kelime söylemek için dudaklarını büzmüştü. Ama bunu söylemeye zaman bulamamıştı.</span></p>

  <p class="heading"><span class="sgc1">Olay yüzünden beynine kan hücum eden. Rik'in kulakları uğuldamaya başladı. Halk deli gibi haykırarak dört bir yana kaçışıyordu. Kalabalık taşmış bir nehrin sularından farksızdı.</span></p>

  <p class="heading"><span class="sgc1">Rik’in kafası o son birkaç saatlik uyku sırasında yine gelişme göstermişti. Ama bu kargaşa bir&nbsp;</span><span class="sgc3">an genç adamın âdeta aptallaşmasına yol açtı. Devriye ise Rik'e yaklaşmaya çalışıyordu. Haykıran kadınlarla erkeklerin üzerine doğru atılıyor, sanki yapışkan bir bataklıkta, çamurlar arasında ilerlemeye çalışıyordu. Rik’le Lona akıntıyla birlikte döndüler. Ve insan seline kapılarak sürüklendiler. Yukarıda Uçan-Devriyelerin taşıtları belirirken bu insan selinde de dalgalar ve girdaplar oluştu. Valona, Rik’i kentin dış mahallelerine doğru itip duruyordu. Genç adam yine bir gün önceki korkmuş çocuk halini almıştı. O sabahki olgun erkek ortadan kaybolmuş gibiydi.</span></p>

  <p class="heading"><span class="sgc1">Rik o sabah şafakta uyanmıştı. Ama bu penceresiz odada şafağın kurşuni ışığını göremiyordu. Genç adam uzun bir süre hiç kımıldamamış, kafasını incelemişti. Gece kafasındaki gizli bir yara iyileşmişti sanki. Kopuk bir şey birleşmiş, tamamlanmıştı. Bunu, Rik'in iki gün önce her şeyi hatırladığı o an sağlamıştı. Gelişme bir gün önce de sürmüştü. Yukarı Kente yapılan yolculuk, kütüphane, Devriyeye saldırı^ kaçmaları. Fırıncıyla karşılaşmaları. Bütün bunlar Rik'i etkilemişti. Bir güç beyninin uzun bir süreden beri uyuklayan liflerini yakalayıp germiş, onları çalışmaya zorlamıştı. Ve geceki uykudan sonra bu lifler hafif hafif çalışıyorlardı.</span></p>

  <p class="heading"><span class="sgc1">Rik uzayı ve yıldızları düşünüyordu. O derin ve yalnız boşlukları ve korkunç sessizliği...</span></p>

  <p class="heading"><span class="sgc1">Genç adanı sonunda başını yana döndürdü. "Lona!"</span></p>

  <p class="heading"><span class="sgc1">Kız hemen uyanarak dirseğinin üzerinde doğruldu. Gözlerini kısarak Rik'e doğru baktı. "Rik?"</span></p>

  <p class="heading"><span class="sgc1">"Buradayım, Lona."</span></p>

  <p class="heading"><span class="sgc1">"İyi misin?"</span></p>

  <p class="heading"><span class="sgc1">"Tabii iyiyim." Rik, heyecanını baskı altında tutacak halde değildi. "Çok iyiyim, Lona! Dinle! Başka şeyler de hatırladım. Bir Uzay gemim vardı. Ben artık kesinlikle..."</span></p>

  <p class="heading"><span class="sgc1">Ama kızın onu dinlediği yoktu. Telaşla elbisesini giyiyordu. Arkasını dönerek giysisinin önündeki dikişi çabucak kapattı. Sinirli sinirli kemerini taktı. Sonra ayaklarının ucuna basa basa genç adama doğru gitti. "Uyumak niyetinde değildim, Rik. Oturup beklemeye çalıştım."</span></p>

  <p class="heading"><span class="sgc1">Kızın endişesi Rik'e de geçti. "Bir şey mi oldu?"</span></p>

  <p class="heading"><span class="sgc1">"Hişş... O kadar, yüksek sesle konuşma. Bir şey olmadı."</span></p>

  <p class="heading"><span class="sgc1">"Kentli nerede?"</span></p>

  <p class="heading"><span class="sgc1">"Burada değil. O-onun gitmesi gerekti. Neden tekrar yatıp uyumuyorsun, Rik?"</span></p>

  <p class="heading"><span class="sgc1">Rik, kızın teselli etmek ister gibi uzattığı elini itti. "Ben iyiyim. Uyumak da istemiyorum. Kentliye uzay gemimi anlatacaktım."</span></p>

  <p class="heading"><span class="sgc1">Ama Kentli orada değildi. Valona ise onu dinlemek istemiyordu. Rik sessizleşti. Ve ilk kez Valona’ya kızdı. Ona sanki bir çocukmuş gibi davranıyordu. Oysa Rik kendisini artık bir erkek gibi hissetmeye başlamıştı.</span></p>

  <p class="heading"><span class="sgc1">Odaya bir ışık süzüldü ve enli vücuduyla Fırıncı içeri girdi. Rik gözlerini kırparak adama baktı ve bir an korktu. Valona’nın kolunu usulca omzuna atmasına itiraz etmedi.</span></p>

  <p class="heading"><span class="sgc1">Fırıncının kalın dudakları bir tebessümle gerildi. "Erken kalkmışsınız."</span></p>

  <p class="heading"><span class="sgc1">İkisi de seslerini çıkarmadılar.</span></p>

  <p class="heading"><span class="sgc1">Fırıncı, "Ama iyi olmuş," dedi. "Bugün gidiyorsunuz."</span></p>

  <p class="heading"><span class="sgc1">Valona'nın ağzı kuruyuverdi. "Yani bizi Devriyelere teslim mi edeceksiniz?" Kız, Fırıncının Kentli gittikten sonra Rik’e nasıl baktığını unutmamıştı. Adam yine Rik’e bakıyordu. Yalnızca Rik’e.</span></p>

  <p class="heading"><span class="sgc1">Fırıncı, "Hayır, Devriyelere teslim etmeyeceğim," diye karşılık verdi. "Gerekli kimselere bilgi verildi. Artık güvende sayılırsınız." Dönerek dışarı çıktı.</span></p>

  <p class="heading"><span class="sgc1">Kısa bir süre sonra döndüğü zaman yiyecek, elbise ve su dolu iki leğen getirmişti. Giysiler yeniydi ve biçimleri de bir garipti.</span></p>

  <p class="heading"><span class="sgc1">Valona’yla Rik yemek yerlerken Fırıncı onları seyretti. "Artık yeni adlarınız ve yeni özgeçmişleriniz olacak. Beni iyice dinleyin. Söylediklerimi unutmanızı istemiyorum. İkiniz de Florina’lı değilsiniz artık. Anlıyor musun? Wotex gezegeninden iki kardeşsiniz. Soran olursa Florina’ya tatile geldiğinizi söylersiniz..." Konuşmasını sürdürerek ayrıntıları açıkladı, sorular sordu, verdikleri yanıtları dikkatle dinledi.</span></p>

  <p class="heading"><span class="sgc1">Rik, belleğinin yerinde olduğunu ve her şeyi kolaylıkla öğrenebildiğini kanıtladığı için memnundu. Ama Valona’nın gözleri duyduğu kaygı yüzünden daha koyu renk duruyordu.</span></p>

  <p class="heading"><span class="sgc1">Fırıncı bunu farketti tabii. Kıza, "Başıma en ufak bir dert açmaya kalkma," dedi. "Yoksa onu yalnız gönderirim. Sen de burada kalırsın."</span></p>

  <p class="heading"><span class="sgc1">Valona güçlü yumruklarını sıkıp sıkıp açıyordu. "Hiçbir dert açmaya kalkmayacağım."</span></p>

  <p class="heading"><span class="sgc1">Sabah olduğu zaman Fırıncı da ayağa kalktı. "Haydi, gidelim!" Son işi siyah deri taklidi bir kumaştan kesilmişe benzeyen dikdörtgen biçimi küçük iki parçayı onların göğüs ceplerine sokmak oldu.</span></p>

  <p class="heading"><span class="sgc1">Rik sokağa çıktıkları zaman üzerindekilere hayretle baktı. Giysilerin bu kadar karmaşık olabileceği hiç aklına gelmemişti. Bu kılığı giyebilmesi için ona Fırıncı yardım etmişti. Ama çıkarması için kimden yardım isteyecekti? Valona da artık bir köylü kızına hiç benzemiyordu. Bacaklarını ince bir kumaş örtüyordu. Ayakkabıları topuklu olduğu için dengesini kaybetmemek için dikkatle yürüyordu.</span></p>

  <p class="heading"><span class="sgc1">Yayalar onları görünce toplaşmaya başladılar. Ağızları bir karış açık Rik'le Valona'yı seyrediyor, birbirlerine sesleniyorlardı. Kalabalık daha çok çocuklar, alış verişe çıkmış kadınlar ve yırtık elbiseli işsizlerden oluşuyordu. Fırıncı hiçbirinin de farkında değilmiş gibiydi. Elinde kalın bir sopa vardı. Bu bazen sanki kazara olmuş gibi gruba fazla sokulanların bacaklarının arasına kayıveriyordu.</span></p>

  <p class="heading"><span class="sgc1">Fırından henüz yüz metre kadar uzaklaşmış ve bir köşeyi dönmüşlerdi ki...</span></p>

  <p class="heading"><span class="sgc1">Birdenbire olan oldu. Etraflarındaki kalabalığın gerisindekiler heyecanla döndüler. Ve Rik bir Devriyenin siyahlı gümüşlü üniformasını farketti.</span></p>

  <p class="heading"><span class="sgc1">Olay o zaman başladı. Silah, patlama ve o çılgınca kaçış. Korku Rik’in yakasını hiç bırakmadı. Bundan kurtulduğu bir an oldu mu acaba? Arkalarından Devriyenin gölgesinin kovalamadığı bir an?</span></p>

  <p class="heading"><span class="sgc1">Valona’yla Rik sonunda kendilerini Kentin sınırındaki yoksul mahallelerden birinde buldular. Valona hışırtılı bir sesle soluyordu. Yeni elbisesi ter lekeleri içindeydi.</span></p>

  <p class="heading"><span class="sgc1">Rik, "Artık Koşamayacağım," diye inledi.</span></p>

  <p class="heading"><span class="sgc1">"Kaçmamız gerekiyor."</span></p>

  <p class="heading"><span class="sgc1">"Böyle olmaz. Dinle." Rik, kolunu kızın elinden kurtarmaya çalıştı. "Beni dinle!" Yavaş yavaş korku ve panikten kurtulmaya başlıyordu. "Neden gidip Fırıncının istediğini yapmıyoruz?"</span></p>

  <p class="heading"><span class="sgc1">Valona, "Onun ne yapmamızı istediğini nereden biliyorsun," diye sordu. Çok telaşlıydı kız, kaçmayı sürdürmelerini istiyordu.</span></p>

  <p class="heading"><span class="sgc1">"Başka bir dünyadan gelmişiz gibi davranacaktık. Fırıncı bize bunları da verdi." Rik heyecanlanmıştı. Cebinden dikdörtgen biçimi o küçük parçayı çıkardı. Bunun iki tarafına baktı. Parçayı bu sanki bir kitapçıkmış gibi açmaya çalıştı.</span></p>

  <p class="heading"><span class="sgc1">Ama bunu başaramadı. Bir tek parçaydı bu. Rik, dikdörtgenin kenarlarını yokladı. Parmakları bunun bir köşesini kavrarlarken bir şeyin oynadığını sezdi. Deri parçasının üst kısmı süt gibi&nbsp;</span><span class="sgc3">bembeyaz kesildi. Bu yeni yüzeydeki sık yazıyı anlamak zordu. Ama Rik dikkatle bakarak birkaç heceyi seçti.</span></p>

  <p class="heading"><span class="sgc1">Sonunda, "Bir pasaport bu," diye açıkladı.</span></p>

  <p class="heading"><span class="sgc1">"O da nedir?"</span></p>

  <p class="heading"><span class="sgc1">"Buradan kaçmamızı sağlayacak bir şey." Rik bundan emindi. Bu düşünce kafasında birdenbire belirmişti. Bu bir tek 'pasaport' kelimesi. "Anlıyor musun, Lona. Fırıncı Florina’dan ayrılmamızı istiyordu. Bir uzay gemisiyle. Biz de onun planını uygulayalım."</span></p>

  <p class="heading"><span class="sgc1">Valona, "Olmaz," dedi. "Onu engellediler. Fırıncıyı öldürdüler. Onun planını uygulayanlayız, Rik. Uygulayamayız."</span></p>

  <p class="heading"><span class="sgc1">Ama Rik heyecanlanmıştı, neredeyse sözleri anlaşılmaz bir hal alacaktı bu yüzden. "Ama en iyisi de bu olur. Fırıncının dediği gibi davranacağımız akıllarına bile gelmez. Ayrıca Fırıncının seçtiği gemiye de binmeyiz. Herhalde onu göz hapsine almışlardır. Başka bir uzay gemisine bineriz. Herhangi bir tekneye."</span></p>

  <p class="heading"><span class="sgc1">Bir uzay gemisi. Herhangi bir tekne. Bu sözler Rik'in kulaklarında çınlıyordu. Düşüncesinin uygun olup olmadığına da aldırdığı yoktu. Bir gemide olmayı istiyordu. Uzaya açılmayı.</span></p>

  <p class="heading"><span class="sgc1">"Lona, lütfen!"</span></p>

  <p class="heading"><span class="sgc1">Kız, "Pekâlâ," dedi. "Madem gerçekten böyle düşünüyorsun. Ben Uzay limanının nerede olduğunu biliyorum. Ben küçük bir kızken bazen 'boş günlerde’ oraya gider ve uzaktan gemilerin hızla yükselmelerini seyrederdik."</span></p>

  <p class="heading"><span class="sgc1">Tekrar yürümeye başladılar. Hafif bir kaygı Rik’in bilincini boş yere etkilemeye çalışıyordu. Bu çok gerilerde kalmış yıllar değil, yakın geçmişle ilgili bir şeydi. Rik'in hatırlaması gereken ama bunu başaramadığı bir şey. Tam bilincinin eşiğinde duruyordu bu. Bu bir şey.</span></p>

  <p class="heading"><span class="sgc1">Ama Rik, onları bekleyen gemiyi düşünerek bu anıyla ilgilenmedi...</span></p>

  <p class="heading"><span class="sgc1">Giriş kapısındaki Florina'lı da ,o heyecanlı olayları paylaşıyordu. Ama uzaktan. Bir akşam önce inanılmayacak öyküler duymuştu. Devriyelere saldırılması ve bazı kimselerin cüretle kaçmasıyla ilgiliydi bu. Anlatılanlar bu sabah daha da abartmalı bir hal almıştı. Artık bir Devriyenin öldürülmüş olduğunu fısıldıyorlardı.</span></p>

  <p class="heading"><span class="sgc1">Florina’lı yerinden ayrılmaya cesaret edemiyordu. Ama başını uzatarak hava arabalarının geçmelerini, haşin suratlı Devriyelerin alandan çıkmalarını seyrediyordu. Uzay limanındaki Devriye sayısı gitgide azalıyordu.</span></p>

  <p class="heading"><span class="sgc1">Adam, Kenti Devriyelerle dolduruyorlar, diye düşündü. Birdenbire hem korku ve hem de kendisini sarhoş eden bir sevinç duydu. Devriyelerin öldürülmesi düşüncesi beni neden bu kadar memnun ediyor? Onlar bana hiçbir zaman zarar vermiyorlar ki. Yani... hemen hemen hiçbir zaman. İyi bir işim var. Ahmak bir köylü de değilim.</span></p>

  <p class="heading"><span class="sgc1">Ama mutluydu.</span></p>

  <p class="heading"><span class="sgc1">Florina’lı nöbetçi, önünde duran çiftle pek ilgilenmedi bile. Yabancı olduklarını hemen belirten acayip kılıklarının içinde sıkıntıyla terliyorlardı. Kadın delikten bir pasaport uzatmıştı.</span></p>

  <p class="heading"><span class="sgc1">Görevli kadına bir göz attı. Sonra pasaporta ve sonunda rezervasyon listesine. Uygun düğmeye bastı ve makineden yarı saydam iki şerit uzandı.</span></p>

  <p class="heading"><span class="sgc1">Florina’lı sabırsızca, "Haydi, geçin," dedi. "Onları bileklerinize sarın ve gidin."</span></p>

  <p class="heading"><span class="sgc1">Kadın nazik bir fısıltıyla, "Bizim gemi hangisi?" diye sordu.</span></p>

  <p class="heading"><span class="sgc1">Bu görevlinin hoşuna gitti. Florina Uzay limanına pek az yabancı geliyordu. Son yıllarda sayıları daha da azalmıştı. Ama geldikleri zaman da... bu yabancılar ne Devriyeydiler, ne de</span></p>

  <p class="heading"><span class="sgc1">Efendi. Karşılarındakinin sıradan bir Florina’lı olduğunu anlayamıyor ve insanla terbiyeli terbiyeli konuşuyorlardı.</span></p>

  <p class="heading"><span class="sgc1">Görevli boyu beş santim uzanmış gibi bir duyguya kapıldı. "Geminiz 17 inci iskelede, bayan. Wotex’e güzel bir yolculuk yapmanızı dilerim." Bu sözleri azametli bir tavırla söylemişti.</span></p>

  <p class="heading"><span class="sgc1">Çift uzaklaşırken görevli de yine Kentteki ahbaplarını gizli gizli aramasını sürdürdü. Daha da gizli bir biçimde Yukarı Kentteki özel güç ışınıyla yapılan konuşmaları dinlemeye çalıştı.</span></p>

  <p class="heading"><span class="sgc1">Ancak saatler sonra müthiş bir hata yapmış olduğunu anlayacaktı...</span></p>

  <p class="heading"><span class="sgc1">*</span></p>

  <p class="heading"><span class="sgc1">Rik, "Lona!" dedi. Kızın dirseğini çekiştirerek çabucak ileriyi gösterdi. "İşte şu!" Fısıltıyla konuşuyordu.</span></p>

  <p class="heading"><span class="sgc1">Valona genç adamın gösterdiği Uzay gemisine kuşkuyla baktı. Bu 17 inci iskeledeki, yerleri ayrılmış olan gemiden çok daha küçüktü. Gövdesi daha parlaktı. Dört hava lombozu ve ana kapı açıktı. Kapıdan bir dil gibi uzanan rampa yere doğru iniyordu.</span></p>

  <p class="heading"><span class="sgc1">Rik, "Gemiyi havalandırıyorlar," diye açıkladı. "Genellikle yola çıkmadan önce yolcu gemilerini iyice havalandırırlar. Tekrar tekrar kullanılan konserve-oksijeni atmak için."</span></p>

  <p class="heading"><span class="sgc1">Valona şaşırarak ona baktı. "Nereden biliyorsun?"</span></p>

  <p class="heading"><span class="sgc1">Rik, hafif bir gurur duydu. "Biliyorum işte. Şimdi gemide kimse yok. Hava akımı yüzünden içeride rahat edemezler." Endişeyle etrafına bakındı. "Ama burada fazla insan olmamasını anlayamıyorum. Sen gemileri seyrettiğin günlerde de Uzay limanı böyle tenha mı olurdu?"</span></p>

  <p class="heading"><span class="sgc1">Valona pek sanmıyordu ama o günleri iyice hatırlayamıyordu. Çocukluk anıları çok gerilerde kalmıştı.</span></p>

  <p class="heading"><span class="sgc1">Rik'le Valona titreyen bacaklarıyla rampadan çıkarlarken görünürde bir tek Devriye bile yoktu. Uzaklarda yalnızca birkaç sivil görevli vardı ve onlar da işlerine dalmışlardı.</span></p>

  <p class="heading"><span class="sgc1">İçeri girerlerken hava akımı onları üşüttü. Valona'nın etekleri uçuştu. Kız bacaklarının fazla açılmaması için eteğe ellerini bastırmak zorunda kaldı.</span></p>

  <p class="heading"><span class="sgc1">"Hep böyle mi olur?" diye sordu. O güne dek hiçbir Uzay gemisine binmemişti. Şöyle bir yolculuk yapacağı aklından, hayalinden bile geçmemişti. Valona dudaklarını sıkmıştı, kalbi hızla çarpıyordu.</span></p>

  <p class="heading"><span class="sgc1">Rik, "Hayır," dedi. "Sadece havalandırma sırasında böyle olur."</span></p>

  <p class="heading"><span class="sgc1">Genç adam sevinçle maden zeminli koridorda ilerledi, boş kamaralara baktı.</span></p>

  <p class="heading"><span class="sgc1">Sonra, "İşte," dedi. Geminin kuzinasına yani mutfağına gelmişlerdi. Rik çabuk çabuk ekledi. "Yiyecek o kadar önemli değil. Açlığa bir süre dayanabiliriz. Ama su gerekli."</span></p>

  <p class="heading"><span class="sgc1">Telaşla, düzgün dizilmiş olan kap kaçağa baktı. Sonunda büyük, kapaklı bir tencere buldu. Bakışlarıyla etrafta musluğu ararken, bir taraftan da, su tanklarını doldurmayı unutmamış olduklarını umarım, diye dua ediyordu. Sonra pompaların yumuşak sesini duyarak rahatladı ve gülümsedi. Musluktan su akmaya başladı.</span></p>

  <p class="heading"><span class="sgc1">"Şimdi şu kutulardan al. Fazla olmasın. Onların dikkatlerini çekmemeliyiz."</span></p>

  <p class="heading"><span class="sgc1">Rik, gemiye bindiklerinin anlaşılmaması için telaşla çareler düşünmeye çalışıyordu. Bilincinin eşiğinde yine hatırlayamadığı o anı titreşti. Zaman zaman düşüncelerinde böyle boşluklar beliriyordu. Rik de bir korkak gibi onları görmezlikten geliyor, var olduklarını kabul edemiyordu.</span></p>

  <p class="heading"><span class="sgc1">Genç adam sonunda küçük bir oda buldu. Buraya yangın söndürme araçları, ilaçlar ve ameliyat malzemeleri, kaynak makineleri konulmuştu.</span></p>

  <p class="heading"><span class="sgc1">Rik, "Acil bir durum olmadıkça buraya girmezler," dedi. Ama sesinde hiç de güven yoktu. "Korkuyor musun, Lona?"</span></p>

  <p class="heading"><span class="sgc1">Kız, alçak gönüllüce, "Sen yanımda olduğun için korkmuyorum Rik," diye yanıt verdi. İki gün, hayır, on iki saat önce durum tamamiyle bunun tersiydi. Ama Uzay gemisine biner binmez kızın üzerinde durmadığı bir kişilik değişmesi olmuştu. Şimdi Rik olgun bir insan, Valona da bir çocuktu.</span></p>

  <p class="heading"><span class="sgc1">Genç adam, "Işıkları yakamayız," dedi. "Çünkü güçteki azalmayı fark ederler. Tuvaletlere gitmek için onların dinlenme zamanlarını beklemeliyiz. Ondan sonra gece vardiyasındakilere gözükmeden tuvalete gitmeye çalışırız."</span></p>

  <p class="heading"><span class="sgc1">Hava akımı birdenbire kesildi. Artık yüzlerine buz gibi hava çarpmıyordu. Aynı anda o yumuşak, devamlı mırıltıyı andıran ses de durmuştu. Şimdi gemiye derin bir sessizlik çökmüştü.</span></p>

  <p class="heading"><span class="sgc1">Rik, " "Biraz sonra gemiye gelmeye başlarlar," diye açıkladı. "Ondan sonra da uzaya açılırız."</span></p>

  <p class="heading"><span class="sgc1">Valona o zamana kadar Rik’in yüzünde böylesine mutlu bir ifade hiç görmemişti. Sanki genç adam sevgilisiyle buluşmaya giden bir âşıktı.</span></p>

  <p class="heading"><span class="sgc1">Rik, şafakta uyandığı zaman kendini bir erkek gibi hissetmişti. Şimdiyse bir devdi artık. Kollarını açmış, bütün Galaksiyi kucaklıyordu. Yıldızlar zıpzıpları, nebulalar elinin tersiyle iteceği örümcek ağlarıydılar.</span></p>

  <p class="heading"><span class="sgc1">Bir Uzay gemisindeydi o! Hatıralar devamlı ve coşkun bir sel halinde kafasına akarken, diğer anılar onlara yer açmak için kayboluyorlardı. Rik yavaş yavaş Kirt tarlalarını, fabrikayı, Valona’nın karanlıkta kendisine ninni söylediğini unutmaya başlıyordu. Bunlar giderek bütünleşen bir tablodaki geçici yarıklardı.</span></p>

  <p class="heading"><span class="sgc1">Bütün bunların nedeniyse bu Uzay gemisiydi!</span></p>

  <p class="heading"><span class="sgc1">Rik, beni daha önce böyle bir gemiye bindirselerdi, diye düşünüyordu. O zaman yanmış beyin hücrelerimin kendi kendilerini yenilemelerini beklememe de gerek kalmazdı.</span></p>

  <p class="heading"><span class="sgc1">Karanlıkta Valona’ya, "Sakın korkma," dedi. "Bir titreşim hissedecek ve bir gürültü duyacaksın. Ama buna motorlar yol açacak. Sonra sanki üzerine bir ağırlık çökmüş gibi bir duyguya kapılacaksın. Hızlanma yüzünden." Bu kavramın Florina dilinde bir karşılığı yoktu. Rik de bunun yerine aklına hemen geliveren, bir sözcüğü kullanmıştı.</span></p>

  <p class="heading"><span class="sgc1">Tabii Valona genç adamın ne demek istediğini anlayamadı. "Canımız yanacak mı?"</span></p>

  <p class="heading"><span class="sgc1">Rik açıkladı. "Basıncı emecek hızlanmanın etkisini hafifletecek aygıtımız yok. Bu yüzden çok rahatsız olacağız. Ama uzun sürmeyecek. Sen şu bölmeye dayan. Bir şey seni o duvara bastırmaya başlayınca da bütün vücudunu gevşet. Bak, başlıyor işte."</span></p>

  <p class="heading"><span class="sgc1">Rik uygun bölmeyi seçmişti. Hiper atom motorlarının homurtusu yükselirken yer çekimi kaydı. Dikey bölme sanki gitgide yan yatmaya başlamıştı.</span></p>

  <p class="heading"><span class="sgc1">Valona yalnızca bir kez inledi. Ondan sonra da sessizleşti. Kesik kesik soluyordu. Genç adamla kızın kayışların ve hidrolik emicilerin korumadığı göğüsleri ciğerlerinin biraz hava almasını sağlamak için çırpınırken gırtlaklarından hışırtılı sesler yükseldi.</span></p>

  <p class="heading"><span class="sgc1">Rik, Valona’nın bilinmeyene karşı o müthiş korkuyu duyduğunu seziyordu. Kızın yanında olduğunu hatırlayıp rahatlaması için birkaç kelime söylemeyi başardı. Bir gemideydiler yalnızca. Şahane bir gemide. Ama Valona o zamana kadar uzaya hiç açılmamıştı.</span></p>

  <p class="heading"><span class="sgc1">Rik, "Tabii sıçramalar da yapılacak," dedi. "O zaman Hiper uzayda ilerleyecek ve yıldızlar arasındaki uzaklıkları da iyice kısaltmış olacağız. Ama bu seni hiç rahatsız etmeyecek. Hatta sıçrama yaptığımızı fark etmeyeceksin. Sıçrama böyle bir şeyle oranlanmaz bile. Yalnızca kısacık bir an içinde bir şey titreyecek, ama işte o kadar." Genç adam kelimeleri zorlukla, hece hece söylüyordu. Pek uzun sürdü bu konuşması.</span></p>

  <p class="heading"><span class="sgc1">Göğüslerini ezen ağırlık yavaş yavaş kayboldu. Onları bölmeye bağlayan görünmez zincir esnekleşti ve koptu. İki genç soluk soluğa yere çöktüler.</span></p>

  <p class="heading"><span class="sgc1">Sonunda Valona, "Yaralı mısın, Rik?" diye sordu.</span></p>

  <p class="heading"><span class="sgc1">"Ben mi yaralıyım?" Rik gülmeyi başardı. Hâlâ doğru dürüst soluk alamıyordu ama gemide yaralanma düşüncesi onu güldürmüştü. "Ben bir keresinde gemide yıllarca yaşadım. Bazen bir gezegene aylar sonra inerdim."</span></p>

  <p class="heading"><span class="sgc1">Kız, "Neden?" diye sordu. Sürünerek Rik'e yaklaşmış, onun yanında olduğuna kesinlikle inanmak istiyormuş gibi elini genç adamın yanağına koymuştu.</span></p>

  <p class="heading"><span class="sgc1">Rik, kolunu Valona'nın omzuna koydu. Kız, usulca başını bu kola dayadı. Artık rollerinin değişmiş olduğunu kabul ediyordu. "Neden," diye tekrarladı.</span></p>

  <p class="heading"><span class="sgc1">Rik, bu nedeni hatırlamıyordu. Söylediklerini yapmıştı. Zaten hiçbir zaman bir gezegene inmekten de hoşlanmamıştı. Bir nedenle devamlı uzayda dolaşması gerekmişti. Ama bu nedeni bilmiyordu. Genç adam yine düşüncelerindeki o boşluğu görmezlikten geldi. "Bir görevim vardı," dedi.</span></p>

  <p class="heading"><span class="sgc1">Valona başını salladı. "Biliyorum. Hiç’i analiz ediyordun."</span></p>

  <p class="heading"><span class="sgc1">"Doğru." Bu sözler Rik’i memnun etmişti. "Ben gerçekten bunu yapıyordum. Bunun ne anlama geldiğini biliyor musun?"</span></p>

  <p class="heading"><span class="sgc1">"Hayır."</span></p>

  <p class="heading"><span class="sgc1">Rik, Valona’nın anlatacaklarını kavrayamayacağını biliyordu. Ama konuşmak istiyordu. Anılarına dalmalı, istediği an geçmişle ilgili gerçekleri ortaya serebildiği için sarhoşça bir sevinç duymalıydı.</span></p>

  <p class="heading"><span class="sgc1">Genç adam, "Anlayacağın," diye başladı. "Evren değişik yüz maddeden oluşmuştur. Biz bu maddeleri 'elementler' diye tanımlıyoruz. Demir ve bakır birer elementtir."</span></p>

  <p class="heading"><span class="sgc1">"Ben onların maden olduklarını sanıyordum!"</span></p>

  <p class="heading"><span class="sgc1">"Evet. Onlar maden. Hem de element. Oksijen, nitrojen, karbon ve palladyum'un element oldukları gibi. En önemlisi hidrojen ve helyum. Bunlar en basit ve en fazla bulunan elementlerdir."</span></p>

  <p class="heading"><span class="sgc1">Valona üzüntüyle, "Onların adını hiç duymamıştım," diye mırıldandı.</span></p>

  <p class="heading"><span class="sgc1">"Evrenin yüzde doksan beşi hidrojen, geri kalan kısmının çoğu da helyumdur. Uzay bile öyledir."</span></p>

  <p class="heading"><span class="sgc1">Valona, "Bana bir kezinde uzayın bir boşluk olduğunu söylediler," dedi. "‘Yani orada hiçbir şey yoktur,' diye açıkladılar. Bu yanlış mıydı?"</span></p>

  <p class="heading"><span class="sgc1">"Pek de yanlış sayılmaz. Uzayda hemen hemen hiçbir şey yoktur. Ama ben bir Uzay-analizcisiyim. Yani uzayda dolaşarak pek pek az miktarda element topluyor ve onları analiz ediyordum. Yani bunların yüzde kaçının hidrojen, yüzde kaçının helyum ve diğer maddelerden oluştuğuna karar veriyordum."</span></p>

  <p class="heading"><span class="sgc1">"Neden?"</span></p>

  <p class="heading"><span class="sgc1">"Şey... Bu biraz karmaşık bir konu. Anlayacağın, elementler uzayın her yerinde aynı biçimde toplanmamışlardır. Bazı bölgelerde helyum oranı normalin biraz üstündedir. Bazı yerlerdeyse&nbsp;</span><span class="sgc3">sodyum. Bu özel yapıdaki bölümler uzayda bir akıntı gibi kıvrıla büküle yayılırlar. Zaten onlara bu ad da verilir. 'Uzayın akıntıları’. Bu akıntıların ne durumda olduklarını öğrenmek önemlidir. Çünkü bu evrenin nasıl yaratıldığını ve nasıl yaratıldığını ve nasıl geliştiğini açıklayabilir."</span></p>

  <p class="heading"><span class="sgc1">"Nasıl açıklayacak?"</span></p>

  <p class="heading"><span class="sgc1">Rik durakladı. "Bunu kimse kesinlikle bilmiyor." Sözlerini telaşla sürdürmeye çalıştı. Kafası zengin bilgi hazinesinde minnetle yüzerken kızın sorusu yüzünden bu sona ererek Rik'in karşısına ‘Bilinmiyor’ diye bir işaret çıkmıştı. Genç adam birdenbire, sonuçta Valona yalnızca Florina’lı bir köylü kızı, diye düşündü.</span></p>

  <p class="heading"><span class="sgc1">Sonra, "Ayrıca yoğunluğu da ölçeriz," dedi. "Galaksinin bütün bölümlerindeki bu uzay gazının ‘kıvamını’. Bu her yerde başka başkadır. Gemilerin hiper uzayda nasıl sıçramaları gerektiğini hesaplayabilmeleri için bu yoğunluğu kesinlikle öğrenmemiz gerekir. Bu..." Sustu.</span></p>

  <p class="heading"><span class="sgc1">Valona kaskatı kesilerek Rik'in sözlerini sürdürmesini bekledi. Ama kamaraya derin bir sessizlik çökmüştü.</span></p>

  <p class="heading"><span class="sgc1">Valona zifiri karanlıkta boğuk boğuk, "Rik?" dedi. "Ne oldu, Rik?"</span></p>

  <p class="heading"><span class="sgc1">Genç adam hâlâ sesini çıkarmıyordu.</span></p>

  <p class="heading"><span class="sgc1">Valona onu omuzlarından yakalayarak sarstı. "Rik! Rik!"</span></p>

  <p class="heading"><span class="sgc1">Sonra ona eski Rik'in sesi yanıt verdi. Neşesi de, güveni de kaybolmuş, bitkin ve korku dolu bir ses. "Lona... Bir hata yaptık..."</span></p>

  <p class="heading"><span class="sgc1">"Ne oldu? Ne hata yaptık?"</span></p>

  <p class="heading"><span class="sgc1">Rik’in gözlerinin önünde Devriye'nin Fırıncıyı vurduğu sahne belirmişti. Sanki diğer şeyleri hatırlarken bu da olanca canlılığı ve acılığıyla karşısına dikilmişti. "Kaçmamalıydık, Lona. Bu gemiye binmemeliydik." Şiddetle titriyor, bütün vücudu sarsılıyordu. Valona alnında beliren ter tanelerini eliyle boş yere silmeye çalıştı.</span></p>

  <p class="heading"><span class="sgc1">"Ama neden, Rik? Neden?"</span></p>

  <p class="heading"><span class="sgc1">"Bazı şeyleri bilmemiz gerekirdi. Fırıncı bizi gündüz sokağa çıkardı. Demek ki Devriyelerle başının derde girmeyeceğini biliyordu. O Devriyeyi hatırlıyor musun? Fırıncıyı vuran Devriyeyi?"</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">"Ya onun yüzünü?"</span></p>

  <p class="heading"><span class="sgc1">"Devriyenin yüzüne bakmaya cesaret edemedim."</span></p>

  <p class="heading"><span class="sgc1">"Ben ettim. Devriyenin yüzünde bir acayiplik vardı ama bunu o sırada düşünemedim. Lona, o adam aslında Devriye değildi! Kentliydi o. Kentli Devriye kılığına girmişti."</span></p>

  <p class="heading"><span class="sgc1"><br class="calibre" /></span></p>
</body>
</html>
