<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc1"><br class="calibre" /></span></p>

  <h4 class="heading"><span class="sgc">ON ÜÇ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Alacakaranlık koyulaşırken uzay limanının ışıkları yandı. Sanki akşam güneşinin ışıkları buraya vurmuş gibi gözüküyordu. Bu aydınlık hiç değişmiyordu. Yukarı Kentteki diğer yat limanlarında olduğu gibi 9 numaralı alanda da her zaman gündüzdü. Florina ne kadar dönerse dönsün hep böyleydi. Tabii öğle güneşinin altında aydınlık daha belirli bir hal alıyordu. Ama bu da ışınların bir sapması sayılabilirdi.</span></p>

  <p class="heading"><span class="sgc1">Markis Genro günün sona erdiğini biliyordu. Limana girerken kentin renkli gece ışıklarını geride bırakmıştı çünkü. Bu ışıklar karanlık gökyüzünün altında pek parlak duruyorlar, ama etrafı gündüz gibi aydınlatmıyorlardı da.</span></p>

  <p class="heading"><span class="sgc1">Genro ana kapının hemen içerisinde durdu. Dev bir at nalı biçimindeki Uzay limanının onu fazla etkilemediği beliydi. Burada otuz altı hangar ve beş kalkış pisti vardı. Bu Uzay limanı Genro'nun bir parçasıydı sanki. Deneyimli her yatçının bir parçası olduğu gibi.</span></p>

  <p class="heading"><span class="sgc1">Genro ucunda gümüş bir Kirt parçası olan uzun, menekşe rengi bir sigara çıkararak dudaklarının arasına sıkıştırdı. Bunun ucunu avuçlarının arasına aldı. Nefes çekerken sigaranın ucunda da yeşil bir ateş belirdi. Sigara ağır ağır yanıyor, geride hiç kül bırakmıyordu. Genro zümrüt rengi dumanları burnundan çıkardı.</span></p>

  <p class="heading"><span class="sgc1">Sonra da, "Durum her zamanki gibi," diye mırıldandı.</span></p>

  <p class="heading"><span class="sgc1">Yat Komitesinin bir üyesi çabucak Genro’nun yanma geldi. Ama sanki telaşlıymış gibi bir tavır takınmamaya da çalışmıştı. Arkasında yat kılığı vardı. Tuniğinin düğmelerinden birindeki küçük ve zarif harfler onun komite üyesi olduğunu açıklıyordu. "Ah, Genro! Neden durum her zamanki gibi olmasın?"</span></p>

  <p class="heading"><span class="sgc1">"Merhaba, Doty. Her taraf karmakarışık. Bu yüzden zeki bir çocuğun Uzay limanlarını kapatmaya kalkışacağını düşündüm. Ama neyseki öyle bir şey olmamış."</span></p>

  <p class="heading"><span class="sgc1">Doty ciddileşti. "Biliyor musun, sonunda bunu yapabilirler. Son haberi duydun mu?"</span></p>

  <p class="heading"><span class="sgc1">Genro güldü. "Son haberle bundan bir öncekini birbirlerinden nasıl ayırt edebilirsin?"</span></p>

  <p class="heading"><span class="sgc1">"Eh... Yerli konusunda kesin kararın verilmiş olduğunu duydun mu? Yani katil hakkında?"</span></p>

  <p class="heading"><span class="sgc1">"Onu yakaladıklarını mı söylemek istiyorsun? Bunu duymadım."</span></p>

  <p class="heading"><span class="sgc1">"Hayır, onu yakalamadılar. Ama artık katilin Aşağı Kentte olmadığını biliyorlar."</span></p>

  <p class="heading"><span class="sgc1">"Öyle mi? Peki neredeymiş adam?"</span></p>

  <p class="heading"><span class="sgc1">"Yukarı Kentte. Burada."</span></p>

  <p class="heading"><span class="sgc1">"Sahi mi?" Genro’nun buna inanamadığı belliydi. Gözleri önce irileşti, sonra kısıldı.</span></p>

  <p class="heading"><span class="sgc1">Doty biraz alındı. "Sahi ya! Bunu kesinlikle biliyorum. Devriyeler Kirt caddesinin üzerinde uçuşup duruyorlar. Kent Parkını sardılar. Merkez Arenasını koordinasyon noktası olarak kullanıyorlar. Bunların hepsi de doğru."</span></p>

  <p class="heading"><span class="sgc1">"Şey, belki." Genro bakışlarını hangarlardaki gemilerin üzerinde dolaştırdı. "Buraya iki aydan beri uğramadım sanırım. Limanda yeni gemiler var mı?"</span></p>

  <p class="heading"><span class="sgc1">"Hayır. Ah, evet Hjordesse'in 'Alevli Ok’u&nbsp;</span><span class="sgc3">var."</span></p>

  <p class="heading"><span class="sgc1">Genro başını salladı. "Ben onu gördüm. Baştan aşağı krom, başka bir özelliği de yok. Sonunda gemimin planlarını kendim çizmek zorunda kalacağım galiba. Bu da hiç hoşuma gitmeyecek."</span></p>

  <p class="heading"><span class="sgc1">"Kuyruklu Yıldız V’i satacak mısın?"</span></p>

  <p class="heading"><span class="sgc1">"Ya satacak ya da parçalatacağım. Bu son modellerden bıktım. Fazla otomatik onlar. Otomatik yedekler, yörüngeyi hesaplayan kompüterler. Bütün bunlar bu sporu öldürüyor."</span></p>

  <p class="heading"><span class="sgc1">Doty, "Biliyor musun," dedi. "Diğerlerinin de aynı şeyleri söylediklerini duydum. İyi durumda eski bir model satışa çıkarıldığı takdirde bunu sana haber veririm."</span></p>

  <p class="heading"><span class="sgc1">"Teşekkür ederim. Etrafta biraz dolaşabilir miyim?"</span></p>

  <p class="heading"><span class="sgc1">"Tabii dolaşabilirsin. İşine bak." Doty gülümsedi. Elini sallayarak koşarcasına uzaklaştı.</span></p>

  <p class="heading"><span class="sgc1">Genro ağır ağır dolaşmaya başladı. Yarım kalan sigarası dudaklarının arasından sarkıyordu. Genç adam içinde gemi bulunan her hangarın önüne durdu ve tekneleri zekice inceledi.</span></p>

  <p class="heading"><span class="sgc1">26 numaralı hangarda ilgisi arttı. Alçak engelin üzerinden bakarak, "Efendi?" dedi. Nezaketle, sanki bir soru sorarmış gibi seslenmişti. Ama birkaç dakika süren bir beklemeden sonra tekrar seslendiğinde sesi eskisi kadar nazik değildi. Sanki bir emir veriyordu.</span></p>

  <p class="heading"><span class="sgc1">Ortaya çıkan Efendi insanı etkileyecek bir tip değildi. Bir kere arkasında yat kılığı yoktu. Sonra traş olmamıştı. Pek biçimsiz kepini modaya hiç uymayan bir biçimde kulaklarına kadar indirmişti. Kep neredeyse yüzünün yarısını örtecekti. Ayrıca şüphe uyandıracak bir biçimde, aşırı tedbirli davranıyordu.</span></p>

  <p class="heading"><span class="sgc1">Genç adam, "Ben Markis Genro’yum," diye açıkladı. "Bu sizin tekneniz mi, efendim?"</span></p>

  <p class="heading"><span class="sgc1">"Evet, öyle." Efendi, sinirli sinirli, ağır ağır konuşuyordu.</span></p>

  <p class="heading"><span class="sgc1">Genro onun bu haline aldırmadı. Başını arkaya atarak yatın hatlarını dikkatle inceledi. İzmariti dudaklarının arasından çekerek bir fiskeyle havaya fırlattı. İzmarit çizdiği kavisin en yüksek noktasına erişemeden hafif bir ışık çıkararak ortadan kayboldu.</span></p>

  <p class="heading"><span class="sgc1">Genro, "Acaba içeri girmeme izin verir misiniz?" diye sordu.</span></p>

  <p class="heading"><span class="sgc1">Efendi kararsızca durakladı. Sonra yana çekildi.</span></p>

  <p class="heading"><span class="sgc1">Genro hangara girdi. "Teknede ne tip bir motor var, efendim?"</span></p>

  <p class="heading"><span class="sgc1">"Neden soruyorsunuz?"</span></p>

  <p class="heading"><span class="sgc1">Genro uzun boylu, esmer tenli, siyah gözlü bir gençti. Kısa kestirdiği saçları kıvırcıktı. Diğer Efendiden bir baş uzundu. Güldüğü zaman dudaklarının arasından beyaz, düzgün dişleri gözüküyordu. "Açıkçası satın almak için bir gemi arıyorum."</span></p>

  <p class="heading"><span class="sgc1">"Yani bu tekneyle mi ilgileniyorsunuz?"</span></p>

  <p class="heading"><span class="sgc1">"Bilmiyorum. Tabii fiyat uygunsa buna benzer bir tekne almak isterim. Ama... kontrollere ve motorlara bakmama izin verir misiniz?"</span></p>

  <p class="heading"><span class="sgc1">Efendi sesini çıkarmadı.</span></p>

  <p class="heading"><span class="sgc1">Genro soğuk soğuk, "Nasıl isterseniz," diyerek döndü.</span></p>

  <p class="heading"><span class="sgc1">Efendi, "Gemiyi satabilirim," diye mırıldanarak ceplerini karıştırdı, "İşte, lisans burada."</span></p>

  <p class="heading"><span class="sgc1">Genro, kâğıdın iki tarafına da böyle şeylerden çok iyi anladığını belirten bir tavırla çabucak baktı. Sonra da lisansı geri verdi. "Siz Deamone’musunuz?"</span></p>

  <p class="heading"><span class="sgc1">Efendi başını salladı. "Evet. İsterseniz gemiye girebilirsiniz."</span></p>

  <p class="heading"><span class="sgc1">Genro büyük liman kronometresine bir göz attı. Yapay gündüz ışığında ışıltılı akrep ve yelkovanı pırıldayan kronometre akşamın ikinci saatinin başlamış olduğunu gösteriyordu.</span></p>

  <p class="heading"><span class="sgc1">"Teşekkür ederim. Bana yol gösterir misiniz?"</span></p>

  <p class="heading"><span class="sgc1">Efendi tekrar cebini karıştırdı ve ince şeritlere benzer anahtarlardan oluşan bir desteyi çıkardı. "Siz önden buyurun, efendim."</span></p>

  <p class="heading"><span class="sgc1">Genro desteyi aldı. Anahtarlardaki kot işaretlerine bakarak ‘geminin damgası’nı aradı. Efendi ona yardım etmeye çalışmadı.</span></p>

  <p class="heading"><span class="sgc1">Genro sonunda, "Sanırım bu," diye mırıldanarak kısa rampadan ana kapının önündeki balkonumsu yere çıktı. Kapının sağındaki pek ince birleşme yerini inceledi. "Ama burada... Ah, şuradaymış." Kapının diğer tarafına gitti.</span></p>

  <p class="heading"><span class="sgc1">Kapı sessizce, ağır ağır açıldı. Ve Genro karanlık gemiye girdi. Efendi de onu izledi. Kapı arkalarından kapanırken kırmızı giriş lambası otomatik olarak yandı. İç kapı açıldı. Oradan geçerlerken geminin içi birdenbire aydınlandı. Bütün beyaz ışıklar yanıyordu artık.</span></p>

  <p class="heading"><span class="sgc1">Myrlyn Terens’in hiçbir seçeneği yoktu. Çok gerilerde kalan o bazı seçenekleri olduğu zamanı hatırlamıyordu artık. Tam üç saat azapla Deamone’un gemisinin yakınında beklemişti. Çaresizdi. Beklemekten başka yapabileceği bir şey yoktu. O ana kadar bir şey olmamıştı. Zaten olacakların da tutuklanmasıyla sona ereceği kesindi.</span></p>

  <p class="heading"><span class="sgc1">Sonra gemiyi merakla süzen bu genç adam gelmişti. Onunla konuşmak bile çılgınlıktı. Bu kadar yakından Efendi rolünü sürdürmesi imkânsızdı. Ama orada beklemekle de bir şey olmayacaktı.</span></p>

  <p class="heading"><span class="sgc1">Hiç olmazsa gemide yiyecek vardı. Daha doğrusu olabilirdi. Bunun aklına daha önce gelmemiş olması acayipti.</span></p>

  <p class="heading"><span class="sgc1">Gemide gerçekten yiyecek vardı.</span></p>

  <p class="heading"><span class="sgc1">Terens, "Akşam yemeği saati yaklaşıyor," diye mırıldandı. "Bir şeyler yemek ister misiniz?"</span></p>

  <p class="heading"><span class="sgc1">Genro omzunun üzerinden ona çabucak bir göz attı. "Belki biraz sonra. Teşekkür ederim."</span></p>

  <p class="heading"><span class="sgc1">Terens ısrar etmedi. Genro’nun gemide dolaşmasına izin vererek sevinçle kapta kendi kendine ısınan etten ve selüloze sarılmış meyvalardan yedi. Bol bol su içti. Koridorda, mutfağın karşısında duş yeri vardı. Terens içeri girerek kapıyı kitledi. Çabucak yıkandı. O dar takkeyi geçici olarak bile çıkarmak onu rahatlattı. Yandaki küçük dolapta başka elbiseler de vardı. Bunlardan istediğini seçebilirdi.</span></p>

  <p class="heading"><span class="sgc1">Genro yanına döndüğü sırada Terens de kendisini biraz toplamıştı. Sark'lı genç, "Bu gemiyle uçuş yapmama izin verir miydiniz acaba?" dedi.</span></p>

  <p class="heading"><span class="sgc1">Terens kayıtsızca bir tavır takındı. "Buna bir itirazım yok. Bu modelin nasıl kullanılacağını biliyor musunuz?"</span></p>

  <p class="heading"><span class="sgc1">Gere hafifçe gülümsedi. "Öyle sanıyorum. Bilinen bütün modelleri kullanabileceğimi düşünerek kendi kendime övünüyorum. Her neyse... Kontrol kulesiyle bağlantı kurmak cüretini gösterdim. Boş bir havalanma pisti olduğunu söylediler. Ben kontrollere geçmeden önce yatçı lisansımı belki görmek istersiniz, İşte."</span></p>

  <p class="heading"><span class="sgc1">Terens, tıpkı Genro’nun Deamone’un belgesine yaptığı gibi lisansa çabucak bir göz attı. "Kontroller sizin," dedi.</span></p>

  <p class="heading"><span class="sgc1">Uzay gemisi uçmaya meraklı bir balina gibi hangardan ağır ağır çıktı. Dia manyetik gövdesi düzgün toprak alanın yedi santim yukarısındaydı.</span></p>

  <p class="heading"><span class="sgc1">Terens, Genro’nun kontrolleri ustalıkla, hiç duraklamadan kullanmasını seyretti. Sanki gemi genç Sark’lının dokunuşları altında canlandı. Genro düğmelere basarken limanın vizi-levhadaki küçük görüntüsü de hemen değişiyordu.</span></p>

  <p class="heading"><span class="sgc1">Gemi birdenbire durdu. Şimdi burnu kalkış pistine doğru dönmüştü. Dia manyetik alan teknenin burnuna doğru güçlenmeye başladı. Bu yüzden geminin burnu ağır ağır havaya kalktı. Pilot yeri değişen yer çekimini karşılamak için yalpa çemberlerinin üzerinde döndüğünden Terens bu durumun farkına varmadı neyse ki. Teknenin kıç flanşları pistteki uygun çukurlara haşmetle yerleşti. Şimdi tekne, burnu havaya doğru dikey vaziyette duruyordu.</span></p>

  <p class="heading"><span class="sgc1">Havalanma pistinin duralit örtüsü kayarak yerine girdi. Böylece ortaya nötrleştirilmiş tabaka çıktı. Hiper atomik motorların püskürtecekleri ilk enerji akımını bu tabaka emecekti.</span></p>

  <p class="heading"><span class="sgc1">Genro, kontrol kulesiyle anlaşılmaz bir şeyler konuştu. Sonra, "Kalkışa on saniye kaldı," diye açıkladı.</span></p>

  <p class="heading"><span class="sgc1">Bir kuartz tüpteki gitgide yükselen ince kırmızı bir çizgi geçen saniyeleri gösteriyordu. Bu uca erişti ve ilk güç akımı geriye fışkırdı.</span></p>

  <p class="heading"><span class="sgc1">Terens’in vücudu ağırlaştı. Kentliyi bir güç sanki koltuğuna yapıştırdı. Birdenbire paniğe kapıldı genç adam, "Beğendiniz mi?" diye mırıldandı.</span></p>

  <p class="heading"><span class="sgc1">Hızlanma Genro’yu etkilememiş gibiydi. Adeta normal bir sesle, "Fena değil," dedi.</span></p>

  <p class="heading"><span class="sgc1">Terens koltuğunda arkasına yaslanarak, baskıya rahatça katlanmaya çalıştı. Gözlerini vizi-levhaya dikmişti. Onunla düşmanları arasındaki atmosfer ortadan kaybolurken vizi-levha parlaklaştı. Terens’in cildine sürünen Kirt kumaş terden ıslanmış ve buz gibi olmuştu.</span></p>

  <p class="heading"><span class="sgc1">Artık uzaya açılmışlardı. Genro gemiyle çeşitli denemeler yapıyor, hızı arttırıyordu. Terens’in hızlandıklarını anlaması imkânsızdı. Ama yatçı ince, uzun parmaklarını kontrol düğmelerinin üzerinde sanki bunlar bir müzik aletinin tuşlarıymış gibi dolaştırırken yıldızların vizi-levhada birbirlerini izlediklerini görüyordu. Sonunda vizi-levhanın berrak yüzeyini bir kürenin turuncu, şişman bir parçası doldurdu.</span></p>

  <p class="heading"><span class="sgc1">Genro, "Hiç fena değil," dedi. "Geminize iyi baktırıyorsunuz, Deamone. Küçük ama yeterli."</span></p>

  <p class="heading"><span class="sgc1">Terens kelimeleri dikkatle seçerek, "Herhalde hızını ve sıçrama kapasitesini de denemek istersiniz," diye cevap verdi. "Arzu ediyorsanız bunu yapabilirsiniz. Benim bir itirazım yok."</span></p>

  <p class="heading"><span class="sgc1">Genro başını salladı. "Pekâlâ. Nereye gidelim? Örneğin..." Bir an durakladı. "... Sark'a gidelim mi?"</span></p>

  <p class="heading"><span class="sgc1">Terens’in solukları sıklaştı. Böyle bir yanıt bekliyordu. Kentli az kalsın sihirli bir dünyada yaşamaya başladığına inanacaktı. O istemeden de bir güç onu belirli bir biçimde hareket etmeye zorluyordu. Onu bütün bunlara ‘şeylerin’ değil de kaderin neden olduğuna inandırmak hiç zor değildi. Çocukluğunu Efendilerin yerliler arasında yaşattıkları efsaneleri dinleyerek geçirmişti. Ve böyle bir inançtan kurtulmak pek kolay değildi. Kafası gitgide çalışmaya başlayan Rik, Sark’taydı. Oyun henüz sona ermiş sayılmazdı.</span></p>

  <p class="heading"><span class="sgc1">Terens deli gibi, "Neden olmasın, Genro?" diye bağırdı.</span></p>

  <p class="heading"><span class="sgc1">Genro, "Pekâlâ," dedi. "Hedefimiz Sark,"</span></p>

  <p class="heading"><span class="sgc1">Gemi hızlanırken Florina’nın vizi-levhadaki görüntüsü yana kayarak kayboldu. Onun yerini yıldızlar aldı.</span></p>

  <p class="heading"><span class="sgc1">Genro, "Florina’dan Sark'a ne kadar zamanda gidiyorsunuz?" diye sordu.</span></p>

  <p class="heading"><span class="sgc1">Terens, "Bir rekor kırdığımı söyleyemem," diye mırıldandı. "Ortalama..."</span></p>

  <p class="heading"><span class="sgc1">"O halde yolu altı saatten daha kısa bir sürede aştınız."</span></p>

  <p class="heading"><span class="sgc1">"Evet, bazen..."</span></p>

  <p class="heading"><span class="sgc1">"Bu süreyi beşe indirmeye çalışmama bir itirazınız var mı?"</span></p>

  <p class="heading"><span class="sgc1">"Hayır."</span></p>

  <p class="heading"><span class="sgc1">Sıçrama yapabilmek için yıldız-kitlesinin uzay dokusunu çarpıtamayacağı kadar uzakta bir yere erişmek saatler aldı.</span></p>

  <p class="heading"><span class="sgc1">Terens uyumamaya çalışıyordu. Bu işkenceden farksızdı onun için. Uyumadığı ya da pek az uyuduğu üçüncü geceydi bu. Heyecanla dolu günler de uykusuzluğunu daha kötü bir hale sokuyordu.</span></p>

  <p class="heading"><span class="sgc1">Genro bir ara ona yan yan baktı. "Neden yatıp uyumuyorsunuz?"</span></p>

  <p class="heading"><span class="sgc1">Terens, yüzünün sarkan kaslarını zorlayarak canlı, neşeli bir tavır takınmaya çalıştı. "Uykum yok canım. Hiç yok." Sonra birdenbire uzun uzun esnedi. Genro’ya özür dilermiş gibi gülümsedi.</span></p>

  <p class="heading"><span class="sgc1">Sark'Iı yatçı tekrar kontrollere döndü. Terens’in gözlen camlaştı.</span></p>

  <p class="heading"><span class="sgc1">Uzay gemilerindeki koltuklar çok rahattı. Gerekliydi bu. Koltukların hızlanma sırasında yolcuları desteklemeleri şarttı. Yorgun olmayan bir insan bile bu koltuklarda otururken kolaylıkla, tatlı bir uykuya dalabilirdi. O sırada cam kırıklarının üzerinde bile uyuyacak durumda olan Terens birdenbire dalıp gitti.</span></p>

  <p class="heading"><span class="sgc1">Kentli saatlerce uyudu. Hayatında bu kadar derin derin, rüya görmeden hiç uyumamıştı.</span></p>

  <p class="heading"><span class="sgc1">Hiç kımıldamıyordu. Genro başındaki takkeyi çıkardığı zaman da kımıldamadı. Hâlâ düzgün soluklar alıyor ve uyuyordu.</span></p>

  <p class="heading"><span class="sgc">*</span></p>

  <p class="heading"><span class="sgc1">Terens sersem sersem, ağır ağır uyandı. Uzun birkaç dakika nerede olduğunu anlayamadı. Kendisini köydeki evinde sanıyordu. Gerçeği, olanları yavaş yavaş hatırladı.</span></p>

  <p class="heading"><span class="sgc1">Sonunda hâlâ kontrollerin başında olan Genro'ya gülümseyerek, "Uyuyup kalmışım," dedi.</span></p>

  <p class="heading"><span class="sgc1">"Öyle oldu sanırım. İşte Sark!" Genro başıyla vizi-levhadaki büyük beyaz hilali işaret etti.</span></p>

  <p class="heading"><span class="sgc1">"Sark’a ne zaman ineceğiz?"</span></p>

  <p class="heading"><span class="sgc1">"Bir saat kadar sonra."</span></p>

  <p class="heading"><span class="sgc1">Terens artık iyice kendisine geldiği için Genro’nun tavırlarında hafif bir değişiklik olduğunu sezdi. Sark’Iı gencin elindeki çelik rengi şeyin bir iğne tabancanın zarif namlusu olduğunu fark ettiği zaman âdeta şok geçirdi. Sanki başından aşağı bir kova buzlu su dökmüşlerdi.</span></p>

  <p class="heading"><span class="sgc1">Terens ayağa fırlayarak, "Ne oluyor..." diye başladı.</span></p>

  <p class="heading"><span class="sgc1">Genro dikkatle, "Otur," dedi. Öbür elinde takke vardı.</span></p>

  <p class="heading"><span class="sgc1">Terens elini başına götürdü ve parmakları kızılımsı saçlarını yakaladı.</span></p>

  <p class="heading"><span class="sgc1">Genro başını salladı. "Evet. Durum meydanda. Sen bir yerlisin."</span></p>

  <p class="heading"><span class="sgc1">Terens gözlerini Sark'lıya dikti ama bir şey söylemedi.</span></p>

  <p class="heading"><span class="sgc1">Genro ekledi. "Tabii zavallı Deamone’un gemisine binmeden önce bile senin bir yerli olduğunu biliyordum."</span></p>

  <p class="heading"><span class="sgc1">Terens’in ağzı sanki pamuk yutmuş gibi kupkuru kesilmişti. Gözleri alev alev yanıyordu. Tabancanın küçücük, öldürücü namlusuna bakıyor ve o ani, sessiz ışığın belirmesini bekliyordu. Oyunu buraya kadar getirmişti. Buraya kadar. Ama sonunda kumarı kaybetmişti.</span></p>

  <p class="heading"><span class="sgc1">Genro'nun acelesi yok gibiydi. İğne silahı kesin bir tavırla tutuyor ve ağır ağır konuşuyordu. "Temeldeki hatan organize bir polis gücünü sonsuza kadar atlatabileceğini düşünmen oldu. Kentli. Eğer kurban olarak zavallı Deamone’u seçmeseydin, bu bakımdan belki yine de başarıya erişirdin."</span></p>

  <p class="heading"><span class="sgc1">Terens boğuk bir sesle, "Onu ben seçmedim," diye karşılık verdi.</span></p>

  <p class="heading"><span class="sgc1">"O halde buna 'şans' diyelim. Alstare Deamone, on iki saat kadar önce Kent Parkında karısını bekliyordu Karısıyla orada buluşmasının nedeni yalnızca romantik duygulardı. Çünkü ilk kez o yerde karşılaşmışlardı. Ondan sonra da tanışmalarının her yıldönümünde orada buluşmaya başlamışlardı. Genç kocalarla karıları arasında böyle romantikçe şeyler olur. Bunların öyle orijinal bir yanları da yoktur. Tabii Deamone seçtiği yerin tenhalığı yüzünden bir katil için uygun bir kurban sayılabileceğini hiç düşünmüyordu. Yukarı Kentte böyle bir şey olacağı kimin aklına gelirdi ki? Normal koşullarda cinayet ancak günler sonra anlaşılırdı. Ama Deamone'un karısı cinayetten hemen sonra oraya erişti. Kocasının açıklıkta olmayışı onu şaşırttı. Kocası, biraz geciktiği için öfkeyle çıkıp gidecek bir insan değildi. Genç kadın çoğu zaman randevularına geç kalıyordu zaten. Kocası da bunu biliyordu. Kadın bu yüzden kocasının kendisini mağaralardan birinde beklediğini düşündü.</span></p>

  <p class="heading"><span class="sgc1">"Aslında Deamone onu 'mağaraları'nın önünde beklemişti. Katilin kurbanına saldırdığı yere en yakın olan mağara da buydu. Katil, Deamone’u sürükleyerek o mağaraya götürmüştü. Kadın mağaraya girdi ve... Onun ne bulduğunu biliyorsun. Zavallı durumu, Gü-Bü. yoluyla Devriyelere bildirmeyi başardı. Ama şok ve geçirdiği sinir krizi yüzünden sözlerinin yarısı anlaşılmıyordu.</span></p>

  <p class="heading"><span class="sgc1">"Neler hissettiğini öğrenmek isterim, Kentli? Bir insanı soğukkanlılıkla öldürdün. Ve karısı cesedi, onlar için çok mutlu anılarla dolu bir yerde buldu."</span></p>

  <p class="heading"><span class="sgc1">Terens neredeyse boğuluyordu. Öfke ve çaresizlik yüzünden gözlerinin önünde kızıl bir perde belirmişti sanki. Kısık bir sesle, "Siz Sark’Iılar da milyonlarca Florina’lıyı öldürdünüz," diye hatırlattı. "Kadınları. Çocukları. Bizi sömürerek zengin oldunuz. Bu yat..." Daha fazlasını söyleyemedi.</span></p>

  <p class="heading"><span class="sgc1">Genro, "Deamone dünyaya geldiği sırada durum böyleydi," dedi. "Bütün bunlardan onu sorumlu tutamazsın. Sen Sark'ta doğmuş olsaydın ne yapardın? Malını mülkünü dağıtıp, gidip Kirt tarlalarında mı çalışırdın?"</span></p>

  <p class="heading"><span class="sgc1">Terens kıvranıyordu. "İyi ya, beni öldür öyleyse! Ne bekliyorsun!"</span></p>

  <p class="heading"><span class="sgc1">"Acelem yok. Anlatacaklarımı bitirmem için bol zamanımız var. Aslında cesedin de, katilin de kimliği konusunda kesin bir şey söyleyemiyorduk. Ama kurbanın Deamone, katilin de sen olduğunu tahmin ettik. Yerinde bir tahmindi bu. Cesedin yakınındaki küllerden Devriye üniformasını yakmış olduğun anlaşılıyordu. Bu yüzden senin Sark'lı rolüne girdiğini anladık. Deamone’un yatına binmeye çalışacağını düşündük. Bizim budalalıklarımızı fazla önemsememelisin, Kentli.</span></p>

  <p class="heading"><span class="sgc1">"Tabii olay hâlâ karmaşıktı. Sen çaresiz kalmış, köşeye kıstırılmış bir adamdın. Bu öğrendiklerimiz izini bulmamız için yine de yeterli değildi. Ayrıca silahlıydın ve kıstırıldığın an intihar edeceğin de kesindi. Biz, senin kendini öldürmeni istemiyorduk. Sark'ta seni istiyorlardı. Hem de capcanlı ve sapasağlam bir halde.</span></p>

  <p class="heading"><span class="sgc1">"Bu benim bakımımdan nazik bir durumdu. Gü-Bü’yü bu işi tek başıma halledebileceğim, seni zorluk ya da gürültü çıkmadan Sark'a götürebileceğim konusunda ikna etmem gerekiyordu. Şu anda bunu başarmak üzere olduğumu her halde sen de itiraf edersin.</span></p>

  <p class="heading"><span class="sgc1">"Açıkçası başlangıçta aradığımız adam olmadığından kuşkulandım. Yat limanına arkanda</span></p>

  <p class="heading"><span class="sgc1">sıradan bir iş elbisesiyle gelmiştin. Bu inanılmayacak kadar terbiyesizce bir davranıştı. Ben bir insanın arkasında uygun kıyafet olmadan bir yatçı rolü oynamaya kalkışacağını sanmıyordum. Seni şaşırtmaca yapmak için yolladıklarını düşündüm. Aradığımız adam başka tarafa kaçarken özellikle seni tutuklamamızı sağlayacağın sonucuna vardım. Bu kararsızlığım yüzünden seni başka yollardan denemeye çalıştım. Geminin anahtarını ters tarafa sokmaya kalktım. Şimdiye kadar yapılan gemilerin kapılarının hiçbiri sağdan açılmaz, her zaman soldan açılır. Hatam seni şaşırtmadı. Hiç şaşırtmadı. Sonra sana gemiyle Sark’a altı saatte gidip gitmediğini sordum. Bazen bunu başardığını söyledin. Bu olağanüstü bir şeydi. Rekor süresi dokuz saatten biraz fazladır.</span></p>

  <p class="heading"><span class="sgc1">"Sonunda senin şaşırtmaca için gönderilmiş biri olmadığına karar verdim. Yatçılık konusunda hiç bilgin yoktu. Bu da normaldi. Yani sen aradığımız katil olabilirdin. Artık uykuya dalmanı beklemekten, silahını almaktan ve seni uygun bir tabancayla tehdit etmekten başka yapılacak bir şey yoktu. Yüzünden uyumaya çok ihtiyacın olduğu anlaşılıyordu. Takkeni aslında sırf merakım yüzünden çıkardım. Kızılımsı saçlarla Sark kılığının nasıl duracağını görmek istiyordum."</span></p>

  <p class="heading"><span class="sgc1">Terens gözlerini iğne tabancadan ayırmıyordu. Belki de Genro, Kentlinin çene kaslarının kabardıklarını farketti. Belki de Terens'in kafasından geçenleri tahmin etti.</span></p>

  <p class="heading"><span class="sgc1">"Bana saldırsan bile seni yine de öldürmekten kaçınmam gerekiyor," diye ekledi. "Seni kendimi savunmak için bile öldüremem. Ama bunun seni üstün duruma getirdiğini de sanma. Kımıldarsan, bacaklarını kavururum."</span></p>

  <p class="heading"><span class="sgc1">Terens'in bütün gücü kesildi. Avuçlarını alnına dayayarak kaskatı kesilmiş gibi öyle oturdu.</span></p>

  <p class="heading"><span class="sgc1">Genro usulca sordu. "Bütün bunları sana neden anlattığımı biliyor musun?"</span></p>

  <p class="heading"><span class="sgc1">Terens sesini çıkarmadı.</span></p>

  <p class="heading"><span class="sgc1">Sark’lı "Bir kere, acı çektiğini görmek hoşuma gidiyor," diye açıkladı, "Ben katillerden hoşlanmam. Hele Sark’lıları öldüren yerlilerden hiç. Bana seni onlara sağ salim teslim etmemi bildirdiler. Ama emirler arasında bu yolculuğun senin için hoş geçmesini sağlamamla ilgili bir şey yoktu. Sonra durumu iyice kavraman da gerekiyor. Çünkü Sark’a indikten sonra her şey sana bağlı olacak."</span></p>

  <p class="heading"><span class="sgc1">Terens başını kaldırdı. "Ne?"</span></p>

  <p class="heading"><span class="sgc1">"Gü-Bü. seni getirdiğimi biliyor. Florina'daki Gü-Bü. Şubesi bu gemi atmosferden çıkar çıkmaz durumu hemen Sark’taki merkeze bildirdi. Bu kesin. Ama sana Gü-Bü'yü bu işi tek başıma halledebileceğime inandırmam gerektiğini söyledim. Bunu başarmış olmam da bütün durumu değiştiriyor."</span></p>

  <p class="heading"><span class="sgc1">Terens çaresizce, "Ne demek istediğini anlayamıyorum," diye mırıldandı.</span></p>

  <p class="heading"><span class="sgc1">Genro sakin sakin karşılık verdi. "Sana, 'onların’ seni Sark'a götürmemi, 'onların' seni capcanlı ve sapasağlam görmek istediklerini söyledim. 'Onlar’dan kastım Gü-Bü. değil. Trantor!"</span></p>

  <p class="heading"><span class="sgc1"><br class="calibre" /></span></p>
</body>
</html>
