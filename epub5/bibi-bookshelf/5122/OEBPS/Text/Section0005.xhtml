<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">DOKUZ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Sark’ın en önemli insanı Fife Efendisiydi. Bu yüzden de adam ayakta dururken görülmekten hoşlanmazdı. O da kızı gibi kısa boyluydu, ama kızının tersine vücut oranları kusursuz değildi. Çünkü asıl kısa olan bacaklarıydı. Adamın belden yukarısı bayağı iri, kafasıysa görkemliydi. Ama bu vücudu kısacık bacaklar taşıyordu. Bu ağırlık yüzünden Efendi bir ördek gibi yalpalayarak yürüyordu.</span></p>

  <p class="heading"><span class="sgc1">İşte bu yüzden Fife yazı masasının arkasında oturmayı yeğliyordu. Kızı, özel hizmetkârları (ve sağken karısı) dışında diğerleri onu hep böyle masa başında görüyorlardı.</span></p>

  <p class="heading"><span class="sgc1">İşte o zaman Fife karakterine uygun bir görünüm alıyordu. Kafası iri, hemen hemen dudaksız sayılabilecek ağzı büyüktü. Çenesi çukur, enli burnunun kanatları kabarıktı. Adam istediği zaman sevecen, istediği zaman amansız bir tavır takınabiliyordu. Hem de aynı kolaylıkla. Dikkatle geriye doğru fırçaladığı ve modaya aldırmadan serbestçe omuzlarına bıraktığı saçları mavimsi siyahtı. Bir tek beyaz tel yoktu bu saçların arasında. Adamın Florina’lı berberi günde iki kez onun inatçı sakalıyla uğraşıyordu. Buna karşın Fife’ın yanakları, çenesi ve dudaklarının etrafında yine de mavimsi bir gölge görülüyordu.</span></p>

  <p class="heading"><span class="sgc1">Efendi şimdi poz almıştı. Kendisi de farkındaydı bunun. Yüzü ifadesizdi. Kısa parmaklı, enli ve güçlü ellerini masanın üzerinde gevşekçe birleştirmişti. Masanın düzgün ve cilalı yüzeyi bomboştu. Burada bir kâğıt, bir iletişim borusu ya da bir süs yoktu. Bu sadelik Efendinin görünüşünü daha güçlü bir hale sokuyordu.</span></p>

  <p class="heading"><span class="sgc1">Fife, uçuk renkli, balığa benzeyen sekreteriyle konuşuyordu. Sesi cansızdı. Fife makineler ya da Florina’lı memurların karşısında hep böyle konuşurdu. "Hepsi de kabul ettiler sanırım."</span></p>

  <p class="heading"><span class="sgc1">Sekreteri de aynı derecede cansız bir sesle yanıt verdi. "Bort Efendisi daha önceden kararlaştırılan bazı randevular yüzünden toplantıda ancak üçten sonra bulunabileceğini bildirdi."</span></p>

  <p class="heading"><span class="sgc1">"Ve tabii sen itiraz ettin."</span></p>

  <p class="heading"><span class="sgc1">"Şimdiki konunun özelliği yüzünden gecikmenin önerilemeyecek bir şey olduğunu söyledim."</span></p>

  <p class="heading"><span class="sgc1">"Sonuç?"</span></p>

  <p class="heading"><span class="sgc1">"Burada olacak. Efendim. Diğerleri çağrıyı itirazsız kabul ettiler."</span></p>

  <p class="heading"><span class="sgc1">Fife gülümsedi. Toplantının yarım saat geç ya da erken başlamasının hiçbir önemi yoktu. Ancak ortada yeni bir prensip sorunu vardı. Büyük Efendiler kendi bağımsızlıkları bakımından fazla alıngandılar. Ama artık bu alınganlıklarından vazgeçmeleri de gerekiyordu.</span></p>

  <p class="heading"><span class="sgc1">Fife şimdi bekliyordu. Oda genişti. Diğerlerinin yerleri hazırlanmıştı. Bin yıl boyunca güç verici, ufacıcık radyoaktivite kıvılcımı bir an olsun kesilmemiş ya da zayıflamamış olan büyük kronometre ikiyi yirmi bir geçtiğini gösteriyordu.</span></p>

  <p class="heading"><span class="sgc1">Son iki gün boyunca ne müthiş şeyler olmuştu! Belki de eski kronometre geçmiş günlerdekilere benzeyen olaylara tanık olacaktı.</span></p>

  <p class="heading"><span class="sgc1">Ama bin yaşındaki kronometre de çok şey görmüştü. Saat ilk dakikalarını saymaya başladığı sırada Sark, kaba saba kentlerle dolu bir gezegendi. Diğer eski dünyalarla arasında fazla bir bağ da yoktu. Kronometre o sırada tuğladan yapılmış bir binanın duvarında asılıydı. O tuğlalar çoktan toz halini almışlardı. Kronometre kısa ömürlü üç Sark İmparatorluğunun sürelerini de yine düzenle saymıştı. Sark’ın disiplinsiz orduları kısa ya da uzun sürelerle komşu altı dünyayı yönetimlerine almışlardı. Komşu gezegenlerin filoları Sark politikasına etkin olduğu sırada da&nbsp;</span><span class="sgc3">kronometrenin radyoaktif atomları belirli iki süre boyunca sırayla patlamaya devam etmişti.</span></p>

  <p class="heading"><span class="sgc1">Sark, beş yüz yıl önce kendisine en yakın olan dünyanın, yani Florina’nın toprağında sonu gelmeyecek bir hazine olduğunu keşfettiği zaman da kronometre sakin sakin çalışmıştı. Saat zaferle sonuçlanan iki savaş görmüş, bir fatihin zoraki barışının kurulmasına da tanık olmuştu. Sark imparatorluktan vazgeçmiş ve Florina’yı güzelce yutmuştu. Ve Trantor’un taklit edemeyeceği bir biçimde zengin olmuştu.</span></p>

  <p class="heading"><span class="sgc1">Trantor, Florina’yı ele geçirmeyi istemişti Diğer güçler de. Yüz yıllar boyunca Florina heyecanlı ellerin uzayda hevesle uzandıkları bir yer halini almıştı. Ama gezegen Sark’ın elindeydi. Ve Sark Florina’yı bırakmaktansa Galakside savaş çıkmasına razı olacaktı.</span></p>

  <p class="heading"><span class="sgc1">Trantor bunu biliyordu! Biliyordu!</span></p>

  <p class="heading"><span class="sgc1">Sanki Kronometre bu sözlerin Efendinin kafasında kısa bir şarkı gibi tekrarlanmasına yol açıyordu.</span></p>

  <p class="heading"><span class="sgc1">İkiyi yirmi üç geçiyordu.</span></p>

  <p class="heading"><span class="sgc1">Sark’ın beş Büyük Efendisi hemen hemen bir yıl önce toplanmışlardı. Şimdi olduğu gibi o zaman da Fife’ın salonunda buluşmuşlardı. Gezegenin çeşitli bölgelerinde yaşayan Efendiler o zaman üç boyutlu aygıtın yardımıyla buluşmuşlardı. Şimdi de aynı oldu.</span></p>

  <p class="heading"><span class="sgc1">Bu aygıt sesli ve renkli, normal boyda üç boyutlu bir televizyondu. Sark’taki her hali vakti yerinde insanın evinde vardı bu. Ama bu aygıtın olağanüstü tarafı görülür bir alıcısı olmamasıydı. Fife dışında diğer Efendiler aslında salonda değillerdi. Ama görüntüleri asıllarından farksız ve üç boyutluydu. Arkalarındaki duvar gözükmüyordu. Görüntüler titreşmiyorlardı. Ama insan elini uzattığı takdirde bu, Efendilerden birinin vücudundan kolaylıkla geçebilirdi.</span></p>

  <p class="heading"><span class="sgc1">Rune Efendisi aslında Güneydeydi. O sırada yalnızca onun kıtasında gündüz değil geceydi. Fife’ın ofisindeki görüntüsünün etrafını saran küp biçimi yeri soğuk ve beyaz bir ışık aydınlatıyordu. Bunun yapay bir ışık olduğu belliydi, odadaki güneş ışığı bunu sönükleştiriyordu.</span></p>

  <p class="heading"><span class="sgc1">İster gerçek, ister görüntü olsun Sark'ın kendisi bu odadaydı şimdi. Gezegen böylece acayip ve hiç de kahramanca sayılmayacak bir biçimde temsil ediliyordu. Rune, kabak kafalı, pembe ve tombuldu. Balle, kuru, kırışık ve kül rengiydi. Steen pudra ve allık sürmüş, canlı tavırlar takınmaya çalışan bitkin bir adamın o çaresiz tebessümüyle etrafına bakınıyordu. Uygarca şeylere önem vermediğini her zaman belirten Bort da bu konuda fazla ileri gitmişti. İki gündür traş olmadığı belliydi. Tırnakları da kirli.</span></p>

  <p class="heading"><span class="sgc1">Ama işte bu insanlar ünlü beş ‘Büyük Efendilerdi.</span></p>

  <p class="heading"><span class="sgc1">Sark’taki üç basamaktan oluşan yönetim gücünün en yukarısındaydılar onlar. Tabii ilk basamak Florina’lı bürokratlardan oluşuyordu. Bunlar Sark'taki soylu ailelerin yükselip düşmeleri sırasında çalışmalarını her zaman sürdürüyorlardı. Hükümet çarklarını yağlayıp döndürenler de yine bu memurlardı. Onların yukarısında Devlet Başkanının atadığı Bakanlar ve Müdürler vardı. Devlet Başkanlığı babadan oğula geçen bir mevkiiydi. Belgelerin geçerli olması için Başkanın ve yüksek memurların bu kâğıtları imzalamaları gerekliydi. Ama zaten hepsinin de tek görevi belgelere imza atmaktı.</span></p>

  <p class="heading"><span class="sgc1">En üst basamağa bu beş Büyük Efendi yerleşmişti. Her birinin bir kıtası vardı. Bu Efendiler Kirt ticaretinin çok önemli bir kısmını kontrolleri altında tutan ailelerin reisleriydiler. Bu ticaretten elde edilen gelir de yine onların kontrolündeydi. Sark’ta güç veren ve sonunda izlenecek siyaseti çizen şey paraydı. Ve bu beş Efendi'nin paralan vardı. Beşi arasında en zengini&nbsp;</span><span class="sgc3">de Fife'dı.</span></p>

  <p class="heading"><span class="sgc1">Fife, hemen hemen bir yıl önce yine diğer Efendilerle konuşmuştu. Galaksinin ikinci zengin gezegeninin efendilerine önce bir tek cümle söylemişti. (Sark zenginlikte Trantor’dan sonra geliyordu. Ama Trantor, iki değil yarım milyon dünyadan yararlanıyordu.)</span></p>

  <p class="heading"><span class="sgc1">"Pek acayip bir haber aldım."</span></p>

  <p class="heading"><span class="sgc1">Diğerleri bir şey söylememiş, beklemişlerdi.</span></p>

  <p class="heading"><span class="sgc1">Fife sekreterine bir metallin film uzatmıştı. Adam da koltuklarında oturan diğer Efendilerin teker teker önlerinde durarak, mesajı okuma/arı için filmi yukarı doğru kaldırmıştı.</span></p>

  <p class="heading"><span class="sgc1">Fife’ın çalışma odasındaki toplantıya katılan dört adam için yalnızca kendileri gerçektiler, Fife de dâhil diğerleri yalnızca birer gölgeydiler. Bu metallin film de öyle. Yerlerinde oturuyor ve Fife kıtasından yayınlanan ışınlara bakıyorlardı. Bu ışınlar Balle, Bort, Steen ve ada kıtası Rune'a kadar erişiyordu. Okudukları kelimeler de yine gölge üzerine yazılmış gölgelerdi.</span></p>

  <p class="heading"><span class="sgc1">Sadece incelikle ilgisi olmayan, dobra dobra konuşmaya meraklı Bort bu gerçeği unutarak filmi almak için uzandı. Eli, dikdörtgen biçimi görüntü alıcısının kenarından çıktı ve birdenbire ortadan kayboldu. Şimdi eli kesilmiş gibi duruyordu. Odasında oturan Fife, Bort'un eliyle yalnızca havayı avuçladığını, parmaklarının filmin içinden geçtiğini biliyordu. Gülümsedi. Diğerleri de öyle, Steen kıkır kıkır güldü. Bort kızardı. Kolunu çekti ve eli tekrar görünür oldu.</span></p>

  <p class="heading"><span class="sgc1">Fife, "Mektubu hepiniz de gördünüz," dedi. "Sizce bir sakıncası yoksa şimdi bunu yüksek sesle okuyacağım. O zaman önemini daha iyi kavrayacaksınız."</span></p>

  <p class="heading"><span class="sgc1">Elini kaldırdı. Sekreteri hızla yaklaştı. Ve filmi uygun bir biçimde tutarak Efendinin boş yere uğraşmadan bunu alıvermesini sağladı.</span></p>

  <p class="heading"><span class="sgc1">Fife yumuşak bir sesle okumaya başladı. Sözleri dramatik bir hale sokuyordu. Sanki mektubu kendisi yazmış ve bunu okumak ona zevk veriyormuş gibi bir görünüşü vardı.</span></p>

  <p class="heading"><span class="sgc1">"Mesaj şu: 'Siz Sark’ın Büyük Efendilerindensiniz. Güç ve zenginlik bakımından kimse sizinle yanşamaz. Ama bu güç ve servetin temeli çok zayıf. Florina’nın sağladığı Kirt ürününün zayıf bir temel olmadığını düşünebilirsiniz. Kendi kendinize şunu sorun: Florina ne kadar yaşayacak? Sonsuza kadar mı?</span></p>

  <p class="heading"><span class="sgc1">"Hayır! Florina yarın ortadan kalkabilir. Ya da bin yıl yaşar. Bu iki olasılıktan ilki akla daha yakın. Gezegen yarın yok olabilir. Tabii bunu ben yapacak değilim. Ama Florina önceden tahmin edemeyeceğiniz, anlayamayacağınız bir biçimde ölebilir. Bu ölümü bir düşünün. Güç ve paranızın tükendiğini de düşünün. Çünkü bunların önemli bir kısmını ben istiyorum. Bu sorunu düşünecek zamanınız var. Ama bu süre de fazla uzun değil.</span></p>

  <p class="heading"><span class="sgc1">"İşi fazla uzatmaya kalkıştığınız takdirde bütün Galaksiye ve özellikle Florina’ya ortadan kalkmak üzere olduğunu bildireceğim. Ondan sonra da ne Kirt kalacak, ne servet ve ne de güç. Bana da kalmayacak ama ben buna zaten alışığım. Size de kalmayacak. Bu da sizce çok ciddi bir felaket sayılacak. Çünkü siz çok zengin bir ailenin çocuğusunuz.</span></p>

  <p class="heading"><span class="sgc1">"Pek yakında sizden ne kadar para istediğimi bildireceğim. Bunun nasıl teslim edileceğini de. Bu parayı bana verdiğiniz takdirde servetinizin geri kalan kısmı da bir zarara uğramayacak. Şimdiki ölçülerinize göre paranız pek fazla sayılmayacak. Ama yine de 'hiç’ten fazla olacak bu. Çünkü istediklerimi yapmadığınız takdirde o kadar paranız bile olmayacak. Elinizde kalacak miktarı da aşağı görmeyin. Florina, siz ölünceye kadar ortadan kalkmayabilir. Siz de lüks değilse bile rahat bir hayat sürebilirsiniz."</span></p>

  <p class="heading"><span class="sgc1">Fife sustu. Filmi elinde birkaç kez çevirdi sonra bunu kıvırdı. Bu gümüşümsü yarı saydam silindirin içinde birbirine karışan yazılar şimdi kırmızımsı duruyorlardı.</span></p>

  <p class="heading"><span class="sgc1">Fife, normal sesiyle, "Eğlenceli bir mektup bu," dedi. "Altında imza yok. Duyduğunuz gibi de pek kitabı ve ukalaca bir biçimde yazılmış Şimdi... bu mektup konusunda neler düşünüyorsunuz, Efendiler?"</span></p>

  <p class="heading"><span class="sgc1">Rune’un kırmızı yüzünde hoşnutsuzluk vardı. "Bu mektubu psikoz geçirmek üzere olan bir adamın yazdığı belli. Mektup tarihi romanlara benziyor. Fife, açıkçası böyle bir süprüntünün, kıtalar özerkliği törelerini çiğnemen ve bizi buraya çağırman için yeterli bir neden olmadığını düşünüyorum. Ayrıca sekreterinin önünde böyle bir konuşma yapılmasını da hoş karşılamıyorum."</span></p>

  <p class="heading"><span class="sgc1">"Sekreterimin önünde mi? O Florina'lı olduğu için mi? Bu mektup gibi şeyler yüzünden kafasının karmakarışık olmasından mı korkuyorsun?" Fife’ın sesindeki neşe kayboldu ve adam, "Rune Efendisine doğru dön," diye emretti.</span></p>

  <p class="heading"><span class="sgc1">Sekreter bu emri yerine getirdi. Gözlerini yere dikmişti. Beyaz yüzü tamamiyle ifadesizdi. Sanki bir ölüydü o.</span></p>

  <p class="heading"><span class="sgc1">Fife, Sekreterin yanında olmasına aldırmadan, "Bu adam," dedi. "Benim özel hizmetkârım. Benden hiçbir zaman ayrılmıyor. Diğer Florina’lılarla da konuşmuyor. Ama son derecede güvenilir bir adam olmasının sebebi bu değil. Ona bakın. Gözlerine dikkat edin. Ona Psişik Sonda uygulanmış olduğu belli değil mi? Onun aleyhimde, sadakatsizce bir şey düşünmesi imkânsız. Darılmayın ama sizlerden birine değil ona güvenirim."</span></p>

  <p class="heading"><span class="sgc1">Bort bir kahkaha attı. "Haklısın. Biz sana Psişik Sonda uygulanmış bir Florina’lı hizmetkâr kadar sadık olamayız."</span></p>

  <p class="heading"><span class="sgc1">Steen yine kıkır kıkır güldü ve sanki koltuğu ısınmaya başlamış gibi kıpırdandı.</span></p>

  <p class="heading"><span class="sgc1">Hiçbir Efendi de Fife’ın özel hizmetkârına Psişik Sonda uygulatmış olmasının üzerinde durmadı. Böyle bir şeye kalkışsalar da, Fife çok şaşardı. Aslında Psişik Sondanın suç işleme güdülerini ortadan kaldırmak ve akıl hastalıklarını iyileştirmek dışındaki amaçlarla kullanılması yasaktı. Hatta Büyük Efendiler için bile yasaktı bu.</span></p>

  <p class="heading"><span class="sgc1">Ama Fife gerektiği zaman Sondayı uyguluyordu. Özellikle Florina’lıların beynine. Bir Şarklıya Psişik Sonda uygulanması daha nazik bir sorundu. Steen, Psişik Sondadan söz edilir edilmez kıpırdanmaya başlamış ve bu da tabii Fife'ın gözünden kaçmamıştı. Steen’in Sonda uygulanmış Florina’lı erkek ve kadınlardan yararlandığı herkesçe biliniyordu. Ayrıca Steen onlara Sekreterlik gibi görevler de vermiyordu.</span></p>

  <p class="heading"><span class="sgc1">Fife küt parmaklarını birbirine kenetledi "Sizi buraya bir delinin mektubunu okumak için toplamadım. Bunu anladığınızı umuyorum. Korkarım aslında çok önemli bir sorunla karşı karşıyayız. Önce., kendi kendime neden yalnızca bana mektup yazdı, diye soruyorum. Evet, Efendilerin en zengini benim. Ama ben tek başıma Kirt ticaretinin sadece üçte birini kontrol ediyorum. Ticaretin bütünü beşimizin elinde. Bir mektubun beş sellü-kopyasını çıkarmak, bir kopyasını çıkarmak kadar kolaydır."</span></p>

  <p class="heading"><span class="sgc1">Bort homurdandı. "Yersiz bir sürü söz söylüyorsun. İstediğin nedir?"</span></p>

  <p class="heading"><span class="sgc1">Kül rengi suratlı Balle’nin soluk, kuru dudakları kıpırdadı. "Sayın Bort Efendisi, Fife bize de bu mektubun kopyalarının gönderilip gönderilmediğini öğrenmek istiyor."</span></p>

  <p class="heading"><span class="sgc1">"Bunu açık açık söylesin o halde."</span></p>

  <p class="heading"><span class="sgc1">Fife sakin sakin, "Öyle söylediğimi sanıyordum," dedi. "E?"</span></p>

  <p class="heading"><span class="sgc1">Diğer Efendiler birbirlerine baktılar. Karakterlerine göre kimisi kuşkuyla, kimisi de meydan okurcasına.</span></p>

  <p class="heading"><span class="sgc1">Önce Rune konuştu. Adamın pembe alnında küçücük ter tanecikleri belirmişti. Yumuşak Kirtten&nbsp;</span><span class="sgc3">yapılmış mendiliyle şişman alnındaki derin kırışıklarda biriken terleri sildi. "Bilmiyorum, Fife. Bunu Sekreterlerime sorabilirim. Ha, aklıma gelmişken, Sekreterlerimin hepsi de Şarklıdır. Böyle bir mektup büroma gelmiş olsa bile herhalde bunu bir delinin yazdığını düşünürler. Böyle önemsiz bir şeyi bana getirmezler. Bu kesin. Sen o acayip Sekreterlik sistemin yüzünden bu kirli şeyle karşılaştın." Etrafına bakınarak gülümsedi. Dudaklarının arasından krom çelikten yapılmış protezlerin üstünde ve altında, ıslak ıslak parlayan diş etleri gözüküyordu. Her diş tek tek derine batırılmış ve çene kemiğine kaynamıştı. Mineden oluşan normal bir dişten çok daha güçlüydü bunlar. Rune'un tebessümü kaş çatmasından çok daha korkutucuydu.</span></p>

  <p class="heading"><span class="sgc1">Balle omzunu silkti. "Rune’un söyledikleri hepimiz için de geçerli."</span></p>

  <p class="heading"><span class="sgc1">Steen tiz sesle hafif kahkahalar attı. "Ben mektupları hiçbir zaman okumam. Gerçekten. Bu pek sıkıcı bir iş. Zaten öyle çok mektup geliyor ki onları okumak için zaman da bulamam." Sanki diğerlerinin bu önemli gerçeğe inanmaları şartmış gibi heyecanla onlara baktı.</span></p>

  <p class="heading"><span class="sgc1">Bort, "Saçma," dedi. "Nen var senin? Fife’dan mı korkuyorsun? Buraya bak, Fife! Benim Sekreterim yok. Çünkü başkalarının işimle arama girmelerini istemiyorum. Bana o mektubun bir kopyası geldi. Bu üçünün de aynı mektubu aldıklarından eminim. Bana geleni ne yaptığımı öğrenmek ister misin? Onu yok etme borusuna attım. Sana da aynı şeyi yapmanı öneririm. Artık kapatalım bu konuyu. Ben yorgunum." Elini, bağlantıyı kesecek ve görüntüsünün Fife’nin odasından kaybolmasını sağlayacak kola doğru uzattı.</span></p>

  <p class="heading"><span class="sgc1">"Dur, Bort!" Fife'nin haşin sesi etrafta yankılandı. "Bekle. Sözlerim henüz bitmedi. Sen yokken kararlar vermemizi, önlemler almamızı istemezsin sanırım. Herhalde istemezsin."</span></p>

  <p class="heading"><span class="sgc1">Rune daha yumuşak sesiyle, "Biraz daha kalalım Bort Efendi," diye ısrar etti. Ama yağ kıvrımlarının arasında yarı kaybolmuş olan küçücük gözlerinde hiç de nazik bir ifade yoktu. "Fife Efendinin önemsiz bir konu yüzünden neden endişelendiğini anlayamıyorum."</span></p>

  <p class="heading"><span class="sgc1">Bale, herkesin kulaklarını tırmalayan cırlak sesiyle, "Ah," dedi. "Belki de Fife, bu mektup yazmaya meraklı dostumuzun Trantor’un Florina’ya saldırmaya hazırlandığını haber aldığını düşünüyor."</span></p>

  <p class="heading"><span class="sgc1">Fife hor görerek, "Püf," diye homurdandı, "Bu mektubu yazan kimse böyle bir şeyi nereden bilir? Gizli Servisimiz çok iyi çalışıyor, bundan emin olabilirsiniz. Malımızı mülkümüzü kendisine ödül olarak verdiğimiz takdirde Trantor’un saldırısını nasıl önleyebilir? Hayır, hayır. O Florina’nın yok olacağından söz ediyor. Ama kastettiği siyasi değil fiziki bir yok olma sanırım."</span></p>

  <p class="heading"><span class="sgc1">Steen, "Çılgınca bir şey bu," dedi.</span></p>

  <p class="heading"><span class="sgc1">Fife, "Öyle mi?" diye sordu. "O halde son iki hafta boyunca olanların öneminin farkında değilsin."</span></p>

  <p class="heading"><span class="sgc1">Bort sordu. "Hangi olayları kastediyorsun?"</span></p>

  <p class="heading"><span class="sgc1">"Anlaşıldığına göre bir Uzay-analizcisi ortadan kaybolmuş. Herhalde bunu duydunuz."</span></p>

  <p class="heading"><span class="sgc1">Bort öfkelendi. "Trantor Elçisi Abel bundan söz etti. E, ne olmuş? Ben Uzay-analizcilerini hiç tanımam."</span></p>

  <p class="heading"><span class="sgc1">"Herhalde adamın ortadan kaybolmadan önce burada, Sark'taki bürosuna yolladığı mesajın bir kopyasını okudun."</span></p>

  <p class="heading"><span class="sgc1">"Abel bunu gösterdi ama ilgilenmedim."</span></p>

  <p class="heading"><span class="sgc1">"Ya siz?" Fife bakışlarıyla diğerlerine meydan okudu. "Bir hafta öncesini hatırlayabiliyor musunuz?"</span></p>

  <p class="heading"><span class="sgc1">Rune, "O mesajı okudum," dedi. "Ve onu hatırlıyorum. Tabii ya! Onda da gezegenin yok olmasından söz ediliyordu. Kastettiğin bu muydu?"</span></p>

  <p class="heading"><span class="sgc1">Steen tiz bir sesle bağırdı. "Buraya bakın! Mesaj çirkin, anlamsız imalarla doluydu! Şimdi o mesajı tartışmayacağımızı umarım. Abel’i başımdan zorlukla attım. Üstelik tam akşam yemeğine oturmak üzereydim. Pek sıkıldım. Gerçekten."</span></p>

  <p class="heading"><span class="sgc1">Fife sabırsızca, "Başka çare yok, Steen," dedi, için için de ekledi. İnsan Steen gibi bir yaratıkla ne yapabilir? Sonra sözlerini sürdürdü. "O mesajdan tekrar söz etmemiz gerekiyor. Uzay-analizcisi Florina’nın yok olacağını iddia ediyordu. Tam adam ortadan kaybolduğu sırada bize mektuplar geldi! Bunlarda da yine Florina’nın ortadan kalkacağı söyleniyor ve tehditler savruluyordu. Bu bir rastlantı mı?"</span></p>

  <p class="heading"><span class="sgc1">Yaşlı Balle, "Yani bu şantaj mektuplarını o Uzay-analizcisi mi yolladı?" diye fısıldadı.</span></p>

  <p class="heading"><span class="sgc1">"Hiç sanmıyorum. Neden mesajı önce kendi adıyla göndersin, sonra da imzasız mektuplar yazsın?"</span></p>

  <p class="heading"><span class="sgc1">Balle, "Adam bu konuyu açtığı sırada Büronun yerel temsilcisiyle konuşuyordu, bizimle değil," dedi.</span></p>

  <p class="heading"><span class="sgc1">"Öyle de olsa... Bir şantajcı sadece kurbanıyla ilişki kurmaya çalışır."</span></p>

  <p class="heading"><span class="sgc1">"O halde?"</span></p>

  <p class="heading"><span class="sgc1">"Uzay-analizcisi ortadan kayboldu. Adamın dürüst bir insan olduğunu düşünelim. Ama o tehlikeli bir açıklama yaptı. Analizci şimdi başkalarının elinde. Bu insanlar onun gibi dürüst değiller. Şantajcı onlar."</span></p>

  <p class="heading"><span class="sgc1">"Kimler?"</span></p>

  <p class="heading"><span class="sgc1">Fite koltuğunda haşince arkasına yaslandı.</span></p>

  <p class="heading"><span class="sgc1">Dudaklarını hemen hiç oynatmadan yanıt verdi. "Bu sorunda ciddi misin? Trantor'u kastediyorum tabii."</span></p>

  <p class="heading"><span class="sgc1">Steen ürperdi. "Trantor!" Tiz sesi titriyordu.</span></p>

  <p class="heading"><span class="sgc1">"Neden olmasın? Florina’yı kontrol altına almak için bundan daha güzel bir yol olur mu? Trantor’un dış siyasetinin başlıca amaçlarından biri de bu. Bu işi savaşa girmeden başarmak daha da hoşlarına gider. Beni dinleyin. Bu olmayacak ültimatoma boyun eğdiğimiz takdirde Florina da Trantor’un olur. Bize pek az şey bırakıyorlar..." iki parmağını birbirlerine hafifçe yaklaştırdı. "Ama o parayı bile bize ne kadar süre bırakırlar? Diğer taraftan bu ültimatoma aldırmazsak... Zaten çaremiz de yok ya. Aldırış etmediğimiz takdirde Trantor ne yapar? Florina’lı köylülere dünyalarının hemen ortadan kalkmak üzere olduğunu fısıldar. Bu söylenti yayılırken köylüler de paniğe kapılır. Tabii bu da felaketle sonuçlanır. Bir adam dünyasının ertesi gün ortadan kalkacağına inandığı zaman hangi güç onu çalıştırabilir? Ürünler tarlalarda çürür. Ambarlar ve depolar bomboş kalır."</span></p>

  <p class="heading"><span class="sgc1">Steen, kendi evinde alıcı-kübünde gözükmeyen bir aynaya bakarak bir parmağıyla yanağındaki allığı yaydı. "Bunun bize bir zararı olacağını sanmıyorum. Üretim azaldığı takdirde fiyatlar yükselmez mi? Bir süre sonra Florina’nın hâlâ yerli yerinde olduğu anlaşılır, köylüler de tekrar çalışmaya başlarlar. Ayrıca her zaman ihracatı kısıtlama tehdidinde bulunabiliriz. Açıkçası, herhangi bir kültürlü dünyanın Kirt’siz yaşayabileceğini sanmıyorum. Ah, evet, o bitki gerçekten Kral Kirt. Bence boşuna telaşlanıyoruz." Sıkıntılı bir tavır takındı ve bir parmağını nazlı nazlı yanağına dayadı.</span></p>

  <p class="heading"><span class="sgc1">Bu konuşma sırasında yaşlı Balle gözlerini kapatmıştı. "Artık fiyatı yükseltemeyiz," dedi. "Uygulanabilecek en yüksek fiyata eriştik."</span></p>

  <p class="heading"><span class="sgc1">Fife başını salladı. "Tabii ya. Zaten işin o dereceye varacağını sanmıyorum... Şimdi, Trantor Florina'da hafif bir karışıklık çıkmasını bekliyor. Sark, Galaksiye Kirt yollamayı garanti edemediği</span></p>

  <p class="heading"><span class="sgc1">takdirde Trantor düzeni sağlamak ve Kirt üretimini sürdürmek iddiasıyla hemen Florina’ya yerleşecek. İşin tehlikeli yanı şu: herhalde böyle bir durumda Galaksideki bağımsız gezegenler Kirt uğruna Trantor’un tarafını tutacaklar. Özellikle Trantor tekeli kaldıracağına, üretimi arttıracağına ve fiyatları düşüreceğine söz verdiği takdirde. Tabii Trantor sonradan tavırlarını değiştirecek. Ama bu başka bir öykü. Ancak şu ara aradıkları desteği bulacaklardır.</span></p>

  <p class="heading"><span class="sgc1">"Trantor, ancak bu mantıklı yoldan Florina'yı kolaylıkla ele geçirebilir. İmparatorluk sadece güç gösterisine kalkarak bize saldırırsa Trantor sınırları dışındaki bağımsız dünyalar sırf kendilerini de korumak için bize katılırlar."</span></p>

  <p class="heading"><span class="sgc1">Rune sordu. "O Uzay-analizcisinin bütün bunlarla ilgisi ne? O gerekli mi? Teorin sağlamsa, bu noktayı da açıklaması gerekir."</span></p>

  <p class="heading"><span class="sgc1">"Bence teorim bunu da açıklığa kavuşturuyor. Uzay-analizcilerinin çoğu dengesiz insanlardır. Bu adam da..." Fife parmaklarını sanki belirsiz bir yapı kuruyormuş gibi oynattı. "... çılgınca bir iddia ortaya attı. Bunun ne olduğu önemli değil. Trantor. adamın teorisinin duyulmasına izin veremez. Ya da Uzay-analizi Bürosu bu iddiayı çürütür. Ama Trantor analizciyi yakaladığı ve ayrıntıları öğrendiği takdirde hiç olmazsa yüzeyde uzman olmayan kimseleri kandıracak kadar gerçek gibi gözüken bir şey elde etmiş olur. İmparatorluk bu iddiayı kullanır. Bunun gerçek sanılmasını da sağlar. Uzay-analiz Bürosu Trantor’un kuklası zaten. Öykü, bilimse! söylentiler halinde yayıldığı zaman Büronun çürütücü yanıtları da yalanı yenecek kadar güçlü olmaz."</span></p>

  <p class="heading"><span class="sgc1">Bort, "Pek karmaşık bir sorun bu," dedi. "Saçma! Trantor hem öykünün duyulmasını istemiyor, hem de bunun yayılmasını sağlıyor!"</span></p>

  <p class="heading"><span class="sgc1">"İddianın ciddi, bilimsel bir gerçek gibi yayınlanmasına hatta bu biçimde Büroya erişmesine izin veremezler." Fife sabırla konuşuyordu. "Ama bunu bir dedikodu gibi dışarı sızdırırlar. Bunu anlayamıyor musun?"</span></p>

  <p class="heading"><span class="sgc1">"O halde ihtiyar Abel neden analizciyi arayarak boşuna zaman kaybediyor?"</span></p>

  <p class="heading"><span class="sgc1">"Abel’in analizcinin aslında Trantor'un elinde olduğunu ilan etmesini mi bekliyorsun? Abel’in istedikleriyle Abel’in yaptıkları arasında dağlar kadar fark vardır."</span></p>

  <p class="heading"><span class="sgc1">Rune mırıldandı. "Haklı olduğunu düşünelim... Şimdi ne yapacağız?"</span></p>

  <p class="heading"><span class="sgc1">Fife, "Tehlikeyi öğrendik," diye yanıt verdi. "Önemli olanı da bu. Mümkün olduğu takdirde Uzay-analizcisini de buluruz. Trantor’un bildiğimiz bütün ajanlarını göz hapsine alacak ama onları engelleyemeyeceğiz. Bu ajanların davranışlarından olayların nasıl geliştiğini anlayabiliriz. Florina’da gezegenin yok olacağıyla ilgili bir propaganda başlatıldığı takdirde bunu hemen durdurmalıyız. İlk hafif fısıltı en şiddetli bir biçimde susturulmalı!</span></p>

  <p class="heading"><span class="sgc1">"En önemlisi aramızda birlik olmalı. İşte bu toplantının amacı bu. Düşmana karşı bir tek cephe halinde birleşmeliyiz. Kıtalar özerkliği konusunu hepimiz de biliyoruz. Buna saygı gösterilmesi konusunda en fazla ısrar eden de benim. Yani normal durumlarda. Ama bu durum hiç de normal değil. Bunu anlıyor musunuz?"</span></p>

  <p class="heading"><span class="sgc1">Kıta özerkliği kolaylıkla vaz geçilecek bir şey değildi. Diğerleri bu yüzden istemeye istemeye anladıklarını açıkladılar.</span></p>

  <p class="heading"><span class="sgc1">Fife, "O halde," dedi. "Şimdi oyunun ikinci perdesini bekleyeceğiz."</span></p>

  <p class="heading"><span class="sgc1">Böylece toplantı sona erdi. Ve Fife Efendisi oldukça uzun ve pervasızca davranışlarla dolu hayatında ilk kez, acayip bir biçimde başarısızlığa uğradı.</span></p>

  <p class="heading"><span class="sgc1">Komplo konusunda ikinci bir adım atılmadı. Efendilerden hiçbirine ikinci bir mektup gelmedi. Uzay-analizcisi de bulunamadı. Trantor isteksizce adamı aramasını sürdürdü. Florina’da</span></p>

  <p class="heading"><span class="sgc1">dünyanın ortadan kalkacağına dair en ufak bir fısıltı bile duyulmadı. Kirt toplanma ve işlenmedi düzgünce devam etti.</span></p>

  <p class="heading"><span class="sgc1">Artık Rune Efendisi haftada bir Fife'i arıyordu.</span></p>

  <p class="heading"><span class="sgc1">"Fife? Yeni bir şey var mı?" Boğuk boğuk kahkahalar atarken şişman yüzü sevinçle titriyordu.</span></p>

  <p class="heading"><span class="sgc1">Fife bütün bunlara sıkıntılı bir sakinlikle katlanıyordu. Ne yapabilirdi? Adam tekrar tekrar bildiklerini inceliyordu. Ama bunun da bir yararı olmuyordu. Bir şey eksikti. Önemli bir bilgi kırıntıcığı.</span></p>

  <p class="heading"><span class="sgc1">Fife, yanıtı bildiğinden emindi. Ama bu umduğu gibi bir şey de değildi. Sonra birdenbire bir takım olaylar patlak verdi. Ve Fife de aradığı yanıtı buldu. Bu yüzden yeni bir toplantı düzenledi. Kronometre şimdi ikiyi yirmi dokuz dakika geçtiğini gösteriyordu.</span></p>

  <p class="heading"><span class="sgc1">Diğerleri görünmeye başlıyorlardı. Önce Bort’un görüntüsü belirdi. Adam kaba, şeytantırnakları içindeki parmağını sakalları çıkmış çenesine sürdü. Dudaklarını sıkıca birbirlerine bastırmıştı. Sonra Steen gözüktü. Adam yüzündeki boyaları yıkamıştı. Suratı sağlıksız bir sarılıktaydı. Yumuşak koltuğuna rahatça yerleşmiş olan yanakları çökmüş, yorgun ve kayıtsız Balle süt içiyordu. Rune, iki dakika geç kaldı. Dudakları ıslaktı, yüzünde de somurtkan bir ifade vardı. Kıtasında geceydi yine. Ama bu kez ¡şıklar iyice sönükleştirilmişti. Adam gölgeden oluşmuş bir kübün içinde oturan belirsiz bir siluet gibiydi. Sark güneşi bile bu karanlığı yaramazdı.</span></p>

  <p class="heading"><span class="sgc1">Fife, "Efendiler!" diye başladı. "Geçen yıl uzak ve karmaşık bir tehlikeden söz ettim. Ve bunu yaparken de kapana kıstırıldım. Tehlike yine var. Ama o kadar uzak değil. Yakınımızda bu. Çok yakınımızda. İçinizden biri ne demek istediğimi çok iyi biliyor. Diğerleri de az sonra bunu öğrenecekler."</span></p>

  <p class="heading"><span class="sgc1">Bort öfkeyle, "Ne demek istiyorsun?" diye sordu.</span></p>

  <p class="heading"><span class="sgc1">Fife bağırdı. "İhanetten söz ediyorum!"</span></p>

  <p class="heading"><span class="sgc1"><br class="calibre" /></span></p>
</body>
</html>
