<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading1"><br class="calibre" /></p>

  <h4 class="heading"><span class="sgc1"><span class="sgc2">İKİ</span><br class="calibre" /></span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Kapı çalındığı sırada Myrlyn Terens raftan bir kitap film alıyordu. Adamın tombulca yüzünde düşünceli bir ifade vardı. Ama kapı işaretinin sesini duyar duymaz bu ifade kayboldu. Onun yerini sakin bir ihtiyat aldı. Eliyle seyrelmeye başlayan kızıl saçlarını düzelterek, "Bir dakika," diye seslendi. Filmi yerine koyarak düğmeye bastı. Kapak hızla yerine kaydı. Artık bu kısmı duvarın geri kalan tarafından ayırt etmek imkânsızdı. Kentli, sahip olduğu kitap filmler yüzünden ilgilendiği fabrika işçileri ve çiftçilerin hafifçe gururlandıklarını biliyordu. Kentli hiç olmazsa doğduğu yer bakımından onlardan biri sayılabilirdi ne de olsa. Adamlar bu kitap filmleri düşünüyor ve kafalarındaki o kopkoyu karanlık sanki biraz aydınlanıyordu. Ama Kentli filmleri ortada bırakmasının doğru olmayacağının da farkındaydı. Onları görmek her şeyi alt üst edebilirdi. Doğru dürüst konuşmayı beceremeyen köylülerin dili tutulurdu. Evet, aralarında Kentlinin kitaplarından söz ederek övünüyorlardı, ama onları gözleriyle gördükleri takdirde Terens’in bir Efendiden farkı olmadığını düşünebilirlerdi.</span></p>

  <p class="heading"><span class="sgc1">Tabii Efendileri de unutmamak gerekirdi. Onlardan birinin kalkıp Terens’in evine bir konuk gibi gelmesi düşünülemeyecek bir şeydi. Ama Efendilerden biri içeri girdiği takdirde dizi dizi kitap filmleri görmesi hiç de hoş olmazdı.</span></p>

  <p class="heading"><span class="sgc1">Terens, bir Kentliydi. Törelere göre bazı ayrıcalıkları ve hakları vardı. Yine de bunları Efendilerin gözüne sokmak akıllıca bir davranış sayılmazdı.</span></p>

  <p class="heading"><span class="sgc1">Terens tekrar seslendi. "Geliyorum!" Kapıya doğru giderken tuniğinin üst dikişini kapattı. Kılığı bile biraz Efendilerinkine benziyordu. Kentli de bazen Florina’da doğmuş olduğu nu hemen hemen unutuyordu.</span></p>

  <p class="heading"><span class="sgc1">Valona March kapının önünde bekliyordu. Kız, dizlerini büküp, başını eğerek saygıyla selam verdi.</span></p>

  <p class="heading"><span class="sgc1">Terens kapıyı ardına kadar açtı. "Gir, Valona. Otur. Sokağa çıkma yasağı başlayalı epey oldu sanırım. Devriyelerin seni görmediklerini umarım."</span></p>

  <p class="heading"><span class="sgc1">"Gördüklerini sanmıyorum. Kentli."</span></p>

  <p class="heading"><span class="sgc1">"Öyle olduğunu umalım Bildiğin gibi sicilin kötü."</span></p>

  <p class="heading"><span class="sgc1">"Evet, Kentli. Geçmişte benim için yaptıklarınız için size karşı derin bir minnet duyuyorum."</span></p>

  <p class="heading"><span class="sgc1">"Önemli değil. Haydi, otur, içecek ya da yiyecek bir şey ister misin?"</span></p>

  <p class="heading"><span class="sgc1">Valona bir iskemlenin kenarına ilişerek başını salladı. "Hayır, teşekkür ederim. Yemek yedim." ,</span></p>

  <p class="heading"><span class="sgc1">Köylüler arasında konuğa yiyecek ikram etmek nazik bir davranış sayılıyordu. Bunu kabul etmek ise terbiyesizlik. Terens’de bu kuralı bildiği için ısrar etmedi. "Şimdi... sorun nedir, Valona? Yine Rik'le mi ilgili bu?"</span></p>

  <p class="heading"><span class="sgc1">Valona, "Öyle," der gibi başını salladı ama durumu nasıl anlatacağını bilemediği belli oluyordu.</span></p>

  <p class="heading"><span class="sgc1">Terens, "Başı fabrikada dertte mi?" diye sordu.</span></p>

  <p class="heading"><span class="sgc1">"Hayır, Kentli."</span></p>

  <p class="heading"><span class="sgc1">"Tekrar başı ağrımaya mı başladı?"</span></p>

  <p class="heading"><span class="sgc1">"Hayır, Kentli."</span></p>

  <p class="heading"><span class="sgc1">Terens bekledi. Açık renk gözleri merakla kısılmıştı. "Eh, Valona, derdinin ne olduğunu tahmin etmemi beklemiyorsun, değil mi? Haydi, konuş. Yoksa sana yardım edemem. Herhalde yardım istiyorsun."</span></p>

  <p class="heading"><span class="sgc1">Kız, "Evet, Kentli," dedi sonra da birdenbire bağırdı. "Bunu size nasıl anlatacağım? Çünkü bu biraz saçma sapan."</span></p>

  <p class="heading"><span class="sgc1">Terens’in içinden dostça bir tavırla kızın omzuna vurmak geldi ama dokunuşunun Valona'yı rahatsız edeceğini biliyordu. Kız her zamanki gibi iri ellerini entarisinin kıvrımlarının altına sokmuştu. Kentli, kızın güçlü küt parmaklarını birbirlerine kenetlemiş olduğunu farketti yine de.</span></p>

  <p class="heading"><span class="sgc1">Adam sonunda, "Derdin ne olursa olsun," dedi. "Seni dinleyeceğim."</span></p>

  <p class="heading"><span class="sgc1">"Kentli, size Rik’i götürdüğüm doktoru ve onun söylediklerini anlatmaya geldiğim günü hatırlıyor musunuz?"</span></p>

  <p class="heading"><span class="sgc1">"Evet, tabii hatırlıyorum, Valona. Ve sana bir daha bana danışmadan böyle şeylere kalkışmamanı söylediğimi de hatırlıyorum. Sen de hatırlıyor musun bunu?"</span></p>

  <p class="heading"><span class="sgc1">Valona gözlerini iri iri açtı. Kentlinin öfkesini hâlâ unutmamıştı, bunun hatırlatılmasına hiç ihtiyacı yoktu. "Bir daha öyle bir şey yapmayacağım, Kentli. Ben sadece size Rik'i yanımda tutabilmem için elinizden geleni yapacağınızı söylediğinizi hatırlatmak istemiştim."</span></p>

  <p class="heading"><span class="sgc1">"Öyle de yapacağım. E, devriyeler Rik’i mi sormaya başladılar?"</span></p>

  <p class="heading"><span class="sgc1">"Ah, hayır, Kentli! Bunu yaparlar mı dersiniz?"</span></p>

  <p class="heading"><span class="sgc1">"Yapacaklarını sanmıyorum." Terens sabırsızlanmaya başlıyordu. "Haydi, Valona, bana ne olduğunu anlat."</span></p>

  <p class="heading"><span class="sgc1">Kızın gözleri doldu. "Kentli, Rik beni terk edeceğini söylüyor. Ona engel olmalısınız."</span></p>

  <p class="heading"><span class="sgc1">"Seni neden terk etmek istiyor?*,</span></p>

  <p class="heading"><span class="sgc1">"Bazı şeyleri hatırlamaya başladığını söylüyor. "</span></p>

  <p class="heading"><span class="sgc1">Terens’in yüzünde ilgi dolu bir ifade belirdi Adam eğildi. Az kalsın uzanıp kızın elini tutacaktı. "Bazı şeyleri hatırlamaya mı başladı? Neleri?"</span></p>

  <p class="heading"><span class="sgc1">Terens, Rik'in bulunduğu ilk günü hatırlıyordu...</span></p>

  <p class="heading"><span class="sgc1">Çocukların köyün dışında, sulama kanallarından birinin yakınında toplaşmış olduklarını görmüştü. Hepsi de tiz seslerle ona bağırıp duruyorlardı.</span></p>

  <p class="heading"><span class="sgc1">"Kentli! Kentli!"</span></p>

  <p class="heading"><span class="sgc1">Terens koşmaya başladı. "Ne var, Rasie?" Köye ilk geldiği zaman öncelikle çocukların adlarını öğrenmişti. Bu annelerin hoşuna gidiyor, insanın görevli olduğu yerde ilk bir iki ayını geçirmesini de kolaylaştırıyordu.</span></p>

  <p class="heading"><span class="sgc1">Rasie’nin yüzünden midesinin bulandığı anlaşılıyordu. Çocuk, "Şuraya bakın. Kentli," dedi. Çırpınan, beyaz bir şeyi işaret ediyordu.</span></p>

  <p class="heading"><span class="sgc1">Rik’ti bu!</span></p>

  <p class="heading"><span class="sgc1">Diğer çocuklar hep bir ağızdan haykırışarak olanları anlatmaya çalışıyorlardı. Terens onların koşmak, saklanmak ve kovalamakla ilgili bir oyun oynadıklarını kavrayabildi. Küçükler ona oyunun adını, nereye kadar geldiklerini, koşmalarının hangi noktada kesildiğini açıklamaya çabalıyor, o arada hangi tarafın ya da kişinin kazanmak üzere olduğunu aralarında tartışıyorlardı. Tabii bunların hiç önemi yoktu.</span></p>

  <p class="heading"><span class="sgc1">On iki yaşındaki siyah saçlı Rasie o acayip iniltileri duymuş. Bir hayvanla karşılaşacağını sanarak ihtiyatla yaklaşmıştı. Neşeyle kovalayabileceği bir tarla faresiyle örneğin. Onun yerine Rik’i bulmuştu.</span></p>

  <p class="heading"><span class="sgc1">Bu acayip durum çocukların hem ilgisini çekiyor, hem de onların midelerini bulandırıyordu. Yerde yarı çıplak, olgun bir erkek yatıyordu. Çenesine salyaları akıyor, bitkince ağlayıp inliyordu. Kol ve bacaklarını beceriksizce oynatıyor, açık mavi gözleriyle boş boş bakıyordu. Kahverengi sakalları uzamıştı. Yabancının gözleri bir an Terens’in üzerinde durur gibi oldu. Sonra adam elini ağır ağır kaldırarak başparmağını ağzına soktu.</span></p>

  <p class="heading"><span class="sgc1">Çocuklardan biri güldü. "Bakın, bakın, Kentli! Parmağını emiyor."</span></p>

  <p class="heading"><span class="sgc1">Bu ani ses yerde yatan yabancının sarsılmasına neden oldu. Kırışan yüzü kızardı. Hafif hafif haykırdı ama gözlerinde yaş yoktu. Başparmağı da hâlâ ağzındaydı. Eli kirli, fakat emdiği başparmağı ıslak ve pembeydi.</span></p>

  <p class="heading"><span class="sgc1">Terens bu sahne karşısında bir an dondu, sonra kendisini toplayarak, "Pek ala, çocuklar," dedi. "Burada, Kirt tarlalarının arasında oynamanız doğru değil, ürüne zarar veriyorsunuz. Çiftçiler sizi yakaladıkları takdirde başınıza gelecekleri de biliyorsunuz. Haydi, gidin ve bu olaydan da kimseye söz etmeyin. Ve sen Rasie, hemen Bay Jencus'a koş. Onu buraya yolla."</span></p>

  <p class="heading"><span class="sgc1">Köyde tıptan biraz anlayan tek insan Ull Jencus’tu. Kentte gerçek bir doktorun yanında bir süre çalışmıştı. Bu nedenle de fabrika ya da tarlalarda çalışmaktan kurtulmuştu. İşe yaramıyor değildi Jencus. Hastaların derecesini alabiliyor, hap veriyor, iğne yapıyordu. Daha da önemlisi bir hastanın durumunun kentteki hastahaneye gitmesini gerektirecek kadar önemli olup olmadığını anlıyordu. Jencus’un bu yarı mesleki desteklemesi olmasaydı omurilik menenjiti ya da had apandisiti olanlar çok acı çekecek ve kısa bir sürede de ölüp gideceklerdi. Ama ustabaşılar yine de aralarında onun işi asmaya çalışan kimselere yardım ettiğini söyleyerek homurdanıyorlardı.</span></p>

  <p class="heading"><span class="sgc1">Jencus, Terens’in yabancıyı bir motorsikletin arkasına yerleştirmesine yardım etti. İkisi onu&nbsp;</span><span class="sgc3">fazla dikkati çekmemeye çalışarak köye götürdüler. Çok pis olan adamı yıkayıp temizlediler. Yabancının saçı konusunda yapabilecekleri bir şey yoktu. Jencus, adamın vücudundaki bütün tüyleri traş etti ve onu elinden geldiği kadar muayene etmeye de çalıştı.</span></p>

  <p class="heading"><span class="sgc1">Sonunda, "Mikroplu bir hastalığı olduğunu sanmıyorum, Kentli," dedi. "Aç kalmamış, kaburgaları fazla belli olmuyor. Ama bu duruma ne anlam vereceğimi de bilemiyorum. O buraya nasıl geldi dersiniz Kentli?" Sanki Terens’in hiçbir soruyu cevaplayamayacağından eminmiş gibi kötümser bir tavırla konuşuyordu.</span></p>

  <p class="heading"><span class="sgc1">Terens bu duruma filozofça katlandı. Bu tavrın onun kişiliğiyle bir ilişkisi de yoktu. Köy, hemen hemen elli yıldır alıştığı Kentli'sini kaybetmişti. Onun yerine gönderilen bir genci şüphe ve güvensizlikle karşılaması da doğaldı.</span></p>

  <p class="heading"><span class="sgc1">Terens, "Korkarım bunu bilmiyorum," dedi.</span></p>

  <p class="heading"><span class="sgc1">"Hiç yürüyemiyor. Bir adım bile atamıyor. Gereken yere kadar taşınılmazsa hiçbir şey yapamıyor. Yani bir bebekten farksız. Anladığım kadarıyla yani. Hiçbir yeteneği kalmamış."</span></p>

  <p class="heading"><span class="sgc1">"Bu etkiyi yapan bir hastalık var mı?"</span></p>

  <p class="heading"><span class="sgc1">"Hiç bilmiyorum. Kafayla ilgili bir hastalık buna neden olabilir. Ama benim bu konularda hiç bilgim yok. Kafasından derdi varsa Kente götürülmesi daha iyi olur. Bu adamı tanıyor musunuz, Kentli?"</span></p>

  <p class="heading"><span class="sgc1">Terens usulca gülümsedi. "Ben buraya geleli bir ay oldu."</span></p>

  <p class="heading"><span class="sgc1">Jencus içini çekerek mendiline uzandı, "Evet. İhtiyar Kentli iyi bir adamdı. Bizimle yakından ilgilenirdi. Ben yaklaşık altmış yıldan beri bu köyde yaşıyorum. Ama bu adamı şimdiye kadar hiç görmedim. Başka bir köyden olmalı."</span></p>

  <p class="heading"><span class="sgc1">Jencus, tombul bir adamdı. Sanki doğuştan şişmanmış gibi bir görünüşü vardı. Üstelik pek hareketli bir hayat da sürmüyordu. Bu yüzden kısa konuşmalarında bile bir iki kelimeden sonra soluk soluğa kalıyor, büyük kırmızı mendiliyle alnında biriken ter taneciklerini siliyordu.</span></p>

  <p class="heading"><span class="sgc1">Jencus," Devriyelere ne söyleyeceğimi de bilemiyorum," diye ekledi.</span></p>

  <p class="heading"><span class="sgc1">Ve Devriyeler çok geçmeden çıkageldiler. Bu kaçınılamayacak bir olaydı. Çocuklar olayı anne babalarına anlatmışlardı. Anne babalar da birbirlerine. Aslında köy pek sakin bir yerdi. Bu olay bile köylüler için tekrar tekrar, süslenerek anlatılacak kadar önemli, olağanüstü bir şeydi. Tabii bu konuşmalar sürüp giderken olayın Devriyelere kadar erişmesi de normaldi.</span></p>

  <p class="heading"><span class="sgc1">‘Devriyeler’ diye tanımlanan grup 'Florina Devriyesi'nin üyeleriydiler, ama Florina’lı değillerdi. Efendilerin dünyası olan Sark’tan da gelmemişlerdi. Paralı askerlerdiler onlar. Aldıkları ücrete karşılık düzenliği sağlıyorlardı. Doğum ya da kan bağları yüzünden herhangi bir Florina’lıya sempati beslemeleri ve bu nedenle hataya düşmeleri de imkânsızdı.</span></p>

  <p class="heading"><span class="sgc1">Köye Florina Devriyesinden iki kişi geldi. Yanlarında da fabrikadaki bir zerrecik otoritesi yüzünden kendisini pek önemli sayan ustabaşılarından biri vardı. Devriyelerin olaya aldırdıkları yoktu, canları da sıkılıyordu. Akılsız bir ahmakla görevleri yüzünden ilgileneceklerdi ama bu öyle heyecan verici bir olay da değildi.</span></p>

  <p class="heading"><span class="sgc1">Devriyelerden biri Ustabaşıya, "Onun kimliğini öğrenmen ne kadar sürer?" diye sordu. "Kim bu adam?"</span></p>

  <p class="heading"><span class="sgc1">Ustabaşı heyecanla başını salladı. "Onu şimdiye kadar hiç görmedim! Köyden biri değil."</span></p>

  <p class="heading"><span class="sgc1">Devriye Jencus’a döndü. "Üstünden belge çıktı mı?"</span></p>

  <p class="heading"><span class="sgc1">"Hayır, efendim. Pis bir paçavraya sarılmıştı, hepsi o kadar. Hastalık vardır korkusuyla paçavrayı yaktım."</span></p>

  <p class="heading"><span class="sgc1">"Adamın nesi var?"</span></p>

  <p class="heading"><span class="sgc1">"Anladığım kadarıyla kafasını kaybetmiş."</span></p>

  <p class="heading"><span class="sgc1">Terens o zaman işe karışarak devriyeleri bir kenara çekti. Adamlar da canları sıkıldığı için uysal davrandılar. Soru soran görevli not defterini kapattı. "Pekâlâ, bu olayı kaydetmeye bile değmez. Bunun bizimle bir ilgisi yok. Defedin bu adamı gitsin."</span></p>

  <p class="heading"><span class="sgc1">Sonra devriyeler köyden ayrıldılar.</span></p>

  <p class="heading"><span class="sgc1">Ustabaşı yerinden kımıldamadı. Kızıl saçlı, çilli, posbıyıklı bir adamdı. Beş yıldan beri ustabaşıydı ve sıkı prensipleri vardı. Çünkü çalıştığı fabrikanın kotasını doldurması daha çok ona bağlıydı. Ustabaşı öfkeyle, "Buraya bakın," dedi. "Şimdi ne yapacağız? Herkes gevezeliğe öylesine daldı ki kimse çalışmıyor."</span></p>

  <p class="heading"><span class="sgc1">Jencus yine alnını kurulamaya başladı. "Bence en iyisi onu Kent hastahanesine göndermek olur. Benim yapabileceğim bir şey yok."</span></p>

  <p class="heading"><span class="sgc1">"Kente göndermek mi?" Ustabaşı şaşırıp kaldı. "Bunun parasını kim ödeyecek? Masrafları kim karşılayacak? O bizden biri değil ki."</span></p>

  <p class="heading"><span class="sgc1">Jencus, "Evet, değil sanırım," diye itiraf&nbsp;</span><span class="sgc3">etti.</span></p>

  <p class="heading"><span class="sgc1">"O halde gereken parayı neden biz ödeyelim? Kimi kimsesi varsa onları bulun. Masrafları onun köyü ödesin."</span></p>

  <p class="heading"><span class="sgc1">"Bunu nasıl bulacağız? Sen bana onu söyle!"</span></p>

  <p class="heading"><span class="sgc1">Ustabaşı düşündü. Dilini uzatarak kırmızı bıyığının sert kıllarına dokundu. "O halde bu adamı ortadan kaldıralım olsun bitsin. Devriye de bunu kastetti."</span></p>

  <p class="heading"><span class="sgc1">Terens o zaman söze karıştı. "Buraya bak. Ne demek istiyorsun?"</span></p>

  <p class="heading"><span class="sgc1">Ustabaşı, "Ölsün daha iyi," dedi. "Onu öldürmek merhametlice bir şey olur."</span></p>

  <p class="heading"><span class="sgc1">Terens homurdandı. "Yaşayan bir insanı öldüremezsin."</span></p>

  <p class="heading"><span class="sgc1">"O halde ne yapmamız gerektiğini bana siz söyleyin."</span></p>

  <p class="heading"><span class="sgc1">"Köylülerden biri ona bakamaz mı?"</span></p>

  <p class="heading"><span class="sgc1">"Bunu kim ister? Siz ister misiniz?"</span></p>

  <p class="heading"><span class="sgc1">Terens, adamın küstah tavırlarını görmezlikten geldi. "Benim başka işim var."</span></p>

  <p class="heading"><span class="sgc1">"Köylülerin hepsinin de öyle. Adamlarımdan birinin bu geri zekâlıya bakmak için işini savsaklamasına izin veremem."</span></p>

  <p class="heading"><span class="sgc1">Terens içini çekti ve "Buraya bak. Ustabaşı," dedi. "Anlayışlı olalım. Bu üç aylık sürede kotanı dolduramazsan o zaman buna adamlarından birinin bu zavallıyla ilgilenmesinin yol açtığını düşünürüm. Ve seni Efendilere karşı savunurum. Aksi takdirde kotanı neden dolduramadığını hiç anlayamadığımı söylerim."</span></p>

  <p class="heading"><span class="sgc1">Ustabaşı ona öfkeden ateş saçan gözlerle baktı. Kentli köye geleli daha bir ay olmuştu. Ve şimdi kalkmış bütün hayatlarını burada geçirmiş olan bu insanların işine karışıyordu. Ama elindeki kozda da "Efendiler" yazılıydı. Kentliye uzun bir süre, açık açık karşı gelmek hiç de akıllıca bir şey olmayacaktı.</span></p>

  <p class="heading"><span class="sgc1">Ustabaşı, "Ama onu yanına kim olur?" diye mırıldandı. Sonra korkunç bir şüpheyle sarsıldı.</span> <span class="sgc">"Ben</span> <span class="sgc1">alamam! Üç çocuğum var. Karımın sağlığı da iyi değil."</span></p>

  <p class="heading"><span class="sgc1">Terens pencereden dışarı baktı. Artık Devriyeler gittikleri için kımıldanıp, fısıldaşan kalabalık Kentlinin evine iyice yaklaşmıştı. Grupta daha çok, henüz çalışacak yaşa gelmemiş olan çocuklar vardı. Sonra yakındaki çiftliklerden gelmiş birkaç kişi. Vardiyadan çıkmış iki üç işçi.</span></p>

  <p class="heading"><span class="sgc1">Terens sonra kalabalığın hemen gerisinde duran iri yarı kızı farketti. Köye geldiğinden beri geçen bir aylık sürede onunla zaman zaman karşılaşmıştı. Güçlü, becerikli ve çalışkan bir kızdı o.&nbsp;</span><span class="sgc3">Yüzündeki o mutsuz ifade sağlam bir zekâyı gizliyordu. Erkek olsaydı herhalde onu da Kentli eğitimi görmesi için seçerlerdi. Ama bir kızdı o. Annesiyle babası ölmüştü. Romantik ilişkiler kuracak kadar da güzel değildi. Yani yalnız bir kızdı. Ve herhalde ömrünün sonuna kadar da öyle kalacaktı.</span></p>

  <p class="heading"><span class="sgc1">Terens, "Ya o?" dedi.</span></p>

  <p class="heading"><span class="sgc1">Ustabaşı pencereden dışarıya bir göz attı sonra da, "Lanet olsun!" diye kükredi. "Şimdi onun işinin başında olması gerekirdi."</span></p>

  <p class="heading"><span class="sgc1">Terens onu yatıştırmaya çalıştı. "Pekâlâ, pekâlâ. Adı nedir onun?"</span></p>

  <p class="heading"><span class="sgc1">"Valona March."</span></p>

  <p class="heading"><span class="sgc1">"Oh, evet. Şimdi hatırladım. Onu çağır."</span></p>

  <p class="heading"><span class="sgc1">Terens o andan başlayarak çiftin resmi olmayan koruyucusu görevini üstlendi. Valona'ya ek yiyecek kartı, giysi karnesi ve bir kişinin geliriyle geçinmeye çalışan iki insan için gereken diğer şeyleri sağlamaya çalıştı. Üstelik bu insanlardan biri de kayıtlı değildi. Terens, Rik’e Krit fabrikalarında iş bulması için Valona’ya yardım da etti. Kız, şefle kavga ettiği zaman ona daha ağır ceza verilmesini önledi. Kentteki doktorun ölümü üzerine o konuda bir şey yapmasına gerek kalmadı. Ama bu duruma da bir çare bulmaya hazırdı.</span></p>

  <p class="heading"><span class="sgc1">Onun için Valona’nın başı derde girdiği zaman Terens'e koşması doğaldı. Ve adam şimdi kızın sorusunu yanıtlamasını bekliyordu...</span></p>

  <p class="heading"><span class="sgc1">Valona hâlâ kararsızca oturuyordu. Sonunda, "Rik bu dünyada yaşayan herkesin öleceğini söylüyor," diye açıkladı.</span></p>

  <p class="heading"><span class="sgc1">Terens'in yüzünde hayret dolu bir ifade belirdi. "Bu nasıl olacakmış?"</span></p>

  <p class="heading"><span class="sgc1">"Rik bunu bilmediğini söylüyor. Eski günlerde nasıl olduğunu hatırladığını iddia ediyor. Önemli bir görevi olduğunu da. Ama doğrusu bu görevinin ne olduğunu anlayamadım."</span></p>

  <p class="heading"><span class="sgc1">"Görevini nasıl tanımlıyor?"</span></p>

  <p class="heading"><span class="sgc1">"Hi-Hiç’i analiz ettiğini söylüyor, Bu 'hiç' kelimesi büyük harfle yazılıyormuş." Valona bir an Terens’in bir şey söylemesini bekledi. Sonra da telaşla ekledi. "Analiz bir şeyi parçalarına ayırmaya..."</span></p>

  <p class="heading"><span class="sgc1">"Bu sözün anlamını biliyorum, kızım." Terens derin derin düşünüyordu.</span></p>

  <p class="heading"><span class="sgc1">Valona onu endişeyle süzüyordu. "Onun ne demek istediğini anladınız mı, Kentli?"</span></p>

  <p class="heading"><span class="sgc1">"Belki, Valona, belki."</span></p>

  <p class="heading"><span class="sgc1">"Ama Kentli, kim Hiç'e bir şey yapabilir."</span></p>

  <p class="heading"><span class="sgc1">Terens ayağa kalkarak hafifçe güldü. "Valona, sen Galaksi'deki şeylerin çoğunun Hiç olduğunu bilmiyor musun?"</span></p>

  <p class="heading"><span class="sgc1">Valona onun ne demek istediğini anlamadı ama bu sözleri olduğu gibi kabul etti. Çünkü Kentli iyi eğitim görmüş bir adamdı. Kız, birdenbire ani bir gururla, benim Rik'im ondan da bilgili, diye düşündü.</span></p>

  <p class="heading"><span class="sgc1">"Haydi, gel." Terens kıza doğru elini uzattı.</span></p>

  <p class="heading"><span class="sgc1">Valona, "Nereye gidiyoruz?" diye sordu.</span></p>

  <p class="heading"><span class="sgc1">"Rik nerede?"</span></p>

  <p class="heading"><span class="sgc1">Kız, "Evde," dedi. "Uyuyor."</span></p>

  <p class="heading"><span class="sgc1">"İyi. Seni evine götüreyim. Devriyelerin seni sokakta yalnız başına yakalamalarını istemezsin sanırım."</span></p>

  <p class="heading"><span class="sgc1">Gece köy sanki bomboşmuş gibi gözüküyordu. İşçi kulübelerinin ortasından geçen sokağın&nbsp;</span><span class="sgc3">ışıkları etrafı fazla aydınlatmıyordu. Havada hafif bir yağmur kokusu vardı, hemen her gece yağan o sıcak ve hafif yağmurun kokusu. Bu yağmura karşı korunmaya da gerek yoktu.</span></p>

  <p class="heading"><span class="sgc1">Valona, çalışma günlerinde hiç bu kadar geç saatte sokağa çıkmamıştı. Bu yüzden korkuya kapıldı. Kendi ayak sesleri onu ürkütüyordu. O arada Devriyelerin uzaklardan gelecek ayak seslerini duymaya çalışıyordu.</span></p>

  <p class="heading"><span class="sgc1">Terens, "Ayaklarının ucuna basarak yürümekten vazgeç, Valona," dedi. "Ben yanındayım." Bu sözleri derin sessizlikte yankılandı, Valona irkildi. Sonra adamın işaretine uyarak adımlarını sıklaştırdı.</span></p>

  <p class="heading"><span class="sgc1">İçeri girdiklerinde Valona’nın kulübesi de diğerleri kadar karanlıktı. Terens de böyle bir kulübede dünyaya gelmiş ve yetişmişti. Ondan sonra Sark’da yaşamıştı. Şimdi banyosu da olan üç odalı bir evde oturuyordu. Ama içinde fazla eşya olmayan yarı boş kulübe adamda özlem uyandırdı. Tek odadan oluşuyordu kulübe. Yere düzgünce çimento dökülmüştü. İçeride bir yatak, bir konsol, iki iskemle ve bir köşede de bir dolap vardı.</span></p>

  <p class="heading"><span class="sgc1">Mutfağa gerek yoktu. Çünkü Valona bütün yemeklerini fabrikada yiyordu. Kulübelerde banyo da bulunmuyordu. Evlerin arkası sırayla genel tuvalet ve duşlar yapılmıştı. Florina’nın değişmeyen ılık ikliminde pencerelere kulübeleri soğuk ve yağmura karşı korumak için hiçbir şey takılmamıştı. Dört duvarda da perdeli birer pencere vardı. Geniş saçaklar rüzgârsız gecelerde yağan yağmura karşı yeterliydi.</span></p>

  <p class="heading"><span class="sgc1">Terens elindeki küçük fenerin ışığında odanın bir köşesinin eski bir paravanayla ayrılmış olduğunu gördü. Bunu geçenlerde, Rik çocukluktan kurtulup tam bir erkek halini almaya başladığı zaman Terens bulmuş ve Valona’ya vermişti. Şimdi paravananın arkasında yatan adamın düzgün nefeslerini duyuyordu.</span></p>

  <p class="heading"><span class="sgc1">Kentli başıyla o tarafı işaret etti. "Onu uyandır, Valona."</span></p>

  <p class="heading"><span class="sgc1">Kız, paravana vurdu. "Rik! Rik, bebeğim!"</span></p>

  <p class="heading"><span class="sgc1">İçeriden bir çığlık geldi.</span></p>

  <p class="heading"><span class="sgc1">Valona bağırdı. "Benim, ben, Lona!"</span></p>

  <p class="heading"><span class="sgc1">Terens'le kız paravanın arkasına geçtiler. Terens fenerle önce kendisinin ve Valona'nın yüzünü aydınlattı. Sonra da ışığı Rik'e doğru tuttu.</span></p>

  <p class="heading"><span class="sgc1">Gözleri kamaşan Rik kolunu kaldırarak kendisini korumaya çalıştı. "Ne var?"</span></p>

  <p class="heading"><span class="sgc1">Terens yatağın kenarına ilişti. Rik de diğer köylüler gibi standart bir karyolada yatıyordu. Başlangıçta Rik için eski, bacakları sallanan bir karyola bulmuştu ama kız kendisininkini Rik'e vermişti.</span></p>

  <p class="heading"><span class="sgc1">Terens, "Rik," dedi. "Valona bazı şeyleri hatırlamaya başladığını söyledi."</span></p>

  <p class="heading"><span class="sgc1">"Evet, Kentli." Rik, Terens’in karşısında her zaman çok saygılı davranıyordu. O zamana kadar gördüğü insanların en önemlisiydi o. Fabrikadaki Ustabaşı bile Kentliye saygı gösteriyordu. Rik, o gün hatırladığı bazı şeyleri tekrarladı.</span></p>

  <p class="heading"><span class="sgc1">Terens, "Bunları Valona’ya açıkladığından beri aklına başka şeyler geldi mi?" diye sordu.</span></p>

  <p class="heading"><span class="sgc1">"Gelmedi, Kentli."</span></p>

  <p class="heading"><span class="sgc1">Terens, bir eliyle diğer elinin parmaklarını ovuşturdu. "Pekâlâ, Rik. Haydi, uyu artık."</span></p>

  <p class="heading"><span class="sgc1">Valona, Kentlinin peşinden kulübeden çıktı. Yüzünü buruşturmamak için kendisini zorluyordu. İşten kabalaşmış elinin tersini gözlerine sürüp duruyordu. "Benden ayrılması gerekecek mi. Kentli?"</span></p>

  <p class="heading"><span class="sgc1">Terens kızın ellerini tutarak ciddi bir tavırla, "Olgun bir kadın gibi davranmalısın, Valona,"&nbsp;</span><span class="sgc3">dedi. "Kısa bir süre için benimle gelmesi gerekiyor. Ama sonra onu tekrar sana getireceğim."</span></p>

  <p class="heading"><span class="sgc1">"Ya ondan sonra?"</span></p>

  <p class="heading"><span class="sgc1">"Bilmiyorum. Durumu anlamaya çalışmalısın, Valona. Şu anda en önemlisi Rik'in belleğinde neler gizli olduğunu öğrenmek."</span></p>

  <p class="heading"><span class="sgc1">Valona birdenbire, "Yani Rik'in dediği gibi Florina'da yaşayan herkes ölecek mi?" diye bağırdı.</span></p>

  <p class="heading"><span class="sgc1">Terens, kızın ellerini daha da sıkı kavradı. "Sakın bundan kimseye söz edeyim deme. Valona. Yoksa Devriyeler Rik'i alıp götürürler. Sen de onu bir daha göremezsin. Çok ciddiyim."</span></p>

  <p class="heading"><span class="sgc1">Terens dönerek ağır, düşünceli adımlarla evine doğru yürümeye başladı. Ellerinin titrediğinin farkında değildi. O gece uyumak için boşuna çırpındı. Sonunda narko alanından yararlanmak zorunda kaldı. Kentli olmak için Sark'tan Florina'ya dönerken yanma aldığı birkaç araç ve gereçten biri de buydu. Terens, ince, siyah bir kepe benzeyen narko aletini başına geçirdi. Kontrolleri beş saatlik uyku için ayarladıktan sonra düğmeyi çevirdi.</span></p>

  <p class="heading"><span class="sgc1">Alet beyninin bilinç merkezlerini durdurmadan önce yatağına uzanacak kadar zaman buldu. Sonra hemen derin, rüyasız bir uykuya daldı.</span></p>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1"><br class="calibre" /></span></p>
</body>
</html>
