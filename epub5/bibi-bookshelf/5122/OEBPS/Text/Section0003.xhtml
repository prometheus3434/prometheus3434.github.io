<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">BEŞ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Dr. Selim Junz bir yıldan beri sabırsızlanıyordu. Ve insan zamanla sabırsızlığa alışamıyordu. Hatta aksi oluyordu bunun. Ancak aradan geçen bir yıl Junz'a Sark bürokrasisini hızlı davranmaya ikna etmenin imkânsız olduğunu öğretmişti. Çünkü bu bürokratlar Sark’a Florina'dan getirtilmiş yerlilerdi. Bu yüzden de vakarlarına çok fazla önem veriyorlardı.</span></p>

  <p class="heading"><span class="sgc1">Junz bir keresinde Trantor Elçisi Abel’e, "Neden Şarklılar devlet hizmetlerini pek aşağı gördükleri bu adamlara yaptırıyorlar?" diye sormuştu. Abel, uzun yıllardan beri Sark’taydı. Hatta bu yüzden oraya kök salmaya başlamış olduğu bile söylenebilirdi.</span></p>

  <p class="heading"><span class="sgc1">Abel, yeşil şarap dolu kadehine bakarak gözlerini kısmıştı. "Siyaset, Junz, siyaset. Sark mantığıyla uygulanan bir pratik genetik sorunu. Bu Sark'lıların dünyası küçücük, önemsiz bir yer. Florina denilen o sonsuz altın madenini kontrol ettikleri sürece önem kazanıyorlar. Bu yüzden her yıl Florina tarlalarını ve köylerini araştırıyor, en yetenekli gençleri eğitim için Sark'a getirtiyorlar. Sıradan gençlere formülerleri doldurma, imzalama, dosyalama işlerini veriyorlar. Gerçekten zeki olanlarıysa köyleri yönetmeleri için tekrar Florina’ya gönderiliyorlar. Bu adamlara Kentli adı veriliyor."</span></p>

  <p class="heading"><span class="sgc1">Dr. Junz aslında bir Uzay-analizcisiydi. Bütün bunların nedenini de anlıyamıyordu. Bunu</span></p>

  <p class="heading"><span class="sgc1">Trantor Elçisine de söyledi.</span></p>

  <p class="heading"><span class="sgc1">Abel, buruşuk, küt parmağını ona doğru salladı. Kadehindeki içkinin yeşil ışığı sert tırnağındaki sarımsı griliğin kaybolmasına neden oldu. "Sen hiçbir zaman bir yönetici olamayacaksın. Sakın benden tavsiye mektubu istemeye kalkayım da deme. Dinle! Sarklı'lar bu yöntemle Florina’nın en zeki gençlerini kendi taraflarına çekmiş oluyorlar. Çünkü Sark'a hizmet ettikleri sürece onlara her şey veriliyor. Ama Sark'a sırt çevirdikleri takdirde bir Florina’lı gibi yaşamak zorunda kalıyorlar. Ve dostum, bu hayatın hiç hoş olmadığını da bilmelisin." Şarabını başına dikerek sözlerini sürdürdü. "Arıca Kentlilerin de, Şarkların memurlarının da çoluk çocuk sahibi olmalarına izin verilmiyor. Böyle bir şey olduğu takdirde işlerinden atılıyorlar. Florina’lı kadınlar için de aynı şey söz konusu. Tabii Florina'lıların Şarklılarla evlenmesiyse hiç olmayacak bir şey. Böylece Florina’nın en üstün genleri yavaş yavaş ortadan kayboluyor. Bu gidişle Florina’da sadece oduncularla su taşıyıcıları kalacak."</span></p>

  <p class="heading"><span class="sgc1">"Ama o zaman memur da bulamayacaklar. Öyle değil mi?"</span></p>

  <p class="heading"><span class="sgc1">"Bu sorunu ileride düşünecekler."</span></p>

  <p class="heading"><span class="sgc1">Dr. Junz şimdi 'Florina İşleri Bakanlığı'nın bekleme salonunda oturuyor, sabırsızca yolundaki engelleri ağır ağır aşmayı bekliyordu. O sırada Florina’lı küçük görevliler bürokrasi labirentinde sağa sola koşuşup duruyorlardı.</span></p>

  <p class="heading"><span class="sgc1">Sonunda Sark’lıların hizmetinde kuruyup kırışmış yaşlıca bir Florina’lı Junz’un önünde durdu. "Dr. Junz?"</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">"Benimle gelin."</span></p>

  <p class="heading"><span class="sgc1">Dr. Junz, bir ekranda belirecek bir numarayla beni daha kolaylıkla çağırabilirlerdi, diye düşündü. Havadaki bir flüor kanalı da bana güzelce yol gösterirdi. Ama tabii iş gücü ucuz. Bunun yerine başka bir şey kullanılmasına da gerek kalmıyor. Bu adamlar çabalayıp duruyorlar. Junz, ‘adamlar’ lafını özellikle kullanmıştı. Çünkü Sark'taki hiçbir Resmi Dairede bir kadınla karşılaşmamıştı. Florina'lı kadınlar kendi gezegenlerinde bırakılıyorlar. Sadece bazıları hizmetçilik etmeleri için Sark’a getiriliyorlardı. Onların da 'üreme’leri yasaktı tabii.</span></p>

  <p class="heading"><span class="sgc1">Adam, Junz'a Bakan Yardımcısının Sekreterinin masasının önüne oturmasını işaret etti. Junz, masanın başındaki Florina’lının mevkiini tahtaya oyulmuş olan ışıltılı ‘sürünen’ yazıdan öğrendi. Tabii bir Florina’lı, büronun yönetimi konusunda ne kadar yetkisi olursa olsun, hiçbir zaman daha yüksek bir mevkiye getirilemezdi. Bakan ve Bakan Yardımcısı Sark'lıydılar. Dr. Junz onlarla toplantılarda karşılaşabilirdi. Ama adamları burada göremeyeceğini de biliyordu.</span></p>

  <p class="heading"><span class="sgc1">Junz, gösterilen yere oturarak yine sabırsızca bekledi. Ama amacına biraz olsun yaklaşmış sayılırdı. Sekreter dikkatle dosyayı inceliyor, her küçük yazılı kâğıda sanki bu bütün Galaksinin sırlarını taşıyormuş gibi bakıyordu. Adam bir hayli gençti. Belki de okuldan yeni mezun olmuştu. Bütün Florina'lılar gibi cildi çok beyaz ve saçları açık renkti.</span></p>

  <p class="heading"><span class="sgc1">Junz, acayip, ataç bir heyecan duydu. O Libair gezegenindendi. Ve bütün Libair'liler gibi cildinin pigmeni fazlaydı. Derisi çok koyu kahverengiydi. Galakside, Libair ya da Florina gibi, ten renginin yelpazenin iyice iki ucunda olduğu gezegen pek azdı. Diğer gezegenlerde yaşayan insanların renkleri ikisinin arasıydı.</span></p>

  <p class="heading"><span class="sgc1">Bazı radikal genç antropoloji uzmanları Libair gibi gezegenlerdeki insanların bağımsız ama diğerlerine yaklaşan bir evrim sonucu ortaya çıktığını iddia ediyorlardı. Daha yaşlı uzmanlarsa diğerlerine değişik türlerin birbirleriyle evlenmeleri mümkün olacak kadar yaklaşan bir evrimi&nbsp;</span><span class="sgc3">acı bir dille red ediyorlardı. Galakside yaşayan insanların hepsi de birbirleriyle evlenebilecek durumdaydılar. Bu uzmanlar insanlığın bir tek gezegende ortaya çıktığı ve o dünyada cilt rengine göre gruplara da ayrıldığını iddia ediyorlardı. Tabii bu iddia da sorununun kökeni daha eskilere atıyor ve hiçbir soruya yanıt getirmiyordu. Bu yüzden Dr. Junz iki açıklamayı da beğenmiyordu. Ama zaman zaman bu sorunu düşünmüyor değildi. Nedense karaderili insanların yaşadıkları dünyalarda eski bir savaşla ilgili söylenceler hâlâ tekrarlanıyordu. Libair efsanelerinde deri renkleri farklı insanların savaştıklarından söz ediliyordu. İddiaya göre Libair'e de bir savaşta yenilgiye uğrayan bir grup karaderili insan yerleşmişti.</span></p>

  <p class="heading"><span class="sgc1">Dr. Junz Arcturus’taki Uzay Teknolojisi Enstitüsüne gitmek için Libair’den ayrıldığı ve sonradan da meslek hayatına atıldığı zaman bu eski peri masallarını da unutmuştu. O günlerde yalnızca bir kez, bu konuyu düşünmüştü. Centaur Sektöründeki eski gezegenlerden birine bir iş için gittiğinde bu konuyu düşünmüştü. Bu gezegenlerin tarihi milyonlarca yılı kapsıyordu. Dilleri de o kadar eskiydi ki. İnsan bunun o kayıp ve efsanevi İngilizce olduğunu bile düşünebilirdi. Ve bu dünyada karaderili insanları tanımlamak için belirli bir kelime de kullanıyorlardı.</span></p>

  <p class="heading"><span class="sgc1">Neden karaderili bir insan için özel bir kelime olsun? Mavi gözlü, iri kulaklı ya da kıvırcık saçlı insanlar için özel birer sözcük var mı ki? Sonra...</span></p>

  <p class="heading"><span class="sgc1">Dr. Junz, sekreterin sesiyle daldığı düşüncelerden uyandı. "Kayıtlara göre bu büroya daha önce de başvurmuşsunuz."</span></p>

  <p class="heading"><span class="sgc1">Dr. Junz hafif bir hiddetle, "Evet öyle, efendim," dedi.</span></p>

  <p class="heading"><span class="sgc1">"Ama son zamanlarda değil."</span></p>

  <p class="heading"><span class="sgc1">"Evet, son zamanlarda değil."</span></p>

  <p class="heading"><span class="sgc1">"Hâlâ..." Sekreter kâğıtları karıştırdı, "...on bir ay ve on üç gün önce kaybolmuş olan bir Uzay-analizcisini arıyorsunuz."</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">Sekreter, o kupkuru sesiyle, "Bütün bu sürede," dedi. "Bu adamın izine rastlanmamış. Onun Sark bölgesine girdiğini gösteren bir kanıt da bulunamamış."</span></p>

  <p class="heading"><span class="sgc1">Junz, "Onun en son uzayda, Sark yakınında bir yerde olduğu bildirildi," diye karşılık verdi.</span></p>

  <p class="heading"><span class="sgc1">Sekreter bir an başını kaldırarak uçuk mavi gözleriyle bilimadamına baktı. Sonra bakışlarını kaçırdı. "Olabilir. Ama bu onun Sark’ta olduğunu gösteren bir kanıt sayılamaz."</span></p>

  <p class="heading"><span class="sgc1">"Kanıt sayılamazmış!" Dr. Junz dudaklarını sıktı. Yıldızlararası Uzay-analizi Bürosu da aylardan beri gitgide artan bir sertlikle aynı şeyi söylüyordu.</span></p>

  <p class="heading"><span class="sgc1">"Bir kanıt yok, Dr. Junz! Zamanınızı daha yararlı bir biçimde harcayabilirsiniz, Dr. Junz! Büro, araştırmanın sürdürülmesini sağlayacak, Dr. Junz!"</span></p>

  <p class="heading"><span class="sgc1">Tabii aslında, "Paramızı boşuna harcamaktan artık vazgeç, Junz!" demek istiyorlardı.</span></p>

  <p class="heading"><span class="sgc1">Sekreterin de dikkatle söylediği gibi olay Yıldızlararası Standart Zamana göre on bir ay ve on üç gün önce başlamıştı. (Tabii Sekreter böyle bir konuda yerel saati kullanmak hatasına düşmezdi.) Junz, olaydan iki gün önce her zamanki gibi Büronun Sark’taki şubelerini denetlemek için gezegene inmişti. Ama sonra... her şey başka biçimde gelişmişti.</span></p>

  <p class="heading"><span class="sgc1">Dr. Junz’u Büronun yerel temsilcisi karşılamıştı. Sıska bir gençti bu. Dr. Junz onu daha çok durmadan Sark kimyasal endüstrisince üretilen esnek bir maddeyi çiğnemesi yüzünden hatırlıyordu...</span></p>

  <p class="heading"><span class="sgc">*</span></p>

  <p class="heading"><span class="sgc1">Denetleme sona ererken yerel temsilci birdenbire bir olayı hatırladı. Sonsuz çikletini azı dişlerinin gerisine yerleştirerek, "Uzay ajanlarımızın birinden bir mesaj aldık, Dr. Junz," diye açıkladı. "Bunun önemli olduğunu sanmıyorum. O ajanları bilirsiniz."</span></p>

  <p class="heading"><span class="sgc1">Genellikle ajanların hiç önemsenmediği bu sözlerle belirtilirdi. 'Onları bilirsiniz.' Dr. Junz ani bir öfkeyle başını kaldırdı. On beş yıl önce kendisinin de ajan olarak uzayda dolaştığını söylemek üzereydi. Sonra bu işe ancak üç ay dayanabildiğini hatırladı. Fakat bu hiddeti yüzünden ajanın mesajını dikkatle okudu.</span></p>

  <p class="heading"><span class="sgc1">"Lütfen Y.U.B. Kontrol Merkezine bağlı şifreli direkt hattı açık tutun. Bütün Galaksi etkilenecek. En kısa yörüngeyi izleyerek gezegene ineceğim."</span></p>

  <p class="heading"><span class="sgc1">Bu haberin temsilciyi pek eğlendirmiş olduğu anlaşılıyordu. Sakızını yine ritmik bir biçimde çiğnemeye başlamıştı. "Düşünün, efendim. Bütün Galaksi etkilenecekmiş! Bir ajan için bile olağanüstü bir şey bu! Bu mesajı aldıktan sonra söylediklerinden bir anlam çıkarabilmek için ajanla konuşmaya çalıştım. Ama bu bakımdan başarılı olamadım. Bana, ‘Florina’da yaşayan herkesin hayatı tehlikede,’ diye tekrarladı durdu. Yani yarım milyar insanın ölüm tehlikesiyle karşı karşıya olduğunu ısrar etti. Tam bir psikopat gibi konuşuyordu. Açıkçası ajan buraya indiği zaman onunla tek başıma ilgilenmek istemiyorum."</span></p>

  <p class="heading"><span class="sgc1">Dr. Junz sordu. "O konuşmayı banda aldınız mı?"</span></p>

  <p class="heading"><span class="sgc1">"Evet, efendim." Genç adam birkaç dakikalık bir aramadan sonra İnce bir film parçasını bulabildi.</span></p>

  <p class="heading"><span class="sgc1">Dr. Junz filmi okuyucuya taktı. Sonra da kaşları çatıldı. "Bu bir kopya değil mi?"</span></p>

  <p class="heading"><span class="sgc1">"Evet. Orijinali Sark’taki Gezegen dışı Taşımacılık Bürosuna yolladım. Ajanı hava limanında bir ambülansla karşılamalarının daha doğru olacağını düşündüm. Herhalde çok kötü durumda o."</span></p>

  <p class="heading"><span class="sgc1">Dr. Junz için için genç adama hak verdi. Uzayın derinliklerini yalnız başına inceleyen analizciler bu işin ağırlığı yüzünden hastalandıkları zaman gerçekten de şiddetli krizler geçiriyorlardı. Ama Junz sonra, "Bir dakika," dedi. "Ajan hâlâ gezegene İnmemiş gibi konuşuyorsunuz."</span></p>

  <p class="heading"><span class="sgc1">Temsilci şaşırdı. "Herhalde inmiştir. Ama bana bildiren olmadı."</span></p>

  <p class="heading"><span class="sgc1">"Hemen Taşımacılık Bürosunu bulun ve olayın ayrıntılarını öğrenin. Ajan ister bir psikopat olsun ister olmasın, ayrıntıların kayıtlarımıza geçirilmesi gerekir."</span></p>

  <p class="heading"><span class="sgc1">Dr. Junz, ertesi gün Sark’tan ayrılmadan önce son bir denetim için tekrar Büroya uğradı. Başka dünyalarda ilgilenmesi gereken işler vardı, acele ediyordu. Tam bürodan ayrılmak için kapıya doğru giderken omzunun üzerinden, "Bizim ajan ne âlemde?" diye sordu.</span></p>

  <p class="heading"><span class="sgc1">Temsilci, "Ah, evet..." dedi. "Ben de size bunu söyleyecektim. Taşımacılık Bürosu ondan bir haber çıkmadığını söyledi. Ajan hava limanına da inmemiş. Taşımacılık Bürosuna ajanın gemisindeki hiper atomik motorların enerji tablolarını yolladım. Ama uzayda, yakınlarda onunkine benzer bir gemi yokmuş. Herhalde ajan Sark'a inmekten vaz geçti."</span></p>

  <p class="heading"><span class="sgc1">Dr. Junz, yolculuğunu yirmi dört saat erteledi. Ertesi gün bu dünyanın merkezi olan Sark Kente, Gezegen dışı Taşımacılık Bürosuna gitti. Ve ilk kez o zaman Florina'lı bürokratlarla da karşılaştı. Görevliler, bilimadamının sorularına başlarını sallayarak cevap verdiler. "Evet, Y.U. Bürosunun analizcisinin Sark’a ineceğiyle ilgili haberi aldık. Evet, tabii. Ama hava ¡imanına öyle bir gemi inmedi."</span></p>

  <p class="heading"><span class="sgc1">Dr. Junz, "Ama bu olay çok önemli," diye ısrar etti. "Ajanımız çok hasta. Onun Y.U. Bürosunun yerel temsilcisiyle yaptığı konuşmanın bandını almadınız mı?"</span></p>

  <p class="heading"><span class="sgc1">Florina’lılar gözlerini iri iri açtılar. "Bandını mı?" Büroda böyle bir şeyin alındığını hatırlayan&nbsp;</span><span class="sgc3">bir tek kişi bile yoktu.</span></p>

  <p class="heading"><span class="sgc1">"Ajanınızın hasta olmasına üzüldük. Ama buraya Y.U. Bürosunun bir gemisi inmedi. Gezegenin yakınında uzayda da öyle bir gemi yok."</span></p>

  <p class="heading"><span class="sgc1">Dr. Junz oteldeki odasına dönerek uzun uzun düşündü. Hareket saati geldi geçti. Bilimadamı otelin resepsiyonuna telefon ederek daha uzun bir süre kalabileceği başka bir daireye geçirilmesini istedi. Sonra da Trantor Elçisi Ludigan Abel'den randevu istedi.</span></p>

  <p class="heading"><span class="sgc1">Junz, ertesi gün Sark tarihiyle ilgili eserleri okudu. Abel'le buluşma saati yaklaştığı sırada kalbi öfkeyle ağır ağır çarpıyordu. Artık bu işin peşini kolay kolay bırakamayacağını anlamıştı.</span></p>

  <p class="heading"><span class="sgc1">Yaşlı Elçinin onun gelişini bir dostluk ziyareti saydığı belliydi. Junz'un elini sıktı. Makine barmenini getirtti. Ve ilk iki içki sırasında ciddi konuların açılmasına izin vermedi. Junz da bu fırsattan yararlanarak kendince önemli konuları açtı. Florina’lı bürokratlar konusunda sorular sordu. Abel o zaman bilimadamına Sark’lıların uyguladığı genetik yöntemleri açıkladı. Junz’un öfkesi daha da arttı.</span></p>

  <p class="heading"><span class="sgc1">Junz, Abel'i her zaman o günkü haliyle hatırlayacaktı. Kalın bembeyaz kaşların gölgelediği çukura kaçmış gözleri yarı kapalıydı. Gagaya benzeyen burnunu içki kadehine doğru uzatmıştı. Çökük yanakları hem yüzünün ve hem de vücudunun zayıflığım vurguluyordu. Abel, eklemleri çıkık işaret parmağını tempo tutarmış gibi salıyordu. Junz hikâyesine başladı. Bunu sakin bir tavırla özetledi. Abel onu dikkatle dinledi, sözlerini de kesmedi.</span></p>

  <p class="heading"><span class="sgc1">Junz'un konuşması sona erdiği zaman Elçi ağzını zarif bir tavırla kuruladı. "Şimdi beni dinle. Kaybolan adamı tanıyor musun?"</span></p>

  <p class="heading"><span class="sgc1">"Hayır."</span></p>

  <p class="heading"><span class="sgc1">"Onunla hiç karşılaştın mı?"</span></p>

  <p class="heading"><span class="sgc1">"Bizim uzay-analizcileriyle kolay kolay karşılaşamazsın."</span></p>

  <p class="heading"><span class="sgc1">"Adamın şimdiye kadar bir takım hayallere kapıldığı oldu mu?"</span></p>

  <p class="heading"><span class="sgc1">"Y.U.B. Merkez Ofisindeki kayıtlara göre başına ilk kez böyle bir şey geliyor. Tabii eğer iddiaları hayal ise."</span></p>

  <p class="heading"><span class="sgc1">"Eğer..." Elçi bu cümlesini tamamlamadı. Onun yerine, "Neden bana geldin?" diye sordu.</span></p>

  <p class="heading"><span class="sgc1">"Bana yardım etmen için."</span></p>

  <p class="heading"><span class="sgc1">"Bu belli bir şey. Ama hangi bakımdan? Sana nasıl yardım edebilirim?"</span></p>

  <p class="heading"><span class="sgc1">"İzin ver de anlatayım. Sark’lıların Gezegen dışı Taşımacılık Bürosu bizim ajanın gemisinin enerji tablolarını bulabilmek için uzayı araştırmış. Yakınlarda öyle bir gemi yokmuş. Onların bu konuda yalan söyleyeceklerini sanmıyorum. Sark’lıların yalan söyleyemeyecek insanlar olduklarını kastetmiyorum. Ama gereksiz yere yalan söyleyecek de değiller sanırım.</span></p>

  <p class="heading"><span class="sgc1">Çünkü bu iddiayı iki üç saat içerisinde araştırabileceğimi biliyorlar."</span></p>

  <p class="heading"><span class="sgc1">"Doğru. E?"</span></p>

  <p class="heading"><span class="sgc1">"Enerji tablosu iki durumda izlenemez. Bir: gemi uzayda, yakın bir yerde değilse. Çünkü o zaman hiper uzayda sıçramalar yapmış ve Galaksinin başka bir bölgesine gitmiştir. İki: uzayda değilse yani gezegene inmişse. Ajanın sıçrama yaptığını sanmıyorum. Florina ve Galaksinin ciddi bir tehlikeyle karşı karşıya olduğu iddiaları bir megalomanyağın hayalleriyse o zaman hiçbir şey onu Sark'a inmekten ve hezeyanlarını ilgililere açıklamaktan alıkoyamazdı. Düşüncesini değiştirip, buradan uzaklaşmazdı. Bu konuda on beş yıllık tecrübem var. Diğer olasılık üzerinde duralım. Belki ajanın aklı başındaydı ve iddialarında da haklıydı. O zaman da yine düşüncesini değiştirip buradan uzaklaşmazdı."</span></p>

  <p class="heading"><span class="sgc1">Yaşlı Trantor’lu tek parmağını usulca salladı. "O halde ajanın Sark’ta olduğu sonucuna&nbsp;</span><span class="sgc3">vardın."</span></p>

  <p class="heading"><span class="sgc1">"Tabii ya! Bu bakımdan da yine iki olasılık var. Bir: adam kriz geçiriyorsa, bilinen bir hava limanından başka bir yere inmiş olabilir. Belki de şimdi belleğini yarı yitirmiş halde, hasta hasta ortalıkta dolaşıyor. Bir Uzay-analizcisinde bile böyle bir durum pek görülmez ama yine de olabilir. Genellikle böyle durumlarda sinir krizleri geçicidir. Ajan krizi atlatırken önce işinin ayrıntılarını hatırlar, sonra da özel anılarını. Sonuçta bir Uzay-analizcisinin işi bütün hayatı demektir. Çoğu zaman böyle bellek kaybına uğramış bir ajan çabucak bulunur. Çünkü Uzay analizi konusunda kitaplara bakmak için bir genel kütüphaneye girer."</span></p>

  <p class="heading"><span class="sgc1">"Anlıyorum. Benden Kütüphaneciler Yönetim Kurulunun böyle bir durumu sana bildirmesini sağlamamı istiyorsun."</span></p>

  <p class="heading"><span class="sgc1">"Hayır, hayır. Bu bakımdan bir zorlukla karşılaşacağımı sanmıyorum. Ben sadece Uzay analiziyle ilgili bazı standart eserlerin özel listeye alınmasını, bu kitapları okumak isteyen ve Sark vatandaşı olmayan kimselerin sorguya çekilmek üzere bekletilmelerini istiyorum. Şarklılar bunu kolayca kabul edeceklerdir. Çünkü bu planın bir yararı olmayacağını düşüneceklerdir."</span></p>

  <p class="heading"><span class="sgc1">"Neden?"</span></p>

  <p class="heading"><span class="sgc1">Öfkeyle titremeye başlayan Junz çabuk çabuk konuşuyordu artık. "Çünkü ben ajanımın planladığı gibi Sark Kenti uzay limanına indiğinden eminim. Belki aklı başındaydı, belki sinir krizi geçiriyordu. Sark’lılar onu ya hapsettiler, ya da öldürdüler."</span></p>

  <p class="heading"><span class="sgc1">Abel, hemen hemen boşalmış olan kadehini masaya bıraktı. "Şaka mı ediyorsun?"</span></p>

  <p class="heading"><span class="sgc1">"Ben de şaka eden bir insan hali var mı? Bana yarım saat önce Sark konusunda neler anlattığını unuttun mu? Sark’lıların hayatları, zenginlikleri ve güçleri Florina'yı kontrol altında tutmalarına bağlı. Şu son yirmi dört saatlik sürede okuduğum kitaplar bana neyi öğrettiler biliyor musun? Florina’nın Kirt Tarlaları Sark'ın servet kaynağı. Ve şimdi ortaya bir adam çıkıyor. Akıllı ya da psikotik, Galaksiyi çok ilgilendirecek bir şeyin Florina’da yaşayan her erkek ve kadının hayatını tehlikeye attığını iddia ediyor. Ajanın son konuşmasının kopyası burada. Onu bir oku."</span></p>

  <p class="heading"><span class="sgc1">Abel, Junz’un kucağına attığı film parçasıyla, uzattığı 'okuyucu’yu aldı. Rengi uçmuş gözlerini kırpıştırarak yazıları ağır ağır okudu.</span></p>

  <p class="heading"><span class="sgc1">"Bunda fazla bir bilgi yok."</span></p>

  <p class="heading"><span class="sgc1">"Tabii yok. Ajan bir tehlike olduğunu söylüyor. Durumun bütün Galaksiyi etkileyeceğini açıklıyor. Hepsi bu kadar. Ama bu konuşmanın aslı Sark’lılara gönderilmemeliydi! Ajanın yanıldığını düşünelim. Sark Hükümeti onun çılgınca düşüncelerini bütün Galaksiyi açıklamasına izin verir miydi? Bir kere Florina’lılar paniğe kapılırlardı. Kirt ipliği üretimi duraklardı. Ama daha da önemlisi Sark-Florina ilişkisinin bütün kirli, iğrenç yanları tüm Galaksinin gözleri önüne serilirdi. Bütün bunları önlemek için bir tek kişiyi ortadan kaldırmaları yeterliydi. Sadece bu banda dayanarak harekete geçemem. Bunu onlar da biliyorlar. Sark’lılar böyle bir durumda cinayet işlemekten kaçınırlar mı sanıyorsun? Senin anlattığın genetik uzmanları hiç duraklamazlar bile."</span></p>

  <p class="heading"><span class="sgc1">"Peki, ne yapmamı istiyorsun? Açıkçası bunu hâlâ anlamış değilim." Abel pek sakindi.</span></p>

  <p class="heading"><span class="sgc1">Junz, haşince, "Ajanımı öldürüp öldürmediklerini öğren," dedi. "Burada bir haberalma örgütün olmalı. Ah, kelime oyunlarına kalkışmayalım. Ben siyaset konusunda olgunluğa erişecek kadar çok dolaştım Galakside. Bu olayı incele. Ben de o arada kütüphane konusunda görüşmeler yaparak onları oyalarım. Sark’lıların ajanımı öldürdüklerini öğrendiğim takdirde Trantor’un gerekli cezayı vermesini, önlemler almasını da istiyorum. Bundan sonra Galakside hiçbir hükümet bir Y.U.B. ajanını rahatlıkla öldürebileceğini ve bu işten yakasını kurtaracağını da&nbsp;</span><span class="sgc3">sanmamalıdır."</span></p>

  <p class="heading"><span class="sgc1">Junz'un Abel’le yaptığı ilk konuşma böyle sona erdi. Bilgin bir tek bakımdan haklıydı. Sark’lılar kütüphane konusunda istediklerini yaptılar, hatta anlayış da gösterdiler.</span></p>

  <p class="heading"><span class="sgc1">Ama Junz’un diğer bakımlardan haklı olup olmadığı belli değildi. Aylar geçti ama Abel’in ajanları kayıp Uzay-analizcisinin ölüsünü ya da dirisini Sark’ta hiçbir yerde bulamadılar.</span></p>

  <p class="heading"><span class="sgc1">Bu durum on bir ay boyunca hiç değişmedi. Junz da neredeyse bu çabalardan vaz geçecekti. "Bir yılın dolmasını bekleyeceğim. Ondan sonra da bu olayla uğraşmayacağım." Ama sonra bir şey durumu değiştirdi. Bu konuda Abel’in bir yararı olmadı. Sadece Junz’un uyardığı ve sonra da hemen hemen unuttuğu Kütüphaneciler olayı biraz aydınlattılar. Bu konuda Sark Genel Kütüphanesine bir rapor geldi. Junz da işte bu yüzden sonunda kendisini Florina İşleri Bakanlığında Florina’lı bir bürokratın karşısında buldu.</span></p>

  <p class="heading"><span class="sgc1">Sekreter, dosyayı incelemesini sürdürüyordu. Son sayfayı da okuduktan sonra başını kaldırdı. "Sizin için ne yapabilirim?"</span></p>

  <p class="heading"><span class="sgc1">Junz kesin bir tavırla, "Dün," dedi. "Öğleden sonra dördü yirmi iki geçe Sark Genel Kütüphanesinin Florina’daki şubesine bir adamın geldiğini ve Uzay-analizi konusunda iki kitabı incelemek istediğini öğrendim. Bu adam Sark'lı değildi. Sorguya çekilmek için de alıkonulmuştu. Ama sonra kütüphaneden başka hiçbir haber gelmedi." Sekreterin konuşmasını engellemek için sesini yükseltti. "Kaldığım otelin aygıtında saat beşi beş geçe izlediğim bir telehaber bülteninde, Sark Genel Kütüphanesinin Florina Şubesinde bir Devriyenin başına vurularak bayıltıldığı ve ilgililerin bu müthiş rezaletin suçluları oldukları sanılan üç yerliyi yakalamaya çalıştıkları açıklandı. Daha sonraki haber özetleri yayınlarında bu olaydan hiç söz edilmedi.</span></p>

  <p class="heading"><span class="sgc1">"Bu iki olayın birbirlerine bağlı olduğu kesin. Aradığım adamı Devriyelerin tutukladıklarından da eminim. Florina’ya gitmek için izin istedim ama izin verilmedi. Florina'ya eser-altı yolla, o adamı Sark’a yollamalarını bildirdim. Bu konuda bir şeyler yapılmasını istemek için kalkıp Florina İşleri Bakanlığına geldim. Ya ben oraya giderim, ya da ajanımı buraya getirtirsiniz."</span></p>

  <p class="heading"><span class="sgc1">Sekreter cansız sesiyle, "Sark, Y.U. Bürosunun memurlarının protestolarını kabul edemez," dedi. "Amirlerim bana bu konuda sorular sorabileceğinizi bildirerek beni uyardılar. Size yapılacak açıklamalar konusunda da talimat verdiler. Özel listeye alınan kitaplara bakmak isteyen adamın yanında iki kişi daha varmış. Bir Kentli ve Florina’lı bir kız. Gerçekten de onlar, sizin de söylediğiniz gibi Devriyeye saldırmışlar. Adamlarımız onların peşlerine de takılmışlar. Ama yakalayamamışlar."</span></p>

  <p class="heading"><span class="sgc1">Junz acı bir hayal kırıklığına uğramıştı. Bunu saklamak zahmetine katlanmadı. "Kaçmışlar mı?"</span></p>

  <p class="heading"><span class="sgc1">"Pek de öyle sanılmaz. Matt Khorov adında bir fırıncının dükkânına gittikleri anlaşılmış."</span></p>

  <p class="heading"><span class="sgc1">Junz hayretle Florina'lı memura baktı. "Ve orada kalmalarına izin verilmiş, öyle mi?"</span></p>

  <p class="heading"><span class="sgc1">"Son zamanlarda Ekselans Abel Ludigan Abel’le hiç görüştünüz mü?"</span></p>

  <p class="heading"><span class="sgc1">"Bunun o olayla ilgisi..."</span></p>

  <p class="heading"><span class="sgc1">"Bize Trantor Elçiliğine sık sık gittiğiniz bildirildi."</span></p>

  <p class="heading"><span class="sgc1">"Elçiyi bir haftadan beri görmedim."</span></p>

  <p class="heading"><span class="sgc1">"O halde size onu görmenizi önereceğim. O suçluların, hiçbir zarar görmeden Khorov’un fırınında kalmalarına göz yumulmasının nedeni Trantor'la yıldızlararası ilişkimizin çok nazik olması. Bana gerektiği takdirde size bir şeyi daha açıklamamı da emrettiler. Herhalde yapacağım bu açıklama sizi hiç şaşırtmayacak. Khorov..." Florina’lının beyaz yüzünde ilk kez Junz’u aşağı&nbsp;</span><span class="sgc3">gördüğünü açıklayan bir ifade belirdi. "... Trantor ajanı. Bunu bizim Güvenlik Büromuz da çok iyi biliyor."</span></p>

  <p class="heading1"><br class="calibre" /></p>
</body>
</html>
