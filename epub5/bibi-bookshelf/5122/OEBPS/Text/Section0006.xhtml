<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">ON İKİ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Dört Büyük Efendi Fife’i kendilerine özgü tavırlarla süzdüler. Bort öfkeliydi, Rune’un halinden bu durumla eğlendiği anlaşılıyordu. Balle sinirlenmiş, Steen ise korkmuştu.</span></p>

  <p class="heading"><span class="sgc1">Önce Rune konuştu. "İhanet mi? Bizi bir sözle korkutmaya mı çalışıyorsun? Ne anlama geliyor bu? Sana ihanet mi? Bort'a ihanet mi? Yoksa bana mı? Kim ihanet ediyor ve nasıl? Sark adına, Fife, bu toplantılar normal uyku saatlerimi aksatıyor!"</span></p>

  <p class="heading"><span class="sgc1">Fife, "Sonuç birçok kimsenin uyku saatlerini aksatacak," dedi. "Ben bize ihanet edildiğini kastetmedim, Rune. Sark’a ihanet edildiğini söylemek istiyordum."</span></p>

  <p class="heading"><span class="sgc1">Bort mırıldandı. "Sark'a mı? Sark biz değilsek, nedir?"</span></p>

  <p class="heading"><span class="sgc1">"Bunun bir efsane olduğunu söyleyebilirsin. Ya da sıradan Şarklıların inandıkları bir şeyden söz edebilirsin."</span></p>

  <p class="heading"><span class="sgc1">Steen, "Anlayamıyorum," diye inledi. "Siz her zaman birbirinizi mat etmeye çalışıyorsunuz. Şu tartışmayı sona erdirseniz..."</span></p>

  <p class="heading"><span class="sgc1">Balle, "Ben de Steen'le aynı fikirdeyim," dedi. Bu sözler Steen’i memnun etti.</span></p>

  <p class="heading"><span class="sgc1">Fife, "Her şeyi hemen açıklamaya hazırım," diye homurdandı. "Herhalde Florina'da çıkan son karışıklıkları duydunuz."</span></p>

  <p class="heading"><span class="sgc1">Fune, "Gü-Bü'nün son raporlarında birkaç Devriyenin öldürüldüğünden söz ediliyordu," dedi. "Kastettiğin bu mu?"</span></p>

  <p class="heading"><span class="sgc1">Bort öfkeyle söze karıştı. "Sark adına! Madem bir toplantı yapıyoruz, o halde bu olaylardan söz edelim. Devriyeler öldürülmüş! Aslında onlar öldürülmeye de layıklar. Yani... bir yerli bir Devriyeye rahatlıkla yaklaşabiliyor ve onun başına bir tuğlayla vurabiliyor, öyle mi? Neden bir Devriye bir yerlinin elinde tuğlayla başına vuracak kadar yakınına gelmesine izin veriyor? Niçin Devriye o yerliyi yirmi adım öteden kavuruvermiyor? Sark adına! Ben olsaydım Devriyelerin komutanını yüzbaşılıktan atar, onu sıradan bir görevli haline sokardım. Diğer ahmaklara da uzay gemilerinde görev verirdim. Bütün Devriyeler birer yağ tulumu. Florina’da pek rahat bir hayat sürüyorlar. Bana kalırsa beş yılda bir Florina'da savaş durumu ilan etmeli ve dert çıkabilecek tipleri ortadan kaldırmalıyız. O zaman yerlilerin sesleri sedaları çıkmaz. Devriyelerde daima tetikte olurlar."</span></p>

  <p class="heading"><span class="sgc1">Fife, "Bitti mi?" diye sordu.</span></p>

  <p class="heading"><span class="sgc1">"Şimdilik evet! Ama bu konuyu sonra tekrar açacağım. Florina’ya ben de yatırım yaptım. Belki bu seninki kadar fazla sayılmaz Fife. Ama beni endişelendirecek kadar önemli."</span></p>

  <p class="heading"><span class="sgc1">Fife omzunu silkti sonra birdenbire Steen’e döndü. "Ya sen? Sen kargaşalıkları duydun mu?"</span></p>

  <p class="heading"><span class="sgc1">Steen irkildi. "Duydum. Yani senin söylediklerini..."</span></p>

  <p class="heading"><span class="sgc1">"Gü-Bü’nün raporlarını okumadın mı?"</span></p>

  <p class="heading"><span class="sgc1">"Şey, canım..." Steen, bakır rengine boyanmış uzun ve sivri tırnaklarını dikkatle incelemeye başladı. "Benim raporları okumak için her zaman vaktim olmuyor. Bunun gerektiğinden haberim yoktu. Hatta..." Bütün cesaretini toplayarak Fife'ın yüzüne baktı. "... benim uymam için bazı kurallar koyduğunu da bilmiyordum. Yani!"</span></p>

  <p class="heading"><span class="sgc1">Fife, "Kurallar koyduğum yok," dedi. "Ama madem ayrıntıları bilmiyorsun, bunları senin için özetlememe izin ver. Siz, ikiniz de bu özetlemeyi yine de ilginç bulabilirsiniz."</span></p>

  <p class="heading"><span class="sgc1">Kırk sekiz saatlik olayların birkaç kelimeyle anlatılabilmesi ve o sırada bütün heyecanlarını kaybetmeleri şaşılacak bir şeydi.</span></p>

  <p class="heading"><span class="sgc1">"Önce, hiç beklenmeyen bir anda Uzay analizi kitapları istendi. Sonra yaşlı bir Devriyenin kafasına vuruldu. Ve adam kafatası kırıldığı için iki saat sonra öldü. Kovalamaca bir Trantor ajanının kimsenin dokunamadığı ininde sona erdi. İkinci Devriye şafak vakti cinayete kurban gitti. Ve katil Devriyenin üniformasını giydi. Trantor ajanı da birkaç saat sonra öldürüldü." Fife&nbsp;</span><span class="sgc3">bu özetlemeden sonra, "Son haberi öğrenmek istiyorsanız," diye ekledi. "Bu görünüşte önemsiz bilgi kırıntıcıkları listesine şunu da ekleyebilirsiniz: Birkaç saat önce Florina’daki Kent Parkında bir ceset, daha doğrusu bazı kemikler bulundu."</span></p>

  <p class="heading"><span class="sgc1">Rune sordu. "Kimin cesedi?"</span></p>

  <p class="heading"><span class="sgc1">"Bir dakika lütfen. Cesedin yanında bir kül yığını vardı. Bir elbisenin yakılmış olduğu anlaşılıyordu. Bundan her maden parçası dikkatle toplanıp alınmıştı. Ama kül analizi sonucu yakılan elbisenin bir Devriye üniforması olduğu anlaşıldı."</span></p>

  <p class="heading"><span class="sgc1">Balle sordu. "Devriye rolü yapan dostumuz muydu o?"</span></p>

  <p class="heading"><span class="sgc1">Fife, "Hiç sanmıyorum," dedi. "Onu gizlice kim öldürür?"</span></p>

  <p class="heading"><span class="sgc1">Bort kinle, "İntihar," diye homurdandı. "O aşağılık köpek elimize düşmeden ortalıkta saatlerce rahatça dolaşacağını mı sanıyordu? Bence kolay bir ölümle can vermiş. Açıkçası Devriyelerden hangilerinin katilin intihar derecesine gelmesine göz yumduklarını öğrenmek isterdim. Ellerine birer kez ateş eden o silahlardan sıkıştırırdım onların."</span></p>

  <p class="heading"><span class="sgc1">Fife, "Böyle olduğunu sanmıyorum," dedi. "Adamın intihar ettiğini düşünelim. Sonra sırtındaki üniformayı çıkardı ve bunu yaktı, küllerin arasından toka ve düğmeleri aldı. Ve onları ortadan kaldırdı. Öyle mi? Ya da katil önce üniformayı çıkardı, yaktı, tokalarla düğmeleri ayırdı. Mağaradan çırçıplak ya da iç çamaşırlarıyla çıkarak gümüşleri bir yere attı. Sonra mağaraya döndü ve intihar etti."</span></p>

  <p class="heading"><span class="sgc1">"Ceset mağarada mı bulundu?"</span></p>

  <p class="heading"><span class="sgc1">"Evet, Parktaki o süslü mağaralardan birinde."</span></p>

  <p class="heading"><span class="sgc1">"O halde katilin bol zamanı vardı ve kendisini gören de olmazdı." Teorisinden vaz geçmekten hoşlanmayan Bort saldırganca bir tavırla konuşuyordu. "Önce üniformadaki düğme ve tokaları koparmıştır. Sonra..."</span></p>

  <p class="heading"><span class="sgc1">Fife alayla, "Sen yakılmamış bir üniformadan toka ve düğmeleri çıkarmayı denedin mi hiç?" diye sordu. "Sahte Devriyenin gerçekten intihar ettiğini bir an için kabul edelim. Sence bunu neden yaptı? Bu soruyu yanıtlayabilir misin? Ama kemik yapısını inceleyen doktorların raporunu okudum. Ceset ne bir Florina'lının, ne de bir Devriyenin! Öldürülen bir Sark’lı!"</span></p>

  <p class="heading"><span class="sgc1">Steen, "Sahi mi?" diye haykırdı.</span></p>

  <p class="heading"><span class="sgc1">Yaşlı Balle gözlerini iri iri açtı. Rune’un ışıkları yansıtarak, içinde oturduğu gölgeli küpü aydınlatan maden dişleri birdenbire görülmez oldu. Çünkü adam ağzını kapatmıştı. Bort bile şaşırıp kalmıştı.</span></p>

  <p class="heading"><span class="sgc1">Fife, "Anlıyor musunuz?" dedi. "Katilin üniformadaki maden süsleri neden söktüğü artık belli bir şey. Şarklıyı öldüren adam yakılan elbisenin onunki olduğunun sanılmasını istiyordu. Durumu görenler Şarklının önce soyunup elbisesini yaktığını ve sonra da intihar ettiğini sanacaklardı. Ya da onun sahte Devriye dostumuzla ilgisi olmayan bir düşmanı tarafından öldürüldüğünü düşüneceklerdi. Katil, kül analizi sırasında Şarklının Kirt kumaşından elbisesiyle bir Devriyenin selüloz üniformasının birbirlerinden kolaylıkla ayırt edilebileceklerini bilmiyordu. Tokalar ve düğmeler çıkarılmış olsa bile. Kumaşlar kolaylıkla birbirlerinden ayırt edilir. Şimdi elimizde ölü bir Şarklı ve yakılmış bir Devriye üniforması var. O halde... şimdi Yukarı Kentte bir yerde Sark kılığına bürünmüş bir Kentli yaşıyor. Bizim Florina'lı bir süre Devriye rolü oynadı. Ama tehlikenin büyük olduğunu ve giderek arttığını da fark ederek bir Efendi olmaya karar verdi. Ve bunu kendisine açık olan tek yoldan başardı."</span></p>

  <p class="heading"><span class="sgc1">Bort boğuk boğuk, "Yakalandı mı?" dedi.</span></p>

  <p class="heading"><span class="sgc1">"Hayır, yakalanmadı."</span></p>

  <p class="heading"><span class="sgc1">"Neden? Sark adına! Neden?"</span></p>

  <p class="heading"><span class="sgc1">Fife kayıtsızca, "Nasıl olsa yakalanacak," diye karşılık verdi. "Şu anda düşünmemiz gereken daha önemli şeyler var. Bu son rezalet bunların yanında hafif kalıyor."</span></p>

  <p class="heading"><span class="sgc1">Rune hemen atıldı. "Konuya gir."</span></p>

  <p class="heading"><span class="sgc1">"Sabırlı ol! Önce hepinize şunu sormak istiyorum: Geçen yıl kaybolan Uzay-analizcisini hatırlıyor musunuz?"</span></p>

  <p class="heading"><span class="sgc1">Steen kıkır kıkır güldü.</span></p>

  <p class="heading"><span class="sgc1">Bort müthiş bir hor görüyle "Yine mi o? " dedi.</span></p>

  <p class="heading"><span class="sgc1">Steen, "İkisinin arasında bir bağ var mı?" diye sordu. "Yoksa geçen yılki p korkunç olayı tekrar mı konuşacağız? Ben çok yorgunum."</span></p>

  <p class="heading"><span class="sgc1">Fife ona aldırmadı bile. "Dün ve evvelsi günkü kargaşa, birinin Florina kütüphanesine giderek Uzay-analizi kitaplarını aramasıyla başladı. Bu da benim için yeterli bir bağ sayılır. Ama sizin için de olaylar arasındaki ilişkileri açıklamaya çalışacağım. Buna kütüphane olayına üç kişinin karıştığını söyleyerek başlayacağını. Lütfen birkaç dakika sözümü kesmeyin.</span></p>

  <p class="heading"><span class="sgc1">"Bir: Kentliyi ele alalım. Bu üçünün içinde en tehlikelisi o. Sark’taki sicilinde onun çok zeki ve sadık bir 'malzeme' olduğu yazılı. Ne yazık ki Kentli yeteneklerini artık bize karşı kullanıyor. Dört kişinin ölümünden onun sorumlu olduğu da kesin. Bu her insan için bir rekor sayılır. Bu dört kişiden ikisinin Devriye birinin de bir Şarklı olduğunu düşünürseniz, bir yerlinin bu başarısının inanılmayacak kadar olağanüstü bir şey olduğunu da anlarsınız.</span></p>

  <p class="heading"><span class="sgc1">"Gruptaki ikinci kişi yerli bir kadın. Eğitim görmemiş, son derecede önemsiz biri. Ancak son birkaç gün bu olaylar iyice incelendi. Ve artık kadının tarihçesini de biliyoruz; annesiyle babası ‘Kirt Ruhu' komplosuna karışmışlar. Belki içinizden biri yirmi yıl kadar önce başarıyla ortadan kaldırılan o gülünç köylü örgütünü hatırlıyordur.</span></p>

  <p class="heading"><span class="sgc1">"Böylece grubun üçüncü üyesine gelmiş oluyoruz. Üçünün en ilginci o. Bu üçüncü üye bir fabrika işçisi ve geri zekâlı bir ahmak."</span></p>

  <p class="heading"><span class="sgc1">Bort sesli sesli soludu. Steen de yine tiz bir sesle kıkır kıkır güldü. Balle’nin gözleri kapalıydı, Rune ise karanlıkta hareketsiz oturuyordu.</span></p>

  <p class="heading"><span class="sgc1">Fife, "'Ahmak' lafını gelişi güzel kullanmıyorum," dedi. "Gü-Bü. amansızca çabaladı ama adamın ancak son on buçuk ay süresinde ne yaptığını öğrenebildi. Gerisi yok. Adamı Florina başkentinin yakınındaki bir köyün civarında bulmuşlar. Kafası hiç çalışmıyormuş. Yürüyemiyor ve konuşamıyormuş. Hatta kendi kendine yemek bile yiyemiyormuş.</span></p>

  <p class="heading"><span class="sgc1">"Dikkat ediyor musunuz? Adam, Uzay-analizcisinin kaybolmasından birkaç hafta sonra bulunmuş. Ayrıca o birkaç ay içerisinde konuşmasını ve hatta Kirt fabrikasında çalışmasını bile öğrenmiş. Bu geri zekâlı ahmak nasıl bir adammış ki her şeyi böyle çabucak kavrayıvermiş?"</span></p>

  <p class="heading"><span class="sgc1">Steen âdeta heyecanla konuşmaya başladı. "Adama uygun biçimde Psişik Sonda uygulandıysa o da..." Sesi hafifledi.</span></p>

  <p class="heading"><span class="sgc1">Fife, "Bu konuda senden daha bilgili bir insan olduğunu sanmıyorum," diye alay etti. "Ben de uzman Steen’in fikrini almadan önce aynı şeyi düşündüm. Durum ancak bir tek bu biçimde açıklanabilirdi. Psişik Sonda adama ya Sark'ta ya da Florina'da Yukarı Kent'te uygulanmış olabilirdi. Her olasılığın üzerinde durulduğu için Yukarı Kentteki doktorların muayenehaneleri araştırıldı. İzinsiz Psişik Sonda uygulanması vakasıyla karşılaşılmadı. Tam o sırada ajanlarımızdan biri o ahmak ortaya çıktıktan sonra ölmüş olan doktorların kayıtlarını incelemeyi düşündü. Bu parlak düşüncesi nedeniyle onun terfi etmesini de sağlayacağım.</span></p>

  <p class="heading"><span class="sgc1">"İşte ölmüş olan doktorlardan birinin muayenehanesinde o ahmakla ilgili kayıtlar bulduk.&nbsp;</span><span class="sgc3">Onu altı ay kadar önce grubun diğer üyesi olan köylü kadın doktora götürmüştü. Bunu gizlice yaptığı anlaşılıyordu. Çünkü kadın o gün işe gitmemek için başka bir bahane uydurmuştu, Doktor ahmağı muayene etti ve beynine Psişik Sonda uygulanmış olduğunu anladı. Bunun kesin kanıtları olduğunu da defterine kaydetti.</span></p>

  <p class="heading"><span class="sgc1">"Şimdi ilginç bir noktaya geliyoruz. Doktorun, hem Aşağı Kentte ve hem de Yukarı kentte muayenehanesi vardı. Yani şu 'çiftli bina’lardan birinde çalışıyordu o. Doktor, yerlilerin de iyi doktorlara ihtiyaçları olduğuna inanan idealistlerdendi. Düzenli çalışan bir adamdı ve boş yere yukarı çıkıp inmemek için iki muayenehanesinde de kayıt defteri tutuyordu. Ayrıca dosyalarında Sark’lılarla Florina’lılar arasında ayrım gözetmemek idealist tarafını okşuyordu sanırım. Ama sözünü ettiğimiz ahmağın bir tek kaydı vardı. Çift dosya açılmamıştı onun için.</span></p>

  <p class="heading"><span class="sgc1">"Neden böyle olmuştu? Belki Doktor yalnızca bir tek dosya tutmaya karar vermişti. Ama o zaman da bunun Yukarı Kentte değil, Aşağı Kentte bulunması gerekirdi. Sonuçta ahmağın Florina’lı olduğu sanılıyordu. Onu Doktora bir Florina'lı getirmişti. Doktor ahmağı Aşağı Kentteki muayenehanesinde görmüştü. Bütün bunlar bulduğumuz dosyada açık açık yazılıydı.</span></p>

  <p class="heading"><span class="sgc1">"Bu bilmecenin bir tek çözümü var. Aslında Doktor iki dosya açmıştı. Ama Aşağı Kentteki dosyayı Yukarı muayenehanede de kayıtlar olduğunu bilmeyen biri ortadan kaldırdı. Şimdi devam edelim..."</span></p>

  <p class="heading"><span class="sgc1">"Ahmağın muayene dosyasında bir de not vardı. Doktor, Gü-Bü'ye vereceği raporda bu vakayı da açıklayacaktı. Çünkü Psişik Sonda uygulanmış bir insan bir suçlu, hatta yıkıcı faaliyetlerde bulunan biri olabilirdi. Ama doktor raporunu hiçbir zaman hazırlayamadı. Ahmağı muayene ettikten bir hafta sonra bir trafik kazasında öldü... Rastlantılar inanılmayacak kadar artıyor değil mi?"</span></p>

  <p class="heading"><span class="sgc1">Balle gözlerini açtı, "Bize anlattığın bir detektif romanı."</span></p>

  <p class="heading"><span class="sgc1">Fife memnun memnun, "Evet," diye bağırdı. "Bir detektif romanı. Ve şu anda ben de bir detektifim."</span></p>

  <p class="heading"><span class="sgc1">Balle yorgun yorgun fısıldadı. "Kimleri suçluyorsun?"</span></p>

  <p class="heading"><span class="sgc1">"Henüz kimseyi suçlamıyorum. İzin ver de birkaç dakika daha detektif rolümü sürdüreyim." Fife, Sark'ın çok önemli bir krizle karşı karşıya olduğuna inanıyordu. Ama birdenbire bu konuşmanın kendisini çok eğlendirdiğini farketti. "Şimdi olaya başka açıdan bakalım... Şimdilik o ahmağı unutacak ve Uzay-analizcisini düşüneceğiz. Ondan söz edildiğini ilk kez Taşımacılık Bürosuna Sark'a ineceğini bildirdiği zaman duyduk. Adamın daha önce gönderdiği bir mesaj da buna eklenmişti. Ama Uzay-analizcisi limana hiçbir zaman erişemedi. Sark’ın yakınında, uzayda bir yerde de bulunamadı. Bundan başka Uzay-analizcisinin Taşımacılık Bürosuna gönderilen mesaj da ortadan kayboldu. Y.U.Bürosu bizi mesajı özellikle saklamakla suçladı. Gü-Bü'yse onların sırf propaganda amacıyla bir mesaj öyküsü uydurduğuna karar verdi. Ama şimdi iki tarafın da yanılmış olduğunu düşünüyorum. Mesaj, Taşımacılık Bürosuna gönderildi, ama sonradan bunu sakladılar. Ancak bu işi yapan Sark hükümeti değildi.</span></p>

  <p class="heading"><span class="sgc1">"Şimdi yeni birini yaratalım ve ona X adını verelim. X Taşımacılık Bürosunun kayıtlarını inceleyebilecek bir durumdaydı. Uzay-analizcisinin geleceğini öğrendi, uzmanın yolladığı mesajı da okudu. X hızla harekete geçebilen, becerikli bir adamdı. Uzay-analizcisinin gemisine gizli bir esir-altı telgrafı yollayarak küçük, özel bir alana inmesi için talimat verdi. Uzay-analizcisi istenileni yaptı ve alanda X onu karşıladı.</span></p>

  <p class="heading"><span class="sgc1">"Uzay-analizcisinin felaketi haber veren mesajı da X'deydi. Bunun iki nedeni olabilir. Bir: Adam bu kanıtı ortadan kaldırarak Uzay analizcisinin izinin bulunmasını zorlaştırmaya çalıştı. İki:&nbsp;</span><span class="sgc3">Belki de bu mesajı göstererek o deli Uzay-analizcisinin güvenini kazanmaya çalıştı. Belki Uzay-analizcisi üstleriyle konuşmakta ısrar edecekti. Ama X olayı bildiğini söylediği ve kanıt olarak mesajı da gösterdiği takdirde Uzay-analizcisi ona açılabilirdi.</span></p>

  <p class="heading"><span class="sgc1">"Uzay-analizcisinin konuştuğu kesin. Adam çılgınca, yarısı anlaşılmayan, acayip şeyler söyledi belki de. Ama X bu öykünün propaganda açısından çok işe yarayacağını anladı. Büyük Efendilere yani bizlere o şantaj mektubunu yolladı. O günlerde Trantor'un neler yapacağından söz ettim. Herhalde X'in planı da hemen hemen bunun aynıydı. Onunla anlaşmadığımız takdirde Florina’daki üretimi gezegenin yok olacağı söylentileriyle altüst edecek ve bizi teslime zorlayacaktı.</span></p>

  <p class="heading"><span class="sgc1">"Ama çok geçmeden hesaplarındaki ilk yanlışlık ortaya çıktı: Bir şey X’i korkuttu. Bunun ne olduğunu daha sonra kesinlikle göreceğiz. Her neyse... X planını uygulamasını sürdürmeden önce biraz beklemeye karar verdi. Ama beklemek de başına başka bir dert açtı. X’in Uzay-analizcisinin anlattıklarına inandığı yoktu. Ama aslında deli uzman bu bakımdan samimiydi. Söylediklerine kesinlikle inanıyordu. X'in, Uzay-analizcisinin felaket gününün tarihini ertelemesi için bir şeyler yapması gerekiyordu.</span></p>

  <p class="heading"><span class="sgc1">"Tabii Uzay-analizcisi buna yanaşmayacaktı. Ama anormal kafası çalışamaz hale sokulduğu takdirde istenilen elde edilmiş olacaktı. X, uzmanı öldürerek bu sorunu çözümleyebilirdi. Ama bence Uzay-analizcisi bilgi alabilmek için ona gerekliydi. Çünkü X. Uzay-analizi konusunda hiçbir şey bilmiyordu. Şantaj oyununu sadece blöfle başarıyla sona erdiremezdi. Ayrıca planı başarısızlığa uğradığı takdirde Uzay-analizcisi için fidye de isteyebilirdi. X, Uzay-analizcisinin kafasına Psişik Sonda uyguladı. Bunun sonucu olarak da bir uzman değil kafasız bir ahmakla karşı karşıya kaldı. Bu geri zekâlı bir süre onun başına dert açamayacaktı. Bir zaman sonra da aklı başına gelecekti.</span></p>

  <p class="heading"><span class="sgc1">"Ondan sonraki adım? X bir yıllık bekleme süresi sırasında Uzay-analizcisinin bulunmasını istemiyordu. Önemli kimseler uzmanı bir ahmak halinde bile görmemeliydiler. X bu yüzden ustalıkla basit bir planı uyguladı. Uzay-analizcisini&nbsp;</span><span class="sgc3">Florina'ya götürdü. Uzman da hemen hemen bir yıl herkes tarafından Kirt fabrikalarında çalışan geri zekâlı bir yerli sanıldı.</span></p>

  <p class="heading"><span class="sgc1">"Bu bir yıllık sürede X ya da güvendiği bir adamı yaratığı attığı köye giderek onun güvende ve sağlıklı olup olmadığına baktı. Yine böyle bir ziyaret sırasında geri zekâlı yaratığı bir doktora götürdüklerini, mütehassısın Psişik Sonda uygulanmış olduğunu hemen anladığını öğrendi. Doktor öldü ve geri zekâlı hastanın dosyası kayboldu. Hiç olmazsa Aşağı Kentteki. X'in bir hatası da bu oldu. Adam Yukarı muayenehanede bir dosya daha olabileceğini düşünemedi.</span></p>

  <p class="heading"><span class="sgc1">"Sonra X hesaplarında bir yanlış daha yapmış olduğunu anladı. Geri zekâlı yaratık birdenbire hızla iyileşmeye başladı. Köydeki Kentli, adamın sözlerinin hezeyan olmadığını anlayacak kadar zekiydi. Belki de ahmağa bakan kadın Kentliye Psişik Sonda konusunu açmıştı. Tabii bu bir tahmin. İşte anlatacağım öykü bul..."</span></p>

  <p class="heading"><span class="sgc1">Fife güçlü ellerini birbirlerine kenetleyerek diğerlerinin tepkisini bekledi.</span></p>

  <p class="heading"><span class="sgc1">İlk tepki Rune’dan geldi. Adamın küpünün içi birkaç dakika önce ışıklarla aydınlanmıştı. Şimdi orada oturmuş gülümseyerek gözlerini kırpıyordu. "Bu oldukça içi sıkıcı bir öyküydü, Fife. Karanlıkta bir dakika daha otursaydım, uykuya dalacaktım."</span></p>

  <p class="heading"><span class="sgc1">Balle ağır ağır, "Anladığım kadarıyla," dedi. "Geçen yılki kadar çürük bir yapı kurdun yine. Anlattıklarının onda dokuzu tahmin."</span></p>

  <p class="heading"><span class="sgc1">Bort homurdandı. "Saçma!"</span></p>

  <p class="heading"><span class="sgc1">Steen sordu. "Bu X dediğin de kim? X'in kim olduğunu bilmiyorsan, bu anlattıkların da bir işe yaramaz." Nazik nazik esnerken, bir parmağını bükerek küçük beyaz dişlerini gizlemeye çalıştı.</span></p>

  <p class="heading"><span class="sgc1">Fife, "İçinizden hiç olmazsa biri önemli noktayı kavradı," dedi. "Sorunun can alacak noktası X’in kimliği. Analizim doğruysa... o zaman X'in özelliklerini de sıralayabiliriz:</span></p>

  <p class="heading"><span class="sgc1">"Bir kere X buradaki Resmi Dairelerde tanıdıkları olan biri. Psişik Sonda uygulanmasını emredebiliyor. Güçlü bir şantaj kampanyasını başlatabileceğini sanıyor. Uzay-analizcisini Sark’ tan Florina'ya rahatlıkla götürebiliyor. Florina’daki doktorun öldürülmesini sağlayabiliyor. Onun bir hiç olmadığı kesin. Aksine önemli biri&nbsp;</span><span class="sgc3">o. X’in bir Büyük Efendi olduğu belli. Öyle değil mi?"</span></p>

  <p class="heading"><span class="sgc1">Bort yerinden kalktı. Başı birdenbire ortadan kaybolduğu için tekrar koltuğuna çöktü. Steen isteri krizi geçirebiliyormuş gibi tiz kahkahalar atmaya başladı. Rune’un gevşek yağ kıvrımlarının arasında yarı kaybolmuş olan gözlerinde acayip bir pırıltı belirdi. Balle ağır ağır başını salladı.</span></p>

  <p class="heading"><span class="sgc1">Bort haykırdı. "Uzay adına! Kimi suçluyorsun, Fife?"</span></p>

  <p class="heading"><span class="sgc1">"Henüz kimseyi suçlamıyorum." Fife çok sakindi. "Özel olarak birinin üzerinde durduğum yok. Olaya şu açıdan bakın. Biz beş kişiyiz. Sark'ta başka hiç kimse X'in yaptıklarını başaramazdı. Bunları yalnızca biz, beşimiz yapabilirdik. Bu kesin Şimdi, X beşimizden hangisi? Bir kere... bu ben değilim."</span></p>

  <p class="heading"><span class="sgc1">Rune, Fife'a onu aşağı gördüğünü belirten bir tavırla baktı. "Tabii bu sözünü hemen kabul edeceğiz, öyle mi?"</span></p>

  <p class="heading"><span class="sgc1">Fife, "Kabul etmenize gerek yok," diye homurdandı, "İçinizde X gibi davranması için hiçbir nedeni olmayan bir ben varım. X’in amacı Kirt endüstrisini kontrolü altına almak. Şu anda bu benim kontrolümde. Florina topraklarının üçte biri benim. Fabrikalarım, makine atölyelerim ve uzay gemisi filolarım var. Bunlar İçinizden birini ya da hepinizi bu iş alanından zorla atmaya yetecek kadar güçlü. Karmaşık bir şantaja başvurmama hiç gerek yok." Hep bir ağızdan konuşan diğerlerini bastırmak için olanca sesiyle bağırıyordu. "Beni dinleyin! Hepinizin de bu yola başvurmak için önemli nedenleri var. Rune’unki en küçük kıta. En küçük holding. Bu durumdan hoşlanmadığını biliyorum. Hoşlanıyormuş gibi rol yapması gereksiz. Balle’ın ailesi hepimizinkinden eski. Bir zamanlar ailesi bütün Sark’ı yönetiyordu. Herhalde o da bunu unutmadı. Bort toplantılarda benim tarafımı tutmanıza ve istediğim gibi oy vermenize kızıyor. Bu yüzden kendi topraklarında adamlarını istediği gibi kırbaç ve silah zoruyla çalıştıramıyor. Steen'in pahalı zevkleri var! Vs. mali durumu bozuk. Tekrar bol para kazanmak istiyor. İşte böyle birçok neden. Kıskançlık. Aç gözlülük. Güçlü olma isteği. Paraya duyulan açlık. Saygınlık sorunu. Şimdi... X hanginizsiniz?"</span></p>

  <p class="heading"><span class="sgc1">Yaşlı Balle’ın gözlerinde birdenbire kin dolu bir pırıltı belirdi. "Bunu bilmiyor musun?"</span></p>

  <p class="heading"><span class="sgc1">"Bu önemli değil. Şimdi beni dinleyin. X bize o ilk mektubu yazdıktan sonra bir şeyin adamı korkuttuğunu söyledim. Bunun ne olduğunu biliyor musunuz? İlk toplantımız. Ben o sırada birlik olmamız gerektiğini savundum. X de buradaydı. X içimizden biriydi. İçimizden biri o. Hep birlikte hareket etmediğimiz takdirde başarısızlığa uğrayacağımızı biliyordu.</span></p>

  <p class="heading"><span class="sgc1">"Bizi yeneceğini sanıyordu. Çünkü kıta özerkliği konusundaki katı ideallerimiz yüzünden son ana kadar anlaşamayacağımızı sanıyordu. Hatta daha da sonrasına kadar. Ama o toplantıda yanıldığını anladı ve heyecan yatışıncaya kadar beklemeye karar verdi. Sonra tekrar harekete geçecekti.</span></p>

  <p class="heading"><span class="sgc1">"Ama o hâlâ yanılıyor. Yine de hep birlikte hareket edeceğiz. X içimizden biri olduğuna göre&nbsp;</span><span class="sgc3">bunu başarabilmemizin bir tek güvenli yolu var. Kıta özerkliği sona erdi artık. Bu&gt; hepimiz için de kaldıramayacağımız bir lüks. Çünkü X'in komploları ancak ekonomik açıdan yenildiğimiz ya da Trantor işe karıştığı takdirde sona erecek. Ben, yalnızca kendime güvenebiliyorum. Onun için de bu günden sonra birleşmiş bir Sark’ı ben yöneteceğim. Benimle beraber misiniz?"</span></p>

  <p class="heading"><span class="sgc1">Diğer Büyük Efendiler yerlerinden fırlamışlar, bağrışıyorlardı. Bort yumruğunu sallıyordu. Dudaklarının yanlarında hafif köpükler belirmişti. Fizik bakımından hiçbirinin de yapabileceği bir şey yoktu. Fife gülümsedi. Hepsi de bir kıta ötedeydiler. Fife masasının başında oturup, onların ağızlarından köpükler saçmalarını seyredebilirdi.</span></p>

  <p class="heading"><span class="sgc1">Fife, "Seçeneğiniz yok," diye açıkladı. "İlk toplantımızdan sonra geçen bir yıl içerisinde hazırlıklarımı yaptım. Siz burada sessizce oturmuş konuşmamı dinlerken bana sadık adamlarım Uzay filosunu ele geçirdiler."</span></p>

  <p class="heading"><span class="sgc1">Diğer Efendiler, "Vatana ihanet bu!" diye uludular.</span></p>

  <p class="heading"><span class="sgc1">Fife, "Kıta özerkliğine ihanet," diye söylendi. "Sark’a sadakat!"</span></p>

  <p class="heading"><span class="sgc1">Steen, parmaklarını sinirli sinirli birbirlerine kenetledi. Kızılımsı bakır tırnakları bembeyaz cildi yüzünden daha koyu renkli duruyorlardı. "Ama suçlu olan X! X içimizden biri olsa bile, üçümüz suçsuz. Ben X değilim." Kinci gözlerle etrafına bakındı, "X onlardan biri."</span></p>

  <p class="heading"><span class="sgc1">"İçinizden suçsuz olanlar istedikleri takdirde hükümetimde görev alabilirler. Kaybedecek bir şeyleri yok."</span></p>

  <p class="heading"><span class="sgc1">Bort avaz avaz bağırdı. "Ama kimlerin suçsuz olduğunu söylemiyorsun ki! X öyküsü yüzünden hepimizi de saf dışı edeceksin. Bu..." Soluğu kesildiği için sustu.</span></p>

  <p class="heading"><span class="sgc1">"Böyle bir şey yapacak değilim. Yirmi dört saat sonra X’in kim olduğunu öğreneceğim. Size bir şeyi açıklamadım. Sözünü ettiğim Uzayanalizcisi şimdi benim elimde."</span></p>

  <p class="heading"><span class="sgc1">Derin bir sessizlik oldu. Efendiler birbirlerine soğuk, kuşku dolu bakışlarla baktılar.</span></p>

  <p class="heading"><span class="sgc1">Fife bir kahkaha attı. "İçinizden kimin X olduğunu düşünüyorsunuz. Tabii içinizden biri bunu biliyor. Bu kesin. Yirmi dört saat sonra bunu ben de öğreneceğim. Şunu unutmayın, baylar, hepiniz de çaresiz durumdasınız. Savaş gemileri benim elimde. İyi günler." Eliyle diğerlerine çekilebileceklerini işaret etti.</span></p>

  <p class="heading"><span class="sgc1">Boşluğun derinliklerindeki yıldızların, önlerinden geçen bir gemi enkazı yüzünden vizi levhadan silindikleri gibi görüntüler de teker teker kayboldu.</span></p>

  <p class="heading"><span class="sgc1">En son Steen ayrıldı. Adam titrek bir sesle, "Fife," dedi.</span></p>

  <p class="heading"><span class="sgc1">Fife başını kaldırdı. "Evet? Artık ikimiz yalnız olduğumuz için her şeyi itiraf mı edeceksin? X sen misin?"</span></p>

  <p class="heading"><span class="sgc1">Steen’in yüz hatları çılgınca bir korkuyla çarpıldı. "Hayır, hayır! Yani!.. Ben sadece sancı gerçekten ciddi olup olmadığını soracaktım. Yani şu kıta özerkliği filan konusunda. Ciddi misin?"</span></p>

  <p class="heading"><span class="sgc1">Fife duvardaki eski kronometreye baktı. "İyi günler."</span></p>

  <p class="heading"><span class="sgc1">Steen inledi. Elini kontak koluna uzattı ve onun görüntüsü de ortadan kayboldu.</span></p>

  <p class="heading"><span class="sgc1">Fife orada taşlaşmış gibi hiç kımıldamadan oturuyordu. Toplantı sona ermiş, o telaşlı anlar geçmişti. Şimdi içi sıkılıyordu adamın. Hemen hemen dudaksız ağzı iri suratında bir yara izine benziyordu.</span></p>

  <p class="heading"><span class="sgc1">Fife’ın bütün hesapları şu gerçeğe dayanıyordu. Uzay-analizcisi deliydi ve Florina bir tehlikeyle karşı karşıya değildi. Ama bu deli yüzünden olmadık kalmamıştı. Fife, Y.U. Bürosundan Junz bir yıl boyunca bir deliyi arar mıydı, diye düşünüyordu. Bu bir peri masalı olsaydı, olayları bu kadar yakından izler miydi?</span></p>

  <p class="heading"><span class="sgc1">Fife bu düşüncelerinden kimseye söz etmemişti. Hatta bunu kendi kendisine açmaya bile cesaret edemiyordu pek. Ya Kirt dünyası yok olup gidecekse?</span></p>

  <p class="heading"><span class="sgc1">Florina’lı Sekreter koyarcasına yürüyerek Büyük Efendinin karşısında durdu. Sesi renksiz ve kuruydu. "Efendim!"</span></p>

  <p class="heading"><span class="sgc1">"Ne var?"</span></p>

  <p class="heading"><span class="sgc1">"Kızınızı getiren gemi Uzay limanına indi." "Uzay-analizcisiyle köylü kadın güvendeler mi?"</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Onları ben yokken sorguya çekmesinler. Ben oraya gidinceye kadar adamla kadının yanına hiç kimseyi sokmasınlar... Florina’dan haber var mı?"</span></p>

  <p class="heading"><span class="sgc1">"Evet, efendim. Kentli tutuklanmış. Onu da Sark’a getiriyorlarmış."</span></p>

  <p class="heading"><span class="sgc1"><br class="calibre" /></span></p>
</body>
</html>
