<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>001_Converted_Document</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="main">
  <p class="heading"><span class="sgc"><br class="calibre" /></span></p>

  <h4 class="heading"><span class="sgc">ON YEDİ</span></h4>

  <p class="heading"><span class="sgc1"><br class="calibre" /></span></p>

  <p class="heading"><span class="sgc1">Fife öfkesine müthiş bir güçle hâkim olarak, "Bu komediye bir son verelim artık," dedi. Konuşmadan önce beklemişti. Bakışları sert, yüzü İfadesizdi. Sonunda diğerlerinin heyecanı hafiflemiş ve hepsi yerlerine oturmuşlardı. Rik başım eğmiş ve can acısıyla gözlerini yummuştu. Hâlâ sancıyan kafasının içini araştırıyordu. Valona, genç adamı kendisine doğru çekti. Başını omzuna dayamaya çalışarak yanağını usulca okşadı.</span></p>

  <p class="heading"><span class="sgc1">Abel titrek bir sesle, "Neden bunun bir komedi olduğunu söylüyorsun, Fife?" dedi.</span></p>

  <p class="heading"><span class="sgc1">Fife, "Değil mi?" diye karşılık verdi. "Böyle bir toplantı yapılmasına beni belirli bir silahla tehdit ettiğin için razı oldum. Bu toplantıda yargılanacağımı bilseydim böyle bir şeye yine de razı olmazdım. Vatan hainlerinin ve katillerin hem savcı ve hem de jüri rolünü oynayacaklarını bilseydim..."</span></p>

  <p class="heading"><span class="sgc1">Elçi kaşlarını çatarak buz gibi, resmi bir tavırla, "Burası mahkeme salonu değil. Efendi," diye karşılık verdi. "Dr. Junz buraya Y.U. Bürosunun bir üyesini almak için geldi. Bu da onun hem hakkı, hem de görevi. Ben, bu kritik günlerde Trantor’un çıkarlarını korumak için bu toplantıya katıldım. Rik adlı bu genç adamın kayıp Uzay-analizcisi olduğundan kesinlikle eminim. Bu uzmanı iyice muayene edilmesi ve fiziki özelliklerinin saptanması için Dr. Junz’a hemen teslim edersen, görüşmenin bu kısmı da sona ermiş olur. Tabii senden uzmana Psişik Sonda uygulayan suçlunun yakalanması için yardım isteriz. Ayrıca yerel siyasete hiçbir zaman karışmayan bir Yıldızlararası&nbsp;</span><span class="sgc3">Büronun üyelerinin bu tür saldırılara uğramamaları için önlemler almanı da öneririz."</span></p>

  <p class="heading"><span class="sgc1">Fife, "Etkileyici bir nutuk," diye alay etti. "Ama durum meydanda. Planların çok saydam, Abel. Ben bu adamı teslim ettiğim takdirde ne olacak? Y.U. Bürosu bulmayı istediği şeyleri ele geçiriverecek. Büro, yerel bağları bulunmayan yıldızlararası bir kurul olduğu iddiasında. Ama yıllık bütçesinin üçte ikisini Trantor’un sağladığı bir gerçek değil mi? Mantıklı hiç kimse Büronun bugünkü Galakside tarafsızca çalıştığını düşünemez. Büronun bu geri zekâlı adamla ilgili araştırmalarının sonucu da tabii Trantor’un imparatorluğa özgü isteklerine uygun olacak.</span></p>

  <p class="heading"><span class="sgc1">"Bu sonuçlara gelelim... Büro neler bulacak? Bu da belli bir şey. Adamın belleği yavaş yavaş yerine gelecek. Gereken ayrıntıları parça parça hatırlayacak. Y.U. Bürosu günlük bültenler yayınlayacak. Önce benim adımı. Sonra görünüşümü. Sonra sözlerimi. Ve Büro ciddi ciddi benim suçlu olduğumu iddia edecek. Benden tazminat istenecek ve Trantor geçici olarak Sark’ı işgal etmek zorunda kalacak. Ve bu işgal sonunda devamlı oluverecek.</span></p>

  <p class="heading"><span class="sgc1">"Şantajın da bir yerden sonra etkisi kalmaz. Sayın Elçi, senin silahın da bu noktadan sonra işlemeyecek. Bu geri zekâlıyı istiyorsanız Trantor bir filo yollasın."</span></p>

  <p class="heading"><span class="sgc1">Abel, "Kimse zor kullanmak niyetinde değil," diye açıkladı. "Ama Uzay-analizcisinin son suçlamasını red etmediğinin de farkındayım."</span></p>

  <p class="heading"><span class="sgc1">"Reddederek ciddi bir hale sokmam gereken bir suçlama olmadı. Bu adam bir kelime hatırlıyor. Ya da hatırladığını söylüyor. Ne olacak?"</span></p>

  <p class="heading"><span class="sgc1">"Bu adı hatırlamasının bir anlamı yok mu?"</span></p>

  <p class="heading"><span class="sgc1">"Hiç yok. Fife adı Sark'ın en ulu ve önemli ismidir. Bir an bu uydurma Uzay-analizcisinin dürüst olduğunu düşünelim. O Florina’da kaldığı bir yıl boyunca bu adı herhalde duydu. Sark’a kızımı taşıyan gemiyle geldi. Tabii o zaman adımı işitmek için eline önemli bir fırsat geçti. Bu adın onun bölük pürçük anılarına karışması doğal değil mi? Tabii belki de dürüst bir adam değil o. Belki de bu parça parça açıklamalar ona iyice ezberletildi."</span></p>

  <p class="heading"><span class="sgc1">Abel söyleyecek bir söz bulamadı. Diğerlerine baktı. Junz kaşlarını çatmış, sağ eliyle çenesini uğuşturuyordu. Steen aptal aptal gülüyor ve kendi kendisine bir şeyler mırıldanıyordu. Florina'lı Kentliyse boş bakışlı gözlerini dizlerine dikmişti.</span></p>

  <p class="heading"><span class="sgc1">Sessizliği Rik bozdu. Genç adam Valona’nın elinden kurtularak ayağa kalktı. "Dinleyin..." Rengi uçuk yüzünün hatları çarpılmıştı. Gözlerinden ne müthiş bir acı çektiği anlaşılıyordu.</span></p>

  <p class="heading"><span class="sgc1">Fife alay etti. "Bir açıklamada daha bulunacak galiba?"</span></p>

  <p class="heading"><span class="sgc1">Rik, "Dinleyin!" dedi. "Bir masada oturuyorduk. Çayıma ilaç karıştırılmıştı. O adamla kavga ediyorduk. Bunun nedenini hatırlayamıyorum. Sonra birdenbire kımıldayamaz oldum. Orada külçe gibi oturmaktan başka bir şey yapamıyordum. Konuşamıyordum. Yalnızca 'Ulu Uzay!’ diye düşünüyordum. 'Beni ilaçla uyuşturdu.’ Bağırmayı, haykırmayı, kaçmayı istiyordum. Ama bunu başaramıyordum. Sonra o adam... Fife bana yaklaştı. Daha önce bağırıp duruyordu. Ama artık sesi hafiflemişti. Bağırmasına gerek kalmamıştı. Yerinden kalkarak yanıma geldi. Tepeme dikildi. Bir şey söyleyemedim. Bir şey yapamadım. Yalnızca yukarıya, ona doğru bakabildim." Rik sustu. Hâlâ ayakta duruyordu.</span></p>

  <p class="heading"><span class="sgc1">Junz, "Öbür adam Fife miydi?" diye sordu.</span></p>

  <p class="heading"><span class="sgc1">"Adının Fife olduğunu hatırlıyorum."</span></p>

  <p class="heading"><span class="sgc1">"O şurada oturan adam mıydı?"</span></p>

  <p class="heading"><span class="sgc1">Rik dönüp bakmadı. "O adamın yüzünü hatırlamıyorum ki."</span></p>

  <p class="heading"><span class="sgc1">"Bundan emin misin?"</span></p>

  <p class="heading"><span class="sgc1">"Hatırlamaya çalışıyorum!" Rik birdenbire bağırmaya başladı. "Bunun ne kadar zor&nbsp;</span><span class="sgc3">olduğunu bilemezsiniz! Canım yanıyor! Sanki kafama kızgın iğneler saplanıyor! Derinlere! Şuraya!" Elini başına götürdü.</span></p>

  <p class="heading"><span class="sgc1">Junz usulca, "Bunun çok zor olduğunu biliyorum," dedi. "Ama elinden geleni yapmalısın. Çabalaman gerektiğinin farkında değil misin? O adama bak. Dön ve bak"</span></p>

  <p class="heading"><span class="sgc1">Rik, başını döndürerek Fife Efendisine baktı. Bir an onu süzdü sonra da kafasını çevirdi.</span></p>

  <p class="heading"><span class="sgc1">Junz sordu. "Şimdi hatırladın mı?"</span></p>

  <p class="heading"><span class="sgc1">"Hayır! Hayır!"</span></p>

  <p class="heading"><span class="sgc1">Fife sertçe güldü. "Sizin adam rolünü unuttu mu? Yoksa yüzümü bir dahaki sefere hatırlamasının daha etkili olacağını mı düşündünüz?"</span></p>

  <p class="heading"><span class="sgc1">Junz’un tepesi attı. "Ben bu genç adamı daha önce hiç görmedim. Onunla hiç konuşmadım. Suçu sizin üzerinize yıkmak için kimseyle anlaşmadım. Ve bu tür suçlamalarınızdan da bıkmaya başladım. Ben yalnızca gerçeği öğrenmeye çalışıyorum."</span></p>

  <p class="heading"><span class="sgc1">"O halde ben de bu adama birkaç soru sorabilir miyim?"</span></p>

  <p class="heading"><span class="sgc1">"Sorun tabii."</span></p>

  <p class="heading"><span class="sgc1">"Bu nezaketiniz için çok çok teşekkür ederim. Şimdi sen, Rik ya da gerçek adın neyse..." Bir Florina’lıyla konuşan bir Efendiydi şimdi o.</span></p>

  <p class="heading"><span class="sgc1">Rik başını kaldırdı. "Evet, efendim."</span></p>

  <p class="heading"><span class="sgc1">"Orada ilacın etkisiyle çaresiz bir durumda oturduğunu, adamın masanın diğer ucundan sana yaklaştığını hatırlıyorsun..."</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Son hatırladığın adamın başını eğerek sana bakması..."</span></p>

  <p class="heading"><span class="sgc1">"Evet, efendim..."</span></p>

  <p class="heading"><span class="sgc1">"Başını kaldırarak ona baktın, ya da bakmaya çalıştın."</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Otur!"</span></p>

  <p class="heading"><span class="sgc1">Rik bu istenileni yaptı.</span></p>

  <p class="heading"><span class="sgc1">Fife bir an hiç kımıldamadı. Hemen hemen yok denilecek kadar ince dudakları daha gerilmişti. Sakalının yanaklarında ve çenesinde oluşturduğu mavimsi siyah parlak lekenin altında kasları biraz kabarmıştı. Sonra koltuğundan kayarak indi.</span></p>

  <p class="heading"><span class="sgc1">Koltuğundan kaydı! İnsan onun bir an masasının arkasında diz çöktüğünü sanabilirdi.</span></p>

  <p class="heading"><span class="sgc1">Ama Fife masanın arkasından çıktı. Ve herkes onun ayakta durduğunu gördü.</span></p>

  <p class="heading"><span class="sgc1">Junz’un başı dönmeye başladı. Otururken pek tehlikeli bir görünüşü olan ve bir heykele benzeyen bu adam birdenbire içler acısı bir cüceye dönüşmüştü.</span></p>

  <p class="heading"><span class="sgc1">Fife’ın ağır gövdesini ve iri kafasını taşımaya çalışan biçimsiz bacakları zorlukla hareket ettiler: O hata! gövde ve kafayı ileriye doğru götürdüler. Fife’in yüzü kızarmıştı ama bakışları hâlâ azametliydi. Steen deli gibi kıkır kıkır gülmeye başladı. Sonra Fife'in gözleri kendisine dikilince boğulur gibi sustu. Diğerleri büyülenmiş gibi sessizce oturuyorlardı.</span></p>

  <p class="heading"><span class="sgc1">Gözleri irileşmiş olan Rik, Fife’in kendisine yaklaşmasını seyretti.</span></p>

  <p class="heading"><span class="sgc1">Fife, "Masanın yanından sana yaklaşan adam ben miydim?" diye sordu.</span></p>

  <p class="heading"><span class="sgc1">"Onun yüzünü hatırlayamıyorum, efendim."</span></p>

  <p class="heading"><span class="sgc1">"Senden onun yüzünü hatırlamanı istemiyorum. Bunu unutmuş olabilir misin?" İki kolunu yanlara doğru açtı. "Görünüşümü, yürüyüşümü unutmuş olabilir misin?"</span></p>

  <p class="heading"><span class="sgc1">Rik üzüntüyle, "Unutmamam gerektiğini anlıyorum, efendim," dedi. "Ama bilemiyorum..."</span></p>

  <p class="heading"><span class="sgc1">"Ama sen oturuyordun, o adam ayaktaydı. Başını kaldırmış ona bakıyordun."</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Hatta adam tepene dikilmişti. Başını eğmiş sana bakıyordu."</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Hiç olmazsa bu kadarını hatırlıyorsun, öyle mi? Bundan eminsin?"</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">Şimdi Rik’le Fife yüz yüzeydiler.</span></p>

  <p class="heading"><span class="sgc1">Fife sordu. "Sana bakmak için başımı eğiyor muyum?"</span></p>

  <p class="heading"><span class="sgc1">Rik, "Hayır, efendim," dedi.</span></p>

  <p class="heading"><span class="sgc1">"Bana bakmak için başını kaldırman gerekiyor mu?"</span></p>

  <p class="heading"><span class="sgc1">İskemlesinde oturan Rik'le ayakta duran Fife göz gözeydiler.</span></p>

  <p class="heading"><span class="sgc1">"Hayır, efendim."</span></p>

  <p class="heading"><span class="sgc1">"O adam ben olabilir miyim?"</span></p>

  <p class="heading"><span class="sgc1">"Hayır, efendim."</span></p>

  <p class="heading"><span class="sgc1">"Bundan emin misin?"</span></p>

  <p class="heading"><span class="sgc1">"Evet, efendim."</span></p>

  <p class="heading"><span class="sgc1">"Hâlâ hatırladığın adın Fife olduğunda ısrar ediyor musun?"</span></p>

  <p class="heading"><span class="sgc1">Rik inatla, "Bu adi hatırlıyorum," diye ısrar etti.</span></p>

  <p class="heading"><span class="sgc1">"O halde o adam her kimse özellikle benim adımı kullanmış olmalı. Öyle değil mi?"</span></p>

  <p class="heading"><span class="sgc1">"Öyle, efendim."</span></p>

  <p class="heading"><span class="sgc1">Fife döndü. Vakarla, ağır ağır, zorlukla masasına gitti ve yerine oturdu. "Olgunluk çağına eriştikten sonra bir insanın beni bu halde görmesine hiçbir zaman izin vermedim. Bu toplantının devam etmesi için bir neden var mı?"</span></p>

  <p class="heading"><span class="sgc1">Abel hem utandı, hem de kızdı. O ana kadar toplantı aleyhlerinde gelişmişti. Hem de kötü bir biçimde. Fife her adımda kendisini haklı çıkarmayı, diğerlerini de haksız duruma düşürmeyi başarmıştı. Fife başarıyla iftiraya uğramış bir zavallı gibi göstermişti kendisini. Trantor şantajı yüzünden toplantıya razı olmuş ve konuyu iftiraya getirmişti. Kendisini temize de çıkarmıştı.</span></p>

  <p class="heading"><span class="sgc1">Tabii Fife şimdi toplantıda neler olduğunu kendi açısından bütün Galaksiye anlatacaktı. Trantor aleyhinde şahane bir propaganda yapabilmek için gerçeği fazla çarpıtmasına da gerek kalmayacaktı.</span></p>

  <p class="heading"><span class="sgc1">Abel, "Zararın neresinden dönülürse kârdır," prensibini uygulamaya hazırdı. Psişik Sonda uygulanmış Uzay-analizcisinin Trantor’a bir yararı olmayacaktı artık. Genç adamın bundan sonra hatırlayacağı her şey, bunlar doğru olsa bile, alaylı gülüşmelerle karşılanacak, gülünç bir duruma sokulacaktı. Onun Trantor’un emperyalist isteklerinin bir aracı olduğu düşünülecekti. Üstelik kırılmış bir araç.</span></p>

  <p class="heading"><span class="sgc1">Ama Abel kararsızca duraklarken Junz konuşmaya başladı.</span></p>

  <p class="heading"><span class="sgc1">"Toplantıyı hemen sona erdirmemek için önemli bir neden var bence. Uzmanıma Psişik Sondayı kimin uyguladığını henüz kesinlikle anlamış değiliz. Siz Steen Efendisini suçladınız. O da sizi. İkinizin de yanıldığını kabul edelim. İkinizin de suçsuz olduğunu. Yine de ortada bir gerçek var. ikiniz de suçlunun bir Büyük Efendi olduğuna inanıyorsunuz, herhalde... Kim bu suçlu?"</span></p>

  <p class="heading"><span class="sgc1">Fife, "Bu önemli mi?" diye sordu. "Bunun sizin bakımınızdan hiçbir önemi olmadığından eminim. Trantor ve Y.U. Bürosu işe karışmasaydı, bu konu çoktan çözülmüş olurdu. Ben eninde sonunda o haini bulacağım. Şunu unutmayın: Psişik Sondayı uygulayan adam kim olursa olsun, aslında o Kirt ticaretinin tekelini eline geçirmek istiyordu Onun için bu adamın kaçmasına izin verecek değilim. Psişik Sondayı uygulayan haini bulduktan ve ona layık olduğu cezayı verdikten&nbsp;</span><span class="sgc3">sonra buradaki adamınızı size iade edeceğiz. Kendisine bir zarar vermeden. Size sadece bu teklifte bulunabilirim. Bence bu çok mantıklı bir şey."</span></p>

  <p class="heading"><span class="sgc1">"Psişik Sondayı uygulayan adama ne yapacaksınız?"</span></p>

  <p class="heading"><span class="sgc1">"Bu Sark’ın içişleriyle ilgili bir olay. Sizi ilgilendirmemen."</span></p>

  <p class="heading"><span class="sgc1">Junz heyecanla, "Ama ilgilendiriyor," dedi. "Bu yalnızca Uzay-analizcisiyle ilgili bir sorun değil. Aslında ortada çok daha önemli bir sorun var. Şu ana kadar bundan söz edilmemesine şaşıyorum. Rik adlı bu uzmana Psişik Sonda sırf Uzay-analizcisi olduğu için uygulanmadı."</span></p>

  <p class="heading"><span class="sgc1">Abel, Junz'un amacını pek anlayamamıştı ama hemen onun tarafını tuttu. Nazik nazik, "Tabii Dr. Junz, Uzay-analizcisinin tehlikeyle ilgili ilk mesaimi kastediyor," diye açıkladı.</span></p>

  <p class="heading"><span class="sgc1">Fife omzunu silkti. "Anladığım kadarıyla kimse geçen bu bir yıllık sürede bu konuyu önemsemedi. Dr. Junz da dâhil. Ama işte adamınız burada, Doktor. Ona bu konuyu sorun."</span></p>

  <p class="heading"><span class="sgc1">Junz öfkeyle homurdandı "Tabii o hiçbir şeyi hatırlamayacak. Psişik Sonda en çok beyinde depolanmış olan mantık kurma zincirlerini etkiler. Uzmanım da hayatını adadığı işinin nicel yanlarını hatırlamayı hiçbir zaman başaramayacak belki de."</span></p>

  <p class="heading"><span class="sgc1">Fife, "Bütün bunlar kafasından silinmiş o halde," dedi. "Bu bakımdan ne yapabiliriz ki?"</span></p>

  <p class="heading"><span class="sgc1">"Çok kesin bir şey yapabiliriz. Önemli olan da bu. Uzay-analizcinin öğrendiklerini bilen biri daha var. Psişik Sondayı uygulayan suçlu. Belki o bir Uzay-analizcisi değildi. Belki bütün ayrıntıları bilmiyor. Ama uzmanımla onun kafasını mahvetmeden önce konuştu. Herhalde böylece bir hayli şey de öğrendi. O adamın yardımıyla gerçeği anlayabiliriz. Suçlu, yeteri kadar bilgi edinmeden kaynağı ortadan kaldırmaya cesaret edemezdi. Yine de soracağım. Hatırlıyor musun, Rik?"</span></p>

  <p class="heading"><span class="sgc1">Rik mırıldandı. "Sadece,.. bir tehlike olduğunu hatırlıyorum. Bu uzay akıntılarıyla ilgili."</span></p>

  <p class="heading"><span class="sgc1">Fife, "Gerçeği öğrenseniz bile," dedi. "Elinize ne geçecek? Hasta Uzay-analizcilerinin durmadan açıkladıkları o hayret uyandırıcı teorilerin hangisine güvenebilirsiniz? Çoğu kadranlardaki yazıları zorlukla okuyacak derecede hastayken bile kâinatın sırlarını çözdüklerini iddia ederler. "</span></p>

  <p class="heading"><span class="sgc1">"Bu bakımdan haklı olabilirsiniz. Gerçeği öğrenmeme izin vermekten korkuyor musunuz?"</span></p>

  <p class="heading"><span class="sgc1">"Ben doğru ya da yanlış Kirt ticaretini etkileyecek uğursuz söylentiler çıkarılmasını istemiyorum. Sen de benim gibi düşünmüyor musun Abel?"</span></p>

  <p class="heading"><span class="sgc1">Abel için için sıkıntıyla, Fife yine dümen çevirmeye başladı, dedi. Yapacağı darbe yüzünden Kirt tesliminde bir aksaklık olduğu takdirde bunu Trantor’un üzerine atacak. Bu duruma bizim düzenlerimizin neden olduğunu söyleyecek Ama Abel iyi bir kumarbazdı. Onun için de ortadaki 'parayı’ sakin sakin, daha da yükseltti.</span></p>

  <p class="heading"><span class="sgc1">"Hayır, düşünmüyorum," dedi. "Bence Dr. Junz’u dinlemen doğru olur, Fife."</span></p>

  <p class="heading"><span class="sgc1">Junz, "Teşekkürler," diye mırıldandı. "Şimdi, Rik’e Psişik Sondayı uygulayan kimse, onun uzmanımı muayene eden doktoru da öldürdüğünü söylediniz, Efendi Fife. Bundan da suçlunun, Rik, Florina’da kaldığı sürece onunla uzaktan da olsa ilgilendiğini gösteriyor."</span></p>

  <p class="heading"><span class="sgc1">"E?"</span></p>

  <p class="heading"><span class="sgc1">"Bu tür bir ilginin bazı izleri kalır."</span></p>

  <p class="heading"><span class="sgc1">"Yani bu yerlilerin onlarla kimin ilgilendiğini bilmeleri gerektiğini mi söylüyorsunuz?"</span></p>

  <p class="heading"><span class="sgc1">"Neden olmasın?"</span></p>

  <p class="heading"><span class="sgc1">Fife, "Siz Sark’lı değilsiniz," dedi. "Onun için de bazı hatalara düşüyorsunuz. Emin olun, Florina’lı yerliler hadlerini bilirler. Efendilere yaklaşmazlar. Efendiler onlara yaklaştıkları takdirde de iyice terbiye edilmiş oldukları için gözlerini ayaklarına dikerler. Göz hapsinde&nbsp;</span><span class="sgc3">olduklarını da fark etmezler bile."</span></p>

  <p class="heading"><span class="sgc1">Junz öfkeden gözle görülecek bir biçimde titremeye başladı. Efendiler despotluklarına öylesine alışmışlar, bu içlerine öylesine işlemişti ki, bu kötülüklerinden açık açık söz etmekten kaçınmıyorlardı. Bunun utanılacak, çirkin bir şey olduğunun farkında bile değillerdi. Junz, "Belki sıradan yerliler böyledir," diye homurdandı. "Ama buradaki genç adam basit bir yerli değil. Bence o bize uygun biçimde saygıyla davranan bir Florina’lı olmadığını da kanıtladı. O şu ana kadar bu görüşmelere bir katkıda bulunmadı. Artık ona soru sorma zamanının geldiğini sanıyorum."</span></p>

  <p class="heading"><span class="sgc1">Fife, "O yerlinin tanıklığının hiçbir değeri yok," dedi. "Hatta bu fırsattan yararlanarak Trantor’un onu bize teslim etmesini tekrar talep edeceğim. O Sark mahkemelerinde uygun bir biçimde yargılanacak."</span></p>

  <p class="heading"><span class="sgc1">"İzin verin önce onunla ben konuşayım."</span></p>

  <p class="heading"><span class="sgc1">Abel de sakin sakin söze karıştı. "Ona birkaç soru sormanın hiçbir zararı olmaz, Fife. Eğer bizimle işbirliği yapmazsa ya da sözlerine güvenilemeyeceği ortaya çıkarsa, o zaman senin isteğini göz önüne alırız."</span></p>

  <p class="heading"><span class="sgc1">Terens o ana kadar gözleri birbirine kenetlediği ellerinde öyle hareketsiz oturmuştu. Bu sözleri duyunca başını kaldırdı.</span></p>

  <p class="heading"><span class="sgc1">Junz Terens’e döndü. "Rik, Florina’da bulunduktan sonra hep senin köyünde yaşadı değil mi?"</span></p>

  <p class="heading"><span class="sgc1">"Evet."</span></p>

  <p class="heading"><span class="sgc1">"Ve sen o sürede her zaman köyde miydin? Yani uzun iş yolculuklarına çıkmadın mı?"</span></p>

  <p class="heading"><span class="sgc1">"Kentliler iş yolculuklarına çıkmazlar. Onların işi köyleridir.</span></p>

  <p class="heading"><span class="sgc1">"Pekâlâ, hemen sinirlenme. Sakin ol. Herhalde köye Efendiler geldiği zaman onlarla ilgilenmek de görevinin bir parçası."</span></p>

  <p class="heading"><span class="sgc1">"Tabii. Geldikleri takdirde..."</span></p>

  <p class="heading"><span class="sgc1">"Efendiler köye geliyorlar mıydı?"</span></p>

  <p class="heading"><span class="sgc1">Kentli omzunu silkti. "Bir iki kere. Olağan denetlemelerdi bunlar. Efendiler ellerini Kirt’le kirletmezler. Tabii sözünü ettiğim işlenmemiş Kirt."</span></p>

  <p class="heading"><span class="sgc1">Fife kükredi. "Terbiyeni takın!"</span></p>

  <p class="heading"><span class="sgc1">Terens ona baktı. "Beni terbiye edebilir misin?"</span></p>

  <p class="heading"><span class="sgc1">Abel hemen ustalıkla araya girdi. "Bırak Dr. Junz'la Kentli aralarında konuşsunlar, Fife. Sen ve ben birer seyirciyiz."</span></p>

  <p class="heading"><span class="sgc1">Kentlinin küstahlığı Junz'u sevindirmişti, ama "Kentli, lütfen sorularıma yanıt ver, bunlara eklemeler yapma," dedi. "Şimdi... bu son yıl içinde köye hangi Efendiler geldi?"</span></p>

  <p class="heading"><span class="sgc1">Terens öfkeyle, "Ne bileyim?" diye bağırdı. "Bu soruyu yanıtlamam imkânsız. Efendiler Efendidir, yerliler de yerli. Ben bir Kentliyim ama Sark’lılar için yine de bir yerliyim. Onları köyün kapısında karşılayarak adlarını soramam.</span></p>

  <p class="heading"><span class="sgc1">Bana sadece bir haber gönderilir. Üzerinde ’Kentli’ yazılıdır bunun. Mektupta şu-şu gün bir Efendinin köyü denetlemeye geleceği gerekli hazırlıkları yapmam gerektiği yazılıdır. O zaman ben de fabrika işçilerinin en iyi elbiselerini giymelerini, atölyelerin iyice temizlenip düzgünce çalışmalarını, depolarda bol Kirt bulunmasını, her kesin memnun ve mutlu bir tavır takınmasını sağlarım. Köylülere evlerini temizlettirir, sokaklara nöbetçiler dikerim. Efendilerin eğlenceli yerli danslarını görmeyi isteyeceklerini düşünerek bazı gençleri seçerim. Belki birkaç da güzel kız..."</span></p>

  <p class="heading"><span class="sgc1">Junz, "Bunu bırakalım, Kentli," dedi.</span></p>

  <p class="heading"><span class="sgc1">"Bunu sen bırak. Böyle şeyler benim için önemli."</span></p>

  <p class="heading"><span class="sgc1">Junz, Florina'lı bürokratlardan sonra Terens'i soğuk bir bardak su kadar rahatlatıcı buluyordu. Kendi kendine, Kentlinin Efendilere teslim edilmemesi için Y.U. Bürosunun nüfuzundan mümkün olduğu kadar yararlanacağım, diye karar verdi.</span></p>

  <p class="heading"><span class="sgc1">Terens daha sakin bir tavırla konuşmasını sürdürdü. "İşte benim rolüm bu. Efendiler geldikleri zaman ben de diğerleriyle birlikte sıraya dikilirim. Efendilerin kim olduklarını bilmem. Onlarla konuşmam."</span></p>

  <p class="heading"><span class="sgc1">"Kentteki doktor öldürülmeden önceki hafta böyle bir denetleme oldu mu?"</span></p>

  <p class="heading"><span class="sgc1">"Sanırım haber bültenlerinde böyle bir şeyden söz edildi. Yani doktorun uğradığı kazadan Ama o sırada bir Efendinin köyü denetlemeye geldiğini sanmıyorum. Tabi bu bakımdan yemin edemem."</span></p>

  <p class="heading"><span class="sgc1">"Köyün bulunduğu topraklar kimin?"</span></p>

  <p class="heading"><span class="sgc1">Terens’in dudakları gerildi. "Fife Efendisinin."</span></p>

  <p class="heading"><span class="sgc1">Steen birdenbire bu konuşmaya şaşılacak bir hızla katıldı. "Ah, buraya bakın! Yani, bu tür sorularla Fife’ın ekmeğine yağ sürüyorsunuz. Dr. Junz! Bunun hiçbir işe yaramayacağının farkında değil misiniz? Yani! Fife, şu yaratığı göz hapsinde tutmak isteseydi bunun için kalkıp Florina'ya gitmek zahmetine katlanır mıydı? Devriyeler ne işe yarıyor? Yani!"</span></p>

  <p class="heading"><span class="sgc1">Junz şaşaladı. "Ama bu olay önemliydi. Florina’nın ekonomisi ve hatta bütün güveni bir adamın kafasındaki bilgiye bağlıydı. Herhalde Rik'e Psişik Sonda’yı uygulayan adam bu işi Devriyelere bırakmayı istemezdi."</span></p>

  <p class="heading"><span class="sgc1">Fife atıldı. "Adamın kafasının içini iyice temizledikten sonra da mı?"</span></p>

  <p class="heading"><span class="sgc1">Abel alt dudağını sarkıtarak kaşlarını çattı. Son oyunu da yine Fife'ın kazanmak üzere olduğunu anlıyordu.</span></p>

  <p class="heading"><span class="sgc1">Junz, kararsızca yeniden çabaladı. "Köye sık sık belirli bir tek Devriye ya da Devriye grubu geliyor muydu?</span></p>

  <p class="heading"><span class="sgc1">"Farkında değilim. Onlar benim için birer üniformadan başka bir şey değildir."</span></p>

  <p class="heading"><span class="sgc1">Junz birdenbire Valona’ya döndü. Sanki kızın üzerine atılacakmış gibi bir hali vardı. Kız bir dakika önce birdenbire bembeyaz kesilmiş, acayip bir biçimde parlamaya başlayan gözleri irileşmişti. Ve Junz da bunu fark etmişti.</span></p>

  <p class="heading"><span class="sgc1">Bilgin, "Ya sen, kızım?" dedi.</span></p>

  <p class="heading"><span class="sgc1">Ama Valona sessizce başını salladı.</span></p>

  <p class="heading"><span class="sgc1">Abel sıkıntıyla, artık yapabileceğimiz başkaca bir şey yok, diye düşündü. Her şey sona erdi.</span></p>

  <p class="heading"><span class="sgc1">Fakat Valona ayağa kalkmıştı, titriyordu. Boğuk bir fısıltıyla, "Bir şey söylemek istiyorum," dedi.</span></p>

  <p class="heading"><span class="sgc1">Junz, "Söyle kızma," diye karşılık verdi. "Ne var?"</span></p>

  <p class="heading"><span class="sgc1">Valona'nın yüzünün her çizgisinden ve sinirle titreyen parmaklarından ne kadar korktuğu anlaşılıyordu. Kız soluk soluğa, "Ben sadece bir köylü kızıyım," dedi. "Lütfen bana kızmayın. Ama bana her şey bir tek biçimde olabilirmiş gibi geliyor. Rik’im bu kadar önemli miydi? Yani, söylediğiniz gibi?"</span></p>

  <p class="heading"><span class="sgc1">Junz şefkatle, "Bence o çok çok önemliydi," diye açıkladı. "Hâlâ da önemli."</span></p>

  <p class="heading"><span class="sgc1">"O halde her şey söylediğiniz gibi oldu. Rik'imi Florina’ya getiren kimse gözlerini ondan bir dakika bile ayırmaktan korkardı. Öyle değil mi? Yani... Rik’i fabrikadaki ustabaşı dövdüğü ya da çocuklar onu taşa tuttukları ya da hastalanıp öldüğü takdirde ne yapardı? Rik’i öyle çaresiz bir durumdayken tarlalarda da bırakamazdı sanırım. Yani kimse onu bulamadan Rik ölür giderdi. O&nbsp;</span><span class="sgc3">kimse, Rik’in şansının yardımıyla güvende olacağını düşünemezdi." Valona şimdi heyecanlı ama düzgün konuşuyordu.</span></p>

  <p class="heading"><span class="sgc1">Junz dikkatle ona bakıyordu. "Devam et."</span></p>

  <p class="heading"><span class="sgc1">"Köyde Rik’le başından beri ilgilenen biri vardı. Rik’i tarlalarda o buldu. Benim Rik’e bakmamı o sağladı. Başının derde girmesini o engelledi. Rik’in her gün yaptıklarını izledi. Hatta Kentteki doktoru da biliyordu o. Çünkü bunu kendisine ben söyledim. Ona! Ona!"</span></p>

  <p class="heading"><span class="sgc1">Valona, sesi bir çığlık halini alırken kaskatı kesilen parmağıyla Kentli Myrlyn Terens’i gösterdi.</span></p>

  <p class="heading"><span class="sgc1">Ve bu kez Fife’ın bile o insanüstü sükûneti kayboldu. Efendinin masasına dayalı kolları kaskatı kesilirken iri gövdesi koltuğundan birkaç santim yükseldi. Adam iri başını hızla Kentliye doğru çevirdi.</span></p>

  <p class="heading"><span class="sgc1"><br class="calibre" /></span></p>
</body>
</html>
