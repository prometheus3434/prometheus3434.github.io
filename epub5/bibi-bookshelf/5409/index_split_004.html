<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_3">4 </h2>
<p class="calibre2"/>
<p class="calibre2">Polis, hükümet doktoruna yazdığı kâğıdı aldı, «Rezil Köpek» le odadan çıktılar, kaymakamlığın alt kapısında bekleyen cipe bindiler tekrar. «Rezil Köpek» karakola döneceklerini sanıyordu. Oysa cip değişik bir yöne doğru gitmeye başlamıştı. </p>
<p class="calibre2"/>
<p class="calibre2">«Rezil Köpek» polise, </p>
<p class="calibre2"/>
<p class="calibre2">«Nereye gidiyoruz,» diye sordu. </p>
<p class="calibre2"/>
<p class="calibre2">«Đkinci Şubeye.» </p>
<p class="calibre2"/>
<p class="calibre2">«Niye?» </p>
<p class="calibre2"/>
<p class="calibre2">«Bilmiyorum.» </p>
<p class="calibre2"/>
<p class="calibre2">«Peki bizim o işçi arkadaş ne olacak?» </p>
<p class="calibre2"/>
<p class="calibre2">«Bilmiyorum.» </p>
<p class="calibre2"/>
<p class="calibre2">Cip kıyı yoluna sapmıştı. Güneş henüz doğuyordu. Yollar ıssız, kıyılar ıssız, deniz ıssızdı. </p>
<p class="calibre2"/>
<p class="calibre2">Az ilerdeki burunda bütün heybetiyle bir deniz feneri görünüyordu. </p>
<p class="calibre2"/>
<p class="calibre2">Polis paketi çıkarmış bir sigara yakmıştı. </p>
<p class="calibre2"/>
<p class="calibre2">«Rezil Köpek» sigarayı bırakalı iki ay oluyordu. Ama birden canı öylesine çekmişti ki sigara içmeyi! </p>
<p class="calibre2"/>
<p class="calibre2">Yanındaki polisten bir sigara istese... Ama ya terslerse... Gittikleri yolun üstünde, tütüncü yahut bakkal gibi bir şey de yoktu ki, «Bir sigara alabilir miyiz?» diye ricada bulunsun... </p>
<p class="calibre2"/>
<p class="calibre2">Polisin ağzından çıkan sigara dumanlarına, ortası kan rengine boyanmış durgun denize, koca bir kulenin üstünde hâlâ yanıp sönmeye devam eden deniz fenerine bakıyordu. </p>
<p class="calibre2"/>
<p class="calibre2">Ve deniz fenerinin tepesinde, ışıl ışıl gözlü, kumral saçlı, on sekiz yaşında genç bir kız kendisine el sallıyor, kan rengi denizde paramparça bir ceset yüzüyordu. </p>
<p class="calibre2"/>
<p class="calibre2"/>
<p class="calibre2">«Rezil Köpek» polisin sigara dumanlan içinden bakıyordu fenerin tepesinden kendisine el sallayan genç kızla kanlı denizde paramparça yüzen cesede. </p>
<p class="calibre2"/>
<p class="calibre2">Birden uzaklardan bir saksofon sesi duyuldu. Denizin ortasından, paramparça yüzen ceset, ince siyah bıyıklan, siyah saçları, ekose ceketi, gri pantolonuyla dalgaların üstünde doğruldu, yaşı yirmi ya var ya yoktu, </p>
<p class="calibre2"/>
<p class="calibre2">«Beni paramparça ettiler,» diyordu. </p>
<p class="calibre2"/>
<p class="calibre2">«Kim etti?» </p>
<p class="calibre2"/>
<p class="calibre2">«Şu sevdiğim kumral kız, uzun boylu bir basketçi, zengin genç bir doktor, kemancılar, trompetçiler, davulcular...» </p>
<p class="calibre2"/>
<p class="calibre2">«Öyle değil mi Prenses?» diye bağırıyordu kıza. </p>
<p class="calibre2"/>
<p class="calibre2">Kız, </p>
<p class="calibre2"/>
<p class="calibre2">«Haydi ordan 'Tatlı Budala,' dedi.» </p>
<p class="calibre2"/>
<p class="calibre2">Uzaktan duyulan saksofon sesi bir orkestraya dönüşmüştü. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Tatlı Budala»nın babası. </p>
<p class="calibre2"/>
<p class="calibre2">«Bizim bakanlığın danslı bir yemeği var, tek kişilik bir davetiye verdiler,» demişti. </p>
<p class="calibre2"/>
<p class="calibre2">Tek kişilik davetiye ile danslı yemeğe evden kim gidecekti? Baba gitse, anne surat asacak, girip çıkarken oda kapılarım çarpacak, sofrayı kurarken tabakları kırar gibi vurarak koyacaktı masaya. Annenin ise böyle bir davete erkeksiz gitme olanağı zaten yoktu. Kimse gitmese canım davetiye yanacaktı. Anne için ikinci davetiyeyi parayla alsalar, durup dururken elli lira vermeleri gerekiyordu, değmezdi. </p>
<p class="calibre2"/>
<p class="calibre2">Baba, </p>
<p class="calibre2"/>
<p class="calibre2">«Levazım Müdürü Osman beyin de davetiyesi tek kişilikmiş,» diyordu. «Bu sabah bana, </p>
<p class="calibre2">'Siz ne yapacaksınız?' diye sordu. 'Bilmiyorum,' dedim. O zaman, 'Đsterseniz siz, sizin delikanlıya verin davetiyeyi, ben de bizim kıza vereyim, beraber gitsinler,' dedi.» </p>
<p class="calibre2"/>
<p class="calibre2">«Tatlı Budala»nın kulakları dikilmişti. </p>
<p class="calibre2"/>
<p class="calibre2">Annesi, </p>
<p class="calibre2"/>
<p class="calibre2">«Osman beyin kızıyla gider misin danslı yemeğe?» diye sormuştu. </p>
<p class="calibre2"/>
<p class="calibre2"/>
<p class="calibre2">«Tatlı Budala»nın içinden bir heyecan dalgası geçmiş, elinden geldiğince kayıtsız görünmeye çalışarak, </p>
<p class="calibre2"/>
<p class="calibre2">«Đsterseniz giderim,» demişti. </p>
<p class="calibre2"/>
<p class="calibre2">Ancak yemekte smokin yahut frank giyme zorunluğu vardı. «Tatlı Budala» ise nerden bulacaktı smokini yahut frakı... </p>
<p class="calibre2"/>
<p class="calibre2">Annesi, </p>
<p class="calibre2"/>
<p class="calibre2">«Babanın güveylik frakı sandığın ta dibinde duruyor, dur bakalım belki olur sana,» demişti. </p>
<p class="calibre2"/>
<p class="calibre2">Selvi sandık açılmış, lavanta çiçeği kokan çamaşır bohçaları tek tek kaldırılmış ve sandığın dibinde, naftalinlerle bir örtüye sarılı olarak duran frak çıkarılmıştı. </p>
<p class="calibre2"/>
<p class="calibre2">Anne, naftalinleri silkip örtüyü kenardaki sedire koyduktan sonra frakı «Tatlı Budala»ya uzatmıştı. </p>
<p class="calibre2"/>
<p class="calibre2">«Taş gibi duruyor işte, al önce pantolonunu giy bakalım, olacak mı?» </p>
<p class="calibre2"/>
<p class="calibre2">«Tatlı Budala» kapının arkasında pantolonunu çıkarıp frakın pantolonunu giymişti. Ağ </p>
<p class="calibre2">düşük, kıç bol, bel de çok geniş gelmişti. </p>
<p class="calibre2"/>
<p class="calibre2">Anne, </p>
<p class="calibre2"/>
<p class="calibre2">«Ben şimdi onun beline iki pasta kırarım, daralır,» demişti. </p>
<p class="calibre2"/>
<p class="calibre2">Ceket ise kırış kırıştı, kuyruğu ta yere değiyor, önü de ayrık duracağına, iki kanat birbirinin üstüne kavuşuyordu. </p>
<p class="calibre2"/>
<p class="calibre2">Anne, prova yapan bir terzi dikkatiyle, bir Önünü çekti ceketin, bir arkasını, omuzlarındaki vatkaları düzeltti. </p>
<p class="calibre2"/>
<p class="calibre2">«Đçine göğsü kolalı gömleği, bir de beyaz yeleği giyince, mum gibi oturur,» dedi. </p>
<p class="calibre2"/>
<p class="calibre2">Arkasından da düğününde bu frakın babasına nasıl yakışmış olduğunu anlatmaya başladı. </p>
<p class="calibre2"/>
<p class="calibre2">Danslı yemek akşam saat 21'de kentin en büyük balo salonlarındaydı. </p>
<p class="calibre2"/>
<p class="calibre2">«Tatlı Budala»nın içi içine sığmıyordu. Annesi bir ayağını altına almış, bir ayağını sedirden aşağı uzatmış frak pantolonunun beline iki pasta kırıyordu. </p>
<p class="calibre2"/>
<p class="calibre2">Ancak frakın beyaz yeleğinin önünde portakal büyüklüğünde bir pas lekesi vardı. Anne yeleği de Önce gaza, sonra sodalı suya batırmıştı. Leke çıkacağına büsbütün büyümüş, dalga dalga yayılmıştı. </p>
<p class="calibre2"/>
<p class="calibre2">Acaba frakı yeleksiz giyse olmaz mıydı? </p>
<p class="calibre2"/>
<p class="calibre2">Baba, </p>
<p class="calibre2"/>
<p class="calibre2"/>
<p class="calibre2">«Olmaz,» diyordu. </p>
<p class="calibre2"/>
<p class="calibre2">Yalnız bir de siyah yeleği vardı frakın. Babanın söylediğine göre, siyah yelek gündüzleri, beyaz yelek geceleri giyiliyordu. Ama madem beyaz yelek giyilecek durumda değildi, öyleyse siyah yelek de giyilebilirdi. O curcunada kim fark edecekti bunu. </p>
<p class="calibre2"/>
<p class="calibre2">Önü katı kolalı gömleğe gelince, ona da yine katı kolalı takma dik yaka takmak gerekti. Ve takma yaka hem «Tatlı Budala»nın boynuna çok büyük geliyor, hem gömleğe doğru dürüst oturmuyordu. Önünü kapatınca arkası fırlıyor, arkasını bastırınca önü kalkıyordu. </p>
<p class="calibre2"/>
<p class="calibre2">Sonunda katı kolalı gömlek, takma yakadan vazgeçip, beyaz düz gömlek giymesine karar verildi «Tatlı Budala»nın. </p>
<p class="calibre2"/>
<p class="calibre2">Ve «Tatlı Budala» on dokuz otuzda hazırlanmaya başladı. Frak gömleği yerine tavşan kulağı gibi yakalı düz gömlek; beyaz papyon yerine siyah papyon; beli daraltılmış, ağı düşük, kıçı bol pantolon; beyaz yelek yerine siyah yelek ve kuyruğu yere değen, önü de birbirinin üstüne kavuşan, kol yenleri azıcık aşınmış ceket... </p>
<p class="calibre2"/>
<p class="calibre2">Rugan ayakkabı yerine de, kendi boyayıp parlattığı, altı kalın siyah ayakkabılarını giydi </p>
<p class="calibre2">«Tatlı Budala». </p>
<p class="calibre2"/>
<p class="calibre2">Annesi çevresinde döne dolaşa baktı, </p>
<p class="calibre2"/>
<p class="calibre2">«Hiç fena olmadı,» dedi. </p>
<p class="calibre2"/>
<p class="calibre2">Babası da, </p>
<p class="calibre2"/>
<p class="calibre2">«Dön bakayım şöyle, dön bakayım böyle,» diye son bir incelemeden geçirdi, sonra o da, </p>
<p class="calibre2"/>
<p class="calibre2">«Yasak savar,» dedi. </p>
<p class="calibre2"/>
<p class="calibre2">Şimdi sıra Osman beyin evine gidip, Osman beyin kızını almaya gelmişti. </p>
<p class="calibre2"/>
<p class="calibre2">Anne, </p>
<p class="calibre2"/>
<p class="calibre2">«Paran var mı?» diye sordu. </p>
<p class="calibre2"/>
<p class="calibre2">«Tatlı Budala»nın bir on lirası vardı. Baba, bir on lira daha verdi. </p>
<p class="calibre2"/>
<p class="calibre2">«Yeter o kadar,» dedi. </p>
<p class="calibre2"/>
<p class="calibre2">Arkasından da davetiyeyle Osman *beyin kâğıda ya zıh adresini uzattı. </p>
<p class="calibre2"/>
<p class="calibre2">Ve «Tatlı Budala» kalın tabanlı ayakkabıları, tavşan kulağı yakalı düz gömleği, kuyruğu yere değen ceketi ve ağı düşük pantolonuyla sokağa çıktı. Yürürken bileğinin içiyle ikide bir çekmek zorunda kalıyordu pantolonu. Annesinin bütün uğraşısına rağmen pantolon hâlâ boldu ve iki adımda bir düşüyordu. </p>
<p class="calibre2"/>
<p class="calibre2">Sokaktan geçenler, durup kendisine bakıyorlardı. </p>
<p class="calibre2"/>
<p class="calibre2"/>
<p class="calibre2">Osman beyin evine yaklaştıktan sonra bir taksiye binecekti. Böylece hem kızı almaya taksiyle gelmiş olacak, hem de taksiye nispeten daha az para ödemiş olacaktı. Hem üstelik çok da uzakta değildi Osman beyin evi. </p>
<p class="calibre2"/>
<p class="calibre2">Đçi içine sığmıyordu. Gerçi kılığından pek hoşnut değildi ama olsun. Đlk kez bir kızla bir akşam yemeğine gidecekti. Sadece yemeğin danslı oluşuna üzülüyordu, dans etmesini bilmiyordu çünkü... </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Osman beyin evine elli metre kala filmlerdeki jönler gibi, geçen bir taksiye, kolunu uzatıp parmağını şaklattı, </p>
<p class="calibre2"/>
<p class="calibre2">«Hey taksi,» dedi. </p>
<p class="calibre2"/>
<p class="calibre2">Taksi durdu. </p>
<p class="calibre2"/>
<p class="calibre2">«Tatlı Budala» kuyruğunu toplayarak bindi taksiye, </p>
<p class="calibre2"/>
<p class="calibre2">Elli metre ilerde sağda durun lütfen,» dedi. «Ordan bir arkadaşı alıp otele yemeğe gideceğiz.» </p>
<p class="calibre2"/>
<p class="calibre2">Osman beyin oturduğu apartmanın önü. </p>
<p class="calibre2"/>
<p class="calibre2">Duran taksi. </p>
<p class="calibre2"/>
<p class="calibre2">«Tatlı Budala»nın küt küt atmaya başlayan yüreği. </p>
<p class="calibre2"/>
<p class="calibre2">Ve o taksiden inerken, balkondan gelen neşeli, ılık bir ses: </p>
<p class="calibre2"/>
<p class="calibre2">«Durun, zahmet etmeyin yukarı kadar, iniyorum.» </p>
<p class="calibre2"/>
<p class="calibre2">Basılan otomatik. </p>
<p class="calibre2"/>
<p class="calibre2">Apartmanın aydınlanan sahanlığı. </p>
<p class="calibre2"/>
<p class="calibre2">Ve kollan omuzdan çıplak mavi tülden hafif bir tuvalet içinde, başında çiçekten tacı, merdivenden gülerek inen bir peri kızı... </p>
<p class="calibre2"/>
<p class="calibre2">«Tatlı Budala»nın soluğu kesilmişti. Başı dönüyor gibiydi, nerdeyse yere düşecekti. </p>
<p class="calibre2">Ömründe bu kadar güzel bir kız görmemişti. </p>
<p class="calibre2"/>
<p class="calibre2">Kız, taralı kumral saçlarını dalgalandırarak, ışıklı gözleriyle yüzüne bakmış, elini uzatarak, </p>
<p class="calibre2"/>
<p class="calibre2">«Nasılsınız?...» demişti. </p>
<p class="calibre2"/>
<p class="calibre2"/>
<p class="calibre2">«Tatlı Budala»da kızdaki kıvraklıkla rahatlık yoktu. </p>
<p class="calibre2"/>
<p class="calibre2">Sol dizi titriyordu. Kızın elini anlamlı sıkmak istediği halde becerememiş, tulumba çeker gibi sıkıp, hemen bırakmıştı. </p>
<p class="calibre2"/>
<p class="calibre2">«Đ...iyiyim...» </p>
<p class="calibre2"/>
<p class="calibre2">Kekelemeden «iyiyim» bile diyememişti. </p>
<p class="calibre2"/>
<p class="calibre2">Önce kızı bindirdi arabaya. Kendi de kuyruğunu toplayıp binerken ayağı tökezledi, az daha çenesini çarpacaktı içerdeki koltuğa. </p>
<p class="calibre2"/>
<p class="calibre2">Kız; </p>
<p class="calibre2"/>
<p class="calibre2">«Aman durun, dikkat edin,» dedi. </p>
<p class="calibre2"/>
<p class="calibre2">«Tatlı Budala» boğuk bir sesle, </p>
<p class="calibre2"/>
<p class="calibre2">«Yok bir şey,» dedi. </p>
<p class="calibre2"/>
<p class="calibre2">Ve gereksiz bir sertlikle emretti şoföre: </p>
<p class="calibre2"/>
<p class="calibre2">«Büyük Otele.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kız, başında küçük beyaz çiçeklerden yapılmış tacıyla ay ışığı gibi bir şeydi yanında. Ve şiirlerdeki kadar güzel, romanlardaki kadar güzeldi. Ne de hoş bir koku sürünmüştü. Araba sallandıkça kolu koluna değiyordu. «Tatlı Budala» ölecekmiş gibi oluyordu. Ama bir türlü ağzını açıp da bir şey söyleyemiyor, kaşlarını çatmış hep önüne bakıyordu. v Kız ise onun sıkılganlığım dağıtmaya çalışıyordu: </p>
<p class="calibre2"/>
<p class="calibre2">«Kolay buldunuz mu evi?» </p>
<p class="calibre2"/>
<p class="calibre2">«Buldum.» </p>
<p class="calibre2"/>
<p class="calibre2">«Đyi oldu değil mi teker davetiye verdikleri.» </p>
<p class="calibre2"/>
<p class="calibre2">«Đyi oldu.» </p>
<p class="calibre2"/>
<p class="calibre2">«Şayet ikişer tane verselerdi onlar gider, biz gidemezdik.» </p>
<p class="calibre2"/>
<p class="calibre2">«Ya, öyle...» </p>
<p class="calibre2"/>
<p class="calibre2">«Tatlı Budala'nın siyah papyon kravatı iyice çarpılmıştı. Kız, bütün sıcaklığını, kokusunu duyuran bir yaklaşmayla «Tatlı Budala» nın burnuna doğru eğildi. </p>
<p class="calibre2"/>
<p class="calibre2">«Durun kravatınızı düzelteyim,» dedi; </p>
<p class="calibre2"/>
<p class="calibre2"/>
<p class="calibre2">Ve narin elleriyle düzeltti kravatını. Saçları yanağına değiyordu ve «Tatlı Budala» eriyor, bitiyor, ölüyordu. </p>
<p class="calibre2"/>
<p class="calibre2">«Bol bol dans ederiz şimdi, ben dansı çok severim.» </p>
<p class="calibre2"/>
<p class="calibre2">«Tatlı Budala» boğulacak gibi oldu, hani nerdeyse ağlayacaktı. Cevap olarak hırıltıyla homurtu arası garip bir ses çıktı ağzından. </p>
<p class="calibre2"/>
<p class="calibre2">«Efendim?» - </p>
<p class="calibre2"/>
<p class="calibre2">«Hiç... Ben... Şey.» </p>
<p class="calibre2"/>
<p class="calibre2">Gülerek yavaşça, samimi bir sokulma: </p>
<p class="calibre2"/>
<p class="calibre2">«Sıkmayın kendinizi öyle canım. Ben sizin hakkınızda çok şeyler dinledim babamdan. </p>
<p class="calibre2">Babanız çok şikâyet-çiymiş sizden. Okulu bitirdiğiniz halde evin içinde top oynuyor, camları kırıyormuşsunuz. Onlar alaturka dinlemek istiyor, siz caz dinlemek istiyormuşsunuz. Nasıl doğru mu?» </p>
<p class="calibre2"/>
<p class="calibre2">«Tatlı Budala» birden kıza baktı. Bir tanrıçaya bakar gibiydi gözleri: </p>
<p class="calibre2"/>
<p class="calibre2">«Bilmem doğru galiba.» </p>
<p class="calibre2"/>
<p class="calibre2">Kız, şakacı bir biçimde elini tutup usulca sıktı oğlanın. </p>
<p class="calibre2"/>
<p class="calibre2">Araba sağa sola döndükçe, vücutları birbirinin üstüne düşermiş gibi oluyordu. Birbirlerine bakıp gülüyorlardı. «Tatlı Budala» da yavaş yavaş açılmaya başlamıştı. Annesinin babasının taklitlerini yapıyordu. Hele sonunda iyice cesaretlenip öğleden sonraki frak provasını anlatmaya kalkınca, kızın güle güle nefesi kesildi, yaşlar akmaya başladı gözünden, </p>
<p class="calibre2"/>
<p class="calibre2">«Kuzum n'olur sus,» diyordu. </p>
<p class="calibre2"/>
<p class="calibre2">Vazgeçmişlerdi artık birbirlerine siz demekten. </p>
<p class="calibre2"/>
<p class="calibre2">Araba otelin önünde durdu. Otelin kapısı ışıklar içindeydi. «Tatlı Budala» şoförün parasını ödedi, taksinin sağından inip soluna koştu, kapıyı açarak kızı da indirdi. </p>
<p class="calibre2"/>
<p class="calibre2">Davetliler mum gibi smokinler, mum gibi fraklar, ağır tuvaletlerle geliyorlardı otele. Ve </p>
<p class="calibre2">«Tatlı Budala» ağı düşük pantolonu, kuyruğu yere değen ceketi, uydurma gömleği, kalın ayakkabılarıyla otelin bol ışıklı antresinde pek zavallı görünüyordu. Kızın arabadaki içtenliği birden donuklaşmıştı. Sanki birlikte gelmemişler gibi oğlandan bir hayli mesafeli yürüyor ve çevresiyle daha çok ilgilenerek göz göze geldiği tanıdıklarına küçük selamlar veriyordu. </p>
<p class="calibre2">Çocuğun ise hiçbir tanıdığı yoktu. Kızın zorla peşine takılmış. bahtsız bir palyaçoya benziyordu. </p>
<p class="calibre2"/>
<p class="calibre2">Salonun ortasına nal şeklinde kocaman bir masa kurulmuştu. Garsonlar gelenleri davetiyelerine bakarak masadaki yerlerine oturtuyorlardı. Kızla «Tatlı Budala» yi da gerçekte babalarına ayrılmış olan yerlere oturttular. Neyse ki azıcık çaprazlamasına da olsa yine karşı karşıya düştüler. </p>
<p class="calibre2"/>
<p class="calibre2"/>
<p class="calibre2">«Tatlı Budala» yeniden kapanıvermişti içine. Kız ise masadaki tanıdıklarıyla konuşuyordu ve bir hayliydi tanıdıkları. </p>
<p class="calibre2"/>
<p class="calibre2">Oğlan, «ben de varım» gibilerden arada sırada yeni bir dünyaya dalmış olan kıza, </p>
<p class="calibre2"/>
<p class="calibre2">«Tuz ister misin? Eti nasıl buldun?» gibi sorular soruyor, bir anlamda çevresine kıza olan yakınlığım kanıtlamaya uğraşıyordu. </p>
<p class="calibre2"/>
<p class="calibre2">Kız ise kısa cevaplar veriyordu: </p>
<p class="calibre2"/>
<p class="calibre2">«Mersi...» </p>
<p class="calibre2"/>
<p class="calibre2">«Fena değil...» gibilerden. </p>
<p class="calibre2"/>
<p class="calibre2">Đçki olarak ikisi de bira içiyordu. «Tatlı Budala» masanın ortasından kıza doğru bardağını kaldırarak, </p>
<p class="calibre2"/>
<p class="calibre2">«Şerefine,» demişti. </p>
<p class="calibre2"/>
<p class="calibre2">Kız ise tatlı tatlı gözkapaklarını kapatıp açmış ve bir gülücük yaparak cevap vermişti buna. </p>
<p class="calibre2"/>
<p class="calibre2">Müzik başlamıştı. </p>
<p class="calibre2"/>
<p class="calibre2">Ah keşke, «Tatlı Budala»nın da sırtında doğru dürüst bir elbise olsaydı ve dans etmesini bilseydi. </p>
<p class="calibre2"/>
<p class="calibre2">Kızı dansa kaldırdılar. Hem de «Tatlı Budala»dan izin isteme gereğini bile duymadan. </p>
<p class="calibre2"/>
<p class="calibre2">«Tatlı Budala» kibar görünmek için ilgilenmiyor gibi duruyor ama yine de bakıyordu kızla kavalyesinin dansına. Kavalye burnunu kızın yanağına doğru yaklaştırmış kulağına bir şeyler anlatıyordu. Kız, demincek arabada kendisine güldüğü gibi şen şakrak gülüyordu. Ve tatlı dalgalanmalarla ne kadar havalı, ne kadar güzel dans ediyordu. </p>
<p class="calibre2"/>
<p class="calibre2">«Tatlı Budala» karar vermişti. Ne olursa olsun ikinci dansa kendisi kaldıracaktı. </p>
<p class="calibre2"/>
<p class="calibre2">Orkestra sustu. Kavalyesi kızı oturduğu yere kadar getirdi, elini avcunun içinde hafif sıkıp bıraktı, yakışıklı bir baş selamıyla ayrıldı yanından. </p>
<p class="calibre2"/>
<p class="calibre2">«Tatlı Budala» ilgisini göstermek için başka bir yol bulamamış, ham bir sesle soruyordu: </p>
<p class="calibre2"/>
<p class="calibre2">«Yorulmadın ya...» </p>
<p class="calibre2"/>
<p class="calibre2">«Yooo...» </p>
<p class="calibre2"/>
<p class="calibre2">Ve müzik tekrar başladı. </p>
<p class="calibre2"/>
<p class="calibre2">«Tatlı Budala» hemen ayağa kalkarak, </p>
<p class="calibre2"/>
<p class="calibre2">«Dans eder misin?» dedi. </p>
<p class="calibre2"/>
<p class="calibre2"/>
<p class="calibre2">«Bundan sonra,» dedi. «Bu dansı da Arife söz verdim.» </p>
<p class="calibre2"/>
<p class="calibre2">«Tatlı Budala» midesine sert bir yumruk yemiş gibi çöküp kaldı iskemlesine ve ağzından sadece bir, </p>
<p class="calibre2"/>
<p class="calibre2">«Ya...» çıktı. </p>
<p class="calibre2"/>
<p class="calibre2">Artık herkes dans ediyordu. Sofrada oturanlar birbirlerine karışmış tabaklar, bardaklar, şişeler önünde seyrelmişlerdi. Ve «Tatlı Budala» hepsinin en genciydi. Herkesin kendisine baktığını sanıyor, kişiliğini koruma güdüsüyle hiçbir şeye aldırmıyormuş gibi bir görüntünün zırhına bürünmeye çalışarak, tepelerden pozlar takınmaya uğraşıyordu. Đskemlesini hafif yana çekerek, ayak ayak üstüne atıyor, bir kaşını kaldırıyor, dans edenlerin dansını beğenmiyormuş </p>
<p class="calibre2">gibi müstehzi bir ağız çarpıklığıyla dudaklarını kıvırıyordu. </p>
<p class="calibre2"/>
<p class="calibre2">Arif gelip tekrar kaldırmıştı kızı dansa, hem de kendisine en küçük bir nezaket önemi bile göstermeden. </p>
<p class="calibre2"/>
<p class="calibre2">Nereden gelmişti buraya... </p>
<p class="calibre2"/>
<p class="calibre2">Keşke bir tabutu olsa da içine girse, fabrikatör, yargıç, savcı, komisyoncu olsa; tabutun içinde eline tutuşturdukları oyuncağın güvenini duysaydı... </p>
<p class="calibre2"/>
<p class="calibre2">Ama daha onu okula girdiği gün linç etmişlerdi. Onun hiçbir zaman tabutu olmayacaktı. Ve onu hep linç edeceklerdi. </p>
<p class="calibre2"/>
<p class="calibre2">Kontrbasçıya baktı. Parmağıyla telleri hızlı hızlı çekip bırakıyordu. </p>
<p class="calibre2"/>
<p class="calibre2">Saksofoncu, saksafonun borusunu havalara kaldırarak sololar yapıyordu. Ve baterist önce sakin sakin önündeki küçük davula vururken birden azıp bütün öteki çeşit çeşit davullara, zillere, çanlara, kampanalara saldırıyordu. </p>
<p class="calibre2"/>
<p class="calibre2">Bir genç şarkı söylüyordu mikrofonun önünde: </p>
<p class="calibre2"/>
<p class="calibre2">«Martılar uçuyor etrafında...» </p>
<p class="calibre2"/>
<p class="calibre2">Ne fasulyenin kökü, ne Akamanışlardan Daryüs, ne bir cismin spesifik ısısı yetmiyordu mutlu olmasına... </p>
<p class="calibre2"/>
<p class="calibre2">Nefeslerle vücutlardan çıkan sıcaklığın esansla karışık buğusu içinde fraklarla smokingler tuvaletlere sarılmışlar, dönüyorlardı. </p>
<p class="calibre2"/>
<p class="calibre2">Başını kapıya doğru çevirdi. Kapıda garip biri duruyordu. Gözleri, burnu, ağzı olmayan biri... </p>
<p class="calibre2"/>
<p class="calibre2">Taşınmaz bir bezginlik çöktü içine, farkına varmadan, </p>
<p class="calibre2"/>
<p class="calibre2">«Keşke ölsem,» diye mırıldandı. </p>
<p class="calibre2"/>
<p class="calibre2">Oysa o hiç, ölmeyecekti, hep linç edilecekti. Tabutu, olmayanlardandı çünkü... </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Müzik yine bitti. Dans edenler yerlerine dönmeye başladılar. Erkeklerin kimi damlarının elinden, kimi kolundan, kimi de hafifçe omzundan tutmuş, geliyorlardı. </p>
<p class="calibre2"/>
<p class="calibre2">Kız da geliyordu Arifle güle konuşa... </p>
<p class="calibre2"/>
<p class="calibre2">Bu kez «Tatlı Budala» hiç ilgilenmedi kızla, iskemlesini de öne doğru çekmedi. </p>
<p class="calibre2"/>
<p class="calibre2">Kız yine o tatlı, ılık, içten sesiyle, </p>
<p class="calibre2"/>
<p class="calibre2">«Ne o sıkıldın mı çok?» diye sordu. </p>
<p class="calibre2"/>
<p class="calibre2">Cevap oyuncağı kırılmış bir çocuğun sesiyle çıktı: </p>
<p class="calibre2"/>
<p class="calibre2">«Yooo...» </p>
<p class="calibre2"/>
<p class="calibre2">«Arif benim teyzemin damadıdır. Karısı hamile olduğu için yalnız gelmiş. Bizimkiler bilmiyorlardı onun geleceğini. Đyi ki bilmiyorlardı, yoksa beni onunla gönderirlerdi, beraber gelemezdik.» </p>
<p class="calibre2"/>
<p class="calibre2">Bir anda güneşler açılıverdi «Tatlı Budala» nın içinde... Demek Arif sevgilisi değildi, flörtü değildi; eniştesiydi düpedüz. Elbette dans etmek için izin isteyecek değildi kendisinden. Hatta kendisini görmezlikten gelmesi bile, ola ki nezaketindendi. </p>
<p class="calibre2"/>
<p class="calibre2">Orkestra zamanı gelmiş çalar saat gibi birden başladı. Saksofon avizeleri nişanlayarak sağa sola kavisler çiziyordu, kontrbasçı telleri tırmıklıyor, baterist davullarını, zillerini dövüyordu. </p>
<p class="calibre2"/>
<p class="calibre2">«Tatlı Budala» nın bir türlü cesareti yetmiyordu dansa kalkmaya. </p>
<p class="calibre2"/>
<p class="calibre2">Kız, </p>
<p class="calibre2"/>
<p class="calibre2">«Haydi kalk dans edelim,» dedi. </p>
<p class="calibre2"/>
<p class="calibre2">Kalktılar. </p>
<p class="calibre2"/>
<p class="calibre2">Oğlan adımlarını hem kızınkine, hem müziğe uydurmaya çalışıyor ama bir türlü beceremiyordu. Kız sağa doğru kayarken, o sola kayıyor, kız ileri doğru yürümek isterken, o kızın göğsüne tosluyor, ayaklarına basıyordu. Başkaları ne güzel ileri geri, gidip geliyor, dalgalanarak sağa sola dönüyorlardı. </p>
<p class="calibre2"/>
<p class="calibre2">Salon buzlu camdan kapılarla otelin günlük yemek salonundan ayrılmıştı. Böyle yemekli toplantılarda değil, ama büyük balolarda o kapılar da çıkarılıyor daha büyütülüyordu salon. </p>
<p class="calibre2"/>
<p class="calibre2">«Tatlı Budala» bu kapıların dibinde ritme uydurmaya çalışıyordu kalın tabanlı pabuçlarını. </p>
<p class="calibre2"/>
<p class="calibre2">Ama bir türlü, bir türlü kıvıramıyordu. </p>
<p class="calibre2"/>
<p class="calibre2">Kız, azıcık aralık duran kapıların birinden, yandaki karanlık, boş salona geçiverdi, </p>
<p class="calibre2"/>
<p class="calibre2">«Gel burada dans edelim, daha rahat olur,» dedi. </p>
<p class="calibre2"/>
<p class="calibre2">Buzlu camlardan donuk az bir aydınlık süzülüyordu günlük yemek salonuna. </p>
<p class="calibre2"/>
<p class="calibre2">Oğlan vazgeçmişti ille de dans edeceğim diye zorlamaktan. Birbirlerine sarılmışlar sallanıyorlardı. Kızın saçları burnuna değiyor, eli belini sıktıkça sıkıyordu. O taze genç kız vücudu, o saçların bayıltıcı, ılık kokusu... Ömründe ilk kez bir kızı böyle kollarında tutuyordu. </p>
<p class="calibre2"/>
<p class="calibre2">Nerdeyse çıldırmak üzereydi mutluluktan. </p>
<p class="calibre2"/>
<p class="calibre2">Usul usul anlatıyordu kıza: </p>
<p class="calibre2"/>
<p class="calibre2">«Okulun önündeki caddeden arada sırada geçen bir Prenses vardı. Çok güzel bir kadındı. </p>
<p class="calibre2">Hepimiz âşıktık ona. Onun gibi bir sevgilimiz olsun isterdik» </p>
<p class="calibre2"/>
<p class="calibre2">«E, sonra ne oldu?» </p>
<p class="calibre2"/>
<p class="calibre2">«Hiç... Şey birdenbire sana «Prenses» demek geldi içimden...» </p>
<p class="calibre2"/>
<p class="calibre2">Kız başını daha bir yaklaştırdı çocuğa, elini de küçücük eliyle azıcık sıktı, </p>
<p class="calibre2"/>
<p class="calibre2">«Tatlı Budala,» dedi. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Müzik yine susmuştu. «Tatlı Budala» devam ediyordu «Prenses»i kollarında tutmaya. Artık iyice kendinden geçmiş gibiydi. Elinde bulaşık tabaklarla karanlık salondan geçen bir garson kendilerine bakıyordu. </p>
<p class="calibre2"/>
<p class="calibre2">«Prenses», </p>
<p class="calibre2"/>
<p class="calibre2">«Haydi artık, dönelim içeri,» dedi. </p>
<p class="calibre2"/>
<p class="calibre2">«Tatlı Budala» boynundan öpüverdi «Prenses»i. Ürkek, çocuksu, minicik bir öpücüktü bu. </p>
<p class="calibre2"/>
<p class="calibre2">Kız elleriyle azıcık itti oğlanı, </p>
<p class="calibre2"/>
<p class="calibre2">«Hişt,» dedi, «haydi gidelim artık...» </p>
<p class="calibre2"/>
<p class="calibre2">Ve kapıya doğru yürüyüp kayıverdi içeriye. «Tatlı» Budala» da kuyruğu yere değen ceketi, çarpık papyonuyla peşinden... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Bol ışıklı, dağınık masaları, kadınları ve erkekleriyle ayrı bir dünyada duruyordu davet salonu. </p>
<p class="calibre2"/>
<p class="calibre2"/>
<p class="calibre2">«Tatlı Budala» gözlerini hiç ayırmadan baygın baygın bakıyordu «Prenses» e. Kız ise demincek kapıların arkasında kendisiyle yanak yanağa sallanan kız değildi sanki. Hiçbir şey olmamış gibi onunla ilgisiz, sağma soluna bakmıyor, tanıdıklarına gülücükler yapıyordu. Bir ara da usulca, </p>
<p class="calibre2"/>
<p class="calibre2">«Ne olur öyle bakma,» dedi. </p>
<p class="calibre2"/>
<p class="calibre2">Davetliler birer ikişer gitmeye başlamışlardı. </p>
<p class="calibre2"/>
<p class="calibre2">Orkestra rumbalar çalarak hızını alamamış olanlara son yardımı yapıyordu. </p>
<p class="calibre2"/>
<p class="calibre2">«Tatlı Budala» artık hakkı olan bir şeyi istiyormuş gibi, demincekinden çok daha rahat, </p>
<p class="calibre2"/>
<p class="calibre2">«Haydi, kalk yine dans edelim,» dedi. </p>
<p class="calibre2"/>
<p class="calibre2">«Prenses», </p>
<p class="calibre2"/>
<p class="calibre2">«Yoruldum,» dedi, «hem artık gitsek iyi olur, evden merak ederler.» </p>
<p class="calibre2"/>
<p class="calibre2">«Tatlı Budala» nın yine kararır gibi oldu yüreği. </p>
<p class="calibre2"/>
<p class="calibre2">Kız ayağa kalktı, oğlan da. Ve dış kapıya doğru yürüdüler. Çocuğun adımlan isteksiz isteksizdi, kızınkiler ise kayıtsız... </p>
<p class="calibre2"/>
<p class="calibre2">Kapıdaki taksilerden birine biniş. Şoföre söylenen adres ve sanki aralarından kara kedi geçmiş gibi garip bir susma... </p>
<p class="calibre2"/>
<p class="calibre2">«Prenses» </p>
<p class="calibre2"/>
<p class="calibre2">«Çok güzel bir gece geçirdim, mersi,» dedi. </p>
<p class="calibre2"/>
<p class="calibre2">«Tatlı Budala» nın gözlerinde tekrar bir ışık yandı: </p>
<p class="calibre2"/>
<p class="calibre2">«Ben de...» </p>
<p class="calibre2"/>
<p class="calibre2">Ve kız o ılık vücuduyla azıcık daha sokuluverdi oğlana. </p>
<p class="calibre2"/>
<p class="calibre2">«Tatlı Budala» hiç bitmesin istiyordu bu dakikalar. Ama araba hızla gidiyordu. </p>
<p class="calibre2"/>
<p class="calibre2">«Prenses», </p>
<p class="calibre2"/>
<p class="calibre2">«Beni istediğin zaman ara, olmaz mı?» diyordu. </p>
<p class="calibre2"/>
<p class="calibre2">«Ah, tabii mutlaka... Ne zaman arayayım?» </p>
<p class="calibre2"/>
<p class="calibre2">«Ne zaman istersen...» </p>
<p class="calibre2"/>
<p class="calibre2">Acaba annesi babası bir şey demezler miydi? Herhalde demeyeceklerdi ki böyle diyordu... </p>
<p class="calibre2"/>
<p class="calibre2"/>
<p class="calibre2">Araba durdu. Đndiler taksiden. </p>
<p class="calibre2"/>
<p class="calibre2">«Prenses» üçüncü katta bir pencereyi gösterdi: </p>
<p class="calibre2"/>
<p class="calibre2">«Bak burası benim odam...» </p>
<p class="calibre2"/>
<p class="calibre2">Apartman kapısına doğru yürüyüş... Đçeri giriş... Otomatiğe basmadan «Tatlı Budala» </p>
<p class="calibre2">ipnotize edilmişçesine dudaklarını değdirmeye kalktı «Prenses» in yanağına. Kız, suda kayan bir balık gibi gülerek uzaklaşıverdi ve çabucak bastı otomatiğin düğmesine... </p>
<p class="calibre2"/>
<p class="calibre2">Merdiven boşluğunda yanan ampuller. </p>
<p class="calibre2"/>
<p class="calibre2">Ve kızın merdivenden anlamlı bakışlarla el sallayışı: </p>
<p class="calibre2"/>
<p class="calibre2">«Đyi geceler; her şey, her şey için teşekkür...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala» geri döndü. Şoföre, «Gideceğim yer burdan yakın, yürüyerek giderim, ne kadar borcum,» dedi. </p>
<p class="calibre2"/>
<p class="calibre2">Parayı ödedi. Taksinin gitmesini bekledi ve karşı yöne geçip, sırtını oradaki dükkânın kepengine dayadı. «Prensessin yatak odasına bakmaya başladı. Odada ışık yanmıştı. </p>
<p class="calibre2"/>
<p class="calibre2">Ah ne olur son bir kez pencereden Ilışan baksa... Baksa ve görse «Tatlı Budala»nın gözlerinin nasıl penceresine saplanıp kaldığını... </p>
<p class="calibre2"/>
<p class="calibre2">Ama pencerenin perdeleri kapalıydı ve kimse bakmıyordu pencereden... </p>
<p class="calibre2"/>
<p class="calibre2">Olaki gecenin herhangi bir saatinde belki açar pencereyi de bakar dışarı... </p>
<p class="calibre2"/>
<p class="calibre2">Bakınca «Tatlı Budala»yı orada görürse kimbilir nasıl şaşırır... Ve herhalde hemen inanır </p>
<p class="calibre2">«Tatlı Budala»nın kendisini ne kadar, ne kadar, ne kadar çok sevdiğine... </p>
<p class="calibre2"/>
<p class="calibre2">Çarpık kravatı, kuyruklu ceketi, düşük pantolonuyla bütün gece sırtı dükkânın kepengine dayalı, baktı durdu «Prenses» in penceresine... </p>
<p class="calibre2"/>
<p class="calibre2">Gün ağarırken yolları süpürmeye gelen bir çöpçü, acayip giysili bir genç gördü bir dükkânın önünde. Genç yere çökmüş, başı omzuna doğru düşük, uyuyordu. </p>
<p class="calibre2"/>
<p class="calibre2">«Hey hemşerim ne yapıyorsun orada?» dedi. </p>
<p class="calibre2"/>
<p class="calibre2">Genç silkinerek uyandı, sağma soluna bakındı ve ayağa fırlayarak, </p>
<p class="calibre2"/>
<p class="calibre2">«Hiç,» dedi, «dinleniyordum.» </p>
<p class="calibre2"/>
<p class="calibre2">Son "bir umutla bir daha baktıktan sonra «Prenses»in camlarına, ellerini pantolon ceplerine soktu, evine doğru yürümeye başladı. </p>
<p class="calibre2"/>
<p class="calibre2">«Rezil Köpek» cipin içinde, polisin sigarasından uzayan sigara dumanlarının halkalarında izliyordu «Tatlı Budala»nın elleri cebinde, evine gidişini... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala» artık çok, çok başka dünyalardaydı. Gözleri çevresini görmeden bakıyordu. </p>
<p class="calibre2"/>
<p class="calibre2">Şimdi evdekilere ne diyecekti? Danslı yemeğin bu saatlere kadar sürmeyeceğini bilirlerdi. </p>
<p class="calibre2"/>
<p class="calibre2">Osman beyin kızıyla biraz dolaştık dese... Kıza iftira etmiş olmayacak mıydı? </p>
<p class="calibre2"/>
<p class="calibre2">«Herhalde daha kalkmamışlardır, boş ver,» dedi. Neyseki kapının anahtarını almıştı. Sırtı, omuzları, dirsekleri ağrıyor, vücudu dökülüyordu. </p>
<p class="calibre2"/>
<p class="calibre2">Eve gelince sessiz sessiz çıktı basamakları. Hiç gürültü etmeden açtı kapıyı. Ayaklarının ucuna basa basa odasına doğru yürüdü. </p>
<p class="calibre2"/>
<p class="calibre2">O sırada annesi gecelikle yatak odasından çıkmış, </p>
<p class="calibre2"/>
<p class="calibre2">«Oğlum nerde kaldın, baban da uyumadı, ben de, merak ettik,» diyordu. </p>
<p class="calibre2"/>
<p class="calibre2">Soğuk bir sesle, </p>
<p class="calibre2"/>
<p class="calibre2">«Ancak işte,» dedi. </p>
<p class="calibre2"/>
<p class="calibre2">«Ne o hasta mısın, bir şeyin mi var?» </p>
<p class="calibre2"/>
<p class="calibre2">«Hiçbir şeyim yok.» </p>
<p class="calibre2"/>
<p class="calibre2">«Đyi eğlendin mi bari, güzel miydi?» </p>
<p class="calibre2"/>
<p class="calibre2">«Güzeldi, çok eğlendim...» </p>
<p class="calibre2"/>
<p class="calibre2">«Haydi hemen yat uyu...» </p>
<p class="calibre2"/>
<p class="calibre2">«Tatlı Budala» girdi odasına, sırtındaki uydurma giysilerle olduğu gibi uzandı yatağa. </p>
<p class="calibre2">Gözlerini kapadı. Karşısında hep mavi tüller içinde «Prenses» duruyor, gülücükler yapıyordu kendisine... </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Öğle yemeği için çıkmadı dışarı. Annesi, işten yemeğe gelen babasına, </p>
<p class="calibre2"/>
<p class="calibre2">«Hâlâ uyuyor, aman yavaş konuş,» diyordu. </p>
<p class="calibre2"/>
<p class="calibre2">Babası, </p>
<p class="calibre2"/>
<p class="calibre2"/>
<p class="calibre2">«Osman beye sordum, kız on ikide gelmiş,» dedi. «Bizimki ne halt etti ki sabaha kadar...» </p>
<p class="calibre2"/>
<p class="calibre2">«Delikanlı oluyor, çok üstünde durma.» </p>
<p class="calibre2"/>
<p class="calibre2">«Đnnallahi maaş sâbirin...» </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Babası tekrar işe gittikten sonra kalktı, «Prensessin kokusunu yakalarında koklaya koklaya soyundu. Annesi fazla bir şey sorarsa diye odadan çıkmaya çekiniyordu. Saate baktı saat iki buçuktu. Kararlıydı, saat üç buçukta «Prenses»in evine gidecekti. «Prenses», «Ne zaman istersen gel,» dememiş miydi? Hemen gidecekti işte... </p>
<p class="calibre2"/>
<p class="calibre2">Ya soğuk davranırlarsa... </p>
<p class="calibre2"/>
<p class="calibre2">Ama gitmemek, günü «Prenses»! görmeden geçirmek elinde değildi. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Đyice taranan saçlar, fırçalanan dişler... </p>
<p class="calibre2"/>
<p class="calibre2">Annesi, </p>
<p class="calibre2"/>
<p class="calibre2">«Oğlum nereye gidiyorsun,» diye sordu. </p>
<p class="calibre2"/>
<p class="calibre2">«Azıcık dolaşıp hava alacağım...» </p>
<p class="calibre2"/>
<p class="calibre2">«Sakın yine geç kalma...» </p>
<p class="calibre2"/>
<p class="calibre2">Kuru bir: </p>
<p class="calibre2"/>
<p class="calibre2">«Peki...» </p>
<p class="calibre2"/>
<p class="calibre2">Annesi içinden, </p>
<p class="calibre2"/>
<p class="calibre2">«Allah Allah,» dedi, «bu çocuğa da ne oldu böyle. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2"/>
<p class="calibre2">«Prenses»in apartmanı... Merdivenler... «Prenses»in oturduğu dairenin kapısı... «Tatlı Budala»nın yüreği küt küt atıyordu. Kapıyı çalsa mı, çalmasa mı? Herif nerdeyse geri dönecek... </p>
<p class="calibre2"/>
<p class="calibre2">Yok dönmedi geri... Titreyen bir elle bastı zile. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Bekleyiş... </p>
<p class="calibre2"/>
<p class="calibre2">Đçerden yansıyan bir terlik tıkırtısı... </p>
<p class="calibre2"/>
<p class="calibre2">Acaba «Prenses» evde mi? </p>
<p class="calibre2"/>
<p class="calibre2">Açılan kapı. </p>
<p class="calibre2"/>
<p class="calibre2">Đri yarı, saçları ondüleli, mavi gözlü bir kadın. Bir an kadının kendisini süzen bakışları. </p>
<p class="calibre2">Sonra birden: </p>
<p class="calibre2"/>
<p class="calibre2">«Ha tanıdım, tanıdım. Ne kadar büyümüşsün sen. Hani babanla bira parkına gelmiştin de orada konuşmuştuk. .. Gel gir içeri. Dün akşam iyi kavalyelik etmişsin bizim kıza...» </p>
<p class="calibre2"/>
<p class="calibre2">Süklüm püklüm içeri giriş. </p>
<p class="calibre2"/>
<p class="calibre2">«O da bir arkadaşına kadar gitti, birazdan gelir.» </p>
<p class="calibre2"/>
<p class="calibre2">Ne... </p>
<p class="calibre2"/>
<p class="calibre2">Demek yok evde ha? Ama ona rağmen annesi kapıdan savmadı kendisini... </p>
<p class="calibre2"/>
<p class="calibre2">«E, söyle bakalım annen baban nasıl?» </p>
<p class="calibre2"/>
<p class="calibre2">«Hürmetleri var efendim.» </p>
<p class="calibre2"/>
<p class="calibre2">«Đyi eğlendiniz mi akşam?» </p>
<p class="calibre2"/>
<p class="calibre2">«Eğlendik.» </p>
<p class="calibre2"/>
<p class="calibre2">«Bir kahve içer misin?» </p>
<p class="calibre2"/>
<p class="calibre2">«Hiç zahmet etmeyin...» </p>
<p class="calibre2"/>
<p class="calibre2">«Đçersin içersin... Bizim kız da nerdeyse gelir şimdi.» </p>
<p class="calibre2"/>
<p class="calibre2">Bekleyiş... </p>
<p class="calibre2"/>
<p class="calibre2"/>
<p class="calibre2">Yarım saat... Kırk beş dakika... Bir saat... Bir saat bir çeyrek... Bu kadar oturmak ayıp olmuyor mu? Çekine çekine: «Ben gideyim artık...» </p>
<p class="calibre2"/>
<p class="calibre2">«Bekle biraz daha, geç kaldı, gelir nerdeyse.» Ne iyi kadın bu böyle, ne modern kadın... Ve kapının zili... «Hah, geldi işte...» </p>
<p class="calibre2"/>
<p class="calibre2">Ve «Tatlı Budala» nın yeniden küt küt atmaya başlayan yüreği. </p>
<p class="calibre2"/>
<p class="calibre2">«Bak kim var içerde...» </p>
<p class="calibre2"/>
<p class="calibre2">«Prenses» kumral saçlarıyla kremit rengi takımlar içinde, aynı ılık tatlı gülücüklerle elini uzatıyor: </p>
<p class="calibre2"/>
<p class="calibre2">«Ne iyi ettin de geldin. Bilseydim hiç gitmezdim arkadaşıma.» </p>
<p class="calibre2"/>
<p class="calibre2">Ve annenin inanılmaz sözleri: </p>
<p class="calibre2"/>
<p class="calibre2">«Ben Hikmet beylere gidiyorum. Baban da oraya gelecek. Siz oturun konuşun.» </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Konuşmak... </p>
<p class="calibre2"/>
<p class="calibre2">Bir saat, iki saat, üç saat, dört saat... </p>
<p class="calibre2"/>
<p class="calibre2">Sonunda «Prenses» in uyarısı: </p>
<p class="calibre2"/>
<p class="calibre2">«Annemle babam dönmeden git artık istersen.» </p>
<p class="calibre2"/>
<p class="calibre2">«Peki ne zaman bir daha göreceğim seni?» </p>
<p class="calibre2"/>
<p class="calibre2">«Bugün ne, pazartesi... çarşamba günü öğleden sonra gel istersen. Annemle babam yine partiye gidecekler.» </p>
<p class="calibre2"/>
<p class="calibre2">«Ne partisi?» </p>
<p class="calibre2"/>
<p class="calibre2">«Poker partisi...» </p>
<p class="calibre2"/>
<p class="calibre2">Bir öpücük için yine ürkek, ufak bir atılım... Kızın gülerek geriye kaçan başı... Ve kalbim avucunda duya duya el sıkarak ayrılış... </p>
<p class="calibre2"/>
<p class="calibre2">Ah nasıl uçuyor, nasıl uçuyor «Tatlı Budala». </p>
<p class="calibre2"/>
<p class="calibre2">«Prensessin saçları, «Prenses»in gözleri, «Prensessin dudakları, «Prenses»in beli, </p>
<p class="calibre2">«Prenses»in bacakları... </p>
<p class="calibre2"/>
<p class="calibre2"/>
<p class="calibre2">Yollar Prenses, ağaçlar Prenses, sokak lambaları Prenses, artık bütün evren Prenses'tir </p>
<p class="calibre2">«Tatlı Budala» için. </p>
<p class="calibre2"/>
<p class="calibre2">Yarın salı, öbür gün çarşamba... </p>
<p class="calibre2"/>
<p class="calibre2">Ah bir gelse şu çarşamba... </p>
<p class="calibre2"/>
<p class="calibre2">Anahtarla kapıyı açıp ayaklarının, ucuna basa basa eve girerken gecelik entarisiyle babası çıktı karşısına. </p>
<p class="calibre2"/>
<p class="calibre2">«Kuzum oğlum nerde kalıyorsun bu saatlere kadar?» </p>
<p class="calibre2"/>
<p class="calibre2">«Bir arkadaştaydım baba.» </p>
<p class="calibre2"/>
<p class="calibre2">Sözü uzatmadan hemen odasına girip kapıyı kapattı. </p>
<p class="calibre2"/>
<p class="calibre2">«Prenses» şimdi yanında olsa, «Prensesti öpse, öpse, öpse. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Hiç geçmeyen salı... </p>
<p class="calibre2"/>
<p class="calibre2">Bir yarın olsa... </p>
<p class="calibre2"/>
<p class="calibre2">«Prenses» acaba şu sırada nerede? </p>
<p class="calibre2"/>
<p class="calibre2">Sokaklarda başıboş dolaşma... </p>
<p class="calibre2"/>
<p class="calibre2">Hayır geçemeyeceğim Prenses'in evinin önünden, hayır geçemeyeceğim. </p>
<p class="calibre2"/>
<p class="calibre2">Ama çaresiz, kendiliğinden giden adımlar. Prenses'in odasının perdeleri açık. </p>
<p class="calibre2"/>
<p class="calibre2">Küt küt atmaya başlayan kalp... Şu karşıdan gelen o mu acaba? </p>
<p class="calibre2"/>
<p class="calibre2">Değil... </p>
<p class="calibre2"/>
<p class="calibre2">Geri dönüp bir kez daha geçiş evin önünden... </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Çarşamba günü öğleden sonra gel istersen...» </p>
<p class="calibre2"/>
<p class="calibre2"/>
<p class="calibre2">Öğleden sonra saat kaçta başlar? </p>
<p class="calibre2"/>
<p class="calibre2">Saat bir... Saat bir buçuk... Saat iki... Öğleden sonra sayılmaz mı artık. Ama daha annesi çıkmamıştır evden... Yine üç buçukta giderim... </p>
<p class="calibre2"/>
<p class="calibre2">Saat üç... «Tatlı Budala» Prenses'in oturduğu dairenin kapısı önündedir... </p>
<p class="calibre2"/>
<p class="calibre2">Dakikada yüz altmış atan bir kalp... </p>
<p class="calibre2"/>
<p class="calibre2">Zile dokunuş... </p>
<p class="calibre2"/>
<p class="calibre2">Kapıyı açan mavi gözlü, iri yarı anne: </p>
<p class="calibre2"/>
<p class="calibre2">«Hoş geldin. Gir içeri...» </p>
<p class="calibre2"/>
<p class="calibre2">Niye «Prenses» açmadı kapıyı ki... </p>
<p class="calibre2"/>
<p class="calibre2">Ve içini kezzap gibi yakan üç beş sözcük; </p>
<p class="calibre2"/>
<p class="calibre2">«...Çok özür diledi. Çoktandır görmediği bir arkadaşı telefon etti, kıramadı, sinemaya gittiler. Bilmem kaçta gelir.» </p>
<p class="calibre2"/>
<p class="calibre2">Arkadaşı erkek mi, kız mı ki... </p>
<p class="calibre2"/>
<p class="calibre2">Hemen fırlayıp sinemaları dolaşsa... </p>
<p class="calibre2"/>
<p class="calibre2">Ama hemen fırlamak da olmaz... Yoksa annesi mi zorladı gitmesi için? Yok anne gayet yumuşak; gayet anlayışlı. </p>
<p class="calibre2"/>
<p class="calibre2">«Bir kahve içersin...» </p>
<p class="calibre2"/>
<p class="calibre2">Perişan bir ses: </p>
<p class="calibre2"/>
<p class="calibre2">«Hiç zahmet etmeyin...» </p>
<p class="calibre2"/>
<p class="calibre2">Önceki gün şu karşı köşede oturmuşlardı «Prenses» le;.. Şimdi onun oturduğu yer boş. </p>
<p class="calibre2">Yatak odalarına açılan kapının önünde bir çift ponponlu küçük terlik... Onun terlikleri... </p>
<p class="calibre2"/>
<p class="calibre2">«Tatlı Budala»nın çöküntüsünü gören iri yarı anne bir cankurtaran simidi attı: </p>
<p class="calibre2"/>
<p class="calibre2">«Yarın sabah bir telefon et...» </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Yarın sabahı kim bekler. Evden ayrıldıktan bir saat sonra bir telefon. </p>
<p class="calibre2"/>
<p class="calibre2"/>
<p class="calibre2">Telefonda, </p>
<p class="calibre2"/>
<p class="calibre2">«Alo, alo...» diyen annesinin sesi. </p>
<p class="calibre2"/>
<p class="calibre2">Hiçbir şey demeden telefonu kapatış. Yarım saat sonra bir telefon daha. Uzun uzun çalan zil ve açılmayan telefon. Ve yarım saat sonra bir telefon daha. Yine uzun uzun çalan zil. </p>
<p class="calibre2">Sonra kıvrak tatlı bir: </p>
<p class="calibre2"/>
<p class="calibre2">«Alo...» </p>
<p class="calibre2"/>
<p class="calibre2">«Prenses...» </p>
<p class="calibre2"/>
<p class="calibre2">«Ay sen misin? Kusura bakma, Belma çok ısrar etti, kıramadım. Ne yapıyorsun...» </p>
<p class="calibre2"/>
<p class="calibre2">«Annemler evde değil...» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Biraz geç olmadı mı?» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Peki, haydi gel istiyorsan...» </p>
<p class="calibre2"/>
<p class="calibre2">«Tatlı Budala» yıldırım gibi koşuyor caddelerden... </p>
<p class="calibre2"/>
<p class="calibre2">Kapıyı açan «Prenses»: </p>
<p class="calibre2"/>
<p class="calibre2">«Aa... ne kadar çabuk geldin...» </p>
<p class="calibre2"/>
<p class="calibre2">«Tatlı Budala» soluğunu almağa çalışıyor. </p>
<p class="calibre2"/>
<p class="calibre2">Yine aynı köşe... Uçu uçuveren saatler. Ve açılan kapı. Anneyle baba erken mi döndüler poker partisinden... Yok hayır saat gecenin biri... </p>
<p class="calibre2"/>
<p class="calibre2">Ya şimdi ters bir şey söylerlerse... Yok... Anne gülümsüyor: </p>
<p class="calibre2"/>
<p class="calibre2">«Uykunuz gelmedi mi?» </p>
<p class="calibre2"/>
<p class="calibre2">«Prenses» gayet rahat: </p>
<p class="calibre2"/>
<p class="calibre2">«Öyle hoş şeyler anlatıyor ki anne...» </p>
<p class="calibre2"/>
<p class="calibre2">Baba dalgın elini sıkıyor «Tatlı Budala»nın. </p>
<p class="calibre2"/>
<p class="calibre2">«Babanız nasıl...» </p>
<p class="calibre2"/>
<p class="calibre2">«Hürmetleri var efendim.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Tatlı Budala» telefon kulübelerinde. «Tatlı Budala» «Prenses» in geçebileceği yollarda... </p>
<p class="calibre2">«Tatlı Budala» «Prenses»in evinde... </p>
<p class="calibre2"/>
<p class="calibre2">Eve daha başka erkek arkadaşları da geliyor «Prenses»... Osman beyin de evinde haftada iki kere poker partisi veriliyor. «Prenses» servis yapıyor partiye gelenlere. .. </p>
<p class="calibre2"/>
<p class="calibre2">«Prenses» herkesle dost, herkesle yakın, herkesle biraz baş başa... «Tatlı Budala» </p>
<p class="calibre2">kahroluyor ama ne yapabilir ki... </p>
<p class="calibre2"/>
<p class="calibre2">«Prenses» bazen geceleri de çıkıyor, müzikli lokallere gidiyor erkek arkadaşlarıyla... «Tatlı Budala» kendini göstermeden, lokal kapılarından izliyor «Prenses»i... «Prenses» gen şakrak dans ediyor yakışıklı gençlerin kollarında. Ve kanı donuyor «Tatlı Budala»nın. Ölmek istiyor, ölmeyi düşünüyor. </p>
<p class="calibre2"/>
<p class="calibre2">O da davet etmek istiyor «Prenses» i bir gece lokaline... Ama önce parası yok... </p>
<p class="calibre2"/>
<p class="calibre2">«Prenses» deniz fenerinden el sallıyor «Rezil Köpekle, kanlı deniz ortasında «Tatlı Budala», siyah ince bıyıklan, siyah saçlarıyla, </p>
<p class="calibre2"/>
<p class="calibre2">«Beni paramparça ettiler,» diyor. </p>
<p class="calibre2"/>
<p class="calibre2">«Kim etti?» </p>
<p class="calibre2"/>
<p class="calibre2">«Uzun boylu bir basketçi, zengin genç bir doktor, kemancılar, trompetçiler, davulcular...» </p>
<p class="calibre2"/>
<p class="calibre2"/>
<p class="calibre2"/>
</body>
</html>
