<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_0">1 </h2>
<p class="calibre2"/>
<p class="calibre2">Gözleri ne kanlı, ne ürkütücüydü. Hatta öfkeli bile değillerdi başlangıçta. Hiçbir şeyi algılamayan donuk ve anlamsız bir bakışla bakıyorlardı. </p>
<p class="calibre2"/>
<p class="calibre2">Kasketli ve kocaman bıyıklılar duruyordu en önde. Kolları yanlarına sarkmış, Öyle taş gibi duruyorlardı. Arkalarında yığınlar vardı. Onlar da sakin ve sessizdiler. </p>
<p class="calibre2"/>
<p class="calibre2">Adını şöyle bir bildikleri birkaç kişiyi vurup yaralamış bir kabadayı, elini ceketinin içine atarak. </p>
<p class="calibre2"/>
<p class="calibre2">«Siktirin ulan dağılın bakayım,» diye üstlerine doğru yürüse, geri geri giderek dağılabilirlerdi. </p>
<p class="calibre2"/>
<p class="calibre2">Ölmek ve öldürmek için bir nedenleri yoktu. Öyle bir gerilim içinde de değildiler. </p>
<p class="calibre2"/>
<p class="calibre2">Konuşmacı, önünde mikrofon, bağırıyordu: </p>
<p class="calibre2"/>
<p class="calibre2">«Güneş sizlerin üstünden doğacaktır. Güzel günler yakındır. Sağ olun var olun.» </p>
<p class="calibre2"/>
<p class="calibre2">Ne bir alkış, ne bir «yaşa». Sadece put kesilmiş öyle bakan bir kalabalık. </p>
<p class="calibre2"/>
<p class="calibre2">Konuşmacı elini kaldırmış, sözcüklerin üstüne basa basa bağırıyordu: </p>
<p class="calibre2"/>
<p class="calibre2">«Benim canım kardeşlerim, o güzel günleri hep birlikte yoğuracak, doğmamış güneşleri doğuracak, pişmemiş aşımıza soğuk su katanları hep birlikte kurutacağız...» </p>
<p class="calibre2"/>
<p class="calibre2">Çıt yok. </p>
<p class="calibre2"/>
<p class="calibre2">Üç beş alkış olsa, konuşmacı bunu çoktan dinleyicilerin nutuk sonlarındaki coşku gösterisi niyetine kabullenip inecekti kürsüden. </p>
<p class="calibre2"/>
<p class="calibre2">Ama karşısında sanki yığınlar yok, ölüleri ayakta duran bir mezarlık vardı. En ufak bir tepki alamıyordu ve son bir umutla sözü uzatmaya çalışıyor, başarılarını eskiden denediği beylik nutuk cümlelerini art arda sıralamaya devam ediyordu: </p>
<p class="calibre2"/>
<p class="calibre2">«Yüreği ak, alnı pak, özü doğru, sözü doğru...» </p>
<p class="calibre2"/>
<p class="calibre2">Öndeki kocaman bıyıklı kasketliler öyle duruyorlardı. </p>
<p class="calibre2"/>
<p class="calibre2">«Bu topraklar için toprağa düşen...» </p>
<p class="calibre2"/>
<p class="calibre2"/>
<p class="calibre2">Gün ikindiye dönüyordu. Uzakta bir kuş uçuyordu. </p>
<p class="calibre2"/>
<p class="calibre2">«Bir lokma ekmeğini öküzüyle bölüşen...» </p>
<p class="calibre2"/>
<p class="calibre2">Ne bir kıpırtı, ne bir mırıltı. Binlerce insana değil, sinir bozucu yankısız bir boşluğa konuşuyordu. - </p>
<p class="calibre2"/>
<p class="calibre2">Bir hırs basmaya başlamıştı içini. Hani nerdeyse, </p>
<p class="calibre2"/>
<p class="calibre2">«Ulan kanınız mı dondu, hiç değilse yuh çekin budala herifler!...» diye bağırmak üzereydi. </p>
<p class="calibre2"/>
<p class="calibre2">«Yalınayak, karnı aç, çulsuz dolaşan...» </p>
<p class="calibre2"/>
<p class="calibre2">Ta ortalardan pısırık bir ses: </p>
<p class="calibre2"/>
<p class="calibre2">«Allahtan bahset,» dedi. </p>
<p class="calibre2"/>
<p class="calibre2">Önlerden bir ses tekrarladı: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">Ve taş kesilmiş susan o yığın, bir anda dalgalanıp uğuldamaya başladı: </p>
<p class="calibre2"/>
<p class="calibre2">«Allahtan bahset...» </p>
<p class="calibre2"/>
<p class="calibre2">«Allahtan bahset...» </p>
<p class="calibre2"/>
<p class="calibre2">«Allahtan bahset...» </p>
<p class="calibre2"/>
<p class="calibre2">Konuşmacı: </p>
<p class="calibre2"/>
<p class="calibre2">«Ben imam değilim, Allahı camide konuşuruz, kutsal konuları günlük konulara karıştırmayalım arkadaşlar,» diye bağırdı. </p>
<p class="calibre2"/>
<p class="calibre2">Sonra bir şeyler daha söyledi. Ama sözleri duyulmadı. Biri hoparlörün telini koparmıştı. </p>
<p class="calibre2"/>
<p class="calibre2">Şimdi uğultularla kaynaşarak ağır ağır kürsüye doğru ilerleyen bir kalabalık ve kürsüde sessiz film aktörleri gibi ne dediği duyulmadan elini kolunu sallayan küçücük bir adam vardı. </p>
<p class="calibre2"/>
<p class="calibre2">Dört beş kişi konuşmacıyı korumak ister gibi kürsünün arkasına dolandılar. </p>
<p class="calibre2"/>
<p class="calibre2">Bir taş atıldı kürsüye doğru. Konuşmacı görmüştü ilk taşı kimin attığını. Sırtı ceketsiz, başında kalıbı bozuk bir fötr şapka olan, mintanının önü açık, orta boylu gençten biri atmıştı ilk taşı. Arkasından bir taş, bir taş, bir taş daha atıldı. Kalabalık yağlı, kaygan bir bataklık gibi yavaş yavaş sarmaya başlamıştı kürsüyü. Kürsünün arkasından bir ses: </p>
<p class="calibre2"/>
<p class="calibre2">«Ayıptır arkadaşlar yapmayın,» dedi. </p>
<p class="calibre2"/>
<p class="calibre2">Uğultunun ortasında kimse duymadı bile bu sesi. </p>
<p class="calibre2"/>
<p class="calibre2"/>
<p class="calibre2">Konuşmacının eli arka cebine doğru gitti. 6.35'lik küçük bir tabanca vardı arka cebinde. </p>
<p class="calibre2">Önce, havaya ateş etsem mi acaba diye düşündü. Ama ateş ederse, büsbütün azıp bir anda üstüne çullanmazlar mıydı? Hem kimbilir belki aralarında silahı olanlar da vardı. Onlar da bunu fırsat bilip kurşunu dayanacaklardı kendisine. Karar veremiyordu. Mutlaka bir şey yapması gerekiyordu... ya birden kürsüden atlayıp kendine tabancayla yol açmaya çalışmak ya önce birkaç kişiyi vurup karşıda kendisini getirmiş olan taksinin yanına kadar koşmak gibi... Her ikisini de yapamadı. Böyle şaşkın duruşunun, üstüne doğru dalgalana kabara adım adım gelmekte olanları büsbütün yüreklendirdiğini de seziyordu. Uyurgezerlerin çevresinden kopuk, bilince yansımayan hareketleriyle indi kürsüden. Taksinin beklediği yöne doğru üç beş </p>
<p class="calibre2">adım attı. Önce bir «Yuh» koptu kalabalıktan. Arkasından sessizliğe benzer bir şey oldu ve dalgalanma bir an durakladı. Sert sert yürüyüp gitse yine de pek kimse ilişmeye cesaret edemeyecekti belki de... </p>
<p class="calibre2"/>
<p class="calibre2">O sırada kürsünün yanından bir delikanlı, </p>
<p class="calibre2"/>
<p class="calibre2">«Ağabey oradan değil, buradan,» diye bağırdı. </p>
<p class="calibre2"/>
<p class="calibre2">Keşke başını çevirip hiç bakmasaydı. Bakmaması gerektiğini bildiği halde geri çevirdi başını. Oysa gözlerini karşısındakinin gözlerine dikip kesin bir inançla yürüse yarabilirdi kalabalığı. Ne var ki başım geriye çevirdiği an kendine güvençli duruşun yarattığı itici manyetik alan bozuldu ve bir omuz yedi sağ koluna. Bir tekme indi bacağına. Tabancasına davranmaya vakit kalmadan sıkışı-verdi kalabalığın ortasında. Yüzüne tükürüyorlar, </p>
<p class="calibre2"/>
<p class="calibre2">«Rezil herif...» </p>
<p class="calibre2"/>
<p class="calibre2">«Allahsız herif...» </p>
<p class="calibre2"/>
<p class="calibre2">«Namussuz herif...» diye bağırıyorlardı. </p>
<p class="calibre2"/>
<p class="calibre2">Kalabalığın içinden üstüne doğru tokatlar, yumruklar kalkıyordu. Şöyle can havliyle silkinmek istedi, silkin-di de. Ancak yeni bir dalgalanmayla ayakları yerden kesiliverdi. Bir yumruk indi ensesine. Sonra bir yumruk daha. Dizleri bükülür gibi oldu. Önce öne, sonra arkaya doğru kaydı. Kalabalık tam anlamıyla çullanmış yükleniyordu üstüne. Yağlı, kaygan bir bataklık hızla yutuyordu kendisini. Bıyıklar, kasketler, tıraşlı kafalar görünüyordu karmakarışık. Sol böğründe bir acı duydu. Biri bir bıçak mı sokmuştu ne... Şaşı gözlü, irikıyım, kara sakallı biri, </p>
<p class="calibre2"/>
<p class="calibre2">«Gebertin alçağı,» diye bağırıyordu. </p>
<p class="calibre2"/>
<p class="calibre2">Bütün olup bitenler donuk bir cam arkasındaymış, sanki linç edilen kendisi değilmiş, sanki bütün bu gösteri anlamsız bir şakaymış gibi geliyordu ona. </p>
<p class="calibre2"/>
<p class="calibre2">Son kez iri bir taş kaldıran kocaman bir el gördü. Ve taş olduğu gibi indi şakağına. Canı yandı mı yanmadı mı, fark etmedi bile. Pelte gibi yığılıp kaldı vuran, tekmeleyen kalabalığın içinde, ayakların dibinde... </p>
<p class="calibre2"/>
<p class="calibre2">Belli belirsiz incecik bir çizgi arasından gördüğü garip bir surat üstüne söndü belleği. </p>
<p class="calibre2">Gözleri, ağzı, burnu olmayan, badanalı bir duvar parçasıymış gibi bembeyaz dümdüz bir surat üstüne eğilmiş, </p>
<p class="calibre2"/>
<p class="calibre2"/>
<p class="calibre2">«Nihayet hesabını gördük rezil köpek,» demişti. </p>
<p class="calibre2"/>
<p class="calibre2">Uğultular arasında tanıdık bir ses gibi gelmişti bu gözleri, burnu, ağzı olmayan suratın sesi. </p>
<p class="calibre2">Sonra her şey bir karanlığın içinde eriyip kaybolmuştu. </p>
<p class="calibre2"/>
<p class="calibre2">Yüzlerce kişi hâlâ taşla, nerden buldukları anlaşılmayan sopalarla, kalın tahta parçalarıyla vurup duruyorlardı konuşmacının cesedi üstüne. Göğüs kılları gömleğinin dışına taşmış, kısa boylu tıknaz bir âdâm bir urgan bağlıyordu cesedin bacağına. Ve sonra hep birlikte bacağından sürüklemeye başladılar öldürdükleri insanı. Bir kısmı sürüklenen cesedin peşinden koşarak taşlarla sopalarla bağırarak vurmaya devam ediyorlardı. </p>
<p class="calibre2"/>
<p class="calibre2">Kafatası parçalanmış, gözler akmış, göğüs yamyassı olmuştu. Az sonra kollarla bacaklar da kopup ayrıldılar... </p>
<p class="calibre2"/>
<p class="calibre2">Güneş ufka yaklaşıyor, gölgeler uzuyor, akşam oluyordu. Usul usul kalabalık azalmaya başlıyordu. </p>
<p class="calibre2"/>
<p class="calibre2">Kopmuş kollardan birine bir tekme savurdu şalvarlı bir genç. Göğüs kılları gömleğinin dışına taşmış, kısa boylu, tıknaz adam iple sürüklemeye devam ediyordu kopuk bacağı... </p>
<p class="calibre2"/>
<p class="calibre2">Uğultu hafiflemiş, bağırmaların, küfürlerin hızı kesilmişti. </p>
<p class="calibre2"/>
<p class="calibre2">Güneş kaybolduğu zaman parçalanmış bir cesetten başka kimseler kalmamıştı ortalıkta. </p>
<p class="calibre2">Ortaklaşa işlenen cinayetin akşamla birlikte bastırmaya başlayan ağırlığı altında linççiler, yan sokaklara saparak adsız gölgeler halinde, yaptıklarından pişman değilseler bile, bir parça ürkmüş olarak, kaybolup gitmişlerdi. </p>
<p class="calibre2"/>
<p class="calibre2">Đki köpek linç edilmiş cesedin sürüklendiği yerlerdeki kanları yalıyordu. </p>
<p class="calibre2"/>
<p class="calibre2">Gök iyiden iyiye kararmış, tek tuk yıldızlar parlamaya başlamıştı. </p>
<p class="calibre2"/>
<p class="calibre2">Kolsuz bacaksız ezik gövde titreyerek doğruldu, başını eski yerine yerleştirmek istiyormuş </p>
<p class="calibre2">gibi boynunu sağa sola oynattı. Üç dört metre ötedeki kopuk koluna doğru omuzlarıyla sürüne sürüne yaklaştı, kopuk kolunu da koptuğu yere yerleştirdi. Akmış gözlerini sıvazlayıp, ikisini de yerli yerine oturttu. Sonra kopmuş bacaklarından birini bulup taktı. Biraz arandı, ikinci kol bir hayli uzakta kalmıştı. Onu da sol omzuna yeniden yapıştırdı. Đki eliyle yüzünü, kafasını yokladı. Beyninin yarısı yoktu. Gözleri ilerdeki iki köpek siluetine ilişti. Köpekler acaba yemişler miydi beyninin yarısını? Seke seke köpeklere doğru geldi. Beyninin yarısı pırıl pırıl yanıyordu gecenin içinde. Köpekler koklayıp duruyor ama yiyemiyorlardı. Eğilip aldı beynini, kafatasının içine koydu. Şimdi iş, iple sürüklenmiş bir tek bacağı bulmaya kalmıştı. Yol kıyısına doğru buldu onu da. Urgan hâlâ duruyordu bileğinde. Önce bacağını taktı sağ </p>
<p class="calibre2">kalçasına, sonra da eğilip çözdü urganı. </p>
<p class="calibre2"/>
<p class="calibre2">Ağzında küçük, acı bir gülücük vardı. </p>
<p class="calibre2"/>
<p class="calibre2">«Bu kaçıncı linç edilişim, bunlar beni linç etmekten bir türlü usanmayacaklar,» dedi. Ve ekledi dişlerini gıcırdatarak: </p>
<p class="calibre2"/>
<p class="calibre2">«Ben de onları.» </p>
<p class="calibre2"/>
<p class="calibre2"/>
<p class="calibre2">Derin bir nefes aldı. Başını kaldırıp yıldızlara, karanlık göğe baktı. Yorgundu. Evlerin ışıkları, sokak lambaları, kendisinden uzakta, çok uzakta, ayrı bir dünyaya aitmişler gibi sönük yanıyorlardı. Farlarını yakmış homurtulu bir kamyon geçiyordu yoldan. </p>
<p class="calibre2"/>
<p class="calibre2">Boğazı kupkuruydu. Lüks otellerden birinin amerikanbarına gidip, buzlu bir viski içecekti. </p>
<p class="calibre2"/>
<p class="calibre2">Yeryüzündeki bütün büyük oteller imrendirici bir görüntüdedir. Uluslararası, bir başka düzeyde, bir başka cumhuriyettir bu oteller. Kapılarında özel üniformalı kapıcılar dururlar, giden arabaların eğilerek kapılarını kapatır, gelen arabaların eğilerek kapılarını açarlar. </p>
<p class="calibre2">Erkekler rahat ve şık, kadınlar güzel ve alımlıdırlar bu otellerde. Para sorunları, eşitsizlik, her gün çalışma sıkıntısı, yarından korku tümden çözümlenmiş gibidir. Sadece en güzel yemekler, içkiler, huzurlu bahçeler, gönül rahatlatan manzaralar, müzik ve çiftleşme vardır. Erkekler ağırlıkları yokmuş gibi yürürler salonlarda, kadınlar zifaf sabahlarını yaşıyormuşçasına mutlu ve mahmur... Saraylar döneminin yerini oteller dönemi almıştır yeryüzünde. </p>
<p class="calibre2"/>
<p class="calibre2">Gizli ışıklı egzotik salonlarda palmiyeler, kaktüsler, kauçuklar serin bir yeşilliğin tazeliğinde bir düş dekoru gibidirler. Modern çay salonlarında yeri baştan başa kaplayan yumuşacık kiremit renkli halıların üstüne, yumuşacık lacivert koltuklar serpilmiştir. Rustik barlarda her şey sıcacık tahtadır. Duvarlar tahta, masalar tahta, iskemleler tahta. Fıçı birası kupalarla içilir burda. Amerikanbarlarda ise yüksek tabureli, siyah, abanoz barın arkasında renk renk kristal içki şişeleri, kristal kadehlerle loş kristal ayna parçacıklarının önünde çıngıl çıngıldır. </p>
<p class="calibre2"/>
<p class="calibre2">Birkaç saat önce kasketli kocaman bıyıklılarla, şalvarlıların, karasakallıların, «Allahtan bahset! Allahtan bahset!» diye, bağıra bağıra, taşla sopayla linç ettikleri konuşmacı, şimdi böyle büyük bir otelin lüks barında oturmuş viski içiyordu. </p>
<p class="calibre2"/>
<p class="calibre2">Gerçekten böyle bir kalabalığa konuşmuş muydu, gerçekten yağlı kaygan bir bataklığa benzeyen bir yığın, üstüne doğru gelip yutmuş muydu onu? Viski bardağının içine bakıyordu. </p>
<p class="calibre2">Kollan, bacakları, beyni, paramparça yüzüyordu kadehin içinde. Sağdan soldan fısıltılar yansıyordu kulağına: </p>
<p class="calibre2"/>
<p class="calibre2">«Rezil herif...» </p>
<p class="calibre2"/>
<p class="calibre2">«Allahsız herif...» </p>
<p class="calibre2"/>
<p class="calibre2">«Namussuz herif...» </p>
<p class="calibre2"/>
<p class="calibre2">Oturduğu yüksek taburenin yanında sırayla erkekler oturuyor, içki içerek birbirleriyle konuşuyorlardı. Barmenle yardımcısı boşalan kadehleri tazeliyorlardı. Ne kadar da hünerli elleri vardı ikisinin de. Bardaklara şipşak iki parça buz, renkli renksiz içkilerden şipşak iki parmak, üstüne de şipşak ya bol limon suyu ya portakal suyu ya da soda... Ve hemen koyuyorlardı müşterilerin önüne. Bardak konur konmaz, küçük bir tabak cips, ayıklanmış </p>
<p class="calibre2">şamfıstığı, tuzlu badem de beraber konuyordu. </p>
<p class="calibre2"/>
<p class="calibre2">Barın karşı ucuna sarışın bir kadın geldi oturdu. Nedense hep sarışın oluyordu amerikanbarlara gelip oturan kadınlar. Kapıdan girince bir tanıdığına takılan erkek arkadaşı da, az sonra gelip yanına oturdu. </p>
<p class="calibre2"/>
<p class="calibre2"/>
<p class="calibre2">Amerikanbarın iç salonu oldukça büyüktü. Ayrıca denize bakan bir de büyük terası vardı. </p>
<p class="calibre2">Hemen hepsi doluydu masaların. Kadehler dudaklara gidiyor geliyor, sigaralar içiliyor, arada sırada iri bir kahkaha kopuyordu. Komiler içki bardaklarıyla fıstık badem tabaklarını götürüp getiriyor, dolmuş kül tabaklarım değiştiriyorlardı. Bazen tanış masalardan birbirine nükteli bir laf atılıyordu. Terasta oturanlar oldukça uzaktı amerikanbara. Yüzleri pek seçilmeden kadın mı erkek mi oldukları ayırt edilebiliyordu sadece. Ve ötelerde üstünde tek tük ışıkların göründüğü karanlık deniz uzanıyordu. Hık bir hava giriyordu içeri; kadın, biraz anason, biraz sigara kokusu taşıyarak. .. </p>
<p class="calibre2"/>
<p class="calibre2">«Allahtan bahset...» </p>
<p class="calibre2"/>
<p class="calibre2">«Allahtan bahset...» </p>
<p class="calibre2"/>
<p class="calibre2">«Allahtan bahset...» Tanıdığa benzer bir ses, </p>
<p class="calibre2"/>
<p class="calibre2">«Nihayet hesabını gördük rezil köpek,» demişti. </p>
<p class="calibre2"/>
<p class="calibre2">Gözleri, ağzı, burnu olmayan, bembeyaz, dümdüz bir surat görmüştü. </p>
<p class="calibre2"/>
<p class="calibre2">Rezil köpek... </p>
<p class="calibre2"/>
<p class="calibre2">«Rezil Köpek» viski bardağım sağ eliyle gözlerinin düzeyine kaldırmış, sol gözünü kırpmış, bardağın içinden oturanlara bakıyordu. Kıpırdayan, küçük, şekilsiz, kırık gölgeler görüyordu. </p>
<p class="calibre2"/>
<p class="calibre2">Bir şaplak indi omzuna: </p>
<p class="calibre2"/>
<p class="calibre2">«Merhaba reis, ne yapıyorsun, viskinin içinden nişan mı alıyorsun?» </p>
<p class="calibre2"/>
<p class="calibre2">Yağlanmış adalelerine, büyümüş göbeğine rağmen vücudunun atletik zindeliği hâlâ kaybolmamış eski bir futbolcuydu. Tanımadığı kadın, tanımadığı erkek yoktu. Herkesle dost geçinir, şakalaşır, yer içer ve gezerdi. Ne iş yapar, nereden para kazanırdı? Orası pek belli değildi. </p>
<p class="calibre2"/>
<p class="calibre2">«Rezil Köpek» kadehini barın üstüne indirdi, </p>
<p class="calibre2"/>
<p class="calibre2">«Merhaba,» dedi. </p>
<p class="calibre2"/>
<p class="calibre2">«Nerelerdesin ulan, eskiden sık sık uğrardın. Özledim vallahi.» </p>
<p class="calibre2"/>
<p class="calibre2">«Ben de öyle ama... vakit olmuyor.» </p>
<p class="calibre2"/>
<p class="calibre2">«Karı kız peşinde mi koşuyorsun, ne halt ediyorsun?» </p>
<p class="calibre2"/>
<p class="calibre2">«Yok vallahi...» </p>
<p class="calibre2"/>
<p class="calibre2">«Senin eski sevgilini gördüm dün. Bir eczacının oğluyla evlenmiş galiba. Bu hergelelerde de iyi mide var. Senden sonra yapmadık kalmadıydı onu.» </p>
<p class="calibre2"/>
<p class="calibre2">Yıkılırken iri bir taş kaldıran kocaman bir el görmüştü. Ve taş olduğu gibi inmişti şakağına. </p>
<p class="calibre2"/>
<p class="calibre2"/>
<p class="calibre2">Umursamaz olmaya zorladığı bir sesle, </p>
<p class="calibre2"/>
<p class="calibre2">«Bize ne canım, Allah mutlu etsin,» dedi. «Bir şey içmez misin?» </p>
<p class="calibre2"/>
<p class="calibre2">«Yok mersi, birini bekliyorum, şimdi gideceğim.» </p>
<p class="calibre2"/>
<p class="calibre2">«Rezil Köpek» ağzına kaldırdı bardağı. Eski futbolcu hâlâ omuz başında ayakta duruyordu. </p>
<p class="calibre2">Ama bir laf kopması olmuştu aralarında. Eğer gerçekten konuşmayı sürdürmek zorunda olsalar, her ikisi de, </p>
<p class="calibre2"/>
<p class="calibre2">«E, daha daha nasılsın bakalım?» demekten başka bir söz bulamazlardı. </p>
<p class="calibre2"/>
<p class="calibre2">Eski futbolcu ilki kadar güçlü olmayan hafif bir tokat vurdu sırtına, </p>
<p class="calibre2"/>
<p class="calibre2">«Eyvallah, haydi ben kaçıyorum,» dedi. , </p>
<p class="calibre2"/>
<p class="calibre2">«Güle güle...» </p>
<p class="calibre2"/>
<p class="calibre2">Barın karşı ucuna gelip oturmuş olan sarışın kadına yanındaki erkek arkadaşı sokuldukça daha çok sokulmuştu. </p>
<p class="calibre2"/>
<p class="calibre2">Terastan biri, </p>
<p class="calibre2"/>
<p class="calibre2">«Hey garson baksana...» diye bağırıyordu. </p>
<p class="calibre2"/>
<p class="calibre2">Yanındaki yüksek taburelerde oturan iki kişiden biri, </p>
<p class="calibre2"/>
<p class="calibre2">«Yedi yüz bin liralık bir kredi işi vardı, kontr-garanti gösteremediği için veremedik,» </p>
<p class="calibre2">diyordu. </p>
<p class="calibre2"/>
<p class="calibre2">Besbelli bir bankacıydı yanındaki... </p>
<p class="calibre2"/>
<p class="calibre2">«Rezil Köpek» önünde raf raf kristal içki şişelerinin durduğu loş ışıklı kristal ayna parçacıklarına bakıyordu. Yarım gözler, yarım kulaklar, yarım burunlar, yarım dudaklar titreşiyordu. </p>
<p class="calibre2"/>
<p class="calibre2">Sonra birden bunların hepsi bankacı oldular. Sonra avukat oldular. Sonra komisyoncu, armatör, yargıç, profesör, saylav, madenci, savcı, polis oldular... </p>
<p class="calibre2"/>
<p class="calibre2">Elinde viskisiyle gözünü aynalardan kurtarıp salona doğru döndü. Ön masada uzun saçlı hoş bir kadın oturuyordu. Bir anda, dar arka sokaklardaki apartmanların bodrum katlarındaki perdelerinin hiç açılmadığı, hafif küf kokulu bir garsoniyerde, sarılı kırmızılı, siyahlı yastıkları olan yumuşak bir divanın üstüne çırılçıplak uzanıp ayaklarını açarak havaya kaldırdı kadın. Yattığı yerden kollarını uzatmış, başı azıcık yana dönük, manikürlü parmaklarıyla kırmızı tırnaklı ayak parmaklarını tutuyordu. </p>
<p class="calibre2"/>
<p class="calibre2">Ortada oturan tombulca, esmer kadın da bir başka bodrum katında, bir başka divanın üstünde kalçalarının altına bir yastık koymuş, bacakları ayrık, çırılçıplak yatıyordu. </p>
<p class="calibre2"/>
<p class="calibre2"/>
<p class="calibre2">Salondaki bütün kadınlarla terasta görebildiği bütün kadın biçimleri, kimi bacaklarını kaldırmış, kimi bacaklarını kırarak açmış, kimi dizlerini karnının altına alarak yüzükoyun dönmüş, perdeleri kapalı odaların divanlarında çırılçıplak yatıyorlardı. </p>
<p class="calibre2"/>
<p class="calibre2">Ve içki şişelerinin arkasındaki ayna parçacıklarında bankacılar para sayıyor, avukatlar savunma yapıyor, komisyoncular pazarlık ediyor, armatörler gemi yüzdürüyor, yargıçlar idam veriyor, profesörler evrenin sırrını anlatıyor, saylavlar parmak kaldırıyor, madenciler yövmiye dağıtıyor, savcılar ifade alıyor, polisler düdük çalıyordu... </p>
<p class="calibre2"/>
<p class="calibre2">Ve «Rezil Köpek» viskisini içiyordu. </p>
<p class="calibre2"/>
<p class="calibre2">Sonra hepsi üstüne doğru yürüyen yağlı kaygan bir bataklık oldu. Yargıçlar ellerinde sopalar, cüppeleriyle; bankacılar, ellerinde taşlar, kravatlarıyla üstüne doğru geliyordu. </p>
<p class="calibre2">Komisyoncular geliyor;. armatörler geliyor; profesörler geliyor; saylavlar geliyor; madenciler geliyor; avukatlar, savcılar, polisler geliyordu... </p>
<p class="calibre2"/>
<p class="calibre2">Önce omzuna bir şaplak iniyordu: </p>
<p class="calibre2"/>
<p class="calibre2">«Senin eski sevgilini gördüm dün.» </p>
<p class="calibre2"/>
<p class="calibre2">Đri bir el, iri bir taş kaldırıyordu başına doğru. Ve taş olduğu gibi iniyordu şakağına. </p>
<p class="calibre2"/>
<p class="calibre2">Koro halinde bağırıyorlardı: </p>
<p class="calibre2"/>
<p class="calibre2">«Rezil köpek.» </p>
<p class="calibre2"/>
<p class="calibre2">«Alçak pezevenk.» </p>
<p class="calibre2"/>
<p class="calibre2">«Namussuz herif.» </p>
<p class="calibre2"/>
<p class="calibre2">Paramparça ediyorlardı kollarını, bacaklarını, beynini. </p>
<p class="calibre2"/>
<p class="calibre2">«Rezil Köpek» barmene, </p>
<p class="calibre2"/>
<p class="calibre2">«Mehmet bir viski daha koysana,» dedi. </p>
<p class="calibre2"/>
<p class="calibre2">Mehmet hemen iki parça buz koydu bardağa, üstüne iki parmak viski döktü, sonra da su... </p>
<p class="calibre2"/>
<p class="calibre2">Yanındaki bankacı, </p>
<p class="calibre2"/>
<p class="calibre2">«Akreditifi açtırmadan ithal edilecek malı karşılık olarak gösterme olanağı yok biliyorsun,» </p>
<p class="calibre2">diyordu. </p>
<p class="calibre2"/>
<p class="calibre2">Önde oturan saçları uzun, güzel kadın çocuksu bir gülücükle gülüyordu... </p>
<p class="calibre2"/>
<p class="calibre2">Karşı uçtaki sarışın kadınla erkek arkadaşı kalkmışlar gitmeye hazırlanıyorlardı. Erkek hesabı ödüyordu. Herhalde önce bir yerde yemek yiyecek, sonra bir gece kulübünde dans edecek, sonra da yatıp sevişeceklerdi. </p>
<p class="calibre2"/>
<p class="calibre2">Kapıya doğru giderken arkasından baktı sarışın kadının. Ne güzel bacakları vardı. Şimdi onun da yanında bir kadın olsaydı, ılık ılık bakışsalardı. Birilerine telefon etmeyi düşündü. </p>
<p class="calibre2">Ama kime edecekti? Bu saatten sonra kendisine, </p>
<p class="calibre2"/>
<p class="calibre2">«Gel,» diyecek kimsesi yoktu. </p>
<p class="calibre2"/>
<p class="calibre2"/>
<p class="calibre2">Aylardan beri.tek başına yaşıyordu. Đçi üşüdü. Ve tekrar dikti viski bardağını ağzına. </p>
<p class="calibre2"/>
<p class="calibre2">Aa, o da nesi... </p>
<p class="calibre2"/>
<p class="calibre2">Kapıdan Prenses girmiş, evinin salonunda dolaşır gibi bir rahatlıkla sağa sola bakınarak kendisine doğru geliyordu. Ayaklarında yüksek ayakkabılar vardı. Etekleri nerdeyse miniydi. </p>
<p class="calibre2">Göz göze geldiler. Prenses nazlı bir gülücükle yaklaştı, elini uzattı, </p>
<p class="calibre2"/>
<p class="calibre2">«Bonsuvar,» dedi. </p>
<p class="calibre2"/>
<p class="calibre2">«Bonsuvar Prenses, buyurun.» </p>
<p class="calibre2"/>
<p class="calibre2">«Rezil Köpek» tabureden inmişti. Prenses, </p>
<p class="calibre2"/>
<p class="calibre2">«Aman barda oturmasını hiç sevmem,» diyordu. </p>
<p class="calibre2"/>
<p class="calibre2">Sıska balık yüzü, incecik dudakları ile ne kadar da edalı konuşuyordu. Ağzını açıp kapadıkça yarısı piyoreden dökülmüş dişleri görünüyordu. </p>
<p class="calibre2"/>
<p class="calibre2">Boşalmış masalardan birine oturdular. </p>
<p class="calibre2"/>
<p class="calibre2">Saat gecenin onunu geçiyordu. Akşamcılar evlerine, çiftler yemeğe gidiyorlardı. Barın gece müşterileri kalıyordu sadece, bir de odalarına çekilmeden önce vakit geçirmeye çalışan birkaç yabancı turist. </p>
<p class="calibre2"/>
<p class="calibre2">«Rezil Köpek.» </p>
<p class="calibre2"/>
<p class="calibre2">«Ne emredersin Prenses?» dedi. </p>
<p class="calibre2"/>
<p class="calibre2">«Ben de bir viski içeyim.» </p>
<p class="calibre2"/>
<p class="calibre2">Prenses her akşam buraya bir uğrar, mutlaka tanıdık birini bulup yanaşır, punduna getirirse viski, punduna getiremezse votka, o da olmazsa bira içerdi. Kazara kimse yüz vermezse tek başına oturur, içki ısmarlayacak hayırsever bir tanıdık beklerdi. </p>
<p class="calibre2"/>
<p class="calibre2">O çevrede herkes tanırdı Prenses'i. </p>
<p class="calibre2"/>
<p class="calibre2">Ve Prenses en azından yetmiş yaşındaydı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Ayağında yüksek ayakkabıları, miniye yakın eteği, piyonereden yarısı dökülmüş dişleri ve on parmağının sekizindeki uydurma yüzükleriyle yetmişlik Prenses, avucu bir el bombasına kenetlenmiş gibi viski bardağına kenetlenmiş, otuz beş yaşındaki adamın yanında kadınsı cilveler . yapmaya çalışıyordu: </p>
<p class="calibre2"/>
<p class="calibre2">«Ne zamandan beri bir viski içmeyi arzu ederdim sizinle...» </p>
<p class="calibre2"/>
<p class="calibre2">«Sağol Prenses.» </p>
<p class="calibre2"/>
<p class="calibre2">Terastan yokluğa doğru uzanan karanlık denizdeki tek tük ışıklara bakıyordu adam. Böyle bir yerde Prenses'le oturmaktan tedirgin miydi? Masalarda kalmış son müşteriler, yan gözle alaylı alaylı onlara bakıyorlarmış. gibi geldi kendisine ve ağzından bir, </p>
<p class="calibre2"/>
<p class="calibre2">«Siktiret,» çıktı. </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2">«Efendim,» dedi. </p>
<p class="calibre2"/>
<p class="calibre2">«Siktiret, dedim.» </p>
<p class="calibre2"/>
<p class="calibre2">«Bir şeye mi kızdınız?» </p>
<p class="calibre2"/>
<p class="calibre2">«Yooo.» </p>
<p class="calibre2"/>
<p class="calibre2">Komilerden biri masaya yaklaşmıştı. «Rezil Köpek» Prenses'e döndü. </p>
<p class="calibre2"/>
<p class="calibre2">«Viskiyi suyla mı içersin, sodayla mı?» </p>
<p class="calibre2"/>
<p class="calibre2">«Sodayla olsun.» </p>
<p class="calibre2"/>
<p class="calibre2">Adam bir dikişte kendi bardağını da bitirip komiye uzattı: </p>
<p class="calibre2"/>
<p class="calibre2">«Đki viski. Biri sodayla...» </p>
<p class="calibre2"/>
<p class="calibre2">Prenses devam ediyordu kadınsı cilvelerine. Bunu hâlâ daha dişi olduğunu kanıtlamak sevdasıyla mı yapıyordu, yoksa bu ikrama karşı bir ödeme olarak mı, orası pek belli değildi... </p>
<p class="calibre2">Kırış, kırış sürmeli gözler süzülüyor, ince çatlak bir ses, ağdalı ağdalı soruyordu: </p>
<p class="calibre2"/>
<p class="calibre2">«E anlatın bakalım ne var, ne yok?...» </p>
<p class="calibre2"/>
<p class="calibre2">«Ne anlatayım?» </p>
<p class="calibre2"/>
<p class="calibre2">«Epey oluyor sizi görmeyeli. Herhalde yedi sekiz ay var. Son gördüğümde güzel bir kadın vardı yanınızda. Güzel kadındı doğrusu, evlenmediniz mi onunla?» </p>
<p class="calibre2"/>
<p class="calibre2">Komi tepsiyle iki bardak viski, bir şişe su, bir şişe soda getiriyordu. Pantolonunun paçalarıyla pabuçları arasından siyah çorapları görünüyordu kominin. Bir tanesinin topuğu hafif yırtıktı. </p>
<p class="calibre2"/>
<p class="calibre2">«Rezil Köpek» Prenses'in viskisine soda koydu, kendi viskisine de su. </p>
<p class="calibre2"/>
<p class="calibre2">Prenses yapışık yapışık. </p>
<p class="calibre2"/>
<p class="calibre2"/>
<p class="calibre2">«Eee hadi anlatsanıza,» diyordu. </p>
<p class="calibre2"/>
<p class="calibre2">«Bırak Allah aşkına Prenses, zaten canım sıkılıyor.» </p>
<p class="calibre2"/>
<p class="calibre2">Prenses bir genç kız şımarıklığıyla sıska balık yüzünde ince dudaklarını uzatmış, </p>
<p class="calibre2"/>
<p class="calibre2">«Bidi bidi bidi, bilmeden canını mı sıktım senin, yaramaz çocuk?» diyordu. </p>
<p class="calibre2"/>
<p class="calibre2">Đçkiden başka hiç kurtuluşu yoktu adamın. Kalkıp gitse de gidebilirdi ama nereye gidecekti. </p>
<p class="calibre2">Hem şu fukara ihtiyar kadını kırıp da ne olacaktı? Üstelik, yetmişlik de olsa, sinirlerini de bozsa, yine bir ses duyuyordu hiç değilse... Issız sokaklarda tek başına yürümek, sonra çoook çok uzaklarda kalmış bir eve dönmek daha mı iyiydi. Ve bardağı birden dikip lıkır lıkır içti hepsini. Bütün kontrol; gücüne rağmen yayvanlaşmaya başlayan bir sesle, </p>
<p class="calibre2"/>
<p class="calibre2">«Oğlum bir tane daha getir,» dedi. </p>
<p class="calibre2"/>
<p class="calibre2">«Çok içmiyor musun?» </p>
<p class="calibre2"/>
<p class="calibre2">«Đçiyorum.» </p>
<p class="calibre2"/>
<p class="calibre2">«Bir şeye mi üzüldün?» </p>
<p class="calibre2"/>
<p class="calibre2">«Bir kaza oldu kaynanamı gebe bıraktım, ona üzülüyorum...» </p>
<p class="calibre2"/>
<p class="calibre2">«Aman sen de, şakacı çocuk...» </p>
<p class="calibre2"/>
<p class="calibre2">«Prenses söyle bakayım en iyi kime verdin hayatında?» </p>
<p class="calibre2"/>
<p class="calibre2">«Aaa... sen ne terbiyesiz olmuşsun öyle. Đçki başına vurdu galiba.» </p>
<p class="calibre2"/>
<p class="calibre2">«Kızma kızma. Biz dost değil miyiz, öyle sordum işte...» </p>
<p class="calibre2"/>
<p class="calibre2">«Doğrusu çok âşığım oldu ama bizim rahmetli Prens Firuz hariç, doğru dürüst hiçbiriyle anlaşamadım.» </p>
<p class="calibre2"/>
<p class="calibre2">«Yani hiçbirine iyi vermedin...» </p>
<p class="calibre2"/>
<p class="calibre2">«Aaa, bak kalkar giderim şimdi.» </p>
<p class="calibre2"/>
<p class="calibre2">Komi yeni viskiyi getirmişti. </p>
<p class="calibre2"/>
<p class="calibre2">Terasta bir kadın, sarhoş olmuş, eski bir Fransız şarkısı söylüyordu. </p>
<p class="calibre2"/>
<p class="calibre2">«Rezil Köpek» gelen viskiyi Prenses'e doğru kaldırdı: </p>
<p class="calibre2"/>
<p class="calibre2">«Şerefine Prenses.» </p>
<p class="calibre2"/>
<p class="calibre2">Prenses de kaldırdı bardağını: </p>
<p class="calibre2"/>
<p class="calibre2"/>
<p class="calibre2">«Senin de şerefine.» </p>
<p class="calibre2"/>
<p class="calibre2">Ve Prenses de başladı çatlak ince sesiyle aynı şarkıyı söylemeye. </p>
<p class="calibre2"/>
<p class="calibre2">Adam, Quartier'de Rue Cujas'ta, sabaha karşı içiyordu. Yanında on sekiz yaşında bir Ermeni kızı vardı: Marika. Sol kolunu Marika'nın boynuna atmış, memesini okşuyordu, öteki eliyle de içiyordu... </p>
<p class="calibre2"/>
<p class="calibre2">Prenses şarkıyı kesti: </p>
<p class="calibre2"/>
<p class="calibre2">«Hey, niye daldın öyle...» </p>
<p class="calibre2"/>
<p class="calibre2">«Marika'yla bir kadeh atıverdim.» </p>
<p class="calibre2"/>
<p class="calibre2">«Marika da kim?» </p>
<p class="calibre2"/>
<p class="calibre2">«Marsilya'da doğmuş bir Ermeni kızı. On altı yaşında okumak için Paris'e gelmiş. Haftasına bir Đspanyol genci kadın yapmış onu. Sonra birini bıçaklamaktan içeri tıkmışlar Đspanyolu. </p>
<p class="calibre2">Kız orospuluğa başlamış. Amatör orospuluğa. Her yattığına âşık olurmuş. Her yattığı için de düşünürmüş belki beni bu alır diye. Birisi onu alsa, en sadık kadın olacak, en güzel yemekleri pişirecekmiş. Ama olmamış. Đşte bu kadar Marika'nın yaşam öyküsü. Seninki kadar uzun değil.» </p>
<p class="calibre2"/>
<p class="calibre2">«Sonra ne oldu Marika?» </p>
<p class="calibre2"/>
<p class="calibre2">«On dokuzunda intihar etti. Đspanyol'un resmi çıktı koynundan.» </p>
<p class="calibre2"/>
<p class="calibre2">«Hazin. Ben de intihar etmeyi hep düşünürüm.» </p>
<p class="calibre2"/>
<p class="calibre2">«Tabancayla mı, zehirle mi, uyku hapıyla mı, hava-gazıyla mı?» </p>
<p class="calibre2"/>
<p class="calibre2">Terastaki sarhoş kadın hâlâ söylemeye devam ediyordu eski Fransız şarkısını. </p>
<p class="calibre2"/>
<p class="calibre2">«Tabancam yok ki. Olsa tercih ederim. Havagazı hortumunu ağzına alıp bir derin nefes çekmek...» </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«Kimse anlamıyor beni?» </p>
<p class="calibre2"/>
<p class="calibre2">«Neyini anlamıyor?» </p>
<p class="calibre2"/>
<p class="calibre2">«Ruhumu.» </p>
<p class="calibre2"/>
<p class="calibre2">«Çok mu ince?» </p>
<p class="calibre2"/>
<p class="calibre2">«Herkese benzemiyorum1.» </p>
<p class="calibre2"/>
<p class="calibre2">«Yaaaa...» </p>
<p class="calibre2"/>
<p class="calibre2"/>
<p class="calibre2">«Alay etme, pis çocuk. Bir viski daha söyler misin bana...» </p>
<p class="calibre2"/>
<p class="calibre2">«Söylerim. Ben de içeceğim bir tane daha... Hey garson.» </p>
<p class="calibre2"/>
<p class="calibre2">Komi seğirtti: </p>
<p class="calibre2"/>
<p class="calibre2">«Buyurun efendim.» </p>
<p class="calibre2"/>
<p class="calibre2">«Kapatmıyorsunuz değil mi daha?» </p>
<p class="calibre2"/>
<p class="calibre2">Komi bara doğru barmene baktı. </p>
<p class="calibre2"/>
<p class="calibre2">Barmen sanki tren istasyonunda trenin kalkacağı saati söylüyormuş gibi. </p>
<p class="calibre2"/>
<p class="calibre2">«Daha on beş dakika var,» dedi. </p>
<p class="calibre2"/>
<p class="calibre2">Adam, </p>
<p class="calibre2"/>
<p class="calibre2">«Sen getir iki viski, on beş dakikada biz içeriz,» dedi. </p>
<p class="calibre2"/>
<p class="calibre2">Terastaki kadın yeniden başlamıştı aynı şarkıya. </p>
<p class="calibre2"/>
<p class="calibre2">Şimdi «Rezil Köpek» de mırıldanıyordu aynı şarkıyı... </p>
<p class="calibre2"/>
<p class="calibre2">«Prenses be...» </p>
<p class="calibre2"/>
<p class="calibre2">«Ne o?» </p>
<p class="calibre2"/>
<p class="calibre2">«Seni çok seviyorum bu akşam... Hiç linç ettiler mi seni?» </p>
<p class="calibre2"/>
<p class="calibre2">«Nasıl linç?...» </p>
<p class="calibre2"/>
<p class="calibre2">«Üstüne doğru yüzlerce kişi geldi mi? Hem de kurtarmak istediğin yüzlerce kişi. Kafana taşlarla, sopalarla vurdular mı... beynini parçaladılar, kollarını bacaklarım kopardılar mı?» </p>
<p class="calibre2"/>
<p class="calibre2">«Hayır...» </p>
<p class="calibre2"/>
<p class="calibre2">«Beni her seferinde linç ederler. Her seferinde kollarımı, bacaklarımı, beynimi toplar yerli yerine yerleştiririm. Ve uzaktan bakarım kanımı yalayan köpeklere.» </p>
<p class="calibre2"/>
<p class="calibre2">Ve devam etti sarhoş kadının söylediği şarkıyı söylemeye. </p>
<p class="calibre2"/>
<p class="calibre2">Biri geçiyordu masalarının yanından. Beyaz bir pantolonla kolsuz bej bir gömlek giymiş bir erkek. Eski bir içki arkadaşıydı. Araba parçalan satan bir dükkânı vardı. Yanlarından geçerken bir an durdu, </p>
<p class="calibre2"/>
<p class="calibre2">«Ooo maaşaallah maaşaallah,» dedi. </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2"/>
<p class="calibre2">«Bonsuvar,» dedi. </p>
<p class="calibre2"/>
<p class="calibre2">Parçacı «Rezil Köpek»in başına eliyle vurdu: </p>
<p class="calibre2"/>
<p class="calibre2">«Ne o, sonunda Prenses'e kaldın ha. Biraz gevşektir ama idare eder,» dedi. </p>
<p class="calibre2"/>
<p class="calibre2">Sarhoş şakasına beklenmedik bir cevap geldi viski içerek şarkı mırıldanan adamdan: </p>
<p class="calibre2"/>
<p class="calibre2">«Alçaklık etme it.» </p>
<p class="calibre2"/>
<p class="calibre2">Parçacı şakayla tehdit arasında sallanan bir sesle, </p>
<p class="calibre2"/>
<p class="calibre2">«Dur, dur... Yavaş... Ağzını topla... Bilirsin beni... Bak...» </p>
<p class="calibre2"/>
<p class="calibre2">Ama daha çok konuşmasına olanak kalmadı. Bir arka cepten küçük bir tabanca çıkmış, iskemlenin arkalığı yanından karnına doğru azıcık uzanıvermişti. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Bu gece canım o kadar birisini öldürmek istiyor ki,» diyordu. «Şimdi tetiğe bassam, hiç doğmamışa dönersin. Hani kızdığımdan değil, laf olsun diye. Düşün parmağımı azıcık daha kıvırsam, hiç doğmamışa dönüyorsun...» </p>
<p class="calibre2"/>
<p class="calibre2">Parçacı bir anda sapsarı olmuştu. Ve bu tür bir can sıkıntısı arantısının ciddi bir tehditten çok daha tehlikeli olduğunu içgüdüyle sezmişti. </p>
<p class="calibre2"/>
<p class="calibre2">«Hişt ne yapıyorsun sok onu cebine,» dedi. </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2">«Dur yapma!» diye bağırdı. </p>
<p class="calibre2"/>
<p class="calibre2">Barmenle komiler put kesilmiş 0 tarafa bakıyorlardı. </p>
<p class="calibre2"/>
<p class="calibre2">«Rezil Köpek» namluyla kapıyı işaret etti: </p>
<p class="calibre2"/>
<p class="calibre2">«Haydi çık git, biraz daha yaşa. Ölümden daha ağır bir ceza verdim sana...» </p>
<p class="calibre2"/>
<p class="calibre2">Parçacı nerden takılmıştı masaya. Ayrılmış, başım sallayarak kapıya doğru yan yan yürümeye başlamıştı. </p>
<p class="calibre2"/>
<p class="calibre2">Tabanca tekrar girdi arka cebe. Tekrar mırıltı halinde eski Fransız şarkısı başladı. Prenses, </p>
<p class="calibre2"/>
<p class="calibre2">«Sen vallahi delisin,» diyordu. </p>
<p class="calibre2"/>
<p class="calibre2">«Rezil Köpek» aldı öptü Prensesin uydurma bol yüzüklü buruşuk elini: </p>
<p class="calibre2"/>
<p class="calibre2">«Seni çok seviyorum Prenses,» dedi. </p>
<p class="calibre2"/>
<p class="calibre2">O sırada amerikanbarın kıyısında bir adam durmuştu. Adamın, gözleri, burnu, ağzı yoktu. </p>
<p class="calibre2"/>
<p class="calibre2">Yüzü dümdüzdü. </p>
<p class="calibre2"/>
<p class="calibre2">Komiler boşalan masalardan içinde içki artıkları sallanan bardakları, fıstık, badem, cips tabaklarını topluyorlardı. Barmen Mehmet, barı kapatma hazırlıklarına başlamıştı. Hesap pusulalarını kontrol ederek istifliyor, elinin altındaki limon suyu, soda şişelerini barın iç yönündeki özel buzdolaplarına yerleştiriyordu. </p>
<p class="calibre2"/>
<p class="calibre2">Kimse barın ucuna dikilmiş duran, gözsüz, burunsuz, ağızsız, dümdüz yüzlü adamı görmüyordu galiba. </p>
<p class="calibre2"/>
<p class="calibre2">«Rezil Köpek» Prenses'in uydurma bol yüzüklü buruşuk elini bırakmıştı. Yüzü olmayan adama doğru bakıyordu. Linç edilirken üstüne eğilen adam buydu: </p>
<p class="calibre2"/>
<p class="calibre2">«Nihayet hesabını gördük rezil köpek!» demişti. </p>
<p class="calibre2"/>
<p class="calibre2">Sesi tanıdık bir ses benziyordu. </p>
<p class="calibre2"/>
<p class="calibre2">«Rezil Köpek» bir yumruk vurdu masaya, ayağa fırlamak istedi, sendeledi, masaya tutundu: </p>
<p class="calibre2"/>
<p class="calibre2">«Bak daha buradayım, hesabımı göremediniz,» diyordu. </p>
<p class="calibre2"/>
<p class="calibre2">Bu bir gizli mağaraydı. </p>
<p class="calibre2"/>
<p class="calibre2">Yüzü olmayan adam kaybolmuştu. </p>
<p class="calibre2"/>
<p class="calibre2">Prenses endişeli endişeli bakıyordu «Rezil Köpek» e. </p>
<p class="calibre2"/>
<p class="calibre2">«Ne o bir şey mi oldu?» diye sordu. </p>
<p class="calibre2"/>
<p class="calibre2">«Rezil Köpek» yeniden oturmuştu iskemlesine; demincekkinden daha da yayvan bir sesle, </p>
<p class="calibre2"/>
<p class="calibre2">«Çok şey oldu,» dedi, «yahut da hiçbir şey olmadı.» </p>
<p class="calibre2"/>
<p class="calibre2">Prenses, sarhoş erkeklerin yanından ustaca ayrılmaya alışık bir rahatlıkla saatine baktı: </p>
<p class="calibre2"/>
<p class="calibre2">«Bu akşam için çok mersi, ben artık gideyim, orevuar,» dedi. </p>
<p class="calibre2"/>
<p class="calibre2">Yüksek ayakkabılı, miniye yakın etekli, sıska balık suratlı, boyalı ince dudaklı yetmişlik Prenses de yalnız bırakıyordu «Rezil Köpek»i. </p>
<p class="calibre2"/>
<p class="calibre2">«Dur Prenses, ben de kalkıyorum.» </p>
<p class="calibre2"/>
<p class="calibre2">«Siz hiç rahatsız olmayın.» </p>
<p class="calibre2"/>
<p class="calibre2">Prenses'in deminceki «sen»leri tekrar «siz»e dönüşmüştü. </p>
<p class="calibre2"/>
<p class="calibre2">Yetmişinde değil de sanki yirmi besindeydi mübarek. </p>
<p class="calibre2"/>
<p class="calibre2">Komi hesabı getirmişti. Prenses lafı daha uzatmadan kapıya doğru yürümeye başlamıştı. </p>
<p class="calibre2"/>
<p class="calibre2">Mavi mavi damarlı, derisi pörsük, tıraş edilmiş keçi bacağı gibi cılız, çelimsiz iki ihtiyar bacak gidiyordu. </p>
<p class="calibre2"/>
<p class="calibre2">«Rezil Köpek» alelacele paraları çıkardı cüzdanından, bahşişi de hesaplayarak gerekeni bıraktı masanın üstüne. Barmene, </p>
<p class="calibre2"/>
<p class="calibre2">«Eyvallah,» diye elini salladı. </p>
<p class="calibre2"/>
<p class="calibre2">Ve azıcık yalpalayan adımlarla seğirtmeye çalıştı Prenses'in arkasından. «Rezil Köpek»in peşinden koştuğu ne yetmişlik bir ihtiyar, ne sarhoşlukla yaşını unuttuğu bir kadındı. O ne de olsa nefes alıp veren, konuşan ve henüz yürüyen birinin peşinden gidiyordu. Şu anda dünya batmışçasına yalnız kalmamak için başka hiçbir çaresi yoktu. </p>
<p class="calibre2"/>
<p class="calibre2">Otelin kiremit renkli halılı, lacivert koltuklu çay salonlarınla ta ucuna varmıştı Prenses. </p>
<p class="calibre2"/>
<p class="calibre2">Pırıltılı bir kadınla bir erkek yumuşak koltuklara gömülmüşler baş başa konuşuyorlardı bir köşede. Ve «Rezil Köpek» bağırıyordu: </p>
<p class="calibre2"/>
<p class="calibre2">«Prenses, Prenseees...» </p>
<p class="calibre2"/>
<p class="calibre2">Prenses durdu, başını çevirdi, kırışık fersiz gözleriyle ince dudaklarında eski zamanlardan artakalmış gururlu bir gülücük belirdi. «Rezil Köpek» hafif yalpalayarak hızla yaklaşıyordu: </p>
<p class="calibre2"/>
<p class="calibre2">«Dur Prenses geliyorum.» </p>
<p class="calibre2"/>
<p class="calibre2">Ve Prenses artık nazla, redle, itirazla bozacak durumda değildi şu yudum yudum tadını emdiği anı. </p>
<p class="calibre2"/>
<p class="calibre2">«Hiç zahmet etmeseydiniz, evim yakın, ben giderdim.» </p>
<p class="calibre2"/>
<p class="calibre2">«Yok yok bırakırım seni ben.» </p>
<p class="calibre2"/>
<p class="calibre2">Yan yana çıktılar otelin kapısından. Üniformalı kapıcı selam verir gibi yaptı ama tam da selam vermedi kendilerine. </p>
<p class="calibre2"/>
<p class="calibre2">Tedirgin bir sessizlik olmuştu adamla yetmişlik Prensesin arasında. Yeni flörtlerin ilk kez birlikte yalnız bir eve giderken duydukları bir tedirginlikle sessizliğe benziyordu bu. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Bir arabaya binelim,» dedi. </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2">«Đstemez,» dedi. «Şuracıkta oturuyorum, çok yakın.» </p>
<p class="calibre2"/>
<p class="calibre2">Acaba evine geldikleri zaman adamı davet edecek miydi içeri? </p>
<p class="calibre2"/>
<p class="calibre2">Prenses asfalttan bir yan sokağa daha saptı. </p>
<p class="calibre2"/>
<p class="calibre2"/>
<p class="calibre2">Bir sarhoş durmuş bir duvarın dibine işiyordu. Park edilmiş üç beş araba duruyordu arka arkaya. </p>
<p class="calibre2"/>
<p class="calibre2">Arabalarla ev duvarları arasındaki üç beş karışlık kaldırımdan yürüyorlardı. Prenses azıcık önde, adam azıcık arkadaydı. Sonuncu arabanın yanından geçerken adamın gözü arabanın içine ilişti. Arka koltukta bir erkek bir kadını yatırmış seviyordu. Prenses'e, </p>
<p class="calibre2"/>
<p class="calibre2">«Gördün mü Prenses ne güzel,» dedi. </p>
<p class="calibre2"/>
<p class="calibre2">Prenses suni bir kıkırdamayla kıkırdadı. «Rezil Köpek» elini kalçasına doğru attı Prenses'in. Hayatında hiç böyle kalça okşamamıştı. Đçi boş torbalara benziyordu Prenses'in kalçaları. Arabaya baktığı an vücudunda doludizgin uyanan arzu, aynı hızla söndü. Prenses aynı suni kıkırdamaya buladığı çatlak ince sesiyle, </p>
<p class="calibre2"/>
<p class="calibre2">«Yaramazlık yok,» diyordu. </p>
<p class="calibre2"/>
<p class="calibre2">Sokak iyice karanlıktı. Uzak aralıklarla sönük sönük yanan sokak lambaları, kapı boşluklarına koyu gölge tonları serpiyordu. Bar on ikide kapandığına göre saat gece yansım geçmiş olmalıydı. </p>
<p class="calibre2"/>
<p class="calibre2">Prenses, küçük bir arsa boşluğundan sonra, yan yana uzayıp giden ince uzun, eskice beton binalara garip bir kambur gibi yapışıp kalmış ahşap bir evin önünde durdu. Ev dört katlı eski bir konak yavrusuydu ve yıkılacak yer arayan harap bir çarpıklık içindeydi. </p>
<p class="calibre2"/>
<p class="calibre2">«Rezil Köpek» başını kaldırmış eve bakıyordu. Üst kat pencerelerinin birinden çiğ bir ışık çıkıyordu. Saçağın köşesindeki yağmur borusu kopmuş, sarkıyordu. Alt kat pencerelerinden birinin camı yoktu. Mukavva yahut kontrplak mıhlanmıştı cam yerine. Biraz ötedeki pencerenin de camı kırıktı. Kırık boşluğa bir yastık sokulmuştu. Perdesinin kıyısından cılız bir ışık sızıyordu. Evin kapısı çift kanatlıydı, bir de kalın tahta eşiği vardı. </p>
<p class="calibre2"/>
<p class="calibre2">Prenses, çantasını açmış, kocaman bir eski zaman anahtarı çıkarmıştı. Anahtarı kapının kilidine sokarken başım adama yarım çevirmiş, </p>
<p class="calibre2"/>
<p class="calibre2">«Bir kahve içer miydiniz?» diye sormuştu. </p>
<p class="calibre2"/>
<p class="calibre2">Harap binayı gördükten sonra kendisiyle içeri girip girmemekte «Rezil Köpek»i serbest bırakıyordu Prenses. </p>
<p class="calibre2"/>
<p class="calibre2">Ve «Rezil Köpek» saniyenin onda biri kadar bir süre için kararsız kaldı: </p>
<p class="calibre2"/>
<p class="calibre2">«Yok, çok geç oldu rahatsız etmeyeyim, mersi,» mi, dese?... </p>
<p class="calibre2"/>
<p class="calibre2">Tısır tısır buraya kadar geldikten sonra dönüp gitmek niye... Hem nereye gidecekti? O çok çok uzaklarda kalmış, ansımak bile istemediği yatağa mı? </p>
<p class="calibre2"/>
<p class="calibre2">Kapının kocaman kanadı, içinde kandil yanan bir türbe karanlığına açılır gibi gıcırtıyla açılmıştı. Adam, </p>
<p class="calibre2"/>
<p class="calibre2">«Bir kahveni içeyim,» dedi. </p>
<p class="calibre2"/>
<p class="calibre2"/>
<p class="calibre2">Aslında cam içki istiyordu. Ama acaba içkisi var mıydı Prenses'in? Keşke bir konyak alsaydı açık bir tütüncüden. Ahşap evin sahanlığı çimentodandı. Yukarı doğru çıkan tahta bir merdiven görünüyordu karşıda. Merdivenin ilk basamağında bücür boylu bir idare lambası yanıyordu. Küflü tahtayla havası bayat, rutubetli mahzen ve kapısı açık hela karışımı bir koku çarpıyordu insanın burnuna. </p>
<p class="calibre2"/>
<p class="calibre2">Ve bu dekor içinde Prenses, </p>
<p class="calibre2"/>
<p class="calibre2">«Durun yol göstereyim size», diyerek parmaklıkları yer yer kırık, hiç de güvence vermeyen, sallantılı tırabzanı tutmuş, merdiveni çıkıyordu. Adam da arkasından çıkıyordu. </p>
<p class="calibre2"/>
<p class="calibre2">Merdivenin kavis yaptığı dirsekte bir idare lambası, birinci kat sahanlığında bir idare lambası daha vardı. Birinci kat sofasında karşılıklı kapılar görünüyordu. Birkaç tanesinin altında ince bir ışık vardı. </p>
<p class="calibre2"/>
<p class="calibre2">Prenses nefeslene nefeslene ikinci katın merdivenini çıkıyordu. Tahta, aşınmış basamaklar, biraz daha abansan çökecekmiş gibi çatırdıyor, çıtırdıyor, gıcırdıyordu. </p>
<p class="calibre2"/>
<p class="calibre2">Đkinci katın sofası da birincinin aynıydı. Orada da birkaç kapının altından ışık görünüyordu. </p>
<p class="calibre2">Ve merdiven sahanlığında yine bir idare lambası yanıyordu. </p>
<p class="calibre2"/>
<p class="calibre2">Üçüncü kata çıkan merdivenin ilk beş basamağı boyunca tırabzan yoktu, kırılıp kopmuştu. </p>
<p class="calibre2">Merdiven boşluğu tehlikeli bir uçurum gibi aşağı doğru derinleşip gidiyordu. Prenses tırabzan yönünden değil, duvar yönünden çıkmaya başlamıştı merdiveni. «Rezil Köpek» de peşinden çıkıyordu. </p>
<p class="calibre2"/>
<p class="calibre2">Üçüncü kat sofasına yaklaştıkları sırada, idare lambasını eline almış kendilerine bakan bir kadın gördüler. Dağınık saçları, uzun geceliği ile gıcırdaya gıcırdaya esneyip duran karanlık basamakların başında hayalete benziyordu kadın. Elindeki idare lambasının küçük alevi yüzünün çizgilerini korkunçlaştırıyordu. </p>
<p class="calibre2"/>
<p class="calibre2">Prenses, elinde idare lambasıyla merdiven başında duran, saçları dağınık kadına, </p>
<p class="calibre2"/>
<p class="calibre2">«Sen misin Lütfiye?» dedi, </p>
<p class="calibre2"/>
<p class="calibre2">«Benim ben. Kim o arkandaki?» </p>
<p class="calibre2"/>
<p class="calibre2">«Eski bir dost. Yalnız mısın?» </p>
<p class="calibre2"/>
<p class="calibre2">«Değilim ama istersen senin oda'da olur.» </p>
<p class="calibre2"/>
<p class="calibre2">Prenses, demincek lüks oteldeki görüntüsünün bir anda üstünden alınmasıyla bin mumluk projektörlerin önünde çırılçıplak kalmışçasına sıkıntılı, harap konağın karanlık merdiveninde Lütfiye'ye verecek bir cevap arıyordu. Đlk kez kendisiyle kendisi için gelmiş bir erkeğe başka bir kadını teklif etmek zorunluğu kızgın uzun bir iğne gibi boğazına batıvermişti. Acaba peşinden koşup gelmiş olan adam ne düşünüyordu? Hele böyle bir olanağın bulunduğunu anladıktan sonra... Başını çevirdi, arkasında alt basamakta duran «Rezil Köpek»in kulağına eğilerek yavaşça, </p>
<p class="calibre2"/>
<p class="calibre2">«Đster misin?» diye sordu. </p>
<p class="calibre2"/>
<p class="calibre2"/>
<p class="calibre2">Lütfiye sırtında geceliği, elinde idare lambası, dağınık saçlarıyla gülümsüyor gibiydi. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Yok.» dedi. «Bir kahveni içip kaçacağım.» </p>
<p class="calibre2"/>
<p class="calibre2">Prensesin içinde bir mutluluk güneşi yandı, söndü. Đnce çatlak sesinde edalı bir dalgalanmayla merdiven başındaki kadına, </p>
<p class="calibre2"/>
<p class="calibre2">«Şekerim biz özel bir mesele konuşacağız,» dedi. </p>
<p class="calibre2"/>
<p class="calibre2">Lütfiye, </p>
<p class="calibre2"/>
<p class="calibre2">«Đyi geceler öyleyse,» dedi. Azıcık kenara çekilerek Prensesle adama yol verdi. </p>
<p class="calibre2"/>
<p class="calibre2">Prenses soldaki son kapıya doğru yürüdü. Çantasından bir anahtar daha çıkardı, kapıyı açtı; adama, </p>
<p class="calibre2"/>
<p class="calibre2">«Buyurun,» dedi. </p>
<p class="calibre2"/>
<p class="calibre2">Birlikte girdiler içeri. Prenses elektrik düğmesini çevirdi kapattı kapıyı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Genişçe bir odaydı burası. Dipte topuzlu demir bir karyola duruyordu. Pencerelere bezden birer perde asılmıştı. Ortada havı dökülmüş küçük, yırtık bir halı, sağda duvara yapıştırılmış </p>
<p class="calibre2">tahta çıplak bir masa, masanın da önünde iki iskemle vardı. Kapının yanına çift kanatlı eski bir dolap, karyolanın da başucuna altından partalları gözüken yayları kopuk bir koltuk konmuştu. </p>
<p class="calibre2"/>
<p class="calibre2">Duvarlar çıplaktı. Sadece masanın karşısındaki duvarın ortasına altın yaldızlı çerçeve içinde fesli, madalyalı, sırmalı, bir eski zaman paşasının yağlıboya resmi asılıydı. Đçeri girer girmez de, bu üşütücü çıplak sefalete fesi, sırmaları, madalyalarıyla dik dik bakan paşanın portresi dikkati çekiyordu en çok... </p>
<p class="calibre2"/>
<p class="calibre2">Masanın üstünde bir ispirto ocağı, ocağın yanında ekmek fırdalarıyla yarım dilim bir ekmek ve ortasında yenmiş yumurtanın artığı görünen çinko bir tabak vardı. </p>
<p class="calibre2"/>
<p class="calibre2">Prenses adama koltuğu göstererek, </p>
<p class="calibre2"/>
<p class="calibre2">«Kusura bakmayın odayı toplayamadan çıktım dışarı,» dedi. </p>
<p class="calibre2"/>
<p class="calibre2">Adam odanın ortasında durmuş, paşanın resmine bakıyordu. </p>
<p class="calibre2"/>
<p class="calibre2">«Büyükbabam Sadrazam Seyfullah Paşa.» </p>
<p class="calibre2"/>
<p class="calibre2">Sonra ekledi: </p>
<p class="calibre2"/>
<p class="calibre2">«Bu konak da onunmuş. Ben doğduğum zaman ölmüştü Seyfullah Paşa ama konak henüz satılmamıştı. Hatırlarım çocukken burada oynadığım günleri.» </p>
<p class="calibre2"/>
<p class="calibre2">«Burası şimdi sizin değil mi?» </p>
<p class="calibre2"/>
<p class="calibre2">«Nerdee? Ben genç kızken babamla kardeşleri bir Ermeni kuyumcuya sattılar konağı. </p>
<p class="calibre2">Sonra Prens Firuz'la evlenip Mısır'a gittim ben. Mal mülk hepsi burda kaldı. Döndüğümde hepsi satılmıştı. Kimini babamla amcalarım satmış, kimini annemle dayılarım...» </p>
<p class="calibre2"/>
<p class="calibre2">«Peki nasıl yerleştin buraya?» </p>
<p class="calibre2"/>
<p class="calibre2">Prenses'in ince, boyalı, buruşuk dudaklarında kırık bir gülücük belirdi. </p>
<p class="calibre2"/>
<p class="calibre2">«Geçen yıl bir oda arıyordum. Burayı salık verdiler. </p>
<p class="calibre2"/>
<p class="calibre2">Bir emlak komisyoncusu kapatmış burayı, şimdilik kiraya veriyor oda oda. Đyi bir müşteri çıkınca konağı yıkıp apartman yapacaklar.» </p>
<p class="calibre2"/>
<p class="calibre2">Prenses çantasını iskemlenin üstüne bırakmış kahve pişirmek için masanın üstündeki gazocağını yakmaya hazırlanıyordu. </p>
<p class="calibre2"/>
<p class="calibre2">«Rezil Köpek» patlak koltuğa oturdu. </p>
<p class="calibre2"/>
<p class="calibre2">«Đstersen kahveyi bırak,» dedi, «içecek bir şey var mı acaba?» </p>
<p class="calibre2"/>
<p class="calibre2">Prenses fakirliğim küllemeye çalışan bir sesle, «Bir şeyler vardı ama bitti galiba,» dedi. </p>
<p class="calibre2"/>
<p class="calibre2">Eski dolaba doğru yürüdü, dolabı açtı. Azıcık raflara bakındı. Altı şişkin, boynu ince uzun yeşil bir şişeyle geri döndü: </p>
<p class="calibre2"/>
<p class="calibre2">«Nane likörü kalmış sadece, içer misin?» dedi. </p>
<p class="calibre2"/>
<p class="calibre2">«Đçerim.» </p>
<p class="calibre2"/>
<p class="calibre2">Dışarda bir kapı açılıp kapandı. Lütfiye helada gerekli hazırlığı yaptıktan sonra odasına dönmüştü herhalde. </p>
<p class="calibre2"/>
<p class="calibre2">Prenses dolaptan bir çay bardağı çıkardı. Şişeyle birlikte adama uzattı bardağı: </p>
<p class="calibre2"/>
<p class="calibre2">«Al kendin koy.» </p>
<p class="calibre2"/>
<p class="calibre2">Şişe yarımdı. Mantarı da içine itilmişti. Adam doldurdu çay bardağına yeşil nane likörünü: </p>
<p class="calibre2"/>
<p class="calibre2">«Sen içmeyecek misin?» </p>
<p class="calibre2"/>
<p class="calibre2">«Bilmem ki?» </p>
<p class="calibre2"/>
<p class="calibre2">«Đç canım sen de bir kadeh...» </p>
<p class="calibre2"/>
<p class="calibre2">Prenses dolaptan bir çay bardağı daha çıkardı. «Rezil Köpek» kalktı Prenses'in bardağına da likör koydu. </p>
<p class="calibre2"/>
<p class="calibre2"/>
<p class="calibre2">«Sen otur koltuğa,» dedi. </p>
<p class="calibre2"/>
<p class="calibre2">Prenses yatağın kıyısına ilişti: </p>
<p class="calibre2"/>
<p class="calibre2">«Yok, böyle daha iyi.» </p>
<p class="calibre2"/>
<p class="calibre2">«Şerefine...» </p>
<p class="calibre2"/>
<p class="calibre2">Sadrazam Seyfullah Paşanın bakışları altında nane likörlü çay bardakları birbiriyle vuruştu. </p>
<p class="calibre2"/>
<p class="calibre2">Adam patlak koltuğun üstünde başı arkaya kaykılmış, ayakları uzun, elinde yarı yarıya nane likörü dolu çay bardağı, gözleri yarım kapalı oturuyordu. Altı tombul, boynu ince boş </p>
<p class="calibre2">likör şişesi, koltuğun dibinde duruyordu. </p>
<p class="calibre2"/>
<p class="calibre2">Prenses, yüksek ayakkabılarını çıkarmış, bardağını da ayakkabılarının yanma bırakmış, karyolaya uzanmıştı. Aç karnına içilen onca viskiden sonra nane likörü adamın midesinde, ayağa kalksa hemen bulanmaya başlayacakmış gibi hafif bir kabarma yaratıyordu. Ona rağmen arada sırada yine ağzına götürüyordu bardağı. </p>
<p class="calibre2"/>
<p class="calibre2">Yan odadan ritmik bir karyola sesi gelmeye başlamıştı. Lütfiye ile odasına aldığı erkek sevişiyorlardı. Prenses, Lütfiye için, </p>
<p class="calibre2"/>
<p class="calibre2">«Đster misin?» demişti. </p>
<p class="calibre2"/>
<p class="calibre2">«Đsterim,» deseydi... Lütfiye bir ara bu odaya gelecek, alelacele bu karyolada sevişecekti. </p>
<p class="calibre2">Prenses o sırada dışarı mı çıkacaktı, yoksa odada mı kalacaktı? Kaç para alacaktı Lütfiye? Ya karyola kirası için Prenses? </p>
<p class="calibre2"/>
<p class="calibre2">Kasketli, kocaman bıyıklı, yırtık mintanlı, şalvarlı insanlar bağırıyorlardı: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">Đki köpek linç edilmiş cesetten sızıp kalmış kanlan yalıyordu. </p>
<p class="calibre2"/>
<p class="calibre2">Gözleri, ağzı, burnu olmayan dümdüz bir surat üstüne eğiliyor. </p>
<p class="calibre2"/>
<p class="calibre2">«Nihayet hesabını gördük rezil köpek,» diyordu. </p>
<p class="calibre2"/>
<p class="calibre2">Amerikanbarın ucunda oturan sarışın kadınla erkeğin de karyolası gıcırdıyor muydu acaba? </p>
<p class="calibre2"/>
<p class="calibre2">Bir yudum likör daha. </p>
<p class="calibre2"/>
<p class="calibre2">«Prenses biliyor musun beni kaç kez linç ettiler?» </p>
<p class="calibre2"/>
<p class="calibre2">Prenses, uykuyla uyanıklık arasında, </p>
<p class="calibre2"/>
<p class="calibre2">«Aşağısı selamlıktı,» diyordu. «Babam gecelik entarisinin üstünde samur kürkü bu odada otururdu. Karşı köşedeki minderin üstünde.» </p>
<p class="calibre2"/>
<p class="calibre2"/>
<p class="calibre2">«Đlk önce belleri bükük, saçları sakalları uzun, birbirine karışmış, ellerindeki sopalara dayana dayana yürüyen o ihtiyarlar linç ettiler.» </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2">«Prens Firuz da beni istemek için bu konağa gelmişti,» diyordu. </p>
<p class="calibre2"/>
<p class="calibre2">«Sonra kumral bir kız, uzun boylu erkekler, saksofoncular, kemancılar geldi üstüme.» </p>
<p class="calibre2"/>
<p class="calibre2">«Mısır'daki evimiz bundan çok daha büyüktü. Bir saraydı orası...» </p>
<p class="calibre2"/>
<p class="calibre2">«Sonra salkım saçak avizeli alabildiğine büyük salonlarda zıplaya hoplaya, sıçraya üstüme doğru koşan yığınla maymun...» </p>
<p class="calibre2"/>
<p class="calibre2">Prenses, </p>
<p class="calibre2"/>
<p class="calibre2">«Elektriği söndür de yanıma gel,» diyordu. </p>
<p class="calibre2"/>
<p class="calibre2">Sallanan havı dökülmüş yırtık halı, sallanan tahta masa, gazocağı... Çıt diye sönen elektrik... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Lüks otelde, parçacı, </p>
<p class="calibre2"/>
<p class="calibre2">«Ne o sonunda Prenses'e kaldın ha?» demişti. «Biraz gevşektir ama idare eder.» </p>
<p class="calibre2"/>
<p class="calibre2">Kemikler ve sıska deriler... Sevişme mi değil mi, pek belli olmayan bir birleşme... Prenses hüner de. göstermeye çalışıyordu, keşke hiç yapmasaydı bunu. </p>
<p class="calibre2"/>
<p class="calibre2">«O yanında gördüğüm güzel kadını da böyle mi seviyordun çapkın?» diyordu. </p>
<p class="calibre2"/>
<p class="calibre2">Şakağına doğru inen iri bir taş... Yıkılırken görmüştü o taşın nasıl indiğini... </p>
<p class="calibre2"/>
<p class="calibre2">Ve büyümüş gözler, kalkmış yumruklar, kocaman bıyıklar, dazlak başlar... </p>
<p class="calibre2"/>
<p class="calibre2">Ve küfürler. </p>
<p class="calibre2"/>
<p class="calibre2">Sonra derin bir karanlık. </p>
<p class="calibre2"/>
<p class="calibre2">Parçalanmış cesedin kanını yalayan iki köpek.. </p>
<p class="calibre2"/>
<p class="calibre2"/>
<p class="calibre2"/>
</body>
</html>
