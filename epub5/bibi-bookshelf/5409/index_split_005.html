<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_4">5 </h2>
<p class="calibre2"/>
<p class="calibre2">Polis, başparmağı ile işaretparmağı arasında tuttuğu. sigarasını, ortaparmağının mancınığıyla fiskeleyerek cipten dışarı fırlattı. </p>
<p class="calibre2"/>
<p class="calibre2">«Rezil Köpek» başını hafif yana çevirmiş, arkalarda kalan deniz fenerine, güneşin ilk ışıklarının şıkırdadığı, kimsesiz mavi sabah denizine bakıyordu. </p>
<p class="calibre2"/>
<p class="calibre2">Cip kıyı yolundan ayrıldı, içerilere doğru saptı. </p>
<p class="calibre2"/>
<p class="calibre2">«Rezil Köpek» Đkinci Şubeye götürülmesinin nedenini bir türlü çözemiyordu. </p>
<p class="calibre2"/>
<p class="calibre2">Suçüstü mahkemesine vermek isteseler, o yağ işçisini de yanında getirmeleri gerekirdi. </p>
<p class="calibre2">Sade sanıkların değil, tanıkların da tümü birden sevkedilmedikçe suçüstü mahkemesinde yargılanma olanağı. yoktu. </p>
<p class="calibre2"/>
<p class="calibre2"/>
<p class="calibre2">Haydi diyelim ki tanıklar polistiler. Đfadeleri karakolda özel olarak hazırlanabilir ve başka bir arabayla doğrudan doğruya gelebilirlerdi mahkemeye... Peki işçiyi neden karakolda bırakmışlardı da sadece kendisini götürüyorlardı Đkinci Şubeye? </p>
<p class="calibre2"/>
<p class="calibre2">Yok bu olayı suçüstü mahkemesine vermeyeceklerdi. Verseler, mahkemeden sonra pekâlâ serbest kalabilirdi... </p>
<p class="calibre2"/>
<p class="calibre2">Peki öyleyse ne yapacaklardı? </p>
<p class="calibre2"/>
<p class="calibre2">Bir tek olasılık vardı: Đşkence... </p>
<p class="calibre2"/>
<p class="calibre2">Bunun için hazırlamışlardı o tuzağı. </p>
<p class="calibre2"/>
<p class="calibre2">Kim hazırlamıştı, niçin hazırlamıştı? Tam bilemiyordu. </p>
<p class="calibre2"/>
<p class="calibre2">Sesler yankılanıyordu kulaklarında: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">«Namussuz, herif.» </p>
<p class="calibre2"/>
<p class="calibre2">«Rezil Köpek...» </p>
<p class="calibre2"/>
<p class="calibre2">Bu tuzak da onun bir parçasıydı herhalde. </p>
<p class="calibre2"/>
<p class="calibre2">Polise, </p>
<p class="calibre2"/>
<p class="calibre2">«Doktor acaba ne yazmış rapora,» diye sordu. </p>
<p class="calibre2"/>
<p class="calibre2">Polis, çatık kaşları, asık suratıyla aynı cevabı verdi: </p>
<p class="calibre2"/>
<p class="calibre2">«Bilmiyorum.» </p>
<p class="calibre2"/>
<p class="calibre2">Đşkence yapmaya götürüyorlarsa neden eline kelepçe vurmamışlardı? Niçin vursunlar, kaçacak mıydı sanki? Hoş kaçsa da yakalayamazlar mıydı? Gecenin kör karanlığında boş bir caddeden alıp götürüvermişlerdi işte. Nerde, ne zaman, nasıl karşına çıkacağı belli olmayan, bir garip örgüttü bu... </p>
<p class="calibre2"/>
<p class="calibre2">Cip bu kez kaymakamlıktan çok daha büyük bir binanın önünde durdu. Kentin emniyet müdürlüğüydü burası. Birinci Şube, Đkinci Şube, Üçüncü Şube, hepsi hepsi buradaydı. </p>
<p class="calibre2"/>
<p class="calibre2">Sabahın çok erken saatleri olmasına rağmen oldukça hareketliydi cümle kapısı. Girip çıkan resmiler, siviller, elleri bağlı yahut çözük tutuklular... </p>
<p class="calibre2"/>
<p class="calibre2">Polisle «Rezil Köpek» indiler cipten. Önce üstü camlı, avlu gibi bir geniş boşluktan geçtiler. Polis bir odaya girdi, masada oturan bir sivile, cebinden çıkardığı kâğıtları uzattı, </p>
<p class="calibre2"/>
<p class="calibre2">«Getirdim efendim,» dedi. </p>
<p class="calibre2"/>
<p class="calibre2"/>
<p class="calibre2">Sanki «Rezil Köpek» insan değilmiş, canlı değilmiş, hiçbir şey değilmiş, doğmamış, dünyaya gelmemiş, bu odaya girmemiş gibi bir tavırları vardı. </p>
<p class="calibre2"/>
<p class="calibre2">Masada oturan sivil, bir zile bastı, içeri girerek hazır ol duran resmiye, </p>
<p class="calibre2"/>
<p class="calibre2">«Tıkın şunu,» dedi. </p>
<p class="calibre2"/>
<p class="calibre2">Resmi gayet sert, başıyla işaret ederek, </p>
<p class="calibre2"/>
<p class="calibre2">«Gel buraya,» dedi. </p>
<p class="calibre2"/>
<p class="calibre2">Bir koridordan geçtiler, bir köşeyi döndüler, biraz daha yürüdüler; içinde cılız, çıplak bir ampul yanan demir parmaklıklar çıktı karşılarına. Parmaklıkların önündeki iskemlede yine bir polis oturuyordu. </p>
<p class="calibre2"/>
<p class="calibre2">«Rezil Köpek»i getiren, kapının dibinde oturana, </p>
<p class="calibre2"/>
<p class="calibre2">«Aç bakalım, bir müşteri daha geldi,» dedi. </p>
<p class="calibre2"/>
<p class="calibre2">Đskemlede oturan polis, şöyle pis pis bir süzdü «Rezil Köpek»i, </p>
<p class="calibre2"/>
<p class="calibre2">«Ne bok yedin ulan da geldin buraya,» dedi. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Geceleyin boş bir caddenin ortasından kaldırıp getirdiler,» dedi. </p>
<p class="calibre2"/>
<p class="calibre2">«Yaa bak hele, ben de camiden alıp getirdiler sanmıştım.» </p>
<p class="calibre2"/>
<p class="calibre2">Đskemlenin dibinden alınan bir tutam anahtar, seçilen bir anahtar, parmaklığın kapısındaki kilide sokulan anahtar... Ve açılan parmaklıklı kapı... </p>
<p class="calibre2"/>
<p class="calibre2">Ve zindancı polisin sesi, </p>
<p class="calibre2"/>
<p class="calibre2">«Haydi ulan sallanma, gir içeri...» </p>
<p class="calibre2"/>
<p class="calibre2">«Rezil Köpek» içeri girerken, zindancı polis şöyle bir itekledi sırtından. Sonra yine kapıyı çekip kilitledi, oturdu yerine... </p>
<p class="calibre2"/>
<p class="calibre2">Mahzen gibi koca bir yerdi burası. Hiç penceresi yoktu. Đki ampul daha yanıyordu iç bölümde. </p>
<p class="calibre2"/>
<p class="calibre2">Ve sürü sepet insan yerlere serilmiş, taşlar üstünde yatıyorlardı. </p>
<p class="calibre2"/>
<p class="calibre2">Đki kişi yan yana, biri tek basma, bir aşağı bir yukarı, hızlı hızlı volta atıyorlardı. </p>
<p class="calibre2"/>
<p class="calibre2">Emniyet Müdürlüğünde nezarethane dedikleri yerdi burası. </p>
<p class="calibre2"/>
<p class="calibre2">Hela kapıdan girince sol dipteydi. Gerçi üstünde «hela» diye bir işaret yoktu, ama önündeki ıslaklık ve gelen keskin koku, anlatıyordu ne olduğunu. </p>
<p class="calibre2"/>
<p class="calibre2"/>
<p class="calibre2">«Rezil Köpek» önce sağma soluna bakındı. Ne bank, ' ne iskemle, oturacak hiçbir şey yoktu. Ya ayakta duracak ya taşların üstüne çömelecektin. Başladı o da bir aşağı bir yukarı, volta atmaya... </p>
<p class="calibre2"/>
<p class="calibre2">Yerde yatanlardan birkaç kişi, doğrulmuşlar kendisine bakıyorlardı. </p>
<p class="calibre2"/>
<p class="calibre2">Biri, önünden geçerken, </p>
<p class="calibre2"/>
<p class="calibre2">«Geçmiş olsun,» dedi. </p>
<p class="calibre2"/>
<p class="calibre2">«Sağol...» </p>
<p class="calibre2"/>
<p class="calibre2">«Neden geldin?» </p>
<p class="calibre2"/>
<p class="calibre2">«Vallahi anlayamadım neden geldiğimi; geceleyin, dolmuşa yanlış yerden biniyorsun diye çullanıp getirdiler.» </p>
<p class="calibre2"/>
<p class="calibre2">«Bıçak falan çıktı mı üstünde?» </p>
<p class="calibre2"/>
<p class="calibre2">«Hayır...» </p>
<p class="calibre2"/>
<p class="calibre2">«Boş ver, bırakırlar öyleyse... Ben yaralamadan geldim, suçüstüne sevkedecekler.» </p>
<p class="calibre2"/>
<p class="calibre2">«Geçmiş olsun...» </p>
<p class="calibre2"/>
<p class="calibre2">«Eyvallah...» </p>
<p class="calibre2"/>
<p class="calibre2">«Rezil Köpek» devam etti aşağı yukarı yürümeye... </p>
<p class="calibre2"/>
<p class="calibre2">Bir yığın yırtık ayakkabı, bir yığın yırtık pantolon, bir yığın kirli gömlek, bir yığın yamalı ceket... Ve bunların örtüsü içinde arada sırada kıpırdayan deriye bürünmüş, tıraşı uzun, sarı yüzlü iskeletler... </p>
<p class="calibre2"/>
<p class="calibre2">«Rezil Köpek», sorup duruyordu kendine: </p>
<p class="calibre2"/>
<p class="calibre2">«Bana ne yapacaklar?» </p>
<p class="calibre2"/>
<p class="calibre2">Ve ancak bir cevap bulabiliyordu: Đşkence... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Korkunçtur ne olacağını bilmeden beklemek bir zindanda. </p>
<p class="calibre2"/>
<p class="calibre2">Yerlerde yatanlar birer ikişer doğruluyorlardı. Kimi bir sigara yakıyor, kimi helaya yollanıyordu. </p>
<p class="calibre2"/>
<p class="calibre2">«Rezil Köpek» duvarlara bakıyordu. Duvarlar kargacık burgacık yazılar, tarihler, imzalarla doluydu. </p>
<p class="calibre2"/>
<p class="calibre2"/>
<p class="calibre2">«Ey yıkılası kahpe yerler, evim mi oldunuz?» </p>
<p class="calibre2"/>
<p class="calibre2">«Dümbükler, hepinizin anasını, avradım...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Zalim, yine bir zulme giriftar olur ahar </p>
<p class="calibre2"/>
<p class="calibre2">Elbette olur ev yıkanın hanesi viran. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Volta atanlar çoğalmaya başlamıştı. Endişeli yüzler, düşünceli yüzler, öfkeli yüzler, bir gidip bir geliyorlardı. </p>
<p class="calibre2"/>
<p class="calibre2">Aynı suçtan gelenler, baş başa vermişler, fısır fısır konuşuyorlardı. Bazılarının yüzünde çürük izleri vardı, bazıları da topallıyordu. </p>
<p class="calibre2"/>
<p class="calibre2">Demir kapının dışından bir polis bağırarak üç kişiyi çağırdı. Kasketi yağlı, cılız bir oğlan; iriyarı, ayağı lastikli bir adam; bir de sinirli sinirli tesbihiyle oynayan yaşlıca biri, kapıya doğru gittiler. </p>
<p class="calibre2"/>
<p class="calibre2">Kapı açıldı, çıktılar dışarı. </p>
<p class="calibre2"/>
<p class="calibre2">Zincirle kilit şıkırtıları duyuldu. Üçüne de kelepçe vuruyorlardı. </p>
<p class="calibre2"/>
<p class="calibre2">«Rezil Köpek», yırtık ayakkabılara, yırtık pantolonlara, kirli gömleklere, yamalı ceketlere bakıyordu. </p>
<p class="calibre2"/>
<p class="calibre2">Sonra birden bunların hepsi bankacı oldular. Sonra avukat oldular. Sonra komisyoncu, armatör, yargıç, profesör, saylav, madenci... </p>
<p class="calibre2"/>
<p class="calibre2">Đhtiyar canavarlar düdük çalarak diploma dağıtıyordu hepsine. </p>
<p class="calibre2"/>
<p class="calibre2">Levazım müdürü Osman bey, evinde yeşil çuhalı iki masa kurmuş kumar oynatıyordu. </p>
<p class="calibre2"/>
<p class="calibre2">Sadrazam Seyfullah Paşa'nın satılmayı bekleyen harap konağında, dişleri piyoreden dökülmüş yetmişlik Prenses, odasının önüne çıkmış, Lütfiye'yle konuşuyordu: </p>
<p class="calibre2"/>
<p class="calibre2">«Gitti mi misafirin?» </p>
<p class="calibre2"/>
<p class="calibre2">«Đçerde uyuyor. Seninki?» </p>
<p class="calibre2"/>
<p class="calibre2">«Erken gitti benimki...» </p>
<p class="calibre2"/>
<p class="calibre2">Lütfiye ağzım yaya yaya, </p>
<p class="calibre2"/>
<p class="calibre2">«Vallahi aşkolsun sana, bu gece galiba iş de tuttun sen, nasıl iyi miydi,» diyordu. </p>
<p class="calibre2"/>
<p class="calibre2">Prenses yüzünü buruşturarak gülümsüyordu. </p>
<p class="calibre2"/>
<p class="calibre2"/>
<p class="calibre2">Sonra Seyfullah Paşa'nın torunu Prenses, Osman beyin kızı oldu. </p>
<p class="calibre2"/>
<p class="calibre2">«Tatlı Budala» usul usul anlatıyordu kıza: </p>
<p class="calibre2"/>
<p class="calibre2">«Okulun önündeki caddeden arada şurada geçen bir Prenses vardı. Çok güzel bir kadındı. </p>
<p class="calibre2">Hepimiz âşıktık ona. Onun gibi bir sevgilimiz olsun isterdik.» </p>
<p class="calibre2"/>
<p class="calibre2">«E... sonra ne oldu?» </p>
<p class="calibre2"/>
<p class="calibre2">«Hiç... Şey birdenbire sana 'Prenses' demek geldi içimden.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Nezarethanede, parmaklıkların dışında polis, beş kişiyi daha çağırmıştı... </p>
<p class="calibre2"/>
<p class="calibre2">Ya suçüstüne götüreceklerdi ya yeniden sorguya çekmeye. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala» tanışmalarından bir yıl sonra öpmüştü dudaklarından ilk kez «Prenses»i... </p>
<p class="calibre2">bir gece, bir deniz kıyısında. Đlk öptüğü kızdı o... </p>
<p class="calibre2"/>
<p class="calibre2">Evde yalnız kaldıkları zaman artık hep öpüyordu. </p>
<p class="calibre2"/>
<p class="calibre2">Sonra entarisini yukarı kaldırmaya çalışıyordu. «Prenses»in. «Prenses» gıdıklanıyormuş </p>
<p class="calibre2">gibi gülerek boyuna eteklerini aşağıya indirmeye uğraşıyordu. </p>
<p class="calibre2"/>
<p class="calibre2">Kan ter içinde bir süre didişiyorlardı. Sonunda «Prenses», </p>
<p class="calibre2"/>
<p class="calibre2">«Peki ama sadece öpeceksin,» diyordu. </p>
<p class="calibre2"/>
<p class="calibre2">«Tatlı Budala» yere diz çöküyor, hiçbir engelle karşılaşmadan kızın eteklerini, donu ortaya çıkıncaya kadar yukarı kaldırıyor ve baldırlarından, kasıklarından bol bol öpüyordu. Bazen orasından da öpüveriyordu donunun üstünden. </p>
<p class="calibre2"/>
<p class="calibre2">O zaman «Prenses» kızıyor, tekrar indiriyordu eteklerini. </p>
<p class="calibre2"/>
<p class="calibre2">Tahta ağızlıkla sigara içen ufak tefek biri yaklaştı «Rezil Köpek» in yanına: </p>
<p class="calibre2"/>
<p class="calibre2">«Abi gece mi geldin...» </p>
<p class="calibre2"/>
<p class="calibre2">«Yok, sabah erken...» </p>
<p class="calibre2"/>
<p class="calibre2">Kırpılan bir göz ve sallanan bir baş: </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«Anlamadım, dolmuşa yanlış yerden biniyorsun, dediler ve getirdiler...» </p>
<p class="calibre2"/>
<p class="calibre2"/>
<p class="calibre2">«Herifin birinin cüzdanı çalınmış, bizi de ondan getirdiler. Oysa ben tövbeliyim. Kaç yıl var yapmıyorum o işi...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala» yavaş yavaş azıtmaya başlamıştı işi. «Prenses» i önce dudaklarından öpüyor, sonra bacaklarından öpüyor, sonra kendisininkini çıkarıp kızın külodunun üstünden bacaklarının arasına sürtüyordu. «Prenses» gözleri yarım kapalı, yüzü kızarmış, nefes nefese kalıyordu. </p>
<p class="calibre2"/>
<p class="calibre2">Bazen «Prenses»i duvara dayayarak eteklerini kaldırıyor, ayakta yapıyordu bunu. </p>
<p class="calibre2"/>
<p class="calibre2">Ve her gün «Prenses» le buluşmak istiyordu. </p>
<p class="calibre2"/>
<p class="calibre2">«Prenses» ise buna karşı çıkıyor, bazen hiç evde bulunmuyor, bazen de eve dolan kumarcı kalabalığından sevişme olanağı tüm kayboluyordu. </p>
<p class="calibre2"/>
<p class="calibre2">«Tatlı Budala» bir köşede sessiz sessiz otururken, kız içki getirip götürüyor, servis yapıyordu yeşil çuhalı masalara. </p>
<p class="calibre2"/>
<p class="calibre2">«Prenses» evde bulunmadığı zamanlar acaba nereye gidiyordu? </p>
<p class="calibre2"/>
<p class="calibre2">Orası bir türlü bilinemiyordu. </p>
<p class="calibre2"/>
<p class="calibre2">Bu arada zengin, genç bir doktor da sık sık gelmeye başlamıştı eve... Derken bir de basketçi gelmeye başladı. </p>
<p class="calibre2"/>
<p class="calibre2">«Prenses» galiba onlarla da baş başa kalıyordu. </p>
<p class="calibre2"/>
<p class="calibre2">Ve «Tatlı Budala» ölüyor, bitiyor, kahroluyordu. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Üç kişi çağrıla, beş kişi çağrıla nezarethane yavaş yavaş boşalmaya başlamıştı. </p>
<p class="calibre2"/>
<p class="calibre2">«Rezil Köpek» aşağı yukarı yürümekten yorulmuştu. Acaba çağıracaklar mıydı kendisini de? </p>
<p class="calibre2"/>
<p class="calibre2">Kapıya yaklaştı, kapının dibindeki iskemlede başka bir polis oturuyordu şimdi. </p>
<p class="calibre2"/>
<p class="calibre2">«Ben daha ne kadar kalacağım burda?» diye sordu. </p>
<p class="calibre2"/>
<p class="calibre2">Polis başını bile çevirmeden, </p>
<p class="calibre2"/>
<p class="calibre2">«Geberinceye kadar,» dedi. </p>
<p class="calibre2"/>
<p class="calibre2">Geberinceye kadar... </p>
<p class="calibre2"/>
<p class="calibre2">Peki ama niye?... </p>
<p class="calibre2"/>
<p class="calibre2"/>
<p class="calibre2">Saat öğleye yaklaşıyordu. Şayet suçüstü mahkemesine vermiş olsalar şimdiye kadar bir ses seda çıkması gerekirdi. </p>
<p class="calibre2"/>
<p class="calibre2">Korkunçtur... korkunçtur ne olacağım bilmeden beklemek bir zindanda... </p>
<p class="calibre2"/>
<p class="calibre2">Sorarsın, </p>
<p class="calibre2"/>
<p class="calibre2">«Ben daha ne kadar kalacağım burada,» diye. </p>
<p class="calibre2"/>
<p class="calibre2">Cevap verirler: </p>
<p class="calibre2"/>
<p class="calibre2">«Geberinceye kadar.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala» da «Prenses» e soruyordu: «Beni seviyor musun?» Aldığı cevap hep aynıydı: </p>
<p class="calibre2"/>
<p class="calibre2">«Bilmem ki...» </p>
<p class="calibre2"/>
<p class="calibre2">Eteklerini kaldırıp bacaklarını öptürttüğü halde cevap hiç değişmiyordu: </p>
<p class="calibre2"/>
<p class="calibre2">«Bilmem ki...» </p>
<p class="calibre2"/>
<p class="calibre2">Sonra, </p>
<p class="calibre2"/>
<p class="calibre2">«Pabuçlarını boyat,» diyordu. </p>
<p class="calibre2"/>
<p class="calibre2">«Daha doğru dürüst bir kravat taksana,» diyordu. </p>
<p class="calibre2"/>
<p class="calibre2">«Niye böyle yakası kırışık gömlekler giyiyorsun,» diyordu. </p>
<p class="calibre2"/>
<p class="calibre2">«Tatlı Budala» şiirler okuyordu «Prensesle. «Prenses»: </p>
<p class="calibre2"/>
<p class="calibre2">«Bunları sen mi yazıyorsun,» diyordu. </p>
<p class="calibre2"/>
<p class="calibre2">Oysa hepsi de ünlü ozanların şiirleriydi okuduğu şiirler. «Prenses» güzel olmasına çok güzel, tatlı olmasına çok tatlıydı ama ne şiir biliyordu, ne ozan. Sadece son moda kravatlarla iyi giyimli bir erkeğin nasıl olması gerektiğini biliyordu, bir de dans etmesini... «Tatlı Budala» da bunları bilmiyordu. Ve bazen öfke tepesine vuruyor, bağırıyordu: </p>
<p class="calibre2"/>
<p class="calibre2">«Sen benim kılığımı düzeltmeye kalkacağına, git kumarbaz babanın kartlarını düzelt.» </p>
<p class="calibre2"/>
<p class="calibre2">«Prenses» ağlıyordu: </p>
<p class="calibre2"/>
<p class="calibre2">«Artık her şey bitti, bir daha gelme buraya.» </p>
<p class="calibre2"/>
<p class="calibre2">Ve «Tatlı Budala» kapıyı çekip gidiyordu. Bir saat sonra yaptıklarına bin pişman, tekrar geliyor yalvar yakar oluyor: </p>
<p class="calibre2"/>
<p class="calibre2"/>
<p class="calibre2">«Ne olur affet, çok sinirliydim.» </p>
<p class="calibre2"/>
<p class="calibre2">«Prenses» bir süre yüzüne bakmıyordu. </p>
<p class="calibre2"/>
<p class="calibre2">«Tatlı Budala, o, evin içinde dolaştıkça yolunu kesiyor, </p>
<p class="calibre2"/>
<p class="calibre2">«Haydi öp barışalım,» diye direniyordu. </p>
<p class="calibre2"/>
<p class="calibre2">Đriyarı, mavi gözlü anne genellikle öğleden sonraları evde pek bulunmuyordu. «Prenses» </p>
<p class="calibre2">isterse kolayca yalnız kalabiliyorlardı. Ama «Prenses» her zaman istemiyordu bunu. </p>
<p class="calibre2"/>
<p class="calibre2">«Yarın sakın gelme evde yokum,» diyordu. </p>
<p class="calibre2"/>
<p class="calibre2">«Arkadaşlarım gelecek senin bulunman doğru olmaz,» diyordu. </p>
<p class="calibre2"/>
<p class="calibre2">«Bir süre buluşmayalım, sonra yine ararsın,» diyordu. </p>
<p class="calibre2"/>
<p class="calibre2">Sonra «Tatlı Budala» «Prenses» i gece lokallerinde genç doktorla, uzun boylu basketçiyle dans ederken görüyordu. Giriş kapılarının kıyısından, uzaktan uzağa bakıyordu onlara. </p>
<p class="calibre2">Damarlarında kam donuyor, oraya düşüp bayılacak gibi başı dönüyor ve paramparça, karanlık sokaklara dökülüyordu. Gerilerden caz sesleri geliyordu kulaklarına. </p>
<p class="calibre2"/>
<p class="calibre2">Kestirip atsa... </p>
<p class="calibre2"/>
<p class="calibre2">Kaç kez denemişti kestirip atmayı... </p>
<p class="calibre2"/>
<p class="calibre2">Bir saat geçmeden ya telefonlara koşuyor ya «Prenses»in evine; yalvar yakar özür dilemeye başlıyordu. </p>
<p class="calibre2"/>
<p class="calibre2">«Tatlı Budala» sevda değil, karasevda çekiyordu. Her şeyiyle, itile kakıla, parçalana, yıkıla... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Rezil Köpek» nezarethanede duvarın dibine çömelip oturdu. Hem aç, hem uykusuzdu. Ve artık her şeye boş veriyor, tüm bir anlamsızlığın çizgisinden bakmaya başlıyordu zindanda volta atanlara... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Tatlı Budala»nın babası oğluyla birlikte istemeye gitmişti kızı. Yoksa oğlu ya ölecek ya delirecekti. Gün günden zayıflamasından, söylenenleri duy«amasından, duyarsa anlamamasından, bir noktaya dikilip kalan cam gibi bakışlarından belliydi «Tatlı Budala» nın ne durumda olduğu. </p>
<p class="calibre2"/>
<p class="calibre2">Kızın annesiyle babası nazik davranmışlar, «Valla onlar arkadaş, kendileri bilir, kız istiyorsa niçin olmasın,» demişler ve bundan ötede bir şey söylememişlerdi. </p>
<p class="calibre2"/>
<p class="calibre2">Kız ise o konuşmaya gelmemişti. O nedenle de ne diyeceği belli olmamıştı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">«Rezil Köpek» gözlerini kapamış, başını duvara dayamıştı. </p>
<p class="calibre2"/>
<p class="calibre2">Bazen polis kapıdan birini çağırıyor, bazen demir parmaklıklar açılıyor, içeri sille tokat birini atıyorlardı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Đkinci Şubenin telefonları çalıyordu: «Ne yaptınız onu?» </p>
<p class="calibre2"/>
<p class="calibre2">«Nezarethanede efendim...» </p>
<p class="calibre2"/>
<p class="calibre2">«Suçüstü mahkemesine falan vermediniz değil mi?» </p>
<p class="calibre2"/>
<p class="calibre2">«Hayır efendim.» </p>
<p class="calibre2"/>
<p class="calibre2">«Kimse arayıp sordu mu kendisini?» </p>
<p class="calibre2"/>
<p class="calibre2">«Hayır efendim.» </p>
<p class="calibre2"/>
<p class="calibre2">«Bu gece de kalsın orada. Küçük bir gösteri yapın, fazla ileri gitmeyin anlıyorsunuz ya.» </p>
<p class="calibre2"/>
<p class="calibre2">«Emredersiniz efendim.» </p>
<p class="calibre2"/>
<p class="calibre2">«Yarın da ikamete rapten sevkedersiniz.» </p>
<p class="calibre2"/>
<p class="calibre2">«Peki efendim.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Yine gece olmuştu nezarethanede. Demir parmaklıklar boyuna açılıp kapanıyor, boyuna birilerini atıyorlardı içeriye. </p>
<p class="calibre2"/>
<p class="calibre2">Volta atmaktan usanan berduşlar ise taşlara uzanıveriyorlardı. </p>
<p class="calibre2"/>
<p class="calibre2">Saat gecenin on ikisini geçmiş olmalıydı. </p>
<p class="calibre2"/>
<p class="calibre2">«Rezil Köpek» ceketini çıkarmış, kıvırıp başının altına koymuş ve o da uzanmıştı taşlara. </p>
<p class="calibre2">Taşların soğukluğunu gömleğinin içinde, kemiklerinde duyuyordu. </p>
<p class="calibre2"/>
<p class="calibre2">Gözleri, ağzı, burnu olmayan bir surat, üstüne eğiliyor, </p>
<p class="calibre2"/>
<p class="calibre2">«Nihayet hesabını gördük rezil köpek,» diyordu. </p>
<p class="calibre2"/>
<p class="calibre2">Birden silkindi. Bir ses adını çağırıyordu. Kapıdan çağırıyorlardı. Acaba serbest mi bırakacaklardı? Kalktı ceketini giydi, kapıya doğru yürüdü. </p>
<p class="calibre2"/>
<p class="calibre2">Kapıyı açtılar, tıknaz bir polis, </p>
<p class="calibre2"/>
<p class="calibre2"/>
<p class="calibre2">«Sen misin ulan o ibne?» dedi. </p>
<p class="calibre2"/>
<p class="calibre2">«Rezil Köpek» hiç ses çıkarmadı. </p>
<p class="calibre2"/>
<p class="calibre2">«Gel bakalım, seninle azıcık bir işimiz olacak.» </p>
<p class="calibre2"/>
<p class="calibre2">«Rezil Köpek»in elleri ayaklan buz kesildi, soğuk bir ter boşandı bütün vücudundan. </p>
<p class="calibre2">Dizleri titriyor, garip bir bulantıyla canı çekiliyordu vücudundan. </p>
<p class="calibre2"/>
<p class="calibre2">Sabahleyin geçtiği koridorlardan yürüyorlardı. Döndüler yürüdüler, yürüdüler döndüler, bir merdivene geldiler. </p>
<p class="calibre2"/>
<p class="calibre2">Polis, </p>
<p class="calibre2"/>
<p class="calibre2">«Çık bakalım,» diyordu. </p>
<p class="calibre2"/>
<p class="calibre2">Başladılar çıkmaya. </p>
<p class="calibre2"/>
<p class="calibre2">Bir kat, iki kat, üç kat... </p>
<p class="calibre2"/>
<p class="calibre2">Daha merdivende duymaya başladı çığlıkları. Durmadan bir gramofon çalıyor, bir çığlık patlıyor, sönüyor, sonra yine patlıyordu. </p>
<p class="calibre2"/>
<p class="calibre2">Dayanılır çığlıklar değildi bunlar. </p>
<p class="calibre2"/>
<p class="calibre2">Üçüncü katta şekillenmeye başlamıştı çığlıklar. </p>
<p class="calibre2"/>
<p class="calibre2">Keskin bir feryat, arkasından: </p>
<p class="calibre2"/>
<p class="calibre2">«Vurma, bokunu yiyeyim.» ««• </p>
<p class="calibre2"/>
<p class="calibre2">«Vurmayın abiler...» </p>
<p class="calibre2"/>
<p class="calibre2">«Vurmayın ölüyorum...» </p>
<p class="calibre2"/>
<p class="calibre2">Ve korkunç bir çığlık daha. Çalan gramofon, küfürlerle inen sopalar. </p>
<p class="calibre2"/>
<p class="calibre2">«Ulan ibne.» </p>
<p class="calibre2"/>
<p class="calibre2">«Ulan puşt...» </p>
<p class="calibre2"/>
<p class="calibre2">Ve yine patlayan bir çığlık. </p>
<p class="calibre2"/>
<p class="calibre2">«Rezil Köpek» tıknaz polisle cesetleşmiş yürüyordu. Sesler büyüyerek yaklaşıyordu: </p>
<p class="calibre2"/>
<p class="calibre2">«Ay anam... Vurmayın.» </p>
<p class="calibre2"/>
<p class="calibre2">«Öldürün daha iyi.» </p>
<p class="calibre2"/>
<p class="calibre2">Đnen sopalar, keskin solumalar... Ve küfürler: </p>
<p class="calibre2"/>
<p class="calibre2"/>
<p class="calibre2">«Đbne.» </p>
<p class="calibre2"/>
<p class="calibre2">«Göt veren.» </p>
<p class="calibre2"/>
<p class="calibre2">Polis, işkence odasının kapısını açtı. «Rezil Köpek» yere yatmış bir adam, falakaya bağlı havaya kalkmış iki çıplak ayak gördü. Bir polis bütün gücüyle vuruyordu adamın ayaklarına. </p>
<p class="calibre2"/>
<p class="calibre2">Birlikte geldikleri tıknaz polis, omzundan içeri itti «Rezil Köpek»i; </p>
<p class="calibre2"/>
<p class="calibre2">«Şimdi sıra sende orospu çocuğu,» dedi. </p>
<p class="calibre2"/>
<p class="calibre2">Birden bir değişim oldu «Rezil Köpek» te, etini kesseler kan akmayacakmış gibi bir katılaşma, bir güçlenme, bir kendine güven: </p>
<p class="calibre2"/>
<p class="calibre2">«Madem işkence edeceksiniz, ne küfür ediyorsunuz,» dedi. </p>
<p class="calibre2"/>
<p class="calibre2">Dayak durmuştu. </p>
<p class="calibre2"/>
<p class="calibre2">Falakayı tutan polislerle sopayı vuran polis kendisine bakıyordu. </p>
<p class="calibre2"/>
<p class="calibre2">Sırtından iten tıknaz polis, </p>
<p class="calibre2"/>
<p class="calibre2">«Sus ulan,» dedi. </p>
<p class="calibre2"/>
<p class="calibre2">«Rezil Köpek» sağ ayakkabısının burnuyla sol ayakkabısının ökçesini çıkarıyor, hazırlanıyordu. </p>
<p class="calibre2"/>
<p class="calibre2">Yerde yatan adam inliyordu. </p>
<p class="calibre2"/>
<p class="calibre2">Sopayı vuran polis, </p>
<p class="calibre2"/>
<p class="calibre2">«Git bir nutuk daha at, bunları da anlat,» dedi. </p>
<p class="calibre2"/>
<p class="calibre2">Göz göze geldiler «Rezil Köpek» le. Şimşek şimşeğe çakmış gibi oldu bakışları. Polis, bakışlarını öne doğru indirdi. «Rezil Köpek», </p>
<p class="calibre2"/>
<p class="calibre2">«Bu onun cezası mı,» dedi. </p>
<p class="calibre2"/>
<p class="calibre2">Kimse cevap vermedi. </p>
<p class="calibre2"/>
<p class="calibre2">Yerdeki adam hep inliyordu. </p>
<p class="calibre2"/>
<p class="calibre2">Falakayı tutan polislerden biri bir tekme vurdu yerde yatana, </p>
<p class="calibre2"/>
<p class="calibre2">«Kes ulan,» dedi. </p>
<p class="calibre2"/>
<p class="calibre2">Ve sopayı tutan polis, bir tane daha indi adamın tabanlarına. Arkasından «Rezil Köpek» i getirene, </p>
<p class="calibre2"/>
<p class="calibre2"/>
<p class="calibre2">«Daha bu ibnenin işi bitmedi, al götür onu, sonra getirirsin,» dedi. </p>
<p class="calibre2"/>
<p class="calibre2">Tıknaz polis, tekrar itekledi «Rezil Köpek» i. </p>
<p class="calibre2"/>
<p class="calibre2">«Gel bakalım, kısmetin birazdana kaldı.» </p>
<p class="calibre2"/>
<p class="calibre2">Tekrar aşağıya mı ineceklerdi? Yok hayır, üçüncü kattaki koridorlarda yürüyorlardı. </p>
<p class="calibre2"/>
<p class="calibre2">Odunluk kapısı gibi kalın tahta bir kapının önüne geldiler. Tıknaz polis bir anahtar çıkardı cebinden kapıyı açtı, «Rezil Köpekti içeri sokup çekti kapattı kapıyı. </p>
<p class="calibre2"/>
<p class="calibre2">Zifiri karanlık bir yerdi burası. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Rezil Köpek» bir süre öyle durdu karanlığın ortasında. Sonra kollarını uzatıp, elleriyle duvarları yoklamaya başladı. Bir metre kare ya var ya yoktu tıkıldığı bu yer. Bir adım attın mı karşına duvar geliyordu. </p>
<p class="calibre2"/>
<p class="calibre2">«Hergeleler bizi diri diri mezara soktular,» dedi. </p>
<p class="calibre2"/>
<p class="calibre2">Birazdan da çıkarıp işkence edeceklerdi. </p>
<p class="calibre2"/>
<p class="calibre2">Tekrar çöktü yere, sırtını duvara dayadı. </p>
<p class="calibre2"/>
<p class="calibre2">Kulaklarında bir saksofon çalıyordu. Yere yıkılmış bir adam, çıplak ayakları falakada bağırıyordu: </p>
<p class="calibre2"/>
<p class="calibre2">«Vurma bokunu yiyeyim.» </p>
<p class="calibre2"/>
<p class="calibre2">Bir sopa iniyordu: </p>
<p class="calibre2"/>
<p class="calibre2">«Söyle ulan ibne.» </p>
<p class="calibre2"/>
<p class="calibre2">Sarışın bir kadın perdelerinin hiç açılmadığı hafif küf kokulu bir bodrum katı garsoniyerinde, sarılı kırmızılı siyahlı yastıkları olan yumuşak bir divan üstüne çırılçıplak uzanmış, ayaklarını açarak havaya kaldırmıştı. </p>
<p class="calibre2"/>
<p class="calibre2">Bir başka kadın, bir başka bodrum katında, bir başka divanın üstünde kalçalarının altına bir yastık koymuş,, bacakları ayrık, öyle yatıyordu. </p>
<p class="calibre2"/>
<p class="calibre2">«Tatlı Budala», «Prenses»in eteklerini kaldırmış, külodunun üstünden orasını öpüyordu. </p>
<p class="calibre2"/>
<p class="calibre2">Kız, nefes nefese, gözleri yarım kapalı, </p>
<p class="calibre2"/>
<p class="calibre2">«Ah sevgilim,» diyordu. </p>
<p class="calibre2"/>
<p class="calibre2">«Tatlı Budala» soruyordu: </p>
<p class="calibre2"/>
<p class="calibre2">«Beni seviyor musun?» </p>
<p class="calibre2"/>
<p class="calibre2"/>
<p class="calibre2">Cılız bir ses çıkıyordu: </p>
<p class="calibre2"/>
<p class="calibre2">«Bilmem ki...» </p>
<p class="calibre2"/>
<p class="calibre2">«Niye evlenmeyi kabul etmiyorsun benimle?» </p>
<p class="calibre2"/>
<p class="calibre2">«Ya anlaşamazsak?» </p>
<p class="calibre2"/>
<p class="calibre2">Ve «Prenses» başında çiçekli tacı, dans etmeye gidiyordu gece kulüplerine başkalarıyla. </p>
<p class="calibre2"/>
<p class="calibre2">Yerde yatan adam, </p>
<p class="calibre2"/>
<p class="calibre2">«Vurmayın abiler,» diyordu. </p>
<p class="calibre2"/>
<p class="calibre2">Ve iniyordu sopa: </p>
<p class="calibre2"/>
<p class="calibre2">«Sus ulan, göt veren.» </p>
<p class="calibre2"/>
<p class="calibre2">Kocaman bıyıklılar, kasketliler, şalvarlılar bağırıyor-3 ardı: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">Bir kadın Fransızca bir şarkı söylüyordu amerikanbarın terasında. </p>
<p class="calibre2"/>
<p class="calibre2">Sütanne bozuk yüz kuruş sokuşturuyordu «Nallı Böcek»in cebine. </p>
<p class="calibre2"/>
<p class="calibre2">Yağ işçisi, </p>
<p class="calibre2"/>
<p class="calibre2">«Bakalım patron beni yeniden işe alacak mı,» diyordu. </p>
<p class="calibre2"/>
<p class="calibre2">Ayakları falakadaki adam bağırıyordu: </p>
<p class="calibre2"/>
<p class="calibre2">«Ah anam...» </p>
<p class="calibre2"/>
<p class="calibre2">Ve iniyordu sopa: </p>
<p class="calibre2"/>
<p class="calibre2">«Sus ulan ibne...» </p>
<p class="calibre2"/>
<p class="calibre2">Bankacılar para sayıyor, avukatlar savunma yapıyor, komisyoncular pazarlık ediyor, armatörler gemi yüzdürüyor, yargıçlar idam veriyor, profesörler evrenin sırrını anlatıyor, saylavlar parmak kaldırıyor, madenciler yövmiye dağıtıyorlardı. </p>
<p class="calibre2"/>
<p class="calibre2">Ne kadar dardı burası!... </p>
<p class="calibre2"/>
<p class="calibre2">«Rezil Köpeksin ayaklarım bile daha fazla uzatmasına olanak yoktu. </p>
<p class="calibre2"/>
<p class="calibre2">«Rezil Köpek» kapalı gözlerinin içinde nutuk söylüyordu: </p>
<p class="calibre2"/>
<p class="calibre2">«Beni buraya gömemezsiniz. Ben tabutu olmayanlardanım.» </p>
<p class="calibre2"/>
<p class="calibre2"/>
<p class="calibre2">Gözleri, burnu, ağzı olmayan bir adam, </p>
<p class="calibre2"/>
<p class="calibre2">«Biz seni linç ettik,» diyordu. </p>
<p class="calibre2"/>
<p class="calibre2">Bir saksofon çalıyordu. </p>
<p class="calibre2"/>
<p class="calibre2">«Siz kimi linç ediyorsunuz hırbolar? Siz kendi kendinizi linç ediyorsunuz ahmak sürüsü...» </p>
<p class="calibre2"/>
<p class="calibre2">Ve bir sopa iniyordu çıplak ayakların üstüne: </p>
<p class="calibre2"/>
<p class="calibre2">«Kes sesini ulan puşt...» </p>
<p class="calibre2"/>
<p class="calibre2">Canı ne kadar yanarsa yansın acaba bağırmadan dayanamaz mıydı? </p>
<p class="calibre2"/>
<p class="calibre2">Đşkence edeceklerini önceden hep buraya mı kapatıyorlardı? </p>
<p class="calibre2"/>
<p class="calibre2">Peki işkenceden sonra ne olacaktı? </p>
<p class="calibre2"/>
<p class="calibre2">Yine buraya mı getirip koyacaklardı? </p>
<p class="calibre2"/>
<p class="calibre2">Uzak, çok uzaktaki ev ne âlemdeydi acaba? </p>
<p class="calibre2"/>
<p class="calibre2">Sonunda onu oraya götüreceklerdi. „, </p>
<p class="calibre2"/>
<p class="calibre2">Saksofon kah kah kah gülüyordu. </p>
<p class="calibre2"/>
<p class="calibre2">Bir ayak sesi... </p>
<p class="calibre2"/>
<p class="calibre2">Geliyorlar işte. </p>
<p class="calibre2"/>
<p class="calibre2">Kilidi kurcalanan kapı. </p>
<p class="calibre2"/>
<p class="calibre2">«Rezil Köpek» ayağa kalktı. Bağırmak istiyordu: </p>
<p class="calibre2"/>
<p class="calibre2">«Canavar sürüsü. Adam mısınız siz...» </p>
<p class="calibre2"/>
<p class="calibre2">Kapı açıldı. Dışarı hafif hafif aydınlanıyordu galiba. Bir siluet başım uzattı içeri, </p>
<p class="calibre2"/>
<p class="calibre2">«Sen misin o?» dedi. </p>
<p class="calibre2"/>
<p class="calibre2">«Beni buraya soktular bıraktılar. Yirmi dört saatten fazla gözaltında tutma olanağı yoktur polisin...» </p>
<p class="calibre2"/>
<p class="calibre2">Siluet cevap vermeden çekti kapattı kapıyı. </p>
<p class="calibre2"/>
<p class="calibre2">Evet sabah oluyordu. Çok ince kirli bir ışık girmeye başlamıştı kalın tahta kapının altından. </p>
<p class="calibre2"/>
<p class="calibre2">«Rezil Köpek» devam ediyordu içinden söylediği nutka: </p>
<p class="calibre2"/>
<p class="calibre2"/>
<p class="calibre2">«Ben de elimden geleni yapacağım size. Hangi yasa, hangi hukuk. Hukukunuz da batsın, yasanız da...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Kapının altından sızan kirli ışık gitgide daha' belirgini eşiyordu. </p>
<p class="calibre2"/>
<p class="calibre2">«Rezil Köpek» bir metrekarelik odanın içinde, duvarlara sürünerek bir adım atıyor, dönüyor bir adım atıyor, dönüyor bir adım atıyordu. </p>
<p class="calibre2"/>
<p class="calibre2">Şimdi kendisini de falakaya yatarlarsa, yirmi dört saatte serbest bırakamazlardı. En azından ayaklarının iyileşmesini beklemek zorundaydılar. Bunu göze alabilirler miydi? Bunu göze almalarını gerektiren bir neden de yoktu ortada. </p>
<p class="calibre2"/>
<p class="calibre2">Öyleyse... </p>
<p class="calibre2"/>
<p class="calibre2">Öyleyse işkence yapmayacaklardı. </p>
<p class="calibre2"/>
<p class="calibre2">Peki öyleyse ne diye dün gece sokak ortasından kaldırıp buralara kadar getirmişlerdi kendisini? </p>
<p class="calibre2"/>
<p class="calibre2">Biri emir vermiş olmalıydı? </p>
<p class="calibre2"/>
<p class="calibre2">Kim? </p>
<p class="calibre2"/>
<p class="calibre2">Orasını bilemiyordu. </p>
<p class="calibre2"/>
<p class="calibre2">Herhalde gözünü korkutmak istiyorlardı. Hoşlanmıyorlardı ikide bir uluorta konuşmasından. </p>
<p class="calibre2"/>
<p class="calibre2">Bir saat sonra kapı yine açıldı, asık bir surat göründü, </p>
<p class="calibre2"/>
<p class="calibre2">«Sen misin o?» dedi. </p>
<p class="calibre2"/>
<p class="calibre2">Ve cevap beklemeden hızla kapattı kapıyı. </p>
<p class="calibre2"/>
<p class="calibre2">Tekrar aradan bir saat. </p>
<p class="calibre2"/>
<p class="calibre2">Tekrar açılan kapı. </p>
<p class="calibre2"/>
<p class="calibre2">Tekrar kendisine bakan asık bir surat. </p>
<p class="calibre2"/>
<p class="calibre2">Ve tekrar kapanan kapı. </p>
<p class="calibre2"/>
<p class="calibre2">«Rezil Köpek» her kapı açılışta, bir adım atıyordu kapıya doğru. Ama kapı yüzüne hemen kapanıyordu. </p>
<p class="calibre2"/>
<p class="calibre2">Dışarda ayak sesleri, gürültüler artmaya başlamıştı. </p>
<p class="calibre2"/>
<p class="calibre2">«Rezil Köpek» yere oturmuş, sırtını arkasına, ayaklarını da karşı duvara dayamış, kapının altından sızan kirli ışığın loş karanlığında uyukluyordu. </p>
<p class="calibre2"/>
<p class="calibre2">«Burada konservemi çıkaracak değiller ya elbet bir yerde bırakacaklar, hepsinin canı cehenneme.» </p>
<p class="calibre2"/>
<p class="calibre2">Uzun bir süre geçti aradan. Bir saat, iki saat, belki üç saat. Kapı yine açıldı. Zayıf yapılı, bıyıklı bir sivil, </p>
<p class="calibre2"/>
<p class="calibre2">«Gel bakalım,» dedi. </p>
<p class="calibre2"/>
<p class="calibre2">«Rezil Köpek» in ayaklan uyuşmuştu, yürürken karıncalanıyordu. Gözleri de dışardaki ışıktan kamaşmıştı. </p>
<p class="calibre2"/>
<p class="calibre2">Ellerinde kâğıtlarla gidip gelen bir sürü insan dolaşıyordu ortalıkta. Onların arasından geçtiler, aşağı indiler, bir büyük salona girdiler. Salonda bir sürü masa vardı. Her masanın önünde bir memur oturuyordu. </p>
<p class="calibre2"/>
<p class="calibre2">Zayıf yapılı sivil, «Rezil Köpek» i masalardan birine götürdü, </p>
<p class="calibre2"/>
<p class="calibre2">«Parmak izi alınacak bunun,» dedi. </p>
<p class="calibre2"/>
<p class="calibre2">«Rezil Köpek» masanın önünde, arkası bir başka masaya dönük olarak duruyordu. </p>
<p class="calibre2"/>
<p class="calibre2">Arkasındaki masada oturan, kuru sesle bağırdı: </p>
<p class="calibre2"/>
<p class="calibre2">«Hey burası makam, buraya sırtını dönme.» </p>
<p class="calibre2"/>
<p class="calibre2">«Rezil Köpek» şöyle bir başını çevirdi. Abus suratlı, izbandut gibi bir polis oturuyordu arkasındaki masada. Kızgın kızgın başını sallıyordu. Önünde durduğu masanın-yanına geçti. </p>
<p class="calibre2"/>
<p class="calibre2">Parmak izi polisi, </p>
<p class="calibre2"/>
<p class="calibre2">«Ne sallanıyorsun ulan, uzatsana elini,» dedi. </p>
<p class="calibre2"/>
<p class="calibre2">«Rezil Köpek» sağ elini uzattı. Polis elini aldı, özel mürekkepli bir ıstampaya yanaştırdı. </p>
<p class="calibre2">Ve «Rezil Köpek» kendi iradesiyle basmak istedi parmaklarım ıstampaya. Polis, avucuyla yanağından itti: </p>
<p class="calibre2"/>
<p class="calibre2">«Dur ulan, öyle değil.» </p>
<p class="calibre2"/>
<p class="calibre2">Ve «Rezil Köpek»in parmaklarını tek tek kendi bastırdı ıstampaya. </p>
<p class="calibre2"/>
<p class="calibre2">Parmak izlerinin altına, adım, doğum yerini, tarihini yazdılar. </p>
<p class="calibre2"/>
<p class="calibre2">Sonra zayıf yapılı sivil, «Rezil Köpek»i salondan çıkardı, koridorlarda gidip gelen, odalara girip çıkan kalabalığın arasından geçerek, küçük bir odaya götürdü. </p>
<p class="calibre2"/>
<p class="calibre2">Odada kahverengi elbiseler giymiş, yeşil kravat takmış, yakası rozetli, gençten bir adam oturuyordu. </p>
<p class="calibre2"/>
<p class="calibre2"/>
<p class="calibre2">Şöyle bir bakıştılar «Rezil Köpek» le. Đkisinin de ağzında belli belirsiz bir gülücük kıpırdadı. Sınıf arkadaşıydılar. </p>
<p class="calibre2"/>
<p class="calibre2">Yeşil kravatlı, birden kendini topladı. Tepeden bir kasılmayla, </p>
<p class="calibre2"/>
<p class="calibre2">«Utanmıyor musun buralara gelmeye,» dedi. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Ben kırk yılda bir geliyorum,» dedi. «Sen her gün burdasın ya.» </p>
<p class="calibre2"/>
<p class="calibre2">«O seni ilgilendirmez.» </p>
<p class="calibre2"/>
<p class="calibre2">«Đyi vallahi. Geceleyin sokak ortasından adam kaldırıp getireceksiniz. Đki gece karakollarda, nezarethanelerde, kümes gibi yerlerde süründüreceksiniz, işkenceler göstereceksiniz. Sana da işkence edeceğiz, diyeceksiniz... Sonra: 'O seni ilgilendirmez.'» </p>
<p class="calibre2"/>
<p class="calibre2">Yeşil kravatlı biraz yumuşadı. Sigara paketini uzattı: </p>
<p class="calibre2"/>
<p class="calibre2">«Al yak bir sigara.» </p>
<p class="calibre2"/>
<p class="calibre2">«Rezil Köpek» aldı sigarayı, </p>
<p class="calibre2"/>
<p class="calibre2">«Mersi,» dedi. </p>
<p class="calibre2"/>
<p class="calibre2">Yakası okudukları okulun rozetini taşıyan sınıl arkadaşı, kibrit kutusunu uzattı: </p>
<p class="calibre2"/>
<p class="calibre2">«Sen de koskoca otelde ona buna tabanca çekmeseydin.» </p>
<p class="calibre2"/>
<p class="calibre2">«Nerde şikâyetçi, nerde tanıklar? Karakolda memura hakaret diye tuttular tutanağı.» </p>
<p class="calibre2"/>
<p class="calibre2">«Haydi haydi neyse. Şu fotoğrafı da çektir de, ikamete bağlayıp kapatalım bu işi...» </p>
<p class="calibre2"/>
<p class="calibre2">«Ne fotoğrafı?» </p>
<p class="calibre2"/>
<p class="calibre2">«Arşiv için.» </p>
<p class="calibre2"/>
<p class="calibre2">«Ben sabıkalı mıyım?» </p>
<p class="calibre2"/>
<p class="calibre2">«Keşke sabıkalı olsan. Daha beter...» </p>
<p class="calibre2"/>
<p class="calibre2">«Daha beter ne demek?» </p>
<p class="calibre2"/>
<p class="calibre2">«Sen anlarsın.» </p>
<p class="calibre2"/>
<p class="calibre2">«Rezil Köpek» i getiren zayıf yapılı bıyıklı polis sessiz duruyor, konuşmayı dinliyordu. </p>
<p class="calibre2"/>
<p class="calibre2">Sınıf arkadaşı, </p>
<p class="calibre2"/>
<p class="calibre2">«Biraz dışarıda bekleyin şimdi gelir fotoğrafçı,» dedi. </p>
<p class="calibre2"/>
<p class="calibre2"/>
<p class="calibre2">«Rezil Köpek»le bıyıklı dışarı çıktılar. </p>
<p class="calibre2"/>
<p class="calibre2">Biraz sonra sınıf arkadaşı da çıktı, kendilerine bakmadan yürüyüp gitti. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">Bütün gün bekleyin. </p>
<p class="calibre2"/>
<p class="calibre2">Bütün gece bekleyin. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">«Rezil Köpek» içine çeke çeke içiyordu sigarayı ve bıyıklı polisle bu kez de küçük odanın önünde fotoğrafçı bekliyordu. </p>
<p class="calibre2"/>
<p class="calibre2">Nihayet geldi fotoğrafçı polis. </p>
<p class="calibre2"/>
<p class="calibre2">«Girin içeri,» dedi. </p>
<p class="calibre2"/>
<p class="calibre2">«Rezil Köpek» girdi içeri, elindeki sigarayı, sınıf arkadaşının masasındaki küllükte söndürmek istedi. Fotoğrafçı polis babalandı: </p>
<p class="calibre2"/>
<p class="calibre2">«Orası makam, orada sigara söndürülmez.» </p>
<p class="calibre2"/>
<p class="calibre2">Sigara «Rezil Köpek»in elinde kaldı. </p>
<p class="calibre2"/>
<p class="calibre2">«Geç otur şu karşıya.» </p>
<p class="calibre2"/>
<p class="calibre2">«Rezil Köpek» kararsız duruyordu. Sigarayla nasıl oturacaktı resim çektirme koltuğuna. </p>
<p class="calibre2"/>
<p class="calibre2">«Geç otur dedim sana...» </p>
<p class="calibre2"/>
<p class="calibre2">Çaresiz yürüdü sigarasıyla. </p>
<p class="calibre2"/>
<p class="calibre2">«Ne o ulan, dumanlı mı çektireceksin fotoğrafı...» </p>
<p class="calibre2"/>
<p class="calibre2">«Koyacak yer bulamadım, ne yapayım.» </p>
<p class="calibre2"/>
<p class="calibre2">«Yut pezevenk.» </p>
<p class="calibre2"/>
<p class="calibre2">«Rezil Köpek» sakin bir sesle, </p>
<p class="calibre2"/>
<p class="calibre2">«Sizin meslekte şart mıdır bu kadar hakaret,» dedi. </p>
<p class="calibre2"/>
<p class="calibre2"/>
<p class="calibre2">«Biz hak edene ederiz onu...» </p>
<p class="calibre2"/>
<p class="calibre2">«Nasıl ayırıyorsunuz hak edeni?» </p>
<p class="calibre2"/>
<p class="calibre2">«Kes ulan, şimdi çarparım ha...» </p>
<p class="calibre2"/>
<p class="calibre2">«Rezil Köpek» sigarayı, ayağını kaldırarak tabanına bastırıp iyice söndürdü, sonra da izmariti ön cebine koydu. Ve oturdu fotoğrafçı koltuğuna. </p>
<p class="calibre2"/>
<p class="calibre2">Bu koltuk, yeşil renkte özel bir koltuktu. Oturacak yeri, baldırların iyi yerleşmesi için, yan yana iki olukluydu. </p>
<p class="calibre2"/>
<p class="calibre2">Fotoğrafçı polis, şöyle bir baktı «Rezil Köpek»in yüzüne, </p>
<p class="calibre2"/>
<p class="calibre2">«O ne o, suratındaki,» dedi. </p>
<p class="calibre2"/>
<p class="calibre2">«Ne var suratımda?» </p>
<p class="calibre2"/>
<p class="calibre2">«Đçinin karası suratına vurmuş. Sil onu...» </p>
<p class="calibre2"/>
<p class="calibre2">«Rezil Köpek» mendilini çıkartıp yanağım ovuşturmaya başladı. i </p>
<p class="calibre2"/>
<p class="calibre2">«Çıkmıyor. Tükürükle de öyle sil.» </p>
<p class="calibre2"/>
<p class="calibre2">Şu küçük memurlar, hele polisler, ellerine fırsat geçti mi nasıl da gaddar oluyorlardı. </p>
<p class="calibre2"/>
<p class="calibre2">Şimdi Kısım Şefi, Đkinci Şube Müdürü, Emniyet Müdür Muavini, Genel Müdür Yardımcısı, Vali, Müsteşar, Bakan gibi önemli biri girse içeri, kim bilir ne atiklikle hazırola geçer, sustaya dururdu. O eziklikle de, dişinin keseceğini sezdiği herkese kuduz gibi saldırıyordu. </p>
<p class="calibre2"/>
<p class="calibre2">Bürokrasi çarkı kendi içinde ruhsal çarpıklığa uğrattığı kişilerle, payesiz insanlarla, domuzlaştıkça domuzlaşıyor ve büsbütün umacı bir bela görüntüsüne giriyordu. </p>
<p class="calibre2"/>
<p class="calibre2">«Rezil Köpek» mendilini tükürükleyip öyle silmeye başladı yüzünü. Nerden çalınmıştı yüzüne o leke... Ha evet, parmak izi polisi, parmak izlerini alırken elini kendisine ölü eli gibi yumuşak teslim etmemesine öfkelenmiş, avcuyla yanağından itmişti. Avcu mürekkepli olduğu için de mürekkep yanağına bulaşmıştı. </p>
<p class="calibre2"/>
<p class="calibre2">Fotoğrafçı polisin «tükürükle sil» dediği, anlaşılan yanağına bulaşan o parmak izi mürekkebiydi. </p>
<p class="calibre2"/>
<p class="calibre2">Ve «Rezil Köpek» mendilini tükürükleyip silmeye çalışıyordu yanağını. </p>
<p class="calibre2"/>
<p class="calibre2">«Haydi neyse olduğu kadar. Ellerini dizlerinin üstüne koy.» </p>
<p class="calibre2"/>
<p class="calibre2">Yanan iki spot. Koltuğun önüne takılan sıra sıra yüz binlik bir numara... Ve çalışan makine... </p>
<p class="calibre2"/>
<p class="calibre2"/>
<p class="calibre2">«Şimdi başını sağa çevir, daha çevir...» </p>
<p class="calibre2"/>
<p class="calibre2">Ve yine çalışan makine. </p>
<p class="calibre2"/>
<p class="calibre2">Babanın adı, ananın adı, doğduğun yer, falan*filan... </p>
<p class="calibre2"/>
<p class="calibre2">Sonra koridordaki kalabalığın arasından alt kata iniş, bir odaya giriş. Bıyıklı polis, </p>
<p class="calibre2"/>
<p class="calibre2">«Parmak izleri alındı, fotoğrafları çekildi,» diyordu. </p>
<p class="calibre2"/>
<p class="calibre2">Odadaki sivil komiser, Evrakı burada,» dedi, «ikamete rapten bırakılacak. Bölge karakoluna teslim edin.» </p>
<p class="calibre2"/>
<p class="calibre2">«Rezil Köpek» anlamıştı durumu. Bölge karakolu öteki bölge karakoluna, öteki bölge karakolu da daha öteki bölge karakoluna teslim edecekti. Kasten, eziyet olsun diye yapıyorlardı bunu... </p>
<p class="calibre2"/>
<p class="calibre2">Sivil komiser, bıyıklıya soruyordu. </p>
<p class="calibre2"/>
<p class="calibre2">«Senin işin var mı?» </p>
<p class="calibre2"/>
<p class="calibre2">«Öğleden sonra nöbetçiyim efendim.» </p>
<p class="calibre2"/>
<p class="calibre2">Komiser, </p>
<p class="calibre2"/>
<p class="calibre2">«Resmilerden birini çağır,» dedi. </p>
<p class="calibre2"/>
<p class="calibre2">Resmi bir polis geldi. </p>
<p class="calibre2"/>
<p class="calibre2">«Al bunu evrakıyla birlikte bölge karakoluna teslim et.» </p>
<p class="calibre2"/>
<p class="calibre2">«Emredersiniz efendim.» </p>
<p class="calibre2"/>
<p class="calibre2">«Rezil Köpek» resmi polisle odadan, sonra da Emniyet Müdürlüğünden dışarı çıktı. </p>
<p class="calibre2"/>
<p class="calibre2">Sokaklar cıvıl cıvıldı. Đnsanlar, minibüsler, dolmuşlar, taksiler, sokak satıcıları mavi bir göğün altında kaynaşarak kendi hayatlarını yaşıyorlardı. </p>
<p class="calibre2"/>
<p class="calibre2">«Rezil Köpek» iyice kirlenmiş gömleği, buruş buruş olmuş elbisesi ve tükürükle silmesine rağmen tam çıkmamış olan yanağındaki parmak izi mürekkebiyle resmi polisin yanında bölge karakoluna gidiyordu. </p>
<p class="calibre2"/>
<p class="calibre2"/>
<p class="calibre2"/>
</body>
</html>
