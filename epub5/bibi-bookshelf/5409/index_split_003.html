<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_2">3 </h2>
<p class="calibre2"/>
<p class="calibre2"/>
<p class="calibre2">«Rezil Köpek» kahvenin bulunduğu apartmana girdi, aşağıya doğru indi. Apartmandan çok, han gibi, pasaj gibi bir yerdi burası. Dış kapının açıldığı sahanlıkta tabelalar göze çarpıyordu: </p>
<p class="calibre2">«Örücü», «Saatçi», «Terzi» gibi... Kahveye sönük bir ampulün aydınlattığı kirli bir merdivenden iniliyordu. Kahvenin karşısında da yine tabelalar vardı: «Düğmeci», «Kolacı» </p>
<p class="calibre2">vs.... </p>
<p class="calibre2"/>
<p class="calibre2">Kahvenin kapısı açıktı. Camekânla bölünmüş bir kahve ocağı ile altı yedi masa vardı içerde. </p>
<p class="calibre2"/>
<p class="calibre2">Kahveci omzunda peşkir, sıska bir adamla konuşuyordu: </p>
<p class="calibre2"/>
<p class="calibre2">«Đbo şöyle bir uğradı, sana bakınıp çıktı.» </p>
<p class="calibre2"/>
<p class="calibre2">«Çok oldu mu gideli?» </p>
<p class="calibre2"/>
<p class="calibre2">«Đki, iki buçuk saat kadar oluyor.» </p>
<p class="calibre2"/>
<p class="calibre2">«Söyledi mi beni neden aradığını?» </p>
<p class="calibre2"/>
<p class="calibre2">«Tam söylemedi. Yalnız epey kızgındı. Biri tabanca mı ne çekmiş kendisine otelde.» </p>
<p class="calibre2"/>
<p class="calibre2">«Onun için mi arıyordu beni?» </p>
<p class="calibre2"/>
<p class="calibre2">«Galiba.» </p>
<p class="calibre2"/>
<p class="calibre2">«Kimmiş tabanca çeken?» </p>
<p class="calibre2"/>
<p class="calibre2">«Bilmiyorum, anlatmadı.» </p>
<p class="calibre2"/>
<p class="calibre2">«Bu saatten sonra gelmez artık herhalde!...» </p>
<p class="calibre2"/>
<p class="calibre2">«Sanmam.» </p>
<p class="calibre2"/>
<p class="calibre2">Sıska adam tam kapıya döndüğü anda burun buruna geldi «Rezil Köpek»le. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Kusura bakmayın, kulağıma çalındı söyledikleriniz,» dedi. «Đbo bizim yedek parçacı Đbrahim mi?» </p>
<p class="calibre2"/>
<p class="calibre2">«Evet.» </p>
<p class="calibre2"/>
<p class="calibre2">«Arkadaşı mısınız siz de?» </p>
<p class="calibre2"/>
<p class="calibre2">«Kayınbiraderiyim.» </p>
<p class="calibre2"/>
<p class="calibre2">«Rezil Köpek» elini uzattı: </p>
<p class="calibre2"/>
<p class="calibre2">«Memnun oldum,» dedi. «Çok eskiden tanırım Đbrahim'i. Az içki içmedik beraber. Bu akşam o şakayı ben yaptım kendisine. Bu kadar kızacağını bilseydim yapmazdım. Bulursanız özür dilediğimi söyleyin.» </p>
<p class="calibre2"/>
<p class="calibre2">«Siz mi tabanca çektiniz ona?» </p>
<p class="calibre2"/>
<p class="calibre2">«Yok canım şaka yaptım sadece.» </p>
<p class="calibre2"/>
<p class="calibre2">Yanda kâğıt oynayan iki kişi, oyunu bırakmış kendilerini dinliyordu; az ötede çay içen de... </p>
<p class="calibre2">Ön masalarda uyuklayanlar ise tınmadan devam ediyorlardı uyuklamaya. </p>
<p class="calibre2"/>
<p class="calibre2">Sıska adam sorunu ne ciddiye aldığını, ne de ciddiye almadığını belli etmeyen bir sesle, </p>
<p class="calibre2"/>
<p class="calibre2">«Hoş bir şaka olmamış,» dedi. </p>
<p class="calibre2"/>
<p class="calibre2">«Onun yaptığı da pek hoş değildi söz aramızda.» </p>
<p class="calibre2"/>
<p class="calibre2">«Ne yaptı?» </p>
<p class="calibre2"/>
<p class="calibre2">«Ben yaşlı bir hanımla oturuyordum. Yanımdan geçerken, 'Nihayet buna kaldın ha? </p>
<p class="calibre2">Gevşektir ama idare eder,' dedi.» </p>
<p class="calibre2"/>
<p class="calibre2">«Sarhoş muydu?» </p>
<p class="calibre2"/>
<p class="calibre2">«Herhalde.» </p>
<p class="calibre2"/>
<p class="calibre2">«Siz?» </p>
<p class="calibre2"/>
<p class="calibre2">«Rezil Köpek» sıska adamın suratına doğru nefesini hohladı: </p>
<p class="calibre2"/>
<p class="calibre2">«Belli olmuyor mu?» </p>
<p class="calibre2"/>
<p class="calibre2">«Oluyor, oluyor.» </p>
<p class="calibre2"/>
<p class="calibre2">«Neyse siz bulursunuz Đbrahim'i yine de özür dileyin.» </p>
<p class="calibre2"/>
<p class="calibre2">«Olur söylerim.» </p>
<p class="calibre2"/>
<p class="calibre2">Sıska adam çıktı kahveden dışarı. </p>
<p class="calibre2"/>
<p class="calibre2">«Rezil Köpek», omzunda peşkiri, lafa karışmadan yanlarında duran kahveciye, </p>
<p class="calibre2"/>
<p class="calibre2">«Bir çay,» dedi. «Demli olsun.» </p>
<p class="calibre2"/>
<p class="calibre2">Gitti köşedeki boş masaya oturdu. </p>
<p class="calibre2"/>
<p class="calibre2">Kâğıt oynayanlar yeniden başlamışlardı oynamaya. Çay içen ise ilgisini belli etmeden yan gözle kendisine bakıyordu. </p>
<p class="calibre2"/>
<p class="calibre2">Kravatsız gömleği, buruşuk ceketi, kasketi ile ne kadar da çok benziyordu, </p>
<p class="calibre2"/>
<p class="calibre2"/>
<p class="calibre2">«Allahtan bahset,» diye bağıranlara. </p>
<p class="calibre2"/>
<p class="calibre2">Kahveci çayı getirdi, ayaklıklı lale biçimindeki küçük tunç şekerliğin içinde de iki şeker bıraktı. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Kimdi o demincekki adam?» diye sordu. </p>
<p class="calibre2"/>
<p class="calibre2">«Emekli bir polis memuru.» </p>
<p class="calibre2"/>
<p class="calibre2">«Her zaman gelir mi buraya?» </p>
<p class="calibre2"/>
<p class="calibre2">«Gelir.» </p>
<p class="calibre2"/>
<p class="calibre2">«Đbrahim onu bulmak için mi uğradı buraya?» </p>
<p class="calibre2"/>
<p class="calibre2">«Evet.» </p>
<p class="calibre2"/>
<p class="calibre2">«Đyi oldu değil mi bu rastlantı, işin büyümesini önledik.» </p>
<p class="calibre2"/>
<p class="calibre2">Kahveci omuz silkti. Yarım ağızla da, </p>
<p class="calibre2"/>
<p class="calibre2">«Tabancanızın ruhsatı var mı?» diye sordu. </p>
<p class="calibre2"/>
<p class="calibre2">«Var.» </p>
<p class="calibre2"/>
<p class="calibre2">«Mesele kapanır öyleyse.» </p>
<p class="calibre2"/>
<p class="calibre2">«Zaten ortada bir şey yok ki...» </p>
<p class="calibre2"/>
<p class="calibre2">«Öyle.» </p>
<p class="calibre2"/>
<p class="calibre2">Kahveci peşkiriyle masanın tozunu şöyle bir aldıktan-sonra kahve ocağına geri döndü. </p>
<p class="calibre2"/>
<p class="calibre2">Sıska adam kahveden çıkar çıkmaz, az ötedeki nöbetçi eczaneden Đbo'nun evine telefon etmeye koşmuştu: «Alo, sen misin Đbo, uyandırdım mı?» </p>
<p class="calibre2"/>
<p class="calibre2">«Beni aramışsın kahvede. Az önce öğrendim...» «Buldum sana tabanca çekeni de...» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Kahveci beni neden aradığını anlatıyordu. O sırada içeri girdi, lafa karıştı. 'Đbrahim eski arkadaşımdır, o bana şaka yaptı, ben de ona şaka yaptım ama yine de özür dilerim. Bulursanız söyleyiverin,' dedi.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Đstersen kapatalım bu işi..!» </p>
<p class="calibre2"/>
<p class="calibre2"/>
<p class="calibre2">Đbo telefonun öteki ucunda, </p>
<p class="calibre2"/>
<p class="calibre2">«Siktiret pezevengi,» dedi. «Đki tokat çaksaydım ite daha rahat uyuyacaktım bu akşam.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Rezil Köpek» kaldırımın karanlığına bakan tepedeki pencerelere baktı. Bir kadınla bir erkek ayağı geçiyordu pencerenin dibinden. Pencerenin altındaki masalarda üç kişi başlarını kollarının üstüne kapatmışlar, devam ediyorlardı uyuklamaya. </p>
<p class="calibre2"/>
<p class="calibre2">Kasketli adam yan gözle hep kendisine bakıyordu. «Rezil Köpek» birden başını kasketli adama çevirdi. Göz göze geldiler. Kasketli bakışlarını kaçıracak mıydı, kaçırmayacak mıydı? </p>
<p class="calibre2">Bir an kararsız kaldı kasketli; sonra dost mu, düşman mı olduğunu hemen açıklama zorunluğunu duymuş olacak ki, </p>
<p class="calibre2"/>
<p class="calibre2">«Merhaba ağabey,» dedi. </p>
<p class="calibre2"/>
<p class="calibre2">«Merhaba...» </p>
<p class="calibre2"/>
<p class="calibre2">Kasketli masanın üstünden «Rezil Köpek» e doğru hafifçe uzandı. </p>
<p class="calibre2"/>
<p class="calibre2">«Tabanca çekenin sen olduğunu söylemekle iyi etmedin ağabey,» dedi. </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«O konuştuğun adam eski aynasızlardan biridir.» </p>
<p class="calibre2"/>
<p class="calibre2">«E ne olacak yani?» </p>
<p class="calibre2"/>
<p class="calibre2">«Sabahçı kahvelerini dolaşır durur, kaç kişinin başını belaya soktu eşşekoğlu eşek.» </p>
<p class="calibre2"/>
<p class="calibre2">«Nasıl belaya?» </p>
<p class="calibre2"/>
<p class="calibre2">«Kimde şiş, kimde sustalı, kimde makine var, ekipler amirine espiyonlar hemen.» </p>
<p class="calibre2"/>
<p class="calibre2">«Beni de espiyonlar mı şimdi?» </p>
<p class="calibre2"/>
<p class="calibre2">«Hiç kuşkun olmasın.» </p>
<p class="calibre2"/>
<p class="calibre2">«Ama ruhsatım var benim.» </p>
<p class="calibre2"/>
<p class="calibre2">Kasketli, sesini biraz daha alçaktı, gözünü kırparak sordu: </p>
<p class="calibre2"/>
<p class="calibre2">«Nasıl oluyor ruhsatlı?» </p>
<p class="calibre2"/>
<p class="calibre2">«Can güvenliğimi sağlamak için.» </p>
<p class="calibre2"/>
<p class="calibre2">«Kan davası falan mı? Ama öyle olsa bu saatlerde tek başına dolaşmazsın pek.» </p>
<p class="calibre2"/>
<p class="calibre2">«Kan davasından beter. Daha bugün kaç yüz kişi saldırdı üstüme.» </p>
<p class="calibre2"/>
<p class="calibre2"/>
<p class="calibre2">«E sonra ne oldu?» </p>
<p class="calibre2"/>
<p class="calibre2">«Rezil Köpek» başını öne eğmiş çay fincanına bakarak konuşuyordu: </p>
<p class="calibre2"/>
<p class="calibre2">«Paramparça ettiler.» </p>
<p class="calibre2"/>
<p class="calibre2">«Seni mi?» </p>
<p class="calibre2"/>
<p class="calibre2">«Beni. Her zaman paramparça' ederler. Ölür ölür dirilirim.» Kasketli iyice meraklanmıştı. </p>
<p class="calibre2">Đskemlesini «Rezil Köpek» e doğru çekti: </p>
<p class="calibre2"/>
<p class="calibre2">«Dalga mı geçiyorsun ağabey?» </p>
<p class="calibre2"/>
<p class="calibre2">«Yooo. Seni paramparça etmiyorlar mı?» </p>
<p class="calibre2"/>
<p class="calibre2">«Kim edecek?» </p>
<p class="calibre2"/>
<p class="calibre2">«Seni de paramparça ediyorlar, ama farkında değilsin. Ne iş yapıyorsun sen?» </p>
<p class="calibre2"/>
<p class="calibre2">«Bir benzin istasyonunda yağcıyım.» </p>
<p class="calibre2"/>
<p class="calibre2">«Niye uyumuyorsun geceleri?» </p>
<p class="calibre2"/>
<p class="calibre2">«Gece çalışıyorum ben.» </p>
<p class="calibre2"/>
<p class="calibre2">«Rezil Köpek» şöyle bir süzdü kasketliyi: </p>
<p class="calibre2"/>
<p class="calibre2">«Üstünde tulum yok, ellerin de yağlı değil.» </p>
<p class="calibre2"/>
<p class="calibre2">«Dün son verdiler işime. Gece uyku tutmadı. Sabah olsun diye bekliyorum. Sabah tekrar gideceğim servise. Belki yeniden alırlar.» </p>
<p class="calibre2"/>
<p class="calibre2">«Niye son verdiler işine?» </p>
<p class="calibre2"/>
<p class="calibre2">«Patron Allahsızın biri. Yeni yağlarla kirli yağları yarı yarıya karıştırıp koyduruyor kamyonlara. Dün gece bizim Halil geldi servise. Ta^çocukluk arkadaşım. Đki odalı bir evleri vardı bizim orada. Anası ölünce evi sattı bir kamyonet aldı. Titizlenip duruyor kamyonetine. </p>
<p class="calibre2">'Aman gözünü seveyim, sakın karışık yağdan koyma' deyip durdu. Ben de yeni yağdan koydum. O sırada patron kontrola geldi, yakaladı. Halil'in yanında bir şey söylemedi ama o gittikten sonra, 'Zaten böyle yaptığını biliyordum,' dedi. 'Đki kuruş fazla bahşiş almak için beni satıyorsun. Pılını pırtını topla çek arabanı.' 'Yapma ağabey, Halil mahalle arkadaşı, gözüm kör olsun bahşiş için değil,' falan dedim ama dinlemedi.» </p>
<p class="calibre2"/>
<p class="calibre2">«Peki yeniden işe alır mı seni dersin?» </p>
<p class="calibre2"/>
<p class="calibre2">«Đşimden memnundu. Öfkesi geçmişse alır belki...» </p>
<p class="calibre2"/>
<p class="calibre2">«Alırsa bir daha arkadaşlarına yeni yağdan koyacak mısın?» </p>
<p class="calibre2"/>
<p class="calibre2"/>
<p class="calibre2">«Tövbe billah, babam mezardan çıkıp gelse koymam. Bana ne?» </p>
<p class="calibre2"/>
<p class="calibre2">«Patronun hilesine ortak olmak üzmüyor mu seni?» </p>
<p class="calibre2"/>
<p class="calibre2">«Boş ver ağabey, bana ne, ben mi kaldım dünyayı düzeltecek?» </p>
<p class="calibre2"/>
<p class="calibre2">«Görüyorsun paramparça ediyorlar insanı.» </p>
<p class="calibre2"/>
<p class="calibre2">Kasketli birden boş bulundu: </p>
<p class="calibre2"/>
<p class="calibre2">«Doğru,» dedi. </p>
<p class="calibre2"/>
<p class="calibre2">Sonra kendi de şaştı ağzından çıkan söze ve hemen ekledi: </p>
<p class="calibre2"/>
<p class="calibre2">«Yani nasıl?» </p>
<p class="calibre2"/>
<p class="calibre2">«Hiç öyle işte...» </p>
<p class="calibre2"/>
<p class="calibre2">«Sen tabancayla koruyabiliyor musun kendini?» </p>
<p class="calibre2"/>
<p class="calibre2">«Yooo. Her seferinde parçalıyorlar.» </p>
<p class="calibre2"/>
<p class="calibre2">«Eee öyleyse ne diye taşıyorsun?» </p>
<p class="calibre2"/>
<p class="calibre2">«Rezil Köpek» çayını bitirmiş, alnını oğuşturuyordu: </p>
<p class="calibre2"/>
<p class="calibre2">«Biri var biri, elbet bir gün yakalayacağım onu.» </p>
<p class="calibre2"/>
<p class="calibre2">«Nasıl biri?» </p>
<p class="calibre2"/>
<p class="calibre2">«Gözleri, burnu, ağzı olmayan biri... Yüzsüz ve sinsi. Her yerde hem var, hem yok.» </p>
<p class="calibre2"/>
<p class="calibre2">Kasketli, </p>
<p class="calibre2"/>
<p class="calibre2">«Bizim patron gibi,» dedi. </p>
<p class="calibre2"/>
<p class="calibre2">Başını kollarının üstüne kapatmış uyuklayanlardan biri, birden zıplayarak uyandı. </p>
<p class="calibre2">Kaldırımda bir sarhoş, kahvenin açık penceresinden, aşağı doğru, uyuyanın ensesine işiyordu. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Adam uykulu gözlerle ne oluyor gibilerden başım pencereye kaldırdı. Ne olacak, bir sarhoş </p>
<p class="calibre2">bacaklarını pergel gibi açmış, şarıl şarıl ense köküne işiyordu. Önce, </p>
<p class="calibre2"/>
<p class="calibre2">«Dur ulan ayı!» diye bağırdı. </p>
<p class="calibre2"/>
<p class="calibre2">Sonra daha bir temelinden anlamış olacak ki durumu, herifi yakalamak için kapıya doğru seğirtti: </p>
<p class="calibre2"/>
<p class="calibre2">Öteki uyuyanlar da uyanmışlardı. Aval aval pencereye bakıyorlardı. Kahveci ocaktan maşayı kapmış, o da fırlamıştı dışarı. </p>
<p class="calibre2"/>
<p class="calibre2">Pencereden sesler gelmeye başlamıştı. Kahveci bağırıyordu: </p>
<p class="calibre2"/>
<p class="calibre2">«Kenef mi ulan burası, ne işiyorsun pezevenk?» </p>
<p class="calibre2"/>
<p class="calibre2">«Fark edemedim be abi?» </p>
<p class="calibre2"/>
<p class="calibre2">Ensesine sidikleri yiyen tokadı patlatmıştı: </p>
<p class="calibre2"/>
<p class="calibre2">«Neyi fark edemedin dürzü, kafamı mı?» </p>
<p class="calibre2"/>
<p class="calibre2">«Affet abi, bilmeden yaptım abi...» </p>
<p class="calibre2"/>
<p class="calibre2">Kahveci de vuruyordu. </p>
<p class="calibre2"/>
<p class="calibre2">Uyuklayan öteki iki kişi de dayağa katılmak için kalkıp çıktılar dışarı. </p>
<p class="calibre2"/>
<p class="calibre2">Sarhoş, </p>
<p class="calibre2"/>
<p class="calibre2">«Vurmayın abiler, vurmayın!» diye sızlanıyordu. </p>
<p class="calibre2"/>
<p class="calibre2">O sızlandıkça gelen takviye kuvvetle birlikte dayağın dozu iyice artmaya başlamıştı. </p>
<p class="calibre2">Đçerden sarhoşun kaldırımlarda sürüklendiği görülüyordu. Tekmeyle, maşayla vuruyorlardı başına. </p>
<p class="calibre2"/>
<p class="calibre2">Pencerenin dibindeki masanın üstünde ise sarhoşun sidiğinden bir avuçluk bir birikinti, kahvenin ışıklarını yansıtarak titreşiyordu. </p>
<p class="calibre2"/>
<p class="calibre2">Bir düdük sesi duyuldu uzaktan. Herhalde ya bir bekçi ya bir polis geliyordu. </p>
<p class="calibre2"/>
<p class="calibre2">Sarhoş çığlıklar atmaya başlamıştı: </p>
<p class="calibre2"/>
<p class="calibre2">«Öldürüyorlar, imdat!» </p>
<p class="calibre2"/>
<p class="calibre2">Kahveciyle demincek masalarda uyuklayan üç müşteri haklılıklarını iyice sömürerek, vur Allah vur, boyuna vuruyorlardı. Gelen bekçi de olsa, polis de olsa, </p>
<p class="calibre2"/>
<p class="calibre2">«Bu herif pencereden aşağı kafamıza işedi,» dedikleri zaman, mutlaka kendilerinden yana çıkacaktı. </p>
<p class="calibre2"/>
<p class="calibre2">Sarhoş hem sarhoş, hem suçlu, hem de güçsüzdü. Şayet deli bozuk bir serseri olsa da, </p>
<p class="calibre2"/>
<p class="calibre2">«Ne olmuş kafana işediysek, aç ağzım da bir daha işeyim,» diyecek kadar bileğine yahut bıçağına güvense, sonradan gelenler, iki tarafı ayırmaktan ötede bir gösteriye pek girişemezlerdi. ; </p>
<p class="calibre2"/>
<p class="calibre2">«Yahu abi, yapılır mı bu da,» gibi yumuşak sitemlerle olayı kapatırdı. </p>
<p class="calibre2"/>
<p class="calibre2">Ama sarhoş dut gibiydi. Hiçbir tehlikesi yoktu. Onun için de vurdukça vuruyorlardı. </p>
<p class="calibre2"/>
<p class="calibre2">Ömürleri boyunca kızdıkları bütün kişileri onu döverken dövüyorlardı. </p>
<p class="calibre2"/>
<p class="calibre2">Kasketli araba yağcısı «Rezil Köpek» e, </p>
<p class="calibre2"/>
<p class="calibre2">«Kalk voltamızı alalım istersen ağabey,» dedi. «Şimdi tanık manık yapmaya kalkarlar, başımız derde girer karakollarda sabahlarız.» </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Kahveci gelsin de parasını verip çıkalım,» dedi. </p>
<p class="calibre2"/>
<p class="calibre2">Yağcı, </p>
<p class="calibre2"/>
<p class="calibre2">«Ben bir çay içtim,» dedi. «Sen de bir çay içtin. Ellişerden bir teklik eder. Tezgâha bırakırız. Nah işte, benim ellilik burada.» </p>
<p class="calibre2"/>
<p class="calibre2">Pantolonunun cebinden iki yirmi beşlik çıkardı. Ayağa kalktı. </p>
<p class="calibre2"/>
<p class="calibre2">«Rezil Köpek» de ayağa kalkmıştı: </p>
<p class="calibre2"/>
<p class="calibre2">«Dur dur, bende bütün bir lira var. Sen koy o elli kuruşu cebine.» </p>
<p class="calibre2"/>
<p class="calibre2">Kasketli, </p>
<p class="calibre2"/>
<p class="calibre2">«Olur mu ya abi?» dedi. «Sen benden sonra geldin.» </p>
<p class="calibre2"/>
<p class="calibre2">«Olur olur, ben yabancı değilim, haydi bakalım.» </p>
<p class="calibre2"/>
<p class="calibre2">«Rezil Köpek» kahve ocağının önündeki tezgâha bir lira bıraktı, kasketliyle birlikte merdivenden yukarı doğru çıktılar. </p>
<p class="calibre2"/>
<p class="calibre2">Bir bekçi düdük çalarak köşeden hızla kahvenin önüne doğru koşuyordu. </p>
<p class="calibre2"/>
<p class="calibre2">Dayak hâlâ devam ediyordu. Sarhoş ise boğuk boğuk bağırıyordu: </p>
<p class="calibre2"/>
<p class="calibre2">«Đmdat! Öldürüyorlar. Anacığım, öldürüyorlar!» </p>
<p class="calibre2"/>
<p class="calibre2">Ve tekmeler inip kalkıyor, kahvecinin maşası inip kalkıyordu. </p>
<p class="calibre2"/>
<p class="calibre2">«Rezil Köpek» kahveciye, </p>
<p class="calibre2"/>
<p class="calibre2">«Đki çayın parasını aşağıya bıraktık,» diye seslendi. </p>
<p class="calibre2"/>
<p class="calibre2">Kahveci duydu mu, duymadı mı, hiç cevap vermedi. «Rezil Köpek» de, kasketli de bekçinin geldiği yönün zıttı doğrultusunda, adımlarını sıklaştırarak uzaklaştılar, yan sokaklardan tekrar ana caddeye çıktılar. </p>
<p class="calibre2"/>
<p class="calibre2">Kasketli, </p>
<p class="calibre2"/>
<p class="calibre2">«Daha sabaha çok var,» dedi. «Patron ondan, on birden önce gelemez servise. En iyisi ben buradan bir dolmuşa binip eve gideyim gene biraz uzanayım.» </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Servisin yeri nerde?» diye sordu. </p>
<p class="calibre2"/>
<p class="calibre2">«Kahvenin öteki başında. Çalışırken arada bir gelir bir çay içerdik geceleri. Uyku tutmayınca patronun gelmesini kahvede bekleyeyim dedim ama altı, yedi saat daha öyle kuru kuruya oturmanın bir anlamı yok.» </p>
<p class="calibre2"/>
<p class="calibre2">«Doğru ya, git yat biraz. Onda on birde kalkıp gelirsin yine. Patron yeniden mutlaka alır seni işe. Hiç merak etme.» </p>
<p class="calibre2"/>
<p class="calibre2">«Bilmem ki valla abi, hiç belli olmuyor bu dümbüklerin ne bok yiyecekleri.» </p>
<p class="calibre2"/>
<p class="calibre2">Caddeden hiç araba geçmiyordu. «Rezil Köpek» ile kasketli işçi kaldırımın kıyısında hiç konuşmadan öyle iki garip heykel gibi duruyorlardı. </p>
<p class="calibre2"/>
<p class="calibre2">Derken ötelerden iki araba farı yırttı karanlığı. Kasketli elini sallayarak caddeye fırladı. </p>
<p class="calibre2">Taksi geldi durdu önünde. Đşçi, </p>
<p class="calibre2"/>
<p class="calibre2">«Dolmuş mu?» diye sordu. </p>
<p class="calibre2"/>
<p class="calibre2">Tam o anda sert bir düdük öttü. Apartmanlardan birinin gölgesinden fört şapkalı bir adam çıktı, kendilerine doğru koşarak, </p>
<p class="calibre2"/>
<p class="calibre2">«Durun, kıpırdamayın,» diye bağırdı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Taksi bir karışıklığın çıktığını görünce, hemen gazlayıp uzaklaştı. Fötr şapkalı adam, </p>
<p class="calibre2"/>
<p class="calibre2">«Ulan burdan taksiye binilir mi hıyaroğlu hıyarlar?» dedi. </p>
<p class="calibre2"/>
<p class="calibre2">Yağ işçisi, </p>
<p class="calibre2"/>
<p class="calibre2">«Taksiye binmeyecektim ki, . dolmuş arıyordum,» dedi. </p>
<p class="calibre2"/>
<p class="calibre2">«Dolmuş durağı mı ulan burası kereste.» </p>
<p class="calibre2"/>
<p class="calibre2">«Rezil Köpek» buz gibi bir sesle, </p>
<p class="calibre2"/>
<p class="calibre2">«Kimsiniz siz, lütfen kimlik kartınızı gösterir misiniz?» dedi. </p>
<p class="calibre2"/>
<p class="calibre2">«Kimsem kimim, sana ne şebek.» </p>
<p class="calibre2"/>
<p class="calibre2">«Rezil Köpek» de, yağ işçisi de biraz şaşkın, biraz ürkek, biraz öfkeli, dik dik bakıyorlardı fötr şapkalıya. </p>
<p class="calibre2"/>
<p class="calibre2">Fötr şapkalı ille de bir bela çıkartmak istiyordu: </p>
<p class="calibre2"/>
<p class="calibre2"/>
<p class="calibre2">«Ne bakıyorsunuz öyle öküzün baltaya baktığı gibi... Burada hiçbir araba durdurulmaz, ister taksi olsun, ister dolmuş olsun.» </p>
<p class="calibre2"/>
<p class="calibre2">Đşçi, </p>
<p class="calibre2"/>
<p class="calibre2">«Kusura bakma abi, bilmiyorduk,» dedi. </p>
<p class="calibre2"/>
<p class="calibre2">Yürümeye davrandı. </p>
<p class="calibre2"/>
<p class="calibre2">«Neyi biliniyordun, babanın anam nasıl yaptığını mı?» </p>
<p class="calibre2"/>
<p class="calibre2">Đşçi birden döndü bütün hızıyla bir tane konmaya kalktı adama. Adam bunu bekliyormuşçasına iki adım geri fırladı, </p>
<p class="calibre2"/>
<p class="calibre2">«Görev başında memura saldırı habben şimdi ikinizin de canına sıçarım,» dedi. </p>
<p class="calibre2"/>
<p class="calibre2">Hemen bir düdük, bir düdük daha çaldı. Đlerdeki bir sokak arasından hazır kuvvet arabası çıkıverdi ortaya. Kasklı, coplu polisler, fayton koltuğuna kurulmuş gibi dizi dizi oturuyorlardı içinde. </p>
<p class="calibre2"/>
<p class="calibre2">Araba yaklaştı yaklaştı. Bir anda kasklı, coplu polisler, madalyaları, sırmalarıyla Sadrazam Seyfullah Paşa, sıska balık suratı ince boyalı dudaklarıyla Prenses, çocukları tabuta yatıran ihtiyar canavar, kredi sorunlarım konuşan kravatlı bankacı, cüppeli yargıç oldular. En arkada gözleri, burnu, ağzı olmayan dümdüz bir surat vardı. </p>
<p class="calibre2"/>
<p class="calibre2">Ve hepsi «Rezil Köpekle nanik yapıyorlardı. </p>
<p class="calibre2"/>
<p class="calibre2">Araba sert bir frenle durdu önlerinde. Ve hepsi yeniden kaskları coplarıyla polis oldular. </p>
<p class="calibre2"/>
<p class="calibre2">Fört şapkalı, </p>
<p class="calibre2"/>
<p class="calibre2">«Alın bu itleri,» dedi. </p>
<p class="calibre2"/>
<p class="calibre2">Ne «Rezil Köpek», ne işçi, ağızlarını dahi açmaya vakit bulamadan, karga tulumba, arabanın içine atıldılar. Sırtlarına enselerine yumruklar yağmaya, ayaklarına tekmeler inmeye başladı. </p>
<p class="calibre2"/>
<p class="calibre2">Araba aynı hızla hareket etti. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Hazır kuvvet arabası boş caddelerden geçerek bir sokağa saptı, biraz daha gitti ve durdu. </p>
<p class="calibre2">Karakol oradaydı. Polisler paldır küldür atladılar arabadan aşağı. Đte kaka tartaklaya «Rezil Köpek» le kasketli işçiyi de indirdiler; üstünde lamba yanan, iki kanadı da açık kapıdan karakola soktular. </p>
<p class="calibre2"/>
<p class="calibre2"/>
<p class="calibre2">Arabadaki komiser muavini, «Rezil Köpek» le işçiye, </p>
<p class="calibre2"/>
<p class="calibre2">«Bekleyin ulan burada,» dedi. </p>
<p class="calibre2"/>
<p class="calibre2">Kendisi başkomiserin odasına girdi. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">Başkomiserin odasının önünde bir bank, karşısında da iki kapı daha vardı. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">«Rezil Köpek» le işçi yan yana oturdular banka. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">Komiser muavini, başkomiserin odasından çıktı. Đkisi de ayağa kalktılar. Muavin hiç oralı olmadan karşıdaki odalardan birine girdi. «Rezil Köpek»le yağ işçisi tekrar oturdular banka. </p>
<p class="calibre2"/>
<p class="calibre2">Đşçi, </p>
<p class="calibre2"/>
<p class="calibre2">«Bu ne filmdir anlamadım,» dedi. </p>
<p class="calibre2"/>
<p class="calibre2">«Ben de anlamadım.» </p>
<p class="calibre2"/>
<p class="calibre2">«Abi ben sana söyledim, tabanca çekenin sen olduğunu söylemeyecektin o espiyoncuya...» </p>
<p class="calibre2"/>
<p class="calibre2">«O mu yaptı bu işi diyorsun?» </p>
<p class="calibre2"/>
<p class="calibre2">«Başka kim yapacak?» </p>
<p class="calibre2"/>
<p class="calibre2">«Peki seni niye getirdiler benimle?» </p>
<p class="calibre2"/>
<p class="calibre2">«Beraber buldular, beraber getirdiler. Eksik ziyade ne fark eder onlar için...» </p>
<p class="calibre2"/>
<p class="calibre2">«Bir oyun olduğu muhakkak ama çıkaramadım ne olduğunu?» </p>
<p class="calibre2"/>
<p class="calibre2">«Şimdi ne yaparlar dersin bize?» </p>
<p class="calibre2"/>
<p class="calibre2">«Herhalde ifademizi alacaklar, ne bileyim ben.» </p>
<p class="calibre2"/>
<p class="calibre2">«Ne diyeceğiz ifadede?» </p>
<p class="calibre2"/>
<p class="calibre2">«Dolmuş arıyordum. Sivil bir adam geldi koşarak, ana avrat küfretti. Sonra da hazır kuvvet arabasını çağırdı. Hepsi bundan ibaret, diyeceksin.» </p>
<p class="calibre2"/>
<p class="calibre2">«Abi bu kadarla kapatmazlar bu işi.» </p>
<p class="calibre2"/>
<p class="calibre2">«Eğer dertleri benimleyse, seninkini kapatır bırakırlar, merak etme.» </p>
<p class="calibre2"/>
<p class="calibre2"/>
<p class="calibre2">«Đnşallah ama hiç sanmam. Ne kadar bekleyeceğiz dersin.» </p>
<p class="calibre2"/>
<p class="calibre2">«Bilmem ki...» </p>
<p class="calibre2"/>
<p class="calibre2">Polisler, siviller girip çıkıyordu karşı odalara. </p>
<p class="calibre2"/>
<p class="calibre2">Bir bekçiyle bir polis, saçları darmadağınık, göğsü yırtılmış, ağlayan bir kadın getirdiler, köşedeki merdivenden aşağı indirdiler. Merdivenin başında polis bir tokat attı kadına, </p>
<p class="calibre2"/>
<p class="calibre2">«Zırlayıp durma, götünü kiraya veren acısına katlanır,» dedi. </p>
<p class="calibre2"/>
<p class="calibre2">Komiser muavini girdiği odadan tekrar dışarı çıktı. </p>
<p class="calibre2"/>
<p class="calibre2">«Rezil Köpek»le işçi tekrar ayağa kalktılar. </p>
<p class="calibre2"/>
<p class="calibre2">Muavin görmezlikten gelerek, helaya girdi. </p>
<p class="calibre2"/>
<p class="calibre2">«Rezil Köpek»le işçi, muavin heladan çıkarken yeniden ayağa kalkmak üzere oturdular banka. </p>
<p class="calibre2"/>
<p class="calibre2">Başkomiser odasından telefon ediyordu bir yerlere: </p>
<p class="calibre2"/>
<p class="calibre2">«Yakalayıp getirdik efendim.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Caddede araba bekliyordu. Bir bahane bulup arabaya koyduk efendim.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Yanında biri daha var, onu ne yapalım?» </p>
<p class="calibre2"/>
<p class="calibre2">Telefondaki ses, </p>
<p class="calibre2"/>
<p class="calibre2">«Biraz gözünü korkutup bırakın, anlasın öyle bir mendeburla konuşmanın insanın bağına neler getirebileceğini,» dedi. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Dışarda gün ışıyordu. </p>
<p class="calibre2"/>
<p class="calibre2">«Rezil Köpek»le yağ işçisi, iki saattir bekliyorlardı başkomiserin kapısı dibindeki bankta. </p>
<p class="calibre2"/>
<p class="calibre2">Muavin heladan çıkmış odasına girmiş, bir süre sonra tekrar odasından çıkmış, başkomiserin yanma gitmiş, sonra yine odasına dönmüştü. </p>
<p class="calibre2"/>
<p class="calibre2"/>
<p class="calibre2">«Rezil Köpek» le işçi, muavini her görüşlerinde ayağa kalkıyorlardı. </p>
<p class="calibre2"/>
<p class="calibre2">Muavin de her seferinde görmezlikten geliyordu onları. </p>
<p class="calibre2"/>
<p class="calibre2">Karakol gecelik yaşamını sürdürüyordu. Esrar içerken yakalanıp getirilen serseriler, arkadaşını yaralayan bir sarhoş, bir müşteriye dayak attıkları için ifadeleri alınan bar garsonları, arabayla bir yayaya çarpıp kaçarken yakalanan bir şoför... </p>
<p class="calibre2"/>
<p class="calibre2">Bunlardan bir kısmı sille tokat merdivenden aşağı indiriliyor, bir kısmı komiserin yanma, bir kısmı muavinin yanma alınıyor, bir kısmı serbest bırakılıyor, bir kısmı da ciple başka yerlere gönderiliyordu. </p>
<p class="calibre2"/>
<p class="calibre2">Ve «Rezil Köpek»le işçi bekliyorlardı. </p>
<p class="calibre2"/>
<p class="calibre2">Muavin, </p>
<p class="calibre2"/>
<p class="calibre2">«Bekleyin,» demişti. </p>
<p class="calibre2"/>
<p class="calibre2">Bekliyorlardı. </p>
<p class="calibre2"/>
<p class="calibre2">«Abi tıkarlar mı bizi içeri ha, ne dersin?» </p>
<p class="calibre2"/>
<p class="calibre2">«Ortada fol yok, yumurta yok, nasıl tıkacaklar?» </p>
<p class="calibre2"/>
<p class="calibre2">Đşçinin endişeleri gitgide artıyordu: </p>
<p class="calibre2"/>
<p class="calibre2">«Bir kulp takarlar, duman oluruz vallahi. Sözde patronu görecektik bu sabah...» </p>
<p class="calibre2"/>
<p class="calibre2">«Üzme canını, şimdi nerdeyse bırakırlar.» </p>
<p class="calibre2"/>
<p class="calibre2">Bir polis memuru, «Rezil Köpek» e, </p>
<p class="calibre2"/>
<p class="calibre2">«Sen gel bakayım içeri,» dedi. </p>
<p class="calibre2"/>
<p class="calibre2">«Rezil Köpek» kalktı, polisin peşinden tam karşılarındaki kapıdan girdi içeri. </p>
<p class="calibre2"/>
<p class="calibre2">Đçerde bir masa, bir eski meşin kanape, bir de yine kol koyacak yerleri patlamış meşin bir koltuk vardı. Masanın üstünde üç telefon duruyordu. </p>
<p class="calibre2"/>
<p class="calibre2">Sivil bir memur oturuyordu masanın arkasında. Ve memurun da arkasında, duvara, rengi kaçmış kırmızı kumaştan kaim bir çerçeve gerilmiş bir arkalık konmuştu. </p>
<p class="calibre2"/>
<p class="calibre2">Memur gayet kibar, yumuşak bir jestle ayağa kalktı, masanın önündeki koltuğu gösterdi. </p>
<p class="calibre2"/>
<p class="calibre2">«Lütfen buyrun oturun,» dedi. </p>
<p class="calibre2"/>
<p class="calibre2">«Rezil Köpek» oturdu koltuğa. </p>
<p class="calibre2"/>
<p class="calibre2">Açılıp uzatılan bir sigara paketi: </p>
<p class="calibre2"/>
<p class="calibre2"/>
<p class="calibre2">«Buyurmaz mısınız?» </p>
<p class="calibre2"/>
<p class="calibre2">Alman bir sigara ve ürkek bir, </p>
<p class="calibre2"/>
<p class="calibre2">«Mersi.» </p>
<p class="calibre2"/>
<p class="calibre2">«Kahveyi nasıl içersiniz?» </p>
<p class="calibre2"/>
<p class="calibre2">«Çok teşekkür ederim hiç zahmet etmeyin.» </p>
<p class="calibre2"/>
<p class="calibre2">Đtiraz dinlemeyen kesin bir rica: </p>
<p class="calibre2"/>
<p class="calibre2">«Az şekerli? Orta?...» </p>
<p class="calibre2"/>
<p class="calibre2">«Az şekerli rica edeyim.» </p>
<p class="calibre2"/>
<p class="calibre2">Basılan zil... Đçeri giren bir polis... Polise verilen emir: </p>
<p class="calibre2"/>
<p class="calibre2">«Beyefendiye az şekerli bir kahve söyle.» </p>
<p class="calibre2"/>
<p class="calibre2">«Rezil Köpek» içinden, «Bir bok yediler, bir yanlışlık yaptılar, şimdi düzeltmeye çalışıyorlar,» diye düşünüyordu. </p>
<p class="calibre2"/>
<p class="calibre2">Memur birden, </p>
<p class="calibre2"/>
<p class="calibre2">«Tabancanız üstünüzde mi?» diye sordu. </p>
<p class="calibre2"/>
<p class="calibre2">«Üstümde. Ruhsatlı.» </p>
<p class="calibre2"/>
<p class="calibre2">«Verin onu bana lütfen. Sonra buradan alırsınız.»- </p>
<p class="calibre2"/>
<p class="calibre2">«Rezil Köpek» arka cebinden 6.35'lik tabancayı çıkarıp uzattı. </p>
<p class="calibre2"/>
<p class="calibre2">Nerden biliyorlardı üstünde tabanca olduğunu? Demek bütün gününü izlemişlerdi. Yahut gerçekten kahvede karşılaştığı o eski polis bir halt karıştırmıştı. </p>
<p class="calibre2"/>
<p class="calibre2">«Rezil Köpek» yanlışlığı hoş göreceğini belirten filozof bir sesle, </p>
<p class="calibre2"/>
<p class="calibre2">«Durup dururken alıp getirdiler bizi buraya, iki saattir bekliyoruz,» dedi. </p>
<p class="calibre2"/>
<p class="calibre2">«Olur böyle şeyler merak etmeyin. Đfade verdiniz, mi?» </p>
<p class="calibre2"/>
<p class="calibre2">«Hayır.» </p>
<p class="calibre2"/>
<p class="calibre2">«Vaktiyle sizi bir mitingde dinlemiştim.» </p>
<p class="calibre2"/>
<p class="calibre2">«Ya...» </p>
<p class="calibre2"/>
<p class="calibre2">«Maalesef bizim memleketimiz henüz hazmedemiyor böyle şeyleri.» &gt; </p>
<p class="calibre2"/>
<p class="calibre2"/>
<p class="calibre2">«Yavaş yavaş olacak.» </p>
<p class="calibre2"/>
<p class="calibre2">Açılan kapı, gelen kahve. Memurun sesi: </p>
<p class="calibre2"/>
<p class="calibre2">«Kahveyi beyefendinin önüne koy.» </p>
<p class="calibre2"/>
<p class="calibre2">Masa kıyısına konan kahve. </p>
<p class="calibre2"/>
<p class="calibre2">Ve ayağa kalkan memur: </p>
<p class="calibre2"/>
<p class="calibre2">«Bir dakika sizi yalnız bırakacağım. Siz rahat rahat için kahvenizi.» </p>
<p class="calibre2"/>
<p class="calibre2">«Rezil Köpek» içinden, </p>
<p class="calibre2"/>
<p class="calibre2">«Ne de olsa insanlar var bu dünyada,» diyordu.. </p>
<p class="calibre2"/>
<p class="calibre2">«Adam öğrendi bir orostopolluk yapılmak istendiğini, durumu düzeltmeye gitti.» </p>
<p class="calibre2"/>
<p class="calibre2">Birden kapı tekrar açıldı. Yüzünü hiç görmediği bir başka komiser muavini girdi içeri. </p>
<p class="calibre2"/>
<p class="calibre2">«Ulan ne oturuyorsun burada.» </p>
<p class="calibre2"/>
<p class="calibre2">«Rezil Köpek» boş masayı işaret ederek, biraz da güvenli bir sesle, </p>
<p class="calibre2"/>
<p class="calibre2">«Kahve ikram ettiler, onu içiyorum,» dedi. </p>
<p class="calibre2"/>
<p class="calibre2">Bir tokat kahve fincanına. Fincan tabak savrularak bir tarafa gittiler; tabak kırıldı, kahveler yerlere döküldü. </p>
<p class="calibre2"/>
<p class="calibre2">«Kalk bakayım ayağa.» </p>
<p class="calibre2"/>
<p class="calibre2">«Rezil Köpek» süklüm püklüm ayağa kalktı. </p>
<p class="calibre2"/>
<p class="calibre2">«Gel bakayım benimle...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Rezil Köpek» odanın bir köşesine fırlamış fincanla kırık tabağa ve dökülmüş kahvelere şöyle yan gözle bir bakarak komiser muavini ile birlikte çıktı odadan. </p>
<p class="calibre2"/>
<p class="calibre2">Đşçi yoktu ortalıkta. Başkomiserin kapısı dibindeki bankta başörtülü ihtiyar bir kadınla bir polis oturuyordu. </p>
<p class="calibre2"/>
<p class="calibre2">Muavin, başkomiserin kapısını vurdu, içeri girdi; «Rezil Köpek» de peşinden. Yağ işçisi içerdeydi. Komiserin karşısında hazırol durmuş bekliyordu. Kendilerini yakalatan fötr şapkalı adam da içerdeydi; şapkası elinde, o da hazırol durmuş bekliyordu. </p>
<p class="calibre2"/>
<p class="calibre2">Muavin: </p>
<p class="calibre2"/>
<p class="calibre2"/>
<p class="calibre2">«Getirdim komiserim,» dedi. </p>
<p class="calibre2"/>
<p class="calibre2">Komiser şişmanca orta yaşlı biriydi. </p>
<p class="calibre2"/>
<p class="calibre2">«Peki gidin siz,» dedi. </p>
<p class="calibre2"/>
<p class="calibre2">Sonra fötr şapkalıya döndü. </p>
<p class="calibre2"/>
<p class="calibre2">«Anlat bakalım olay nasıl oldu?» dedi. </p>
<p class="calibre2"/>
<p class="calibre2">Sanki iki saat önce boş caddelerde ana avrat söverek düdük çalan herif o değildi. Süt dökmüş kedi gibi duruyordu komiserin karşısında ve anlatıyordu: </p>
<p class="calibre2"/>
<p class="calibre2">«Efendim kendilerinden kuşkulandım. Kimliğimi göstererek nereye gittiklerini sordum. </p>
<p class="calibre2">'Sana ne ulan, siktir git,' dediler. Görevimi yapmakta olduğumu, küfür etmemeleri gerektiğini söyledim. 'Şimdi seni burda parçalarız,' dediler. Bu üstüme doğru yürüdü, yumruk atmaya kalktı.» Yağ işçisini gösteriyordu. Sonra «Rezil Köpek»i gösterdi. «Bu da, 'Sana bu görevi veren eşşekoğlu eşşeğin ağzına sıçayım,' dedi. 'Yasaların da, devletin de ağzına sıçayım,' </p>
<p class="calibre2">dedi.» </p>
<p class="calibre2"/>
<p class="calibre2">Đşçinin yüzü gözü oynamaya başlamıştı. «Rezil Köpek» ise alt dudağını ısırıyordu. </p>
<p class="calibre2"/>
<p class="calibre2">Komiser, işçiye baktı, </p>
<p class="calibre2"/>
<p class="calibre2">«Ne diyorsun?» dedi. </p>
<p class="calibre2"/>
<p class="calibre2">«Komiserim iki gözüm önüme aksın öyle olmadı. Biz arkadaşla kahveden çıkmıştık. Ben eve gidecektim. Acaba bir dolmuş geçer mi diye bakmıyordum. Bu bey düdük çalarak üstümüze geldi. 'Buradan taksiye binilir mi hıyaroğlu hıyarlar,' dedi. Ben nezaketle taksi değil, dolmuş aradığımı söyledim. 'Dolmuş durağı mı ulan burası kereste,5 dedi. Kimliğini sorduk. 'Size ne şebekler,' dedi. Biz bir olay çıkmasın diye, 'Kusura bakmayın, bilmiyorduk,' </p>
<p class="calibre2">diye yürümek istedik. 'Neyi bilmiyordun, babanın ananı nasıl yaptığını mı,' dedi. Sonra yine düdük çaldı hazır kuvvet arabasını çağırdı.» </p>
<p class="calibre2"/>
<p class="calibre2">Komiser, «Rezil Köpek» e döndü: </p>
<p class="calibre2"/>
<p class="calibre2">«Sen ne diyorsun?» dedi. </p>
<p class="calibre2"/>
<p class="calibre2">«Aynen arkadaşımın dediği gibi oldu.» </p>
<p class="calibre2"/>
<p class="calibre2">«Peki tanığınız var mı?» </p>
<p class="calibre2"/>
<p class="calibre2">«Nerden tanığımız olacak, kimseler yoktu ki caddede.» </p>
<p class="calibre2"/>
<p class="calibre2">«Ama bütün hazır kuvvet ekibi olayı olduğu gibi görüp duymuş.» </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Komiserim bu beylik bir usûldür,» dedi. «Polisle vatandaş arasında bir olay çıktı mı, bütün polisler polisten yana tanık olurlar. Vatandaş ise kimseyi bulamaz kendisine tanıklık edecek.» </p>
<p class="calibre2"/>
<p class="calibre2">Komiser, </p>
<p class="calibre2"/>
<p class="calibre2">«Onu bilmem,» dedi. «Biz ifadenizi alıp Đkinci Şubeye göndereceğiz sizi. Onlar da suçüstü mahkemesine sevk. edecekler.» </p>
<p class="calibre2"/>
<p class="calibre2">Đşçi, </p>
<p class="calibre2"/>
<p class="calibre2">«Ayağınızı öpeyim komiserim. Vallahi bir günahımız yok bizim, yapmayın,» diyordu. </p>
<p class="calibre2"/>
<p class="calibre2">«Rezil Köpek»in dudakları kahredici bir gülücükle gerilmişti, </p>
<p class="calibre2"/>
<p class="calibre2">«Aslında şikâyetçi olmak gerekiyorsa bizim şikâyetçi olmamız gerekir. Küfürü biz yedik, biz tartaklandık, biz tekmelendik. Üstelik özgürlüğümüzden de edildik. Ne var ki polis şikâyetçi olunca, savcı otomatik olarak harekete geçer, kamu davası açılır. Biz şikâyetçi olunca, dilekçe yazmamız, avukat tutmamız, özel dava açmamız gerekiyor. Kaldı ki dediğim gibi bütün polisler polise tanık olur. Vatandaş ise başına gelenleri kanıtlamaya tanık bulamaz. </p>
<p class="calibre2">Örneğin siz şimdi isterseniz bizleri öldürür, intihar ettiler de diyebilirsiniz. Ne isterseniz onu yapacaksınız, elimizden bir şey gelmez ki. Ancak mümkünse bu arkadaşı bırakın. Kendisini kahvede tanıdım, işinden çıkarmışlar. Bu sabah tekrar konuşmaya gidecekti patronuyla. </p>
<p class="calibre2">Yazıktır, sizden rica edeyim bunu...» dedi. </p>
<p class="calibre2"/>
<p class="calibre2">Komiser, </p>
<p class="calibre2"/>
<p class="calibre2">«Ben mecburum ifadelerinizi almaya, gerisi Đkinci: Şubenin bileceği şey,» dedi. </p>
<p class="calibre2"/>
<p class="calibre2">Zile bastı, içeri giren polise, </p>
<p class="calibre2"/>
<p class="calibre2">«Hilmi'yi çağır daktiloyu alıp gelsin,» dedi. </p>
<p class="calibre2"/>
<p class="calibre2">Önce işçi yazdırdı ifadesini. </p>
<p class="calibre2"/>
<p class="calibre2">Sonra «Rezil Köpek». </p>
<p class="calibre2"/>
<p class="calibre2">Kullanıla kullanıla canı çıkmış karbon kâğıtlarıyla birlikte takılan tutanak kâğıtları. Yırtık pırtık şeridiyle, tutukluk yapa yapa çalışan, kocaman eski bir daktilo makinesi. «Bana dedi ki...» «Ben dedim ki...» diye sıralanan cümleler. Ve atılan imzalar. </p>
<p class="calibre2"/>
<p class="calibre2">Sivil polisle, tanık polislerin ifadeleri, kendileri çıktıktan sonra elbirliğiyle en uygun biçimde hazırlanacaktı. </p>
<p class="calibre2"/>
<p class="calibre2">«Rezil Köpek»le işçiyi komiserin odasından çıkardılar, </p>
<p class="calibre2"/>
<p class="calibre2">«Bekleyin,» dediler. </p>
<p class="calibre2"/>
<p class="calibre2">Đkisi de tekrar komiserin kapısı dibindeki banka oturdu. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2"/>
<p class="calibre2">Đşçi derin derin içini çekiyordu. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">«Rezil Köpek» alt dudağını kemiriyordu. </p>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">Ve bekliyorlardı. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Komiser telefonu açtı, </p>
<p class="calibre2"/>
<p class="calibre2">«Đfadelerini aldım efendim,» dedi. «Şimdi Đkinci Şubeye sevkediyoruz. Oradan da suçüstü mahkemesine gidecekler.» </p>
<p class="calibre2"/>
<p class="calibre2">Karşıki ses, </p>
<p class="calibre2"/>
<p class="calibre2">«Suçüstü mahkemesi akşama bırakır onları,» diyordu. «Sen suçüstünden çıkar onu. Dava normal yoldan açılsın. Đki üç gün kalsın nezarette. Sabıka fotoğrafları çeksinler, parmak izlerini alsınlar. Sonra karakoldan karakola devrederek oturduğu yere götürür ikametgâha rapten serbest bırakırsınız. Her karakolda da bir gece yatırırsınız... Ha bir de alkol muayenesi yaptırın. Anasından emdiği süt burnundan gelsin. Anlasın bakalım vatan kurtarmak neymiş </p>
<p class="calibre2">deyyus.» </p>
<p class="calibre2"/>
<p class="calibre2">«Emredersiniz efendim. Ötekini ne yapalım?» </p>
<p class="calibre2"/>
<p class="calibre2">«Kimmiş öteki?» </p>
<p class="calibre2"/>
<p class="calibre2">«Bir benzin istasyonunda yağcıymış. Đşinden atmışlar, tekrar işe almaları için patronuna ricaya gidiyormuş. Bir sabahçı kahvesinde tanışmışlar.» </p>
<p class="calibre2"/>
<p class="calibre2">«Tehlikeli biri mi?» </p>
<p class="calibre2"/>
<p class="calibre2">«Yok efendim, tanımıyor bile ötekinin kim olduğunu.» </p>
<p class="calibre2"/>
<p class="calibre2">«Bırakın öyleyse onu.» </p>
<p class="calibre2"/>
<p class="calibre2">«Emredersiniz efendim.» </p>
<p class="calibre2"/>
<p class="calibre2">Komiser telefonu kapattı. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>

<p class="calibre2"/>
<p class="calibre2"/>
<p class="calibre2"/>
<p class="calibre2">Bekleyin. </p>
<p class="calibre2"/>
<p class="calibre2">«Rezil Köpek»le yağ işçisi komiserin kapısı dibindeki bankta bekliyorlardı. </p>
<p class="calibre2"/>
<p class="calibre2">Kapılar açılıyor, kapılar kapanıyor; içeri dışarı polisler girip çıkıyordu. </p>
<p class="calibre2"/>
<p class="calibre2">Bir sivil, ağlayan bir kız çocuğuyla girdi karakola. Kızı geceleyin kaçırmışlar, arabada ırzına geçmişlerdi. «Rezil Köpek» in komiserin odasına girerken bankta gördüğü başörtülü ihtiyar kadın, anneannesiydi çocuğun. Kızı muayeneye götürmüşler, muayeneden getiriyorlardı. </p>
<p class="calibre2"/>
<p class="calibre2">Polislerden biri, kızın duyup duymadığına aldırmadan, </p>
<p class="calibre2"/>
<p class="calibre2">«Beş kişi kütür kütür ta köküne kadar geçirmişler,» diyordu, arkadaşına. </p>
<p class="calibre2"/>
<p class="calibre2">Arkadaşı, </p>
<p class="calibre2"/>
<p class="calibre2">«Arkadan da yapmışlar mı?» dedi. </p>
<p class="calibre2"/>
<p class="calibre2">«Hem arkadan, hem önden.» </p>
<p class="calibre2"/>
<p class="calibre2">Kızı muavinin odasına soktular. Biraz önce anneannesini de aynı odaya çağırmışlardı. </p>
<p class="calibre2"/>
<p class="calibre2">Polisler için gayet olağandı bu dünya. îlk gelenler içinse alabildiğine insafsız, alabildiğine katı, alabildiğine karmaşık görünüyordu karakol. </p>
<p class="calibre2"/>
<p class="calibre2">«Rezil Köpek»in önüne bir polis dikildi, </p>
<p class="calibre2"/>
<p class="calibre2">«Kalk bakalım,» dedi, «alkol muayenesine gideceksin.» </p>
<p class="calibre2"/>
<p class="calibre2">«Rezil Köpek» de işçi de ayağa kalktılar. </p>
<p class="calibre2"/>
<p class="calibre2">Polis işçiye, </p>
<p class="calibre2"/>
<p class="calibre2">«Sen dur,» dedi, «yalnız o gidecek.» </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Şimdilik eyvallah,» dedi kasketli serüven arkadaşına. </p>
<p class="calibre2"/>
<p class="calibre2">Ve polisle birlikte karakoldan çıktı bir cipe bindi. </p>
<p class="calibre2"/>
<p class="calibre2">Güneş doğmak üzereydi. Đlerde bir çöpçü, bir elinde uzun saplı faraşı, bir elinde uzun saplı süpürgesi, ağır ağır yürüyordu. Birkaç serçe, zıplaya zıplaya tane arıyordu at pisliklerinin içinde. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Garajdan çıkmış, ilk seferi yapmaya giden boş bir otobüs. </p>
<p class="calibre2"/>
<p class="calibre2">Camekânlı arabasını ite ite yürüyen bir börekçi. </p>
<p class="calibre2"/>
<p class="calibre2">Atılan paketleri hızlı hızlı açan bir kaldırım gazetecisi. </p>
<p class="calibre2"/>
<p class="calibre2">Cip kaymakamlığın alt kapısına yanaştı. Nöbetçi hükümet doktoru oradaydı. </p>
<p class="calibre2"/>
<p class="calibre2">Karanlık, dar bir sahanlık. Sonra bir oda. Odada uydurma bir yazı masası. Üstünde kırmızı ay olan sözde beyaz bir ilaç dolabı. Yırtık bir paravana ve paravananın arkasında örtüsünün rengi kaçmış bir muayene şezlongu. </p>
<p class="calibre2"/>
<p class="calibre2">Gözleri uykusuzluktan kanlanmış, çıplak başlı, kasları çatık bir doktor. </p>
<p class="calibre2"/>
<p class="calibre2">Polis, «Rezil Köpek»i işaret ederek, </p>
<p class="calibre2"/>
<p class="calibre2">«Alkol muayenesi için getirdim,» dedi. Bazı kâğıtları uzattı. </p>
<p class="calibre2"/>
<p class="calibre2">«Ne yapmış bu?» </p>
<p class="calibre2"/>
<p class="calibre2">«Memura karşı gelmiş.» </p>
<p class="calibre2"/>
<p class="calibre2">«Yahu bunları iki tokat atıp bırakacağınıza bir sürü iş çıkarıyorsunuz.» </p>
<p class="calibre2"/>
<p class="calibre2">Polis cevap vermedi. Doktor, «Rezil Köpek» e döndü: </p>
<p class="calibre2"/>
<p class="calibre2">«Aç ağzını da hoh de bakayım.» </p>
<p class="calibre2"/>
<p class="calibre2">«Rezil Köpek» hohladı doktorun suratına. </p>
<p class="calibre2"/>
<p class="calibre2">«Ne kadar içtin?» </p>
<p class="calibre2"/>
<p class="calibre2">«Đki üç kadeh...» </p>
<p class="calibre2"/>
<p class="calibre2">«Ne zaman içtin?» </p>
<p class="calibre2"/>
<p class="calibre2">«Akşam saat on ikiden önce.» </p>
<p class="calibre2"/>
<p class="calibre2">«Olay ne zaman oldu?» </p>
<p class="calibre2"/>
<p class="calibre2">«Dört sularında...» </p>
<p class="calibre2"/>
<p class="calibre2">«Sarhoş muydun?» </p>
<p class="calibre2"/>
<p class="calibre2">«Hayır değildim.» </p>
<p class="calibre2"/>
<p class="calibre2"/>
<p class="calibre2">«Ne içmiştin?» </p>
<p class="calibre2"/>
<p class="calibre2">«Rezil Köpek» bir an durdu, sonra, </p>
<p class="calibre2"/>
<p class="calibre2">«Viski,» dedi. </p>
<p class="calibre2"/>
<p class="calibre2">Doktor masanın üstüne eğildi, kâğıtlara bir şeyler yazdı. </p>
<p class="calibre2"/>
<p class="calibre2"/>
<p class="calibre2"/>
</body>
</html>
