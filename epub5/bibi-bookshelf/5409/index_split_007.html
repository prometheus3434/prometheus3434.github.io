<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_6">7 </h2>
<p class="calibre2"/>
<p class="calibre2">Yoldan geçenler dik dik, yan yan, kuşkulu kuşkulu «Rezil Köpek» e bakıyorlardı. Đyice buruşmuş ceketi, yakası leş gibi olmuş kirli gömleği, uzamış tıraşı ve yanağına bulaşık parmak izi mürekkebiyle «Rezil Köpek» yürüyordu polisin yanında. </p>
<p class="calibre2"/>
<p class="calibre2">«Oturduğum yere kadar kaç karakol bölgesi var?» </p>
<p class="calibre2"/>
<p class="calibre2">«Birinci bölge burası olduğuna göre, ikinci bölge karşısı... O da semt karakoluna teslim edeceğine göre üç bölge sayılır.» </p>
<p class="calibre2"/>
<p class="calibre2">«Yirmi dört saat çoktan geçti. Polis hiç kimseyi yirmi dört saatten daha fazla gözaltında tutamaz.» </p>
<p class="calibre2"/>
<p class="calibre2">«Vallahi bilmem orasını. Emniyet müdürlüğü ikamete bağlı olarak bıraktı seni işte...» </p>
<p class="calibre2"/>
<p class="calibre2">«Nerde bıraktı? Daha üç karakol gezeceğiz.» </p>
<p class="calibre2"/>
<p class="calibre2">«Neyse geldik işte, bak bölge karakolu karşıda.» </p>
<p class="calibre2"/>
<p class="calibre2">Sarımsı boyalı taş bir bina. Bir bayrak. Üç basamakla çıkılan açık bir kapı. </p>
<p class="calibre2"/>
<p class="calibre2">Ve o hiç değişmeyen karakol kokusu. Sigara zifiri, terli kumaş, meşin ve tozlu tahta karışımı koku... </p>
<p class="calibre2"/>
<p class="calibre2">Komiser muavininin odası. </p>
<p class="calibre2"/>
<p class="calibre2">«Rezil Köpek»le birlikte içeri giriş. </p>
<p class="calibre2"/>
<p class="calibre2">Polisin hazırol duruşu: </p>
<p class="calibre2"/>
<p class="calibre2">«Müdüriyetten getirdim efendim.» </p>
<p class="calibre2"/>
<p class="calibre2">Uzatılan evrak. </p>
<p class="calibre2"/>
<p class="calibre2">Muavinin kalın sesi: </p>
<p class="calibre2"/>
<p class="calibre2">«Neymiş suçu?» </p>
<p class="calibre2"/>
<p class="calibre2">«Görev başında memura hakaret.» </p>
<p class="calibre2"/>
<p class="calibre2">Yarım yamalak bakılan kâğıtlar. Ve muavinin yaptığı açıklama: </p>
<p class="calibre2"/>
<p class="calibre2">«Kimse yok karakolda ikinci bölgeye sevketmek için.» </p>
<p class="calibre2"/>
<p class="calibre2">«Rezil Köpek» cılız bir sesle, </p>
<p class="calibre2"/>
<p class="calibre2">«Komiserim, yirmi dört saat çoktan geçti,» dedi. </p>
<p class="calibre2"/>
<p class="calibre2"/>
<p class="calibre2">Muavin: </p>
<p class="calibre2"/>
<p class="calibre2">«Eee... ne olacak yani,» dedi. </p>
<p class="calibre2"/>
<p class="calibre2">«Efendim kanuna göre kimse yirmi dört saatten fazla emniyette kalamaz.» </p>
<p class="calibre2"/>
<p class="calibre2">«Ukalalık etme ulan.» </p>
<p class="calibre2"/>
<p class="calibre2">«Ama efendim kanuna göre...» </p>
<p class="calibre2"/>
<p class="calibre2">«Kanunu memura hakaret ederken düşünseydin.» </p>
<p class="calibre2"/>
<p class="calibre2">«Etmedim ki... Ciddi bir şey olsa suçüstüne gönderirlerdi. Görüyorsunuz serbest bırakıyorlar... Kanuna göre...» </p>
<p class="calibre2"/>
<p class="calibre2">«Buraya bak ince düdük. Şimdi başlarım senin kanunundan. Burda kanun da benim, Allah da, anladın mı? Kapa çeneni de şimdi yemeyeyim seni.» </p>
<p class="calibre2"/>
<p class="calibre2">Önündeki kâğıtlardan birini imzaladı. «Rezil Köpek»i getiren memura uzattı, </p>
<p class="calibre2"/>
<p class="calibre2">«Biri gelinceye kadar beklesin aşağıda kerata,» dedi. </p>
<p class="calibre2"/>
<p class="calibre2">Ve gür bir sesle bağırdı: </p>
<p class="calibre2"/>
<p class="calibre2">«Dursuuuuun...» </p>
<p class="calibre2"/>
<p class="calibre2">Dursun girdi içeri, hazırol durdu. </p>
<p class="calibre2"/>
<p class="calibre2">«Al indir bunu aşağı. Đkinci bölgeye teslim edilecek. Hayri gelirse göndeririz.» "* </p>
<p class="calibre2"/>
<p class="calibre2">Dursun, </p>
<p class="calibre2"/>
<p class="calibre2">«Hayri yarın gelecek,» dedi. </p>
<p class="calibre2"/>
<p class="calibre2">Muavin iyice öfkelendi: </p>
<p class="calibre2"/>
<p class="calibre2">«Allah Allah, yarın gelirse yarın gider. Ben götürecek değilim ya...» </p>
<p class="calibre2"/>
<p class="calibre2">Sonra «Rezil Köpek» e döndü, </p>
<p class="calibre2"/>
<p class="calibre2">«Çık ulan haydi, bekle aşağıda,» dedi. </p>
<p class="calibre2"/>
<p class="calibre2">«Rezil Köpek» Dursun'la birlikte çıktı. Kendini getiren müdüriyet polisi elinde kâğıtlar dış </p>
<p class="calibre2">kapıya doğru yürüyordu. Ve dış kapıdan güneşli cadde görünüyordu. Sırtında küfesi, bir zerzevatçı geçiyordu caddeden. </p>
<p class="calibre2"/>
<p class="calibre2">«Rezil Köpek» müdüriyet polisinin bir «Allahaısmarladık» demesini beklemişti. O kadar ahbaplık etmişlerdi yolda. Ama polis, hiç oralı olmadan hızlıca çıkıp gitmişti. </p>
<p class="calibre2"/>
<p class="calibre2"/>
<p class="calibre2">Dursun, dar bir merdivenden bodruma indirdi. «Rezil Köpek» i. Sürgülü kalın kapıyı açtı, </p>
<p class="calibre2"/>
<p class="calibre2">«Gir içeri,» dedi. </p>
<p class="calibre2"/>
<p class="calibre2">«Rezil Köpek» girdi. Kapı kapandı üstüne, sürgüsü de çekildi. </p>
<p class="calibre2"/>
<p class="calibre2">Tavanın köşesindeki demir parmaklıklı tuğla büyüklüğünde bir delikten aydınlık giriyordu içeri. Ufak bir yerdi burası. Bir tarafta odunlarla üç beş küreklik kok kömürleri duruyordu. Ve buram buram sidik kokuyordu ortalık. Anlaşılan içeri atılanlar sıkışınca çişlerini odunlarla kömürlerin üstüne yapıyorlardı. </p>
<p class="calibre2"/>
<p class="calibre2">«Rezil Köpek» biraz daha sağma soluna bakındı. Kömürlerin karşısındaki köşede ters çevrilmiş bir portakal sandığı vardı. Kendisinden önceki herhalde burada oturmuş olmalıydı. </p>
<p class="calibre2">«Rezil Köpek» de çöktü sandığın üstüne, sırtını taş duvara dayadı. Gözlerini kapadı. </p>
<p class="calibre2"/>
<p class="calibre2">Bir sarı ışık yandı bodrumda. </p>
<p class="calibre2"/>
<p class="calibre2">Işığın içinde «Ukala Bücür» bir masaya oturmuş «Salyangoz»la içki içerek konuşuyordu. </p>
<p class="calibre2"/>
<p class="calibre2">«Salyangoz», </p>
<p class="calibre2"/>
<p class="calibre2">«Bol para veriyorlar,» dedi. </p>
<p class="calibre2"/>
<p class="calibre2">«Ne kadar yani?» </p>
<p class="calibre2"/>
<p class="calibre2">«Ayda iki yüz lira...» </p>
<p class="calibre2"/>
<p class="calibre2">«Đki yüz lira ha?» </p>
<p class="calibre2"/>
<p class="calibre2">«Đki yüz lira... Öğleden sonra her gün şöyle bir uğrayacaksın.» </p>
<p class="calibre2"/>
<p class="calibre2">«Peki nerde bu iş?» </p>
<p class="calibre2"/>
<p class="calibre2">«Kabul edersen söylerim.» </p>
<p class="calibre2"/>
<p class="calibre2">«Nerde olduğunu bilmeden nasıl kabul edeyim?» </p>
<p class="calibre2"/>
<p class="calibre2">«Canım prensip olarak evet mi, hayır mı? Tam sana göre bir iş. Çevirmenlik yapacaksın.» </p>
<p class="calibre2"/>
<p class="calibre2">«Prensip olarak evet. Öğleden sonra olduğuna göre ajanstan da hemen ayrılmama gerek yok. Bir aralık gider gelirim.» </p>
<p class="calibre2"/>
<p class="calibre2">«Gayet tabii...» </p>
<p class="calibre2"/>
<p class="calibre2">«Peki nerde bu çevirmenlik?» </p>
<p class="calibre2"/>
<p class="calibre2">«Arjantin elçiliğinde...» </p>
<p class="calibre2"/>
<p class="calibre2">«Elçilikte ha?» </p>
<p class="calibre2"/>
<p class="calibre2"/>
<p class="calibre2">«Evet!... Ayda iki yüz lira.» </p>
<p class="calibre2"/>
<p class="calibre2">«Ne zaman başlayacağım?» </p>
<p class="calibre2"/>
<p class="calibre2">«Đstersen yarın... Ancak bu işi bulduğum için her ay bana elli lira vereceksin...» </p>
<p class="calibre2"/>
<p class="calibre2">«O zaman yüz elliye iner aylık...» </p>
<p class="calibre2"/>
<p class="calibre2">«Salyangoz» güldü: </p>
<p class="calibre2"/>
<p class="calibre2">«Yok korkma,» dedi, «iki yüz net alacaksın. Gerçekte aylık iki yüz elli. Ellisini bana verince iki yüz sana kalacak...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Bir an «Ukala Bücürsün, </p>
<p class="calibre2"/>
<p class="calibre2">«Kabul etmiyorum. Ben haraç vermem kimseye,» demek geldi içinden. </p>
<p class="calibre2"/>
<p class="calibre2">Ama iki yüz lira, iki yüz liraydı. Ajansla da ilişkisini sürdürebilirse üç yüz yirmi beş liraya yalan para geçecekti eline. </p>
<p class="calibre2"/>
<p class="calibre2">«Salyangoz», </p>
<p class="calibre2"/>
<p class="calibre2">«Nasıl anlaştık mı?» dedi. </p>
<p class="calibre2"/>
<p class="calibre2">«Ukala Bücür» başını salladı. </p>
<p class="calibre2"/>
<p class="calibre2">Sarı ışık söndü. </p>
<p class="calibre2"/>
<p class="calibre2">Karakolun sidik kokan karanlık bodrumu genişledi, genişledi, genişledi. </p>
<p class="calibre2"/>
<p class="calibre2">Ters çevrilmiş portakal sandığının üstünde «Rezil Köpek» sırtını duvara dayamış, gözleri kapalı devam ediyordu uyuklamaya. </p>
<p class="calibre2"/>
<p class="calibre2">Ta karşıdaki Đsveç tipi rahat koltuklarda Arjantin Kançilaryası Fernandez ile «Ukala Bücür» oturuyorlardı. </p>
<p class="calibre2"/>
<p class="calibre2">Ve ince bir ıslık duyuluyordu. </p>
<p class="calibre2"/>
<p class="calibre2">Paris'te Rue Cujas'ta Marika'nın çaldığı ıslık: </p>
<p class="calibre2"/>
<p class="calibre2">«Paris je t'aime, je t'aime, je t'aime...» </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2"/>
<p class="calibre2">Fernandez, dazlak kafası, ufak boyu, siyah elbiseleriyle ayak ayak üstüne atmış soruyordu: </p>
<p class="calibre2"/>
<p class="calibre2">«Daha önce nerelerde çalıştınız?» </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Bir reklam ajansında çalışıyorum,» diyordu. </p>
<p class="calibre2"/>
<p class="calibre2">Fernandez, </p>
<p class="calibre2"/>
<p class="calibre2">«Đyi,» diyordu. </p>
<p class="calibre2"/>
<p class="calibre2">Küçük kadehlerde şartröz içiyorlardı. </p>
<p class="calibre2"/>
<p class="calibre2">Yerlerde pahalı halılar, duvarlarda Arjantin'den resimler, vitrinlerde fildişi ve gümüş </p>
<p class="calibre2">koleksiyonları vardı. </p>
<p class="calibre2"/>
<p class="calibre2">Bir ara salonun ucunda kavas göründü, </p>
<p class="calibre2"/>
<p class="calibre2">«Sadri bey geldi,» dedi. </p>
<p class="calibre2"/>
<p class="calibre2">«Buyursun.» </p>
<p class="calibre2"/>
<p class="calibre2">Gülerek içeri elini uzatmış, yüz yirmi okkalık kalantor bir adam girdi. Ön cebinde iyice sarkmış ipek mendil, mendilin de yanında altın bir dolmakalemin ucu görünüyordu. </p>
<p class="calibre2"/>
<p class="calibre2">Fernandez ayağa kalktı. Sadri beyle el sıkıştılar. Đspanyolca konuşuyorlardı. Fernandez </p>
<p class="calibre2">«Ukala Bücür» ü tanıştırdı Sadri beye. Sadri bey eliyle omzuna vurdu «Ukala Bücür»ün, </p>
<p class="calibre2"/>
<p class="calibre2">«Aferin delikanlı,» dedi. «Burası yeni kuruluyor. Fernandez benim Arjantin'den arkadaşım. </p>
<p class="calibre2">Hep birlikte ona yardım edeceğiz. Sen ufak tefek çevirileri yaparsın. Kokteyl davetiyelerini falan hazırlarsın. Telefonlara çıkarsın. Benimsersen burasını ilerde Arjantin'e götürürüz seni. </p>
<p class="calibre2">Benim orada büyük tütün fabrikalarım var. Đyi bir gelecek hazırlamış olursun kendine.» </p>
<p class="calibre2"/>
<p class="calibre2">Sonra söylediklerini Fernandez'e de Đspanyolca tekrarladı. </p>
<p class="calibre2"/>
<p class="calibre2">«Ukala Bücür» her gün saat üçte gelecek, akşam beşe kadar kalacak, gerektiğinde çevirmenlik yapacak, gerektiğinde Türkçe yazılacak yazıları hazırlayacaktı. Şimdilik aylığı iki yüz elli lira netti. Ama kısa zamanda artabilirdi bu. </p>
<p class="calibre2"/>
<p class="calibre2">«Ukala Bücür» elçilikten çıkarken, mutlu, kıvançlı, </p>
<p class="calibre2"/>
<p class="calibre2">«Nihayet şu «Sarı Çıyan» m sultasından, beş liralık avanslarından yakamı kurtardım. Daha olmazsa bırakırım orasını,» diyordu. </p>
<p class="calibre2"/>
<p class="calibre2">Ertesi gün saat tam üçte geldi elçiliğe. </p>
<p class="calibre2"/>
<p class="calibre2">Fernandez kendisini üst kata çıkardı. Üst katta koca bir pingpong masası vardı. </p>
<p class="calibre2"/>
<p class="calibre2">«Pingpong bilir misiniz?» </p>
<p class="calibre2"/>
<p class="calibre2"/>
<p class="calibre2">«Bilirim.» , . </p>
<p class="calibre2"/>
<p class="calibre2">Başladılar oynamaya. </p>
<p class="calibre2"/>
<p class="calibre2">Fernandez çok daha iyi oynuyordu kendisinden. </p>
<p class="calibre2"/>
<p class="calibre2">Akşama doğru Sadri bey geldi. Hep birlikte viski içtiler. «Ukala Bücür» ilk kez içiyordu viskiyi. Tadını hiç de beğenmemişti. Acemi, görgüsüz, alaturka demesinler diye çok alışık, çok rahat pozlarla içmişti. </p>
<p class="calibre2"/>
<p class="calibre2">Henüz hiçbir iş çıkmıyordu kendisine. </p>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Kendin bir şeyler icat et. Basında Arjantin'le ilgili çıkan yazıları falan çevir,» diyordu. </p>
<p class="calibre2"/>
<p class="calibre2">Ancak basında da Arjantin'le ilgili hiçbir şey çıkmıyordu. </p>
<p class="calibre2"/>
<p class="calibre2">Sadri bey, Fernandez'i yalnız bırakmamak için elçilikte yatıp kalkmaya başlamıştı. Öğle akşam yemeklerini de birlikte yiyorlardı. </p>
<p class="calibre2"/>
<p class="calibre2">»Ukala Bücür» sabahları ajansa uğruyor, öğleye doğru «Sarı Çıyanla» Palabıyıkta şarap içerlerken, </p>
<p class="calibre2"/>
<p class="calibre2">«Ulan bak yakında göreceksin. Basıp gideceğim bu senin ajanstan,» diyordu. </p>
<p class="calibre2"/>
<p class="calibre2">«Sarı Çıyan», </p>
<p class="calibre2"/>
<p class="calibre2">«Ne oldu, son günlerde bitin kanlandı. Öğleden sonraları da hiç görünmüyorsun. Piyango mu vurdu, haydi hayırlısı,» diyordu. </p>
<p class="calibre2"/>
<p class="calibre2">Direk işi karmakarışık olmuştu. </p>
<p class="calibre2"/>
<p class="calibre2">Reklam için para vermiş olan esnaf, sabah akşam ajansa damlıyor, </p>
<p class="calibre2"/>
<p class="calibre2">«Bizim reklamlar ya hiç asılmadı ya yanlış yerlere asıldı, olmadık kişilerle başımız derde girdi, paraları geri verin,» diyorlardı... </p>
<p class="calibre2"/>
<p class="calibre2">«Sarı Çıyan» ustalıkla atlatıyordu onları. </p>
<p class="calibre2"/>
<p class="calibre2">Ama her gece «Ukala Bücür» ajansta telefonun başındaydı. Ve her gece telefon çalıyor, aynı kız sesi, </p>
<p class="calibre2"/>
<p class="calibre2">«Nasılsın,» diyordu. </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Şimdi yanımda olsan ne yapardım sana?» diye soruyordu. </p>
<p class="calibre2"/>
<p class="calibre2"/>
<p class="calibre2">«Hiçbir şey yapmazdın, kardeş kardeş otururduk.» </p>
<p class="calibre2"/>
<p class="calibre2">«Yapardım.» </p>
<p class="calibre2"/>
<p class="calibre2">«Yapamazdın.» </p>
<p class="calibre2"/>
<p class="calibre2">«Önce öperdim. Sonra da donunu çıkarır...» </p>
<p class="calibre2"/>
<p class="calibre2">Kız, </p>
<p class="calibre2"/>
<p class="calibre2">«Bak kapatırım, terbiyesizlenme,» diyordu. </p>
<p class="calibre2"/>
<p class="calibre2">Ve sonra yine tango söylüyordu: </p>
<p class="calibre2"/>
<p class="calibre2">«Kıskanıyorum...» </p>
<p class="calibre2"/>
<p class="calibre2">Ajans, Palabıyık, Elçilik, Çelebi'nin meyhanesi ve gece yarısından sonra uyumaya gittiği evdeki küçük oda. Ve bir de telefonda tango söyleyen kız. «Ukala Bücür» baharda badem olmaya hazırlanan bir çağla gibi yaşamın içinde biçimlenmeye başlıyordu Lacivert elbisesini kendi diktirmiş, bir de ayakkabı almıştı. </p>
<p class="calibre2"/>
<p class="calibre2">Annesiyle babası da öğrenmişlerdi elçilikte çalıştığını, artık bayağı onlar da övünüyorlardı </p>
<p class="calibre2">«Ukala Bücür»le..i </p>
<p class="calibre2"/>
<p class="calibre2">Fernandez kısa bir yurt gezisine çıkmıştı. Sadri bey tek başına oturuyordu elçilikte. </p>
<p class="calibre2"/>
<p class="calibre2">Öğleden sonraları saat üçte, Sadri bey eliyle açıyordu «Ukala Bücür» e kapıyı. Ve bazen de sırtında sadece bir pijama oluyordu. Yüzü kan ter içinde, soluklan hızlı, </p>
<p class="calibre2"/>
<p class="calibre2">«Azıcık aşağıda oturuver, benim yukarıda bir misafirim var,» diyordu. </p>
<p class="calibre2"/>
<p class="calibre2">«Ukala Bücür» aşağıda, vitrinlerdeki gümüşlere, fil-dişlerine, duvarlardaki resimlere bakarak bir aşağı bir yukarı dolaşıyordu. </p>
<p class="calibre2"/>
<p class="calibre2">Bir süre sonra Sadri bey bir kadınla iniyordu yukardan. Kadını salona sokmadan kapıdan uğurluyordu. </p>
<p class="calibre2"/>
<p class="calibre2">Fernandez'in yokluğunda Sadri bey kavasa da yol vermişti. </p>
<p class="calibre2"/>
<p class="calibre2">«Yemek salonundaki Japon vazo yok oldu. Sanırım bu hergele çaldı,» diyordu. </p>
<p class="calibre2"/>
<p class="calibre2">Bir gün de «Ukala Bücür» Sadri beyi elçiliğin servis kapısında bir eskiciye yağ </p>
<p class="calibre2">tenekeleriyle küçük bir halıyı satarken bulmuştu. </p>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Elçilik bize kaldı, sahip çıkmak gerek. Boş yere kalabalık yapıyor yağ tenekeleri, halı ise iyice eskimiş, pire yuvası olmuş. Hemen defetmek istedim.bir de ortalığı pire sararsa elalem hakkımızda ne düşünür, memleketi kötü tanıtmamak gerek,» diyordu. </p>
<p class="calibre2"/>
<p class="calibre2"/>
<p class="calibre2">Sadri bey kavasın yerine, uzun boylu, kambur, iyi görmediği için gözlerini boyuna kırpıştıran gözlüklü, sıska bir ihtiyar getirmişti. </p>
<p class="calibre2"/>
<p class="calibre2">Đhtiyar eski bir doktordu. Vaktiyle bir ameliyatı ters mi yapmış, ne olmuş diplomasını elinden almışlardı. Sözlerine bakılırsa Đngilizce, Almanca, Fransızca biliyordu; Bir bakanlıkta küçük bir memur olarak çalışırken Sadri bey kendisiyle tanışmış, </p>
<p class="calibre2"/>
<p class="calibre2">«Đstifayı bas, hemen gel seni Arjantin elçiliğine başkâtip yapayım. Sonra da Arjantin'e gidersin. Ola ki Arjantin'de yeniden doktorluğa da başlarsın,» demişti. </p>
<p class="calibre2"/>
<p class="calibre2">Đhtiyar önce biraz kararsız kalmış, ama Sadri beyin ısrarına dayanamayıp sonunda memuriyetten istifa ederek elçiliğe gelmişti. </p>
<p class="calibre2"/>
<p class="calibre2">Sadri bey onu karşısında ayakta tutuyor, </p>
<p class="calibre2"/>
<p class="calibre2">«Bizim doktor yaman adam yaman,» diyordu. </p>
<p class="calibre2"/>
<p class="calibre2">Arkasından da, </p>
<p class="calibre2"/>
<p class="calibre2">«Doktor,» diyordu, «şu yerleri süpür bakalım. Biz buraya dört elle sarılırsak, burası da bize dört elle sarılır. Sonra memleketi de kötü tanıtmamamız gerek.» </p>
<p class="calibre2"/>
<p class="calibre2">Doktor, gözlerini kırpıştıra kırpıştıra yerleri süpürüyor, tam süpürme işi biterken Sadri bey, </p>
<p class="calibre2"/>
<p class="calibre2">«Vestiyeri de siliver,» diyordu. </p>
<p class="calibre2"/>
<p class="calibre2">Yerleri süpür, taşlan siliver derken Sadri bey doktora yemek de pişirtmeye başlamıştı. </p>
<p class="calibre2"/>
<p class="calibre2">«Haydi doktor, şöyle güzel bir omlet yapıver. Haydi doktor akşama bir çorba pişiriver... </p>
<p class="calibre2">Haydi doktor, sen iyi yaparsın, canım köfte istedi...» </p>
<p class="calibre2"/>
<p class="calibre2">Doktor Arjantin elçiliğine diplomat olarak gireceğini sanırken, önce hizmetçi sonra da aşçı olmuştu. </p>
<p class="calibre2"/>
<p class="calibre2">Sadri bey kadınları doktordan çekinmeden getirip götürüyordu. Bol bol da elçilikte Portoları, Camparileri, Polonya votkalarım, viskileri, Fransız konyaklarını içiyordu. </p>
<p class="calibre2"/>
<p class="calibre2">Galiba çaktırmadan doktor da içiyordu içkilerden. </p>
<p class="calibre2"/>
<p class="calibre2">«Ukala Bücür» doktorun kapıyı açmaya sarhoş sarhoş geldiğini görüyordu. Sonra da, </p>
<p class="calibre2"/>
<p class="calibre2">«Yoruldum şurada biraz kestireyim,» diyor salondaki kanapelere uzanıyordu. </p>
<p class="calibre2"/>
<p class="calibre2">Artık, Sadri bey, yağ tenekeleriyle eskimiş şeyleri, elçiliğin servis kapısında doktorla birlikte satıyordu. </p>
<p class="calibre2"/>
<p class="calibre2">Doktor bazen «Ukala Bücür» e, </p>
<p class="calibre2"/>
<p class="calibre2">«Asıl elçi Sadri bey mi, yoksa daha başka elçi var mı,» diye soruyordu. </p>
<p class="calibre2"/>
<p class="calibre2"/>
<p class="calibre2">«Ukala Bücür» de, </p>
<p class="calibre2"/>
<p class="calibre2">«Fernandez var, asıl elçi o,» diyordu. </p>
<p class="calibre2"/>
<p class="calibre2">Doktor, </p>
<p class="calibre2"/>
<p class="calibre2">«Fernandez gelince kızmayacak mı, Sadri bey, unlan pirinçleri hep satıyor,» diyordu. </p>
<p class="calibre2"/>
<p class="calibre2">Bir seferinde, doktorun söylediğine göre, Fernandez'in eski elbiseleriyle terliklerini de satmıştı. </p>
<p class="calibre2"/>
<p class="calibre2">Sadri bey ise, </p>
<p class="calibre2"/>
<p class="calibre2">«Eskimiş, kokmuş, bozulmuş, şeyleri hiç tutmayacaksın, hemen def edeceksin,» diyordu. </p>
<p class="calibre2"/>
<p class="calibre2">«Ukala Bücür» bayağı endişe etmeye başlamıştı bir gün fildişi koleksiyonlarıyla gümüş </p>
<p class="calibre2">koleksiyonlarının da. «eskimiş, kokmuş, bozulmuş» bahanesiyle servis kapısından çağrılan eskiciye defedilivermesinden... </p>
<p class="calibre2"/>
<p class="calibre2">Neyse ki daha uzun kalmadan Fernandez geri döndü. Sadri beyle sarmaş dolaş oldular. </p>
<p class="calibre2">Sadri bey Đspanyolca elçiliğe nasıl sahip çıktığını anlattı. Kavası da, bazı şeyleri aşırdığı için kovduğunu söyledi. Elçiliğin adı karışmasın diye polise şikâyet etmemişti. </p>
<p class="calibre2"/>
<p class="calibre2">Fernandez, tekrar tekrar sıkıyordu Sadri beyin elini, </p>
<p class="calibre2"/>
<p class="calibre2">«Sen benim büyük dostumsun teşekkür ederim,» gibilerden bir şeyler söylüyordu Đspanyolca... </p>
<p class="calibre2"/>
<p class="calibre2">Fernandez'in gelişi şerefine «Ukala Bücür»ü de yemeğe alıkoydular. Sadri bey, «Ukala Bücür» ü de öve öve göklere çıkarıyor, </p>
<p class="calibre2"/>
<p class="calibre2">«Đşini bir gün aksatmadı, gelen bütün mektupları biriktirdi, telefonlara cevap verdi, davetiyelere mazeret yazdı,» diyordu. </p>
<p class="calibre2"/>
<p class="calibre2">Fernandez de, </p>
<p class="calibre2"/>
<p class="calibre2">«Mersi, çok mersi, çok mersi,» diyordu. </p>
<p class="calibre2"/>
<p class="calibre2">Yemeği doktor pişiriyordu. Servisi de o yapacaktı. </p>
<p class="calibre2"/>
<p class="calibre2">Sofraya oturdular. Doktor çorbayı tencereyle getirdi sofraya. </p>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Oha ayı, tencereyle çorba gelir mi sofraya?» dedi. </p>
<p class="calibre2"/>
<p class="calibre2">Doktor, </p>
<p class="calibre2"/>
<p class="calibre2">«Çorba kasesini 'çatlak' diye eskiciye sattın ya sen,» dedi. </p>
<p class="calibre2"/>
<p class="calibre2"/>
<p class="calibre2">Sabri bey yüz yirmi beş kiloluk gövdesiyle öfkeden kıpkırmızı ayağa kalkarak doktorun üstüne yürüdü. Fernandez de küçük boyuyla araya girmek için ayağa kalktı. Doktor gözlerini kırpıştıra kırpıştıra, elinde tenceresiyle geri geri gitmek isterken, Sadri bey, bir tokat patlattı doktorun suratına. Doktorun gözlükleri fırladı. Çorba tenceresi de o sırada araya girmek isteyen Fernandez'in üstüne devrildi. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Fernandez, sıcak çorba bacaklarını yaktığı için acı bir çığlık attı. Doktor ise, </p>
<p class="calibre2"/>
<p class="calibre2">«Sen beni diplomat yapacağım diye işimden ettin, aşçı yaptın. Ne var ne yok hepsini de eskiciye satıyorsun,» diyordu. </p>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Derhal pilim pırtını topla çek git, seni kovuyoruz,» dedi. </p>
<p class="calibre2"/>
<p class="calibre2">Sonra, o koca gövdesiyle eğilip Fernandez'in bacaklarına bakmak istedi. Fernandez, </p>
<p class="calibre2"/>
<p class="calibre2">«Ah, oy, ooo,» diye yerinde duramıyor, tepiniyor; pantolonuna dökülen çorbalardan küçük küçük dumanlar çıkıyordu. </p>
<p class="calibre2"/>
<p class="calibre2">Sadri bey, Fernandez'i pantolonunu çıkarıp bacaklarına bakmak için üst kata götürdü. </p>
<p class="calibre2"/>
<p class="calibre2">Doktor ise gözlükleriyle tencereyi toplamış, aşağıya iniyordu. </p>
<p class="calibre2"/>
<p class="calibre2">«Ukala Bücür» e de çekip gitmek kalmıştı Çelebi'nin meyhanesine. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Ajansta her gece saat on ikiye doğru telefon çalıyordu. Tango söyleyen kız, </p>
<p class="calibre2"/>
<p class="calibre2">«Nasılsın?» diye soruyordu. </p>
<p class="calibre2"/>
<p class="calibre2">«Đyiyim,» diyordu. </p>
<p class="calibre2"/>
<p class="calibre2">Bir gece, </p>
<p class="calibre2"/>
<p class="calibre2">«Eğer yarın da benimle buluşmayı kabul etmezsen, bir daha beni arama,» dedi. </p>
<p class="calibre2"/>
<p class="calibre2">«Israr etme. Zamanı gelince kabul edeceğim.» </p>
<p class="calibre2"/>
<p class="calibre2">«Yok hayır, yarın. Yoksa inan kapatacağım telefonu, bir daha da hiç konuşmayacağız.» </p>
<p class="calibre2"/>
<p class="calibre2">«Öbür gün olsa olmaz mı?» </p>
<p class="calibre2"/>
<p class="calibre2"/>
<p class="calibre2">«Hayır yarın...» </p>
<p class="calibre2"/>
<p class="calibre2">«Vallahi yarın işim var. Ama istersen öbür sabah...» </p>
<p class="calibre2"/>
<p class="calibre2">«Peki öbür sabah nerde, kaçta?» </p>
<p class="calibre2"/>
<p class="calibre2">«Sabah saat onda, heykelin yanındaki parkta...» </p>
<p class="calibre2"/>
<p class="calibre2">«Nasıl tanıyacağım seni?» </p>
<p class="calibre2"/>
<p class="calibre2">«Ben seni tanırım.» . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Fernandez, ayakları sanlı, yatakta yatıyordu. Sadri bey yanından bir dakika ayrılmıyordu. </p>
<p class="calibre2">Gözleri çipil ihtiyar kambur doktor işinden kovulmuştu. </p>
<p class="calibre2"/>
<p class="calibre2">«San Çıyan», </p>
<p class="calibre2"/>
<p class="calibre2">«Sen ulan galiba bir yerlerde daha çalışıyorsun?» diyordu. </p>
<p class="calibre2"/>
<p class="calibre2">«Nerden biliyorsun?» </p>
<p class="calibre2"/>
<p class="calibre2">«Eskisi kadar sık avans istemiyorsun.» </p>
<p class="calibre2"/>
<p class="calibre2">«Sevinsene...» </p>
<p class="calibre2"/>
<p class="calibre2">«Đşleri aksatma da ne halt edersen et...» </p>
<p class="calibre2"/>
<p class="calibre2">«Daha yeni getirdim dört ilan. Dördü de baba ilan...» Ozanlar şiir tartışması yapıyorlardı. </p>
<p class="calibre2"/>
<p class="calibre2">Hüseyin, içkiden balıklaşmış gözleriyle işaretparmağını çenesinin hizasına kadar kaldırıyor, </p>
<p class="calibre2"/>
<p class="calibre2">«Oooo,» diyordu. </p>
<p class="calibre2"/>
<p class="calibre2">Ve «Ukala Bücür» öbür günü bekliyordu. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Öbür gün oldu. </p>
<p class="calibre2"/>
<p class="calibre2">Saat sekiz. Saat dokuz. Saat dokuz buçuk... </p>
<p class="calibre2"/>
<p class="calibre2"/>
<p class="calibre2">«Ukala Bücür» sırtında lacivert elbiseleri, ayaklarında yeni pabuçları yola çıktı. </p>
<p class="calibre2"/>
<p class="calibre2">Vaktiyle de bir «Tatlı Budala» vardı, buna benzer bir heyecanla giderdi «Prenses»e... </p>
<p class="calibre2"/>
<p class="calibre2">Onu «Prenses» linç etmişti. </p>
<p class="calibre2"/>
<p class="calibre2">Acaba «Ukala Bücür» ü bu tango söyleyen kız ne yapacaktı? </p>
<p class="calibre2"/>
<p class="calibre2">Saat ona on var. </p>
<p class="calibre2"/>
<p class="calibre2">Heykelin dibindeki park. </p>
<p class="calibre2"/>
<p class="calibre2">Parkta iki yaşlı kadınla bir hizmetçi, bir çöpçü, banklara oturmuşlar güneşleniyorlar. Ortada hizmetçinin gezmeye çıkardığı küçük bir çocuk, elinde kovasıyla küreği, toprakla oynuyor. </p>
<p class="calibre2"/>
<p class="calibre2">Saat ona beş var. </p>
<p class="calibre2"/>
<p class="calibre2">Gelen giden yok. </p>
<p class="calibre2"/>
<p class="calibre2">Saat on... </p>
<p class="calibre2"/>
<p class="calibre2">Gelmeyecek galiba... </p>
<p class="calibre2"/>
<p class="calibre2">Gelmesin. O da bir daha beklemez telefonu... </p>
<p class="calibre2"/>
<p class="calibre2">Bu yürüyen kim? </p>
<p class="calibre2"/>
<p class="calibre2">O mu acaba? </p>
<p class="calibre2"/>
<p class="calibre2">Of aman ya Rabbi. Ne kadar ama ne kadar çirkin. Avuç kadar, bozuk ciltli bir yüz. </p>
<p class="calibre2">Kulakların kıyısından uzamış zülüfler. Bir gözün kıyısında bir çıban izi,.. Ve i önadına kara kuru, inadına esmer. Orta boylu, sıskadan sıska. Bir de acı sarı elbise giymiş üstüne. Daracık omuzlarından dökülen... </p>
<p class="calibre2"/>
<p class="calibre2">Birkaç adım kıza doğru yürüyüş: </p>
<p class="calibre2"/>
<p class="calibre2">«Siz misiniz?» </p>
<p class="calibre2"/>
<p class="calibre2">Kız yüzüne bakmadan, kaşları çatık başım sallıyor hafifçe ve devam ediyor yürümesine... </p>
<p class="calibre2"/>
<p class="calibre2">«Ukala Bücür» de peşinden yürüyor. Söyleyecek bir laf da bulamıyor pek: </p>
<p class="calibre2"/>
<p class="calibre2">«Nihayet tanıştık işte.» </p>
<p class="calibre2"/>
<p class="calibre2">Renksiz bir: </p>
<p class="calibre2"/>
<p class="calibre2">«Evet.» </p>
<p class="calibre2"/>
<p class="calibre2">«Nereye gidiyorsunuz?» </p>
<p class="calibre2"/>
<p class="calibre2"/>
<p class="calibre2">Yani laf mı bu da? Kız randevusuna gelmiş. O ise nereye gittiğini soruyor. </p>
<p class="calibre2"/>
<p class="calibre2">«Đşe...» </p>
<p class="calibre2"/>
<p class="calibre2">«Uzak mı çok?» </p>
<p class="calibre2"/>
<p class="calibre2">«Biraz aşağıda...» </p>
<p class="calibre2"/>
<p class="calibre2">Atlatmak, atlatmamak... </p>
<p class="calibre2"/>
<p class="calibre2">Hemen atlatmak da ayıp olmaz mı? Kaç zamandır ,j konuşuyorlar telefonda... Ama gerçekten çok çirkin, çok!T gudubet çıktı kız... </p>
<p class="calibre2"/>
<p class="calibre2">«Biraz beraber yürüyelim mi?» </p>
<p class="calibre2"/>
<p class="calibre2">«Olur...» </p>
<p class="calibre2"/>
<p class="calibre2">«Ne güzel sesiniz var telefonda...» </p>
<p class="calibre2"/>
<p class="calibre2">«Öyle mi?» </p>
<p class="calibre2"/>
<p class="calibre2">Konuşma bir türlü yapışmıyor birbirine. Yan yana yürüyorlar. </p>
<p class="calibre2"/>
<p class="calibre2">«Ukala Bücür» birkaç güzel söz bulmak için kıza, bayağı zorluyor kendini: </p>
<p class="calibre2"/>
<p class="calibre2">«Çok teşekkür ederim geldiğinize, öyle sevindim ki...» </p>
<p class="calibre2"/>
<p class="calibre2">Kız anladı mı, anlamadı mı, aslında kendisini hiç beğenmediğini? Kendine güveni olmadığı için bir türlü buluşmak istememiş herhalde. Keşke o da ısrar etmeseydi. Telefondaki ses çok çok daha güzeldi. Çok çok daha renkli düşler yaratıyordu «Ukala Bücür»de... </p>
<p class="calibre2"/>
<p class="calibre2">Hiç ummamıştı böyle kara kuru, çingene maşası gibi birinin çıkacağını karşısına... </p>
<p class="calibre2"/>
<p class="calibre2">Hele hele «Tatlı Budala»nın «Prenses»inden sonra... </p>
<p class="calibre2"/>
<p class="calibre2">Ama yine de bir şeyler söylemek gerek. </p>
<p class="calibre2"/>
<p class="calibre2">«Sizi sıkmıyorum ya?» </p>
<p class="calibre2"/>
<p class="calibre2">«Hayır.» </p>
<p class="calibre2"/>
<p class="calibre2">«Yine konuşacağız değil mi telefonda?» </p>
<p class="calibre2"/>
<p class="calibre2">«Đsterseniz...» </p>
<p class="calibre2"/>
<p class="calibre2">Suçlu gibi hissediyor kendini kız. «Ukala Bücür de... Susarak hızlı hızlı yürüyorlardı. </p>
<p class="calibre2">Parktan çıktılar. </p>
<p class="calibre2"/>
<p class="calibre2">«Sizi ben de telefonda arayabilir miyim?» </p>
<p class="calibre2"/>
<p class="calibre2"/>
<p class="calibre2">«Ancak iş saatlerinde...» </p>
<p class="calibre2"/>
<p class="calibre2">«Kaç numaranız?» </p>
<p class="calibre2"/>
<p class="calibre2">«Santraldan istersiniz...» </p>
<p class="calibre2"/>
<p class="calibre2">Herhalde daktilo falan gibi bir şey olacak. </p>
<p class="calibre2"/>
<p class="calibre2">«Yaklaştık galiba işinize...» </p>
<p class="calibre2"/>
<p class="calibre2">«Evet...» </p>
<p class="calibre2"/>
<p class="calibre2">Öf be. Üstelik de hem soğuk, hem pısırık. </p>
<p class="calibre2"/>
<p class="calibre2">«Ben şimdi ayrılayım yanınızdan, telefonda yine görüşürüz.» </p>
<p class="calibre2"/>
<p class="calibre2">«Peki...» </p>
<p class="calibre2"/>
<p class="calibre2">Hemen uzaklaşıyor kızın yanından «Ukala Bücür.» Koşa koşa Palabıyık'a gidip bir şarap çekecek. Bardağın içinde tango söyleyen sesi, çingene maşası kızı, parçalanmış «Tatlı Budala»yı ve kahkaha atan «Prenses»i seyredecek... . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Fernandez iyileşti. </p>
<p class="calibre2"/>
<p class="calibre2">Fernandez kokteyl veriyor elçilikte. . «Ukala Bücür» de yardım edecek gelen davetlilerin ağırlanmasına... Sadri bey de, yeni alınan kavas da... </p>
<p class="calibre2"/>
<p class="calibre2">Yukarda pingpong masası kıyıya çekildi, koca bir büfe kuruldu üstüne; aşağıda da yemek salonunda bir büfe... </p>
<p class="calibre2"/>
<p class="calibre2">Büyük kayık tabaklarda mayonezli levrekler, kuzu rostolar, rozbifler, söğüş piliçler, salatalar, kızarmış küçük yuvarlak köfteler, başparmak kalınlığında birer yudumluk kırmızıbiberli sosisler, çeşit çeşit salatalar; ançüezli, yumurtalı, salamlı, taratorlu, lira büyüklüğünde kanapeler... Ve üst üste konmuş bol tabakla yan yana konmuş bol çatal, bıçak... </p>
<p class="calibre2">Düzine düzine içki şişeleri... Bardaklar... </p>
<p class="calibre2"/>
<p class="calibre2">Sırf kokteyl için özel olarak iki aşçıyla iki barmen, iki de ayrıca servis yapacak garson çağırıldı. </p>
<p class="calibre2"/>
<p class="calibre2">. Fernandez ile Sadri bey ve «Ukala Bücür» son bir denetimden geçiriyorlar hazırlıkları... </p>
<p class="calibre2"/>
<p class="calibre2">Fernandez hazırlıklar şırasında yığınla eksik fark etti. Kristal kokteyl takımları kaybolmuş. </p>
<p class="calibre2">Gümüş çatal bıçak takımları da... </p>
<p class="calibre2"/>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Tam zamanında kovmuşuz o eski kavası, yoksa elçiliğin dibine darı ekecekmiş kerata,» </p>
<p class="calibre2">diyor. </p>
<p class="calibre2"/>
<p class="calibre2">Arjantin'deki fabrikalarında da zaman zaman böyle kişilerin maalesef çıktığını söylüyor. </p>
<p class="calibre2">Yazı masasında altından bir horoz amblemi varmış, Fransız büyükelçisinin armağanı, odacısı onu yürütmüş bir gün... </p>
<p class="calibre2"/>
<p class="calibre2">Fernandez nedense tam yerini bir türlü sormuyor bu fabrikaların. Sadri bey Đspanyolca konuştuğu için inanıyor olmalı her sözüne... </p>
<p class="calibre2"/>
<p class="calibre2">Davetliler gelmeye başladılar. </p>
<p class="calibre2"/>
<p class="calibre2">Fernandez kapının dibinde duruyor. Gelenlerin ellerini sıkarak, hoş geldiniz, diyor. </p>
<p class="calibre2"/>
<p class="calibre2">Kibar gülücüklü erkekler, kibar gülücüktü hanımlar... Ellerindeki tepsilerde içki gezdiren garsonlar... </p>
<p class="calibre2"/>
<p class="calibre2">Davetliler arada sırada soruyorlar: </p>
<p class="calibre2"/>
<p class="calibre2">«Bu ne?» </p>
<p class="calibre2"/>
<p class="calibre2">Garsonlar gayet terbiyeli cevap veriyorlar: </p>
<p class="calibre2"/>
<p class="calibre2">«Domates suyu efendim.» </p>
<p class="calibre2"/>
<p class="calibre2">«Bu ne?» </p>
<p class="calibre2"/>
<p class="calibre2">«Portakallı votka efendim.» </p>
<p class="calibre2"/>
<p class="calibre2">«Sek viski var mı?» </p>
<p class="calibre2"/>
<p class="calibre2">«Şimdi getiririm.» </p>
<p class="calibre2"/>
<p class="calibre2">Đçki servisinden az sonra meze servisi yapılıyor... Sıcak muska böreği, sıcak köfte, doğranmış sıcak sosisler gezdiriliyor tepsilerde... </p>
<p class="calibre2"/>
<p class="calibre2">Ayakta konuşan gruplar: </p>
<p class="calibre2"/>
<p class="calibre2">«Çoktandır görüşemiyoruz.» </p>
<p class="calibre2"/>
<p class="calibre2">«Ya öyle oldu maalesef...» </p>
<p class="calibre2"/>
<p class="calibre2">«...». </p>
<p class="calibre2"/>
<p class="calibre2">«Çok iyi gördüm sizi...» </p>
<p class="calibre2"/>
<p class="calibre2">«Ben de sizi çok iyi gördüm.» </p>
<p class="calibre2"/>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Bu ne şıklık, bu ne güzellik hanımefendi?» </p>
<p class="calibre2"/>
<p class="calibre2">Kıvrak bir gülücük. </p>
<p class="calibre2"/>
<p class="calibre2">«Bir şey içmiyor musunuz?» </p>
<p class="calibre2"/>
<p class="calibre2">«Yukarda şampanya varmış galiba...» </p>
<p class="calibre2"/>
<p class="calibre2">«Durun getireyim ben size...» </p>
<p class="calibre2"/>
<p class="calibre2">Fernandez, «Ukala Bücürce usulca, «Davetlilerin bir kısmını yukarı götür,» diyor. </p>
<p class="calibre2"/>
<p class="calibre2">«Ukala Bücür» tanıdığı bir profesöre, </p>
<p class="calibre2"/>
<p class="calibre2">«Yukarı buyurun hocam,» diyor. </p>
<p class="calibre2"/>
<p class="calibre2">Profesörün yanında çok güzel iki kız. Biri lacivert gözlü, siyah saçlı; öteki ince uzun, havalı... </p>
<p class="calibre2"/>
<p class="calibre2">«Ukala Bücür» profesöre de, kızlara da şampanya ikram ediyor yukarda... </p>
<p class="calibre2"/>
<p class="calibre2">Profesör kim olduğunu pek çıkartamadan, bir şey söylemiş olmak için soruyor «Ukala Bücür» e: </p>
<p class="calibre2"/>
<p class="calibre2">«Sen burda mı çalışıyorsun şimdi?» </p>
<p class="calibre2"/>
<p class="calibre2">«Burda çalışıyorum hocam, çevirmen olarak.» </p>
<p class="calibre2"/>
<p class="calibre2">Profesör ahbaplarını görüyor, yanlarına gidiyor. «Ukala Bücür» baş başa kalıyor iki güzel kızla... </p>
<p class="calibre2"/>
<p class="calibre2">Nasıl nasıl güzel kız ikisi de. Canlı, ılık, hoş. «Ukala Bücür» ün kendine güveni pekişmiş </p>
<p class="calibre2">erkeksi bir rahatlıkla konuşacak gücü yok. Hem bu kadar güzel kızlar onu hiç adam yerine koyarlar mı? Kimbilir kimler vardır peşlerinde. Ama belki bir arkadaş olarak, sadece bir arkadaş olarak, yakınlık duyabilirler belki. </p>
<p class="calibre2"/>
<p class="calibre2">«Ukala Bücür» özellikle kızların yine burun kıvırıvermesinden korktuğu erkeksi kişiliğini, artık hep böyle arkadaşlık havaları içinde eritmek, saklamak zorunluluğunu duyacak... </p>
<p class="calibre2"/>
<p class="calibre2">Ona güzel kızlar hiç bakar mı, niçin baksın? «Tatlı Budala»ya baktı mı ki «Prenses?» </p>
<p class="calibre2"/>
<p class="calibre2">«Ukala Bücür» iki güzel kıza fıkralar anlatmaya çalışıyor: </p>
<p class="calibre2"/>
<p class="calibre2">«Diplomatın tarifini biliyor musunuz? Diplomat, bir elinde tabağı, öteki elinde içki kadehi varken karşısındaki hanımın sigarasını çakmağıyla yakabilen kişidir.» </p>
<p class="calibre2"/>
<p class="calibre2">Kızlar kıkırdıyorlar. </p>
<p class="calibre2"/>
<p class="calibre2"/>
<p class="calibre2">«Siz yapabilir misiniz?» diyorlar. </p>
<p class="calibre2"/>
<p class="calibre2">Kızlara ikram edilen sigara... «Ukala Bücür»ün komik olmasına çalıştığı jestleriyle ses tonu; kalkan kaşları, uzayan dudakları: </p>
<p class="calibre2"/>
<p class="calibre2">«Hah şimdi sınav başlıyor.» </p>
<p class="calibre2"/>
<p class="calibre2">Ağızlarında iki sönük sigarayla duran iki kız... Onunsa bir elinde tabak, bir elinde kadeh... </p>
<p class="calibre2"/>
<p class="calibre2">Gülüyorlar, gülüyorlar, gülüyorlar... </p>
<p class="calibre2"/>
<p class="calibre2">«Ukala Bücür» aynı komik jestlerle masanın üstüne gidip koyuyor tabağıyla bardağını. </p>
<p class="calibre2">Kibritini çıkarıyor, yakıyor iki kızın da sigarasını... </p>
<p class="calibre2"/>
<p class="calibre2">Lacivert gözlüsü sanki yardım etmek istiyormuş gibi «Ukala Bücür» ün kibritle uzanan elini hafifçe tutarak yaklaştırıyor sigarasına. </p>
<p class="calibre2"/>
<p class="calibre2">«Oldu bitti işte. Pek diplomatik değil ama garantili.» </p>
<p class="calibre2"/>
<p class="calibre2">Sonra gidip alıyor tabağıyla kadehini... </p>
<p class="calibre2"/>
<p class="calibre2">Đki kız da profesörün uzaktan akrabası. Profesör bekâr. Onun için kızlar bu uzak akraba ile gelebiliyorlar böyle davetlere... </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Đsterseniz ben de gezdirebilirim sizi,» diyemiyor. </p>
<p class="calibre2"/>
<p class="calibre2">O kim ki? Kim onun davetini kabul eder ki? Ama hiçbir art niyeti olmayan, eğlenceli bir arkadaş olarak... </p>
<p class="calibre2"/>
<p class="calibre2">Çevrelerinde hangi erkeklerin diplomat tarifine uyabileceğini gözetliyorlar. Herkesin bir elinde tabak, bir elinde kadeh... </p>
<p class="calibre2"/>
<p class="calibre2">Bak bak surdaki erkek karşısındaki kadının sigarasını yakacak... Dur bakalım nasıl yakacak? </p>
<p class="calibre2"/>
<p class="calibre2">Erkek gayet rahat, kadeh tutan eliyle ceketinin sol alt ucundaki kibrit cebinden bir çakmak çıkardı ve yaktı kadının sigarasını... </p>
<p class="calibre2"/>
<p class="calibre2">E vallahi bravvo, aşk olsun... </p>
<p class="calibre2"/>
<p class="calibre2">Kızlar beğeniyorlar o erkeği... «Ukala Bücür» plastik bir gülücükle figürasyon yapıyor yanlarında. Mademki o sadece arkadaştır, kızların başka erkekleri beğenmeleri, hatta onlarla flört etmeleri olağan... Keşke kendi de olabilseydi öyle beğenilen, flört etmek istenilen bir erkek... Ama ne boyu çok uzun, ne giysileri çok şık, ne de iyi dans biliyor... Olsa olsa ancak güldürücü şeyler anlatabilir önemsiz bir arkadaş olarak... </p>
<p class="calibre2"/>
<p class="calibre2">Buna da razı, bir iki kız arkadaşı olması için... </p>
<p class="calibre2"/>
<p class="calibre2"/>
<p class="calibre2">Yüz yirmi beş kiloluk gövdesi, ön cebinden taşan mendili ve mendilinin yanındaki altın dolmakalemiyle Sadri bey yaklaşıyor yanlarına: </p>
<p class="calibre2"/>
<p class="calibre2">«Nasıl iyi eğleniyor musunuz gençler?» </p>
<p class="calibre2"/>
<p class="calibre2">O tepeden pederane konuşma ve yiyecekmiş gibi kızları süzen gözler. Sonra Arjantin'den örnekler veriş: </p>
<p class="calibre2"/>
<p class="calibre2">«Burada eğlenmesini bilmiyor gençler. Arjantin'de sizin yaşınızda kızlar sabahlara kadar dans ederler. Boyuna toplantılar yaparlar, eğlenirler...» </p>
<p class="calibre2"/>
<p class="calibre2">Arkasından hemen bir olta: </p>
<p class="calibre2"/>
<p class="calibre2">«Siz de canınız sıkılınca alın arkadaşlarınızı gelin elçiliğe. Plak çalarız, konuşuruz.» </p>
<p class="calibre2"/>
<p class="calibre2">Kızlar, </p>
<p class="calibre2"/>
<p class="calibre2">«Mersi,» diyorlar. </p>
<p class="calibre2"/>
<p class="calibre2">Profesör geliyor. «Ukala Bücür» profesörle Sadri beyi tanıştırıyor. Sadri bey övgüler yağdırıyor profesöre: </p>
<p class="calibre2"/>
<p class="calibre2">«Memleket bilim adamları sayesinde kalkınacak... Arjantin'de çok itibar ederler profesörlere.. Maalesef bizde...» falan... </p>
<p class="calibre2"/>
<p class="calibre2">Onlar konuşurlarken «Ukala Bücür», asılmadan çok özlem dolu, azıcık da çekingen bir sesle kızlara, </p>
<p class="calibre2"/>
<p class="calibre2">«Sahi, ne zaman isterseniz gelin elçiliğe, ben öğleden sonraları hep burdayım,» diyor. </p>
<p class="calibre2"/>
<p class="calibre2">Kızlar, </p>
<p class="calibre2"/>
<p class="calibre2">«Siz de bize gelin,» diyorlar. </p>
<p class="calibre2"/>
<p class="calibre2">«Nerde oturuyorsunuz?» </p>
<p class="calibre2"/>
<p class="calibre2">Adreslerini veriyorlar. «» </p>
<p class="calibre2"/>
<p class="calibre2">Profesör saatine bakıyor: </p>
<p class="calibre2"/>
<p class="calibre2">«Geç oldu yavaş yavaş kaçalım.» </p>
<p class="calibre2"/>
<p class="calibre2">Sadri bey, </p>
<p class="calibre2"/>
<p class="calibre2">«Daha erken canım,» diyor. </p>
<p class="calibre2"/>
<p class="calibre2">«Yok, yemeğe davetliyiz bu akşam.» </p>
<p class="calibre2"/>
<p class="calibre2">Ve izin alıyorlar. En sevdiği oyuncak elinden alınmış çocuk gibi kalıyor «Ukala Bücür». </p>
<p class="calibre2"/>
<p class="calibre2">Onlarla birlikte iniyor aşağıya. Lacivert gözlü kız gizlice değilse de usulca tekrarlıyor davetini: </p>
<p class="calibre2"/>
<p class="calibre2">«Bekliyoruz mutlaka...» </p>
<p class="calibre2"/>
<p class="calibre2">«Ne zamanları evdeşiniz?...» </p>
<p class="calibre2"/>
<p class="calibre2">«Her zaman...» </p>
<p class="calibre2"/>
<p class="calibre2">«Yarım ağızla çağırmıyorsanız gelirim...» </p>
<p class="calibre2"/>
<p class="calibre2">Gülücükler: </p>
<p class="calibre2"/>
<p class="calibre2">«Yarım ağızla değil...» </p>
<p class="calibre2"/>
<p class="calibre2">Profesör, Fernandez'in elini sıkıyor, teşekkür ediyor, vedalaşıyor. Kızlar da elini sıkıyorlar elçinin. Ve çıkıp gidiyorlar... </p>
<p class="calibre2"/>
<p class="calibre2">Bir iki ayrılmaya başlıyor davetliler... </p>
<p class="calibre2"/>
<p class="calibre2">Aşağı salon,da yukarı da boşalıyor. </p>
<p class="calibre2"/>
<p class="calibre2">Garsonlar ortalığı toplamaya başlıyorlar. </p>
<p class="calibre2"/>
<p class="calibre2">«Ukala Bücür» de çıkıyor elçilikten. Aklında bir çift lacivert göz ve iki sözcük: </p>
<p class="calibre2"/>
<p class="calibre2">«Bekliyoruz mutlaka.» </p>
<p class="calibre2"/>
<p class="calibre2">Đçinde cıvıl cıvıl yepyeni özlemler, yepyeni dünyalar renk renk yanıp sönerken tutup «Sarı Çıyan»ın yanma, ajansa gitmek; hayır. </p>
<p class="calibre2"/>
<p class="calibre2">Palabıyık'a? Hayır. </p>
<p class="calibre2"/>
<p class="calibre2">Çelebi'nin meyhanesine? Hayır, hayır. </p>
<p class="calibre2"/>
<p class="calibre2">O, ne de olsa bir elçilik çevirmeni; bir kokteylden çıktı; üstelik çok da güzel iki kızla tanıştı; üstelik kızlar evlerine davet ettiler onu. Evet, tabii, şakacı, iyi arkadaş olarak sadece, olsun... Giysileri kendi parasıyla, ayakkabıları da öyle... Hiç kimseye borcu yok. Cebinde de iki yüz otuz beş lirası var. </p>
<p class="calibre2"/>
<p class="calibre2">Şayet «Salyangoz» a her ay elçilikten aldığı maaştan elli lira ödemese, daha da çok olacak. </p>
<p class="calibre2">Ama söz verdiği için her ay ödüyor elli lirayı. Haraç, bal gibi haraç... Bir iş bulma karşılığı her ay da elli lira ödenmez ki... Gerçi onun sayesinde kurtuldu «Sarı Çıyan»ın avans baskılarından. Onun sayesinde kurtuldu meyhane borçlarından. Onun sayesinde cebindeki bu kadar para... Bir de ayrıca söz vermiş. Evet, evet her ay ödeyecek elli lirayı... </p>
<p class="calibre2"/>
<p class="calibre2">Şimdi doğruca lüks bir lokantanın bahçedeki amerikanbarına gitmeli... </p>
<p class="calibre2"/>
<p class="calibre2">Ünlü yazarlar hep orada, ünlü politikacılar da... Kendini pek kimse tanımıyor ama önemli değil. Oturur amerikanbarının yüksek taburelerine, söyler içkisini, ufaktan ufaktan içer. Ünlü insanlardan biriymiş gibi, önemli insanlardan biriymiş gibi.. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Yemyeşil bir bahçe... Yazları.lokanta, kapalı salonlardan bu bahçeye çıkıyor... Yeşilliklerin içinde beyaz örtülü masalar... Ortada dans pisti... Pistin kıyısında orkestra... </p>
<p class="calibre2"/>
<p class="calibre2">Amerikanbar özel bir sundurmanın altında. Kapıdan bahçeye çıkarken hemen sağda. Piste de, orkestraya da en yakın yer orası... </p>
<p class="calibre2"/>
<p class="calibre2">«Ukala Bücür» tırmandı barın yüksek taburesine. Barın önünde içki içilen masalar. Birkaç eski gazeteci, birkaç eski yazar rakı içiyorlar konuşarak... </p>
<p class="calibre2"/>
<p class="calibre2">Barmen Bilâl şişman şişman yaklaştı: </p>
<p class="calibre2"/>
<p class="calibre2">«Ne vereyim?» </p>
<p class="calibre2"/>
<p class="calibre2">Barmen, tanımadığı müşterilere, hele kendisi gibi gençse, özenti olarak gelmişse oraya, pek yüz vermiyor. </p>
<p class="calibre2"/>
<p class="calibre2">Barmenin bu kibirine inat, pahalı bir içki söylemeli, hem, de afilli bir sesle: </p>
<p class="calibre2"/>
<p class="calibre2">«Bir viski...» </p>
<p class="calibre2"/>
<p class="calibre2">Aslında seviyor mu viskiyi, yooo. Elçilikte görgüsüz demesinler diye içiyor. Burada da barmen fazla adam yerine komadığı için. </p>
<p class="calibre2"/>
<p class="calibre2">Viskiden sonra, bahçedeki masalardan birine oturup bir yemek yese. Karnı da hiç aç değil. </p>
<p class="calibre2">Elçilikte bir tabak abur cubur yedi kızlarla birlikte. Yok mayonezli levrekten bir kaşık, yok salatadan bir kaşık, yok piliç sövüşten bir tutam, rozbiften iki çatal... </p>
<p class="calibre2"/>
<p class="calibre2">Hani şey desinler diye... Viskisini içti, gitti yemeğini yiyor, gibilerden... </p>
<p class="calibre2"/>
<p class="calibre2">Kim diyecek... </p>
<p class="calibre2"/>
<p class="calibre2">Birileri der canım. O nedenle sağa sola bakmıyor, yüz vermiyor, kimseye... Bir kaşı azıcık kalkık, dikkati çekecek kadar rahatsız bir kasılmayla ağır ağır içiyor... </p>
<p class="calibre2"/>
<p class="calibre2">Üç bardak viski... </p>
<p class="calibre2"/>
<p class="calibre2">Gidip oturacak masalardan birine, bir de yemek yiyecek. Aç olsa da yiyecek, tok olsa da yiyecek... </p>
<p class="calibre2"/>
<p class="calibre2">Bilâl'e, </p>
<p class="calibre2"/>
<p class="calibre2">«Bir masa ayırsınlar, yemek yiyeceğim» diyor. </p>
<p class="calibre2"/>
<p class="calibre2"/>
<p class="calibre2">Bilâl, </p>
<p class="calibre2"/>
<p class="calibre2">«Masalar boş, birisine oturuverin,» diyor. </p>
<p class="calibre2"/>
<p class="calibre2">Ulan bu Bilâl de bozum etmek için gelmiş insanı şu dünyaya. Bol bir bahşiş çıkarıp 'atmalı köpeğin suratına da utansın. Bahşiş hatırına bir daha terbiyesizlik de etmez belki.- </p>
<p class="calibre2"/>
<p class="calibre2">Orkestra hafif müzik çalıyor, yemek için. Az sonra dans parçalarına başlayacak... </p>
<p class="calibre2"/>
<p class="calibre2">Dört beştir geliyor «Ukala Bücür» buraya. Ama henüz hiç yemek yemedi beyaz masalarda. </p>
<p class="calibre2">Đlk kez bu akşam yiyecek. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Ağaçların dibinde tek başına bir masa. Masaya hemen buz içinde tereyağı getirdiler kızarmış ekmekle. Bir de kocaman süslü liste uzattılar. </p>
<p class="calibre2"/>
<p class="calibre2">«Ukala Bücür» listeyi inceliyor. Tadını bilmediği bir sürü yemek var listede. Harcıâlem olmayan bir şey ısmarlasa da, acemi sanmasalar... Örneğin Böf Stragonof... Beğenmezse yanacak paracıkları... Đçmek için? </p>
<p class="calibre2"/>
<p class="calibre2">Ne içilir ki bu yemekle? </p>
<p class="calibre2"/>
<p class="calibre2">Garson, </p>
<p class="calibre2"/>
<p class="calibre2">«Küçük bir kırmızı şarap?...» diyor. </p>
<p class="calibre2"/>
<p class="calibre2">«Evet bir de şarap...» </p>
<p class="calibre2"/>
<p class="calibre2">«Ne marka olsun?» </p>
<p class="calibre2"/>
<p class="calibre2">Đyi biliyor şarap markalarını. En pahalısından söylüyor. </p>
<p class="calibre2"/>
<p class="calibre2">Ne olurdu şimdi yanında «Prenses»... Yok şu lacivert gözlü kız olsa. Konuşurlardı, şarap içerlerdi... Belki dans bile ederlerdi. Onunla hiç çıkarlar mı o kızlar... Baksana profesörle çıkıyorlarmış... </p>
<p class="calibre2"/>
<p class="calibre2">Çıksa çıksa bir kişi çıkar belki onunla... Telefonda boyuna kendisini arayan kız... Meğer ne kadar da çirkinmiş. Onunla da buraya gelinmez ki, ayıp. </p>
<p class="calibre2"/>
<p class="calibre2">Sahi kaç gün oldu onunla parkta tanışalı... Eee, bir haftadan çok. O zamandan bu yana artık geceleri telefon beklemeye gitmiyor ajansa. Tanıştıkları günün gecesi gitti, kız telefon etmedi. </p>
<p class="calibre2">Anladı herhalde o da beğenilmediğini... </p>
<p class="calibre2"/>
<p class="calibre2">Dur şuna yarın bir telefon etsin. Ne de olsa o kadar telefon arkadaşlıkları var. O tangoları ne güzel söylüyordu eskiden. Ah keşke o kadar çirkin olmasaydı... . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Böf Stragonof fena yemek değilmiş. Şarap da iyi. Müzik dans parçalarına başladı... Birkaç çift dansa kalktılar... «Ukala Bücür» bahçeyle pisti seyrediyor masasından. Ve içinde hüzünlü bir burukluk. Lüks bir yerde, başkaları eğlenirken, kadınsız olmanın verdiği garip acı, yalnızlık acısı... </p>
<p class="calibre2"/>
<p class="calibre2">O gece ilk kez taksiyle döndü eve «Ukala Bücür».' Her gece kadınsız yatmak. Dönmek yatağın içinde sağa sola. Bir kadın olsa... Güzel çirkin, genç yaşlı... Bir kadın olsa... Değse bacakları bacaklarına, sarılsa beline... Kapanmak yüzükoyun yastıklara... Bir kadın olsa... O </p>
<p class="calibre2">çirkin kara kuru kız olsa hiç değilse... Razı ona da sarılmaya... «Prenses»... «Prenses»in öptüğü bacakları... Bir çift lacivert göz... Kıskanıyorum... Kara kuru kız... Yastıklar... Đşkence, işkence bu... . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Üç gün geçti mi kokteylden bu yana... Lacivert gözlü kıza gitse... </p>
<p class="calibre2"/>
<p class="calibre2">Telefon kara kuru kıza: </p>
<p class="calibre2"/>
<p class="calibre2">«Niye artık hiç aramıyorsun geceleri, beni beğenmedin galiba?» </p>
<p class="calibre2"/>
<p class="calibre2">«Yok, sen beni beğenmedin.» </p>
<p class="calibre2"/>
<p class="calibre2">«Ne münasebet... Haydi yemeğe gidelim bu akşam...» </p>
<p class="calibre2"/>
<p class="calibre2">«Olmaz...» </p>
<p class="calibre2"/>
<p class="calibre2">«Olur olur...» </p>
<p class="calibre2"/>
<p class="calibre2">Gerçekte lacivert gözlü kızla girmek ister, ama ona teklif bile edemez bunu... </p>
<p class="calibre2"/>
<p class="calibre2">Yalnızlık, kadınsızlık da içine tak etti tak... </p>
<p class="calibre2"/>
<p class="calibre2">Çelebi'nin meyhanesi... Ozanlar... </p>
<p class="calibre2"/>
<p class="calibre2">«Son bir şiir yazdım, okuyayım mı?» </p>
<p class="calibre2"/>
<p class="calibre2">«Ben de yazdım bir tane yeni, bu hafta çıkacak...» </p>
<p class="calibre2"/>
<p class="calibre2"/>
<p class="calibre2">Dumdum Kadri uzaktan izliyor ozanları, genç yazarları, ilericileri Birinci Şubenin en ünlü polisi Dumdum Kadri... </p>
<p class="calibre2"/>
<p class="calibre2">Lacivert gözlü kızın evi... Uzatılan beş karanfillik bir buket. </p>
<p class="calibre2"/>
<p class="calibre2">«Ah vallahi ne sürpriz...» </p>
<p class="calibre2"/>
<p class="calibre2">Uzun boylu narin kız da orada... O da| </p>
<p class="calibre2"/>
<p class="calibre2">«Ne iyi ettiniz...» diyor. </p>
<p class="calibre2"/>
<p class="calibre2">Çay ikram ediyorlar... </p>
<p class="calibre2"/>
<p class="calibre2">Bir de yağlı bir anne var evde. Alışmış anlaşılan misafirlere. Misafir geldi mi yavaşça odasına çekiliyor.' </p>
<p class="calibre2"/>
<p class="calibre2">Üç saatlik bir sohbet... </p>
<p class="calibre2"/>
<p class="calibre2">«Yine bekleriz, çok memnun olduk...» </p>
<p class="calibre2"/>
<p class="calibre2">«Đlk fırsatta gelirim.... </p>
<p class="calibre2"/>
<p class="calibre2">Ne güzel oluyor kızlarla konuşması... Đçi açılıyor insanın içi... </p>
<p class="calibre2"/>
<p class="calibre2">Gece bir yerlere davet etse... Reddederler, sonra da dostluk da kalmaz... Baksana konuşurlarken hep önemli, zengin, ünlü kişilerin adlarından söz ettiler... </p>
<p class="calibre2"/>
<p class="calibre2">Uzun boylusu galiba daha masum... Lacivert gözlüsü şeytan, tam şeytan... Güzel kız ama. </p>
<p class="calibre2">Helal... </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Kara kuru kızla ilk kez yemeğe çıkma... </p>
<p class="calibre2"/>
<p class="calibre2">Güneş battıktan sonra arka dar sokaklarda bir camiin yanında verilen randevu, bir sokak lambasının dibinde. </p>
<p class="calibre2"/>
<p class="calibre2">Yine aynı sarı elbise. Herhalde en iyi elbisesi bu. , </p>
<p class="calibre2"/>
<p class="calibre2">«Nereye gidelim?» </p>
<p class="calibre2"/>
<p class="calibre2">«Nereye isterseniz.» </p>
<p class="calibre2"/>
<p class="calibre2">Dar sokaklardan yan yana yürüyüş, konuşacak pek bir şey bulamadan. </p>
<p class="calibre2"/>
<p class="calibre2">«Ne iyi ettin de çıktın.» </p>
<p class="calibre2"/>
<p class="calibre2"/>
<p class="calibre2">«Çok zorluk çektim.» </p>
<p class="calibre2"/>
<p class="calibre2">«Babandan gizli mi?» </p>
<p class="calibre2"/>
<p class="calibre2">«Babam yok ki benim...» </p>
<p class="calibre2"/>
<p class="calibre2">«Yaa... Kimle oturuyorsunuz?» </p>
<p class="calibre2"/>
<p class="calibre2">«Annemle, eniştemin yanında...» </p>
<p class="calibre2"/>
<p class="calibre2">«Nerede çalışıyor enişten?» </p>
<p class="calibre2"/>
<p class="calibre2">«Genel müdürlükte uzman...» </p>
<p class="calibre2"/>
<p class="calibre2">Çok da çirkin ama yalnızlıktan yeğ... </p>
<p class="calibre2"/>
<p class="calibre2">Çağrılan bir taksi... </p>
<p class="calibre2"/>
<p class="calibre2">Yine müzikli lüks lokantalardan biri... </p>
<p class="calibre2"/>
<p class="calibre2">«Ne yersin?» </p>
<p class="calibre2"/>
<p class="calibre2">«Siz ne yiyeceksiniz?» </p>
<p class="calibre2"/>
<p class="calibre2">Gösteri için tam fırsat: </p>
<p class="calibre2"/>
<p class="calibre2">«Böf Stragonof...» </p>
<p class="calibre2"/>
<p class="calibre2">«Ben bir şiş yiyeyim.... </p>
<p class="calibre2"/>
<p class="calibre2">Elleri titriyor kızın. Belli hiç alışık olmadığı böyle yerlere. </p>
<p class="calibre2"/>
<p class="calibre2">Bak işte bu kıza rahat sorar: </p>
<p class="calibre2"/>
<p class="calibre2">«Dans edelim mi?» </p>
<p class="calibre2"/>
<p class="calibre2">«Siz bilirsiniz...» </p>
<p class="calibre2"/>
<p class="calibre2">Dansa kalkış. Dans etmesini bilmese ne çıkar, kız anlayacak durumda mı bunu, anlasa bile kafasına vuracak durumda mı... </p>
<p class="calibre2"/>
<p class="calibre2">«Ne güzel söylüyordun o tangoları...» </p>
<p class="calibre2"/>
<p class="calibre2">Küçük bir gülücük: </p>
<p class="calibre2"/>
<p class="calibre2">«Size öyle gelmiş.» </p>
<p class="calibre2"/>
<p class="calibre2">Hiç de konuşkan değil. Ödü kopuyor bir uygunsuzluk yaparsam diye. </p>
<p class="calibre2"/>
<p class="calibre2"/>
<p class="calibre2">Meyveyi bile yemedi doğru dürüst soyamazsam diye... </p>
<p class="calibre2"/>
<p class="calibre2">«Meyve yesene...» </p>
<p class="calibre2"/>
<p class="calibre2">«Doydum...» </p>
<p class="calibre2"/>
<p class="calibre2">«Bir küçük şarap daha içelim mi?» </p>
<p class="calibre2"/>
<p class="calibre2">«Siz için...» </p>
<p class="calibre2"/>
<p class="calibre2">Allah Allah, azıcık daha havalı olsa ne olur. Sönük, iyice sönük... Daracık omuzlarından dökülüp duruyor sarı elbisesi... </p>
<p class="calibre2"/>
<p class="calibre2">«Ben ne diyordum sana telefonda?» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Şimdi yanımda olsan,» diyordum. </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Sen de, 'terbiyesizlenme' diyordun.» </p>
<p class="calibre2"/>
<p class="calibre2">«Yapmayın kuzum...» </p>
<p class="calibre2"/>
<p class="calibre2">«Bak şimdi yan yanayız işte... Haydi kalk yine dans edelim...» </p>
<p class="calibre2"/>
<p class="calibre2">Dans ediyorlar. «Ukala Bücür» bayağı öğreniyor gibi artık dansı da... </p>
<p class="calibre2"/>
<p class="calibre2">Gece dönerlerken hemen taksiye binmediler. Biraz yürüdüler karanlık caddelerde. Bir ara </p>
<p class="calibre2">«Ukala Bücür» kolunu omzuna attı kızın, sonra da elini yakasından koynuna sokmaya kalktı. </p>
<p class="calibre2">Kız, </p>
<p class="calibre2"/>
<p class="calibre2">«Yapmayın ne olur,» diyor. </p>
<p class="calibre2"/>
<p class="calibre2">Korkuyor da çok fazla direnmeye. Belki çiğlik sayılır diye. «Ukala Bücür» memesini okşuyor kızın. O dar omuzlar için çok büyük ve çok yumuşak bir meme... Oysa «Prenses»in memesi hem çok diri, hem sertti... </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Ukala Bücür» ne hoşnuttur ne de hoşnut değildir yaşamından. Haftada bir gece, kara kuru kızla dansa gidiş, haftada bir gün lacivert gözlü kızla uzun boylu narin kızı ziyaret... </p>
<p class="calibre2"/>
<p class="calibre2">Palabıyık'ta «Sarı Çıyan»la şarap içip dalaşma. Çelebi'de ozanlarla tartışma ve elçilikte pingpong oynama. </p>
<p class="calibre2"/>
<p class="calibre2">Bazı bazı lüks otellerle lüks lokantaların amerikanbarlarında birkaç kadeh viski... Ve taksiyle eve dönüş. </p>
<p class="calibre2"/>
<p class="calibre2"/>
<p class="calibre2">Günler, haftalar, aylar geçiyor. </p>
<p class="calibre2"/>
<p class="calibre2">Zaman hep biraz kadehlerin arkasında ve taeyutsuzdur... </p>
<p class="calibre2"/>
<p class="calibre2">Ve bitmeyen bir can sıkıntısı, anlamsız bir bekleyiş yarını, düşte bile biçimlenemeyen gelecek... </p>
<p class="calibre2"/>
<p class="calibre2">«Nedim, ver bakalım bir şarap daha...» «Çelebi, gönder bizim rakıyı...» «Bilâl bey, bir viski daha lütfen...» «...» </p>
<p class="calibre2"/>
<p class="calibre2">«Upton Sinclair, Pamela'da. bir Alman firmasının reklamını yapmıştır...» </p>
<p class="calibre2"/>
<p class="calibre2">«Öyle bok yemez Sinclair.» </p>
<p class="calibre2"/>
<p class="calibre2">«Var mısın iddiasına?» </p>
<p class="calibre2"/>
<p class="calibre2">«Varım...» </p>
<p class="calibre2"/>
<p class="calibre2">«Şimdi gidip bakacağız kitaba.» </p>
<p class="calibre2"/>
<p class="calibre2">.......... </p>
<p class="calibre2"/>
<p class="calibre2">«Kız senin memelerin ne büyük.» </p>
<p class="calibre2"/>
<p class="calibre2">«Ay yapma, dur ne olur.» </p>
<p class="calibre2"/>
<p class="calibre2">........... </p>
<p class="calibre2"/>
<p class="calibre2">Ve anlatılan fıkralar lacivert gözlü kızla uzun boylu narin kıza. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Lacivert gözlü kız, </p>
<p class="calibre2"/>
<p class="calibre2">«Baloya gidecek misin?» diye sordu. </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Hangi baloya?» diye sordu. </p>
<p class="calibre2"/>
<p class="calibre2">«Aaa, bilmiyor musun? Önümüzdeki hafta balo var. Üstelik de senin okulundan mezun olanların balosu...» </p>
<p class="calibre2"/>
<p class="calibre2">«Niye sordun?...» </p>
<p class="calibre2"/>
<p class="calibre2">«Hiç, gideceksen bizi de götürür müsün diyecektim...» </p>
<p class="calibre2"/>
<p class="calibre2"/>
<p class="calibre2">«Ne demek, gayet tabii, o akşam gelir alırım sizi...» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Anne o babamın frakını hazırlasana... Bir balo var da haftaya, mutlaka gitmek gerek.» </p>
<p class="calibre2"/>
<p class="calibre2">«Geçen sefer pek rüküş olmuştun, belki-daha uyar Simdi. Ne de olsa üç yıl geçti aradan...» </p>
<p class="calibre2"/>
<p class="calibre2">Birkaç prova. Caketin kuyruğu artık yere değmiyor. Önü de pek binmiyor birbiri üstüne. </p>
<p class="calibre2">Pantolonun ağı hâlâ daha bol. Katı gömleğin de yakası biraz genişçe... </p>
<p class="calibre2"/>
<p class="calibre2">Yok canım en iyisi smoking kiralamak. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Balo gecesi... </p>
<p class="calibre2"/>
<p class="calibre2">«Ukala Bücür» sırtında smokingi, yanında balonun en güzel iki kızı, aşağıda ayırttığı özel masada oturuyor. </p>
<p class="calibre2"/>
<p class="calibre2">Balo yukarki salonlarda. Aşağısı balonun verildiği otelin pavyonu. Seçkin kişiler, pavyonda ayırttıkları masalarda oturuyorlar; bakanlar, ünlü politikacılar, ünlü işadamları... </p>
<p class="calibre2"/>
<p class="calibre2">«Ukala Bücür» bir lacivert gözlü kızla dans ediyor, bir uzun boylu kızla... Artık o kadar acemi de değil dansta. </p>
<p class="calibre2"/>
<p class="calibre2">Cumhurbaşkanının oğlu yaklaştı masaya. Đki elini masaya dayadı, lacivert gözlü kızla konuşuyor, </p>
<p class="calibre2"/>
<p class="calibre2">«Ne iyi ettin de geldin,» diyor. </p>
<p class="calibre2"/>
<p class="calibre2">«Ukala Bücür» ayağa kalktı, </p>
<p class="calibre2"/>
<p class="calibre2">«Buyurun oturun,» dedi. </p>
<p class="calibre2"/>
<p class="calibre2">Bu davete aldırmadan, devam ediyor cumhurbaşkanının oğlu, kızla konuşmaya. </p>
<p class="calibre2"/>
<p class="calibre2">«Ukala Bücür» ayakta, biraz bozulmuş, duruyor. </p>
<p class="calibre2"/>
<p class="calibre2">Cumhurbaşkanının oğlu, </p>
<p class="calibre2"/>
<p class="calibre2">«Gel haydi dans edelim,» diyor. </p>
<p class="calibre2"/>
<p class="calibre2">Lacivert gözlü kız gülerek, </p>
<p class="calibre2"/>
<p class="calibre2"/>
<p class="calibre2">«Müsaade eder misiniz?» dedi «Ukala Bücür»e. </p>
<p class="calibre2"/>
<p class="calibre2">«Rica ederim.» </p>
<p class="calibre2"/>
<p class="calibre2">«Ukala Bücür» de uzun boylu kızı daha kaldırdı. </p>
<p class="calibre2"/>
<p class="calibre2">Bir bakan, kimseye çaktırmadan kadeh kaldırıyor lacivert gözlü kıza. Kız da kimseye çaktırmadan hafif selam veriyor bakana. </p>
<p class="calibre2"/>
<p class="calibre2">Garip şey, demek hepsini tanıyor bunların lacivert gözlü kız. </p>
<p class="calibre2"/>
<p class="calibre2">Dans bitti. </p>
<p class="calibre2"/>
<p class="calibre2">Cumhurbaşkanının oğlu masaya getiriyor kızı. </p>
<p class="calibre2"/>
<p class="calibre2">«Ukala Bücür» de uzun boylu kızla döndü masaya. </p>
<p class="calibre2"/>
<p class="calibre2">Fraklı bir adam geldi. «Ukala Bücür»e, </p>
<p class="calibre2"/>
<p class="calibre2">«Bir dakika gelir misiniz?» dedi. </p>
<p class="calibre2"/>
<p class="calibre2">«Ukala Bücür» tanımıyor adamı. </p>
<p class="calibre2"/>
<p class="calibre2">«Bir şey mi istiyorsunuz?» </p>
<p class="calibre2"/>
<p class="calibre2">«Bir dakika bir şey söyleyeceğim, lütfen buyurun.» </p>
<p class="calibre2"/>
<p class="calibre2">Pavyonun antresine, vestiyerle helaların bulunduğu bölüme çıktılar. </p>
<p class="calibre2"/>
<p class="calibre2">Fraklı adam, </p>
<p class="calibre2"/>
<p class="calibre2">«Ben Đkinci Şubedenim,» dedi. «Yukarda bir hanımın çantası kaybolmuş. Sizi alırken görmüşler.» </p>
<p class="calibre2"/>
<p class="calibre2">«Ne demek bu, şaka mı? Ben yukarı bile çıkmadım. Kim görmüş?» </p>
<p class="calibre2"/>
<p class="calibre2">«Rica ederim ısrar etmeyin beyefendi, üç tane bakan görmüş.» </p>
<p class="calibre2"/>
<p class="calibre2">«Delirmiş mi bakanlar. Ben hep aşağıda oturdum.» </p>
<p class="calibre2"/>
<p class="calibre2">«Şubeye kadar gideceğiz.» </p>
<p class="calibre2"/>
<p class="calibre2">«Haber vereyim yanımdaki hanımlara...» </p>
<p class="calibre2"/>
<p class="calibre2">«Ukala Bücür» masada kendisini bekleyen kızlara durumu anlatmaya çalışıyor: </p>
<p class="calibre2"/>
<p class="calibre2">«Yukarda bir hanımın çantası kaybolmuş. Üç bakan benim aldığımı görmüş. Şubeye çağırıyorlar beni. Deli midir nedir bunlar, hiç anlamadım. Merak etmeyin ben şimdi gelirim.» </p>
<p class="calibre2"/>
<p class="calibre2">«Ukala Bücür» sırtında kiralık smokingi, fraklı adamın çağırdığı bir sivil polisle bir arabaya bindi, Đkinci Şubeye gidiyor. </p>
<p class="calibre2"/>
<p class="calibre2">Ve baloda cumhurbaşkanının oğlu tekrar dansa kaldırmaya geliyor lacivert gözlü kızı. Ve bir bakan gizli gizli kadeh kaldırmaya devam ediyor lacivert gözlü kıza... </p>
<p class="calibre2"/>
<p class="calibre2"/>
<p class="calibre2"/>
</body>
</html>
