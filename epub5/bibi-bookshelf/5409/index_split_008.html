<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_7">8 </h2>
<p class="calibre2"/>
<p class="calibre2">«Ukala Bücür» ü Đkinci Şubede bir odaya soktular, sadece çalışma masalarının bulunduğu boş bir odaya. </p>
<p class="calibre2"/>
<p class="calibre2">«Biraz bekleyin,» dediler ve çekilip gittiler. </p>
<p class="calibre2"/>
<p class="calibre2">Biraz bekleyin. . </p>
<p class="calibre2"/>
<p class="calibre2">Saat sabahın üçünü geçiyordu. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">Bir saat geçti. </p>
<p class="calibre2"/>
<p class="calibre2">Saat dört oldu. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">Saat beş oldu. </p>
<p class="calibre2"/>
<p class="calibre2">Saat beş buçukta îkinci Şube müdürü geldi. </p>
<p class="calibre2"/>
<p class="calibre2">«Ukala Bücür»ü bıraktıkları odadan aldılar, müdürün odasına götürdüler. Kapıyı kapattılar. </p>
<p class="calibre2"/>
<p class="calibre2">Müdürün gözleri kan çanağı gibiydi. Ağzı içki kokuyordu. «Ukala Bücür» e, </p>
<p class="calibre2"/>
<p class="calibre2">«Nasıl oldu anlatın.» dedi. </p>
<p class="calibre2"/>
<p class="calibre2">«Anlatılacak bir şey yok. Ben pavyonda iki hanımla oturuyordum. Fraklı bir bey geldi. Bir dakika benimle konuşmak istediğini söyledi. Vestiyere çıktık. Yukarda bir kadının çantasının kaybolduğunu, üç bakanın çantayı benim aldığımı gördüklerini söylediğini bildirdi ve beni buraya gönderdi.» </p>
<p class="calibre2"/>
<p class="calibre2">Đkinci Şube müdürü yumuşak davrandı: </p>
<p class="calibre2"/>
<p class="calibre2">«Gerçek nasıl olsa anlaşılır,» dedi. «Ancak biz durumu savcılığa intikal ettirmek zorundayız. Biraz bekleyin de memurlar gelince ifadenizi alsınlar.» </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2"/>
<p class="calibre2">«Ukala Bücür» ü müdürün- odasından tekrar ilk soktukları odaya götürüp bıraktılar. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">O orada beklerken balo çoktan bitmişti. Cumhurbaşkanının oğlu götürüyordu lacivert gözlü kızla uzun boylu kızı evlerine. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">Saat altı oldu. </p>
<p class="calibre2"/>
<p class="calibre2">Biraz bekleyin. </p>
<p class="calibre2"/>
<p class="calibre2">Saat yedi oldu. </p>
<p class="calibre2"/>
<p class="calibre2">Gün ağarıyordu Đkinci Şubede «Ukala Bücürsün bırakıldığı odanın pencerelerinde... </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Bölge karakolunun bodrumunda, «Rezil Köpek» oturduğu portakal sandığında sırtım duvara dayamış, «Ukala Bücür» e bakıyordu. </p>
<p class="calibre2"/>
<p class="calibre2">«Ukala Bücür» kiralık smokingiyle Đkinci Şubedeki odada bir aşağı, bir yukarı dolaşıyordu. </p>
<p class="calibre2"/>
<p class="calibre2">Saat dokuzda memurlar gelmeye başladılar. Biri, «Ukala Bücür» ü smokingli görünce, </p>
<p class="calibre2"/>
<p class="calibre2">«Siz kimi bekliyordunuz?» diye kibarca sordu. </p>
<p class="calibre2"/>
<p class="calibre2">«Dün gece balodaydım. Bir olay oldu da baloda...» </p>
<p class="calibre2"/>
<p class="calibre2">«Ne olayı?» </p>
<p class="calibre2"/>
<p class="calibre2">«Bir kadının çantası kaybolmuş. Üç bakan benim aldığımı iddia etmişler de...» </p>
<p class="calibre2"/>
<p class="calibre2">Memurun havası birden değişti: </p>
<p class="calibre2"/>
<p class="calibre2">«Dur bakayım şöyle kıyıda... Sallanma öyle...» </p>
<p class="calibre2"/>
<p class="calibre2">«Müdür beyle de konuştum ben...» </p>
<p class="calibre2"/>
<p class="calibre2">«Sormadım sana kiminle konuştuğunu...» </p>
<p class="calibre2"/>
<p class="calibre2">Memur dışarı çıktı. Sonra içeri girdi. Sonra tekrar çıktı dışarı. «Ukala Bücür» sanki odada yokmuş gibi davranıyordu. Bakmıyordu bile onun yönüne... </p>
<p class="calibre2"/>
<p class="calibre2">Sonra bir başka memur girdi içeri; ifadesini almaya başladı «Ukala Bücür»ün... </p>
<p class="calibre2"/>
<p class="calibre2"/>
<p class="calibre2">«Anlat nasıl oldu olay?» </p>
<p class="calibre2"/>
<p class="calibre2">«Ben iki hanımla baloya.gittim...» </p>
<p class="calibre2"/>
<p class="calibre2">«Kimdi o hanımlar?» </p>
<p class="calibre2"/>
<p class="calibre2">Söylesin mi, söylemesin mi adlarını hanımların? Söylemezse sonra kim tanıklık edecek kendisinden yana? </p>
<p class="calibre2"/>
<p class="calibre2">Söyledi adlarını da hanımların. </p>
<p class="calibre2"/>
<p class="calibre2">Arkadaş olarak ilk bulduğu kızlardı onlar. Belki ters bir tepki gösterirler diye, içinden daima ürkek durmuş, arkadaşlık çizgisinden bir adım öteye gidememişti. Ve ilk birlikte çıktıkları gece neler gelmişti başlarına. Belki de artık ömrü boyunca bir daha hiçbir kız kendisiyle bir yere çıkmayacak, bir daha hiçbir kız kendisiyle arkadaşlık etmeye kalkmayacaktı... </p>
<p class="calibre2"/>
<p class="calibre2">Đfadesini aldıktan sonra serbest bıraktılar «Ukala Bücür»ü. </p>
<p class="calibre2"/>
<p class="calibre2">«Ukala Bücür» elleri cebinde, başı önüne eğik, bir süre yürüdü. </p>
<p class="calibre2"/>
<p class="calibre2">Bir yanlışlık mı olmuştu, yoksa bir kasıt mı vardı bunda. Bir türlü anlayamıyordu. </p>
<p class="calibre2"/>
<p class="calibre2">Kendi kendine, </p>
<p class="calibre2"/>
<p class="calibre2">«Ben yukarı hiç çıkmadım ki,» diyordu. «Doğrudan doğruya aşağıya girdik biz.» </p>
<p class="calibre2"/>
<p class="calibre2">Kızları acaba kim götürmüştü? </p>
<p class="calibre2"/>
<p class="calibre2">Artık onları arayıp soracak durumu da pek yoktu. </p>
<p class="calibre2"/>
<p class="calibre2">«Seninle bir yere gidelim dedik, rezil olduk,» demeyecekler miydi kendisine. </p>
<p class="calibre2"/>
<p class="calibre2">Meyhanedeki arkadaşlarını fikirlerinden ötürü izliyorlardı. Onun ise üstüne «çanta hırsızlığı»nı getirip koymuşlardı. Ve henüz yirmi bir yaşındaydı: </p>
<p class="calibre2"/>
<p class="calibre2">«Ulan alçaklar, ulan reziller. Kim hırsız, kim değil. Elbet yerde, kalmaz bu hesap!» </p>
<p class="calibre2">diyordu. </p>
<p class="calibre2"/>
<p class="calibre2">Yürüdü bir süre öyle... Binlerce kasketliye kürsülerden nutuklar söyleyerek. Yürüdü, barikatlardan en önde ileri fırlayarak. Yürüdü, yumrukları sıkılı, dişleri kenetlenmiş, vücudu kan içinde... </p>
<p class="calibre2"/>
<p class="calibre2">«Ukala Bücür» yürüye yürüye eve geldi Đkinci Şubeden. Babası henüz işe gitmemiş tıraş </p>
<p class="calibre2">oluyordu. Đşe geç gitmek âdetiydi babasının. Kimseyi takmayan büyük memur olma özlemini tatmin ederdi böylece. </p>
<p class="calibre2"/>
<p class="calibre2">Kapıdan girerken annesi koştu, geldi, </p>
<p class="calibre2"/>
<p class="calibre2"/>
<p class="calibre2">«Nerede kaldın?» diye. </p>
<p class="calibre2"/>
<p class="calibre2">«Ukala Bücür» kuruca, </p>
<p class="calibre2"/>
<p class="calibre2">«Đkinci Şubedeydim,» dedi. </p>
<p class="calibre2"/>
<p class="calibre2">«Ne oldu, bir şey mi oldu?» </p>
<p class="calibre2"/>
<p class="calibre2">«Baloda çanta çalmakla suçluyorlar beni...» </p>
<p class="calibre2"/>
<p class="calibre2">«Neee?» </p>
<p class="calibre2"/>
<p class="calibre2">«Evet öyle...» </p>
<p class="calibre2"/>
<p class="calibre2">Durum babaya anlatıldı. Baba kırpık bıyıklarını ısırarak dinledi, bir daha dinledi: </p>
<p class="calibre2"/>
<p class="calibre2">«Çapkınlık yahut şaka niyetiyle falan bir şey olmuş olabilir mi?» </p>
<p class="calibre2"/>
<p class="calibre2">«Ne münasebet. Çantası kaybolan kadının yüzünü bile görmedim.» </p>
<p class="calibre2"/>
<p class="calibre2">Baba, </p>
<p class="calibre2"/>
<p class="calibre2">«Ben o kadının kim olduğunu öğrenirim,» dedi. </p>
<p class="calibre2"/>
<p class="calibre2">Her bakanlığın üst kademelerinde yığınla tanıdığı vardı babanın. </p>
<p class="calibre2"/>
<p class="calibre2">Ve öğrendi de. </p>
<p class="calibre2"/>
<p class="calibre2">Çantası kaybolan kadın Naşide adında biriydi. Gizli servislerle ilişkisi vardı. Amerikalı bir çavuşla yaşıyordu. </p>
<p class="calibre2"/>
<p class="calibre2">Balo'nun verildiği yukarki salonlarda bir ara oturduğu koltuktan kalkıp lavaboya gitmiş, döndükten bir süre sonra da elindeki küçük balo çantasını aramaya başlamıştı. O sırada orada olan üç bakandan birisi, </p>
<p class="calibre2"/>
<p class="calibre2">«Çantanızı kimin aldığını biz gördük hanımefendi, şimdi polise haber vereceğiz,» demişti. </p>
<p class="calibre2"/>
<p class="calibre2">Ve polise haber vermişlerdi bakanlar. Üstelik çantayı alanın nerede oturduğunu da söyleyerek. </p>
<p class="calibre2"/>
<p class="calibre2">Sonra onlar da aşağı pavyona inmişlerdi. Lacivert gözlü kız, cumhurbaşkanının oğluyla dans ederken, kendisine gizli gizli kadeh kaldıran da o üç bakandan biriydi. </p>
<p class="calibre2"/>
<p class="calibre2">Polis «Ukala Bücür»ü götürmeye kalktığı sırada ise balo çantası, ünlü bir firma sahibinin baloya getirilmiş altı yaşındaki oğlu tarafından lavaboda bulunmuştu. </p>
<p class="calibre2"/>
<p class="calibre2">Naşide çantasının içine bakmış, </p>
<p class="calibre2"/>
<p class="calibre2">«Bir anahtar vardı o eksik,» demişti. </p>
<p class="calibre2"/>
<p class="calibre2"/>
<p class="calibre2">Polis önce olayı kapatmak istemiş, ancak balodaki gazetecilerden bazıları durumu öğrenmişler ve, </p>
<p class="calibre2"/>
<p class="calibre2">«Bakanların haber verdiği çanta hırsızlığının sonu ne oldu?» diye Emniyete telefonla sormaya başlamışlardı. </p>
<p class="calibre2"/>
<p class="calibre2">Çanta bulunduğuna göre bakanlar iftiracı durumda kalıyorlardı. Gazeteciler de bu nedenle olayı kurcalıyorlardı. </p>
<p class="calibre2"/>
<p class="calibre2">Nitekim bir gün sonra bütün gazetelerde haber patladı. «Baloda skandal», «Üç bakanın karıştığı çanta hırsızlığı», «Hırsızlıkla suçlanan genç kimlerle gelmişti?» başlıkları altında geniş bilgi veriliyordu. Bazıları nerden bulmuşlarsa bulmuşlar «Ukala Bücür»ün resmini de basmışlardı. </p>
<p class="calibre2"/>
<p class="calibre2">Bakanlardan ikisi hemen, bu işle ilgili olmadıklarını, baloda kimseyi çanta alırken görmediklerini, açıkladılar. </p>
<p class="calibre2"/>
<p class="calibre2">Üçüncüsü ise buğday yolsuzluğu yaptığı iddiasıyla hakkında kovuşturma açılmış olan birisiydi ve kısa bir süre önce de istifa etmişti bakanlıktan. </p>
<p class="calibre2"/>
<p class="calibre2">O direniyordu, </p>
<p class="calibre2"/>
<p class="calibre2">«Ben gözlerimle gördüm, çantayı o delikanlı aldı,» diyordu. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Baba, «Ukala Bücür» e, </p>
<p class="calibre2"/>
<p class="calibre2">«Bu bir komplo oğlum,» demişti. «Besbelli ki kızları senin elinden almak için yapmışlar.» </p>
<p class="calibre2"/>
<p class="calibre2">«Kızları elinden almak için yapmışlar»; bunu bir türlü hazmedemiyordu «Ukala Bücür». </p>
<p class="calibre2"/>
<p class="calibre2">Sordu soruşturdu. Evet, söylediklerine göre «Ukala Bücür» Đkinci Şubeye götürüldükten sonra kızlar cumhurbaşkanının oğluyla da bakanlarla da dans etmişlerdi. </p>
<p class="calibre2"/>
<p class="calibre2">Bunu açıklama olanağı yoktu. O zaman büsbütün tanıksız kalacaktı. </p>
<p class="calibre2"/>
<p class="calibre2">Meyhane arkadaşları ise, </p>
<p class="calibre2"/>
<p class="calibre2">«Ulan kızlar seni paravana olarak kullanmışlar enayi,» diyorlardı. </p>
<p class="calibre2"/>
<p class="calibre2">Baba işin peşini bırakmıyordu. </p>
<p class="calibre2"/>
<p class="calibre2">Polis, </p>
<p class="calibre2"/>
<p class="calibre2">«Biz dosyayı savcılığa verdik, olay bizden çıktı,» diyordu. </p>
<p class="calibre2"/>
<p class="calibre2"/>
<p class="calibre2">Ama mahkeme bir türlü başlamıyordu. </p>
<p class="calibre2"/>
<p class="calibre2">Olayın haftasına ise «Ukala Bücür» elçiliğe gittiği zaman kavas kendisine bir zarf vermişti. </p>
<p class="calibre2">Zarftaki mektupta hizmetlerine teşekkür ediliyor ve kadroda kısıntı yapıldığı için işine son verildiği bildiriliyordu. </p>
<p class="calibre2"/>
<p class="calibre2">«Ukala Bücür» uyurgezerler gibi dolaşıyordu ortalıkta. </p>
<p class="calibre2"/>
<p class="calibre2">Kimi, </p>
<p class="calibre2"/>
<p class="calibre2">«Sıç o bakanların ağzına,» diyordu. </p>
<p class="calibre2"/>
<p class="calibre2">Kimi, </p>
<p class="calibre2"/>
<p class="calibre2">«Çok üstlerine gitme, sonra paçanı kurtaramazsın,» diyordu. </p>
<p class="calibre2"/>
<p class="calibre2">Ve sinsi sinsi bir gölge dolaşıyordu «Ukala Bücür» ün peşinde. Nereye gitse bir adım peşinden ayrılmayan bir gölge. Arabaya bindiği zaman dahi, aynı arabaya binecek kadar pişkin ve yapışkan bir gölge. </p>
<p class="calibre2"/>
<p class="calibre2">Babası, </p>
<p class="calibre2"/>
<p class="calibre2">«Seni takip ediyorlar,» demişti. «Hiç aldırma. Yalnız yeni bir skandal daha yaratmasınlar. </p>
<p class="calibre2">Bunların âdetleri böyledir. Bir taktılar mı, olmadık yerde olmadık bela çıkarırlar insanın başına.» </p>
<p class="calibre2"/>
<p class="calibre2">Ve mahkeme bir türlü başlamıyordu. </p>
<p class="calibre2"/>
<p class="calibre2">«Sarı Çıyan» da, </p>
<p class="calibre2"/>
<p class="calibre2">«Bu sırada ajansa gelmesen iyi olur, ilan getirdikçe ben senin paranı Palabıyık'da veririm,» </p>
<p class="calibre2">demişti. </p>
<p class="calibre2"/>
<p class="calibre2">Galiba bir sivil gelip konuşmuştu «Sarı Çıyan»la «Ukala Bücür» ü işten çıkarmasını önermişti. </p>
<p class="calibre2"/>
<p class="calibre2">«Ukala Bücür» dımdızlak kalmıştı ortalıkta. Yollarda yürürken, geçenler yüzüne dik dik bakıyorlarmış gibi geliyordu. Bazıları ise birbirlerine gösteriyorlardı «Ukala Bücür» ü, </p>
<p class="calibre2"/>
<p class="calibre2">«Bak işte çanta hırsızı bu,» diye. </p>
<p class="calibre2"/>
<p class="calibre2">Sadece biri, </p>
<p class="calibre2"/>
<p class="calibre2">«Hiç üzülme, hepsi geçecek bunların, bak göreceksin,» diyordu. </p>
<p class="calibre2"/>
<p class="calibre2">Telefonda tango söyleyen kızdı o. Kara kuru, çirkin kız. Can sıkıntısıyla «Ukala Bücür» ün sık sık aramaya başladığı kız... </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bölge karakolunun bodrumuna tepedeki parmaklıklı delikten giren ışık, solgunlaşmaya başlamıştı. </p>
<p class="calibre2"/>
<p class="calibre2">«Rezil Köpek» oturduğu portakal sandığının üstünde, sırtı duvara dayalı, deliğe baktı. </p>
<p class="calibre2"/>
<p class="calibre2">Kömürlerin üstünden gelen sidik kokusuna burnu alışmış gibiydi. </p>
<p class="calibre2"/>
<p class="calibre2">«Herhalde bu gece de burada kalacağız,» diye mırıldandı. «Yarın gece de burdan götürüp teslim edecekleri bölgenin karakolu tutar; öbür gece de semt karakolu... Sözde serbest bıraktılar, iyi hergelelik doğrusu...» </p>
<p class="calibre2"/>
<p class="calibre2">Bütün bunların ne anlamı vardı? Ne anlamı vardı bütün bu eziyetlerin, rezilliklerin, işkencelerin, ahmaklık ve alçaklıkların? </p>
<p class="calibre2"/>
<p class="calibre2">Ne anlamı vardı yaşamanın? </p>
<p class="calibre2"/>
<p class="calibre2">Ne anlamı vardı sonunda komisyoncuya satılmış dededen kalma harap konaktaki fakir odasında Sadrazam Seyfullah Paşanın yaldızlı portresiyle yaşayan yetmişlik Prensesin? </p>
<p class="calibre2"/>
<p class="calibre2">Ne anlamı vardı bir karakolun odunluğunda sırtım duvara dayayarak bir portakal sandığı üstünde oturup durmanın? </p>
<p class="calibre2"/>
<p class="calibre2">Herhalde gün yine ikindiyi geçmişti dışarda. </p>
<p class="calibre2"/>
<p class="calibre2">Çamaşırları, gömleği, elbisesi, üstüne geçirilmiş kirli bir muşamba gibi geliyordu vücuduna. </p>
<p class="calibre2"/>
<p class="calibre2">Şunların hepsini fırlatıp atsa, bir duş yapsa; temiz çamaşırlar, ütülü bir gömlek, ütülü bir pantolon giyse... </p>
<p class="calibre2"/>
<p class="calibre2">Otursa bir koltuğa, bir viski koysa bir bardağa... </p>
<p class="calibre2"/>
<p class="calibre2">Yani o zaman yaşamanın bir anlamı mı olacaktı? </p>
<p class="calibre2"/>
<p class="calibre2">Yoooo... </p>
<p class="calibre2"/>
<p class="calibre2">O koltuk da geçit vermez bir duvara dayalı bir koltuktu. O koltuğa bir oturdun mu, bir daha kalkıp bir yerlere gitme olasılığın da kalmıyordu. Gelip gelebileceğin son yerdi o koltuk ve o viski... Ve daha ötesi yoktu. Geriye dönük özlemlerin karanlığıyla ileriye dönük boşluğun karanlığı o koltukta birbirine karışıyordu. Ve şimdi «Rezil Köpek»i evde boş bekleyen o koltuğa doğru götürüyorlardı. </p>
<p class="calibre2"/>
<p class="calibre2">Bir bakıma buradaki portakal sandığı bile daha iyiydi o koltuktan. </p>
<p class="calibre2"/>
<p class="calibre2">Hiç değilse sonunda kalkıp bir yerlere gideceğini biliyordun portakal sandığı üstünde otururken. Ama evdeki koltuğa bir çöktün mü, gidebileceğin, erişebileceğin hiçbir, yer kalmıyordu yeryüzünde. </p>
<p class="calibre2"/>
<p class="calibre2">Vaktiyle de yavaş, yavaş o koltuğa doğru sürüklenmişti. </p>
<p class="calibre2"/>
<p class="calibre2"/>
<p class="calibre2">Şimdi de adım adım yine o koltuğa doğru götürüyorlardı. </p>
<p class="calibre2"/>
<p class="calibre2">Yarın akşam değilse bile öbür akşam, soyunup dökünecek, bir duş yapacak, temiz çamaşırlar giyip bir bardak viskiyle oturacaktı koltuğa. </p>
<p class="calibre2"/>
<p class="calibre2">Sonra? </p>
<p class="calibre2"/>
<p class="calibre2">Sonrası hiç. </p>
<p class="calibre2"/>
<p class="calibre2">Sonra? </p>
<p class="calibre2"/>
<p class="calibre2">Sonrası yok. </p>
<p class="calibre2"/>
<p class="calibre2">Gözleri ayaklarının ucuna takılı, içecek içecekti. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Sarı bir ışık yandı odunların üstünde. </p>
<p class="calibre2"/>
<p class="calibre2">«Nallı Böcek», «Tatlı Budala», «Ukala Bücür» yan yana oturmuşlardı. Bir de bir adam daha... gözleri, burnu, ağzı olmayan bir adam daha... </p>
<p class="calibre2"/>
<p class="calibre2">«Nallı Böcek», </p>
<p class="calibre2"/>
<p class="calibre2">«Hiç değilse bir kerecik, o okulun önünden geçen Prenses'i öpebilseydim,» diyordu. </p>
<p class="calibre2"/>
<p class="calibre2">«Tatlı Budala», </p>
<p class="calibre2"/>
<p class="calibre2">«Hiç değilse ben de bir kerecik yatabilseydim «Prenses» le dedi... </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Ben de,» dedi, «hiç değilse şöyle donunu çıkarıp bacaklarını açarak bir kere doya doya yapsaydım o lacivert gözlü kızı...» </p>
<p class="calibre2"/>
<p class="calibre2">Gözleri, burnu, yüzü olmayan adam, gıcırtılı bir ses çıkarıyordu. Gülüyordu galiba... </p>
<p class="calibre2"/>
<p class="calibre2">Ve arkada kasketli kocaman bıyıklılar, şalvarlılar, kara sakallılar, koro halinde bağırıyorlardı: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2"/>
<p class="calibre2">Ve bir yanda bankacılar para sayıyor, avukatlar savunma yapıyor, armatörler gemi yüzdürüyor, bir yanda yargıçlar idam veriyor, saylavlar parmak kaldırıyor, savcılar ifade alıyor, polisler düdük çalıyordu... </p>
<p class="calibre2"/>
<p class="calibre2">Đhtiyar canavarlar tabutlara yeni yeni çocuklar yerleştiriyorlardı. </p>
<p class="calibre2"/>
<p class="calibre2">Ve perdelerinin hiç açılmadığı, hafif küf kokulu garsoniyerlerde, sanlı kırmızı siyahlı yastıkları olan yumuşak divanların üstünde çırılçıplak yatmış kadınlar, ayaklarını açarak havaya kaldırıyorlardı. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Rezil Köpek» ayağa kalktı, gerindi. Dizkapaklarını oğuşturdu. Sağa sola oynattı ayaklarını. Odunlarla kömürlere doğru yürüdü. Çişi gelmişti. </p>
<p class="calibre2"/>
<p class="calibre2">Kömürlerin dibinde durdu. Pantolonunun ön düğmelerinden iki tanesini açtı. Eliyle külodunun ön yırtığından organını çıkardı, işemeye başladı. </p>
<p class="calibre2"/>
<p class="calibre2">Kömürlerin üstüne doğru düşen kavisli fıskiye, önce göz göz, beyaz beyaz köpürüyordu. </p>
<p class="calibre2">Sonra kömürler emi-veriyordu sidiği. </p>
<p class="calibre2"/>
<p class="calibre2">Çişi bittikten sonra, şöyle bir salladı organını. Tuhaf bir gıcıklanma yarattı içinde bu sallama... </p>
<p class="calibre2"/>
<p class="calibre2">Biraz daha salladı... </p>
<p class="calibre2"/>
<p class="calibre2">Biraz daha... </p>
<p class="calibre2"/>
<p class="calibre2">Divanların üstünde, bacaklarım açarak kaldırmış, çırılçıplak kadınlar yatıyordu. </p>
<p class="calibre2"/>
<p class="calibre2">Ve bölge karakolunun bodrumunda, kömürlere doğru eli gidip geliyordu «Rezil Köpek»in... </p>
<p class="calibre2"/>
<p class="calibre2">Yüzü gerilmiş, gözleri kısılmıştı. </p>
<p class="calibre2"/>
<p class="calibre2">Hızlı hızlı gidip geliyordu eli. </p>
<p class="calibre2"/>
<p class="calibre2">Yukarıda komiser muavininin telefonu çalıyordu: «Alo burası bölge karakolu ben komiser muavini...» «Hâlâ aşağıda mı o?» </p>
<p class="calibre2"/>
<p class="calibre2">«Aşağıda...» </p>
<p class="calibre2"/>
<p class="calibre2">«Đkinci bölgeye sevketmek için sabahı beklemeyin...» </p>
<p class="calibre2"/>
<p class="calibre2">«Peki efendim.» «Geceleyin alıp götürün.» </p>
<p class="calibre2"/>
<p class="calibre2"/>
<p class="calibre2">«Peki efendim.» </p>
<p class="calibre2"/>
<p class="calibre2">«Yalnız anlamasın ikinci bölgeye götürüldüğünü. Başka yere götürüyorlar sansın.» </p>
<p class="calibre2"/>
<p class="calibre2">«Emredersiniz beyim.» </p>
<p class="calibre2"/>
<p class="calibre2">«Bana da bilgi verin.» </p>
<p class="calibre2"/>
<p class="calibre2">«Peki beyim.» . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Rezil Köpek» in gözleri daha kısılmış, yüzü daha çok gerilmişti. Birden bütün vücudunda bir hoş, bir tatlı, bir doyulmaz çekilme oldu. Avucu iyice kilitlenmiş, sıkıyordu organını. Ve bir atım, bir atım, bir atım daha... </p>
<p class="calibre2"/>
<p class="calibre2">Titreyen bacaklar, gevşeyen surat, sonsuza düşmüşçesine bir boşalma. Ve bir bıkkınlık, pişmanlık, can sıkıntısı... </p>
<p class="calibre2"/>
<p class="calibre2">Kömürlere bulaşan beyaz parçacıklarda, fırlamış gözleri, kopmuş kolları, kopmuş bacakları titreşiyordu sanki. </p>
<p class="calibre2"/>
<p class="calibre2">«Rezil Köpek» boş ver, gibilerden ağzını çarpıttı. Porsumuş organını külodunun içine tıktı. </p>
<p class="calibre2">Önünü ilikleyerek geri döndü, çöktü tekrar portakal sandığının üstüne. </p>
<p class="calibre2"/>
<p class="calibre2">Bir sesler geldi dışardan. </p>
<p class="calibre2"/>
<p class="calibre2">Bodrumun kapısını açıyorlardı. </p>
<p class="calibre2"/>
<p class="calibre2">Ayağa fırladı, kapıya doğru koştu. </p>
<p class="calibre2"/>
<p class="calibre2">Kapının sürgüsü arkadan «şrak» diye çekildi. Kapı açıldı. Dışarısı çok daha aydınlıktı. </p>
<p class="calibre2"/>
<p class="calibre2">Polis Dursun, on sekiz, on dokuz yaşlarında, üstü başı dökülen bir çocuğun kelepçesini çözüyordu. </p>
<p class="calibre2"/>
<p class="calibre2">Kelepçe çıkınca çocuk bileklerini oğuşturdu. Dursun, bir şaplak vurdu oğlanın ensesine: </p>
<p class="calibre2"/>
<p class="calibre2">«Gir ulan içeri.» </p>
<p class="calibre2"/>
<p class="calibre2">Çocuk düşer gibi daldı içeri. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Hayri gelmedi mi,» dedi. </p>
<p class="calibre2"/>
<p class="calibre2"/>
<p class="calibre2">«Gelmedi.» </p>
<p class="calibre2"/>
<p class="calibre2">«Ee... biz burada mı geçireceğiz geceyi?» </p>
<p class="calibre2"/>
<p class="calibre2">«Dırlayıp durma be... Burada kalırsan burada geçireceksin.» </p>
<p class="calibre2"/>
<p class="calibre2">«Valla bu, bütün usullere aykırı...» </p>
<p class="calibre2"/>
<p class="calibre2">«Aykırı maykırı, haydi çekil kapıdan.» </p>
<p class="calibre2"/>
<p class="calibre2">Dursun kapıyı hızla çekip, yine «şrak» diye oturttu sürgüsünü yerine. </p>
<p class="calibre2"/>
<p class="calibre2">Yeni gelen çocuk, bodrumun ortasında durmuş, şaşkın şaşkın çevresine bakmıyordu. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Geçmiş olsun, ne oldu?» dedi. </p>
<p class="calibre2"/>
<p class="calibre2">«Đbnetorlar bula bula beni buldular.» </p>
<p class="calibre2"/>
<p class="calibre2">«Nerde buldular?» </p>
<p class="calibre2"/>
<p class="calibre2">«Bizim orada; bir arabanın radyosuna bakıyordum. Yakaladılar.» </p>
<p class="calibre2"/>
<p class="calibre2">«Nasır yani?» </p>
<p class="calibre2"/>
<p class="calibre2">«Arabanın kapısı açıktı, içine girip biraz radyo dinleyeyim dedim.» </p>
<p class="calibre2"/>
<p class="calibre2">«Evet anlaşıldı. Sabıkan var mı?» </p>
<p class="calibre2"/>
<p class="calibre2">«Var.» </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«Araba hırsızlığı...» </p>
<p class="calibre2"/>
<p class="calibre2">«Seviyorsun demek arabaları?» -» </p>
<p class="calibre2"/>
<p class="calibre2">«Arkadaşlarla binip gezdik birkaç defa...» </p>
<p class="calibre2"/>
<p class="calibre2">«Neyse, sıkma canını, önemli değil.» </p>
<p class="calibre2"/>
<p class="calibre2">«Üç ay yine giydirirler mahkemede...» </p>
<p class="calibre2"/>
<p class="calibre2">«Sabıkan olmasa ertelerdi ama...» </p>
<p class="calibre2"/>
<p class="calibre2">«Bir kere erteledi. Artık ertelemez.» </p>
<p class="calibre2"/>
<p class="calibre2">«Geç otur bakalım şu sandığın üstüne. Başka oturacak yer yok burada, görüyorsun.» </p>
<p class="calibre2"/>
<p class="calibre2"/>
<p class="calibre2">Oğlan gitti sandığın bir köşesine oturdu. Daha doğrusu ilişti. «Rezil Köpek» de öteki köşesine ilişti. </p>
<p class="calibre2"/>
<p class="calibre2">Çocuk ucuzundan bir sigara paketi çıkardı cebinden, «Rezil Köpek» e uzattı. "Rezil Köpek" bir sigara aldı. </p>
<p class="calibre2"/>
<p class="calibre2">«Mersi,» dedi. </p>
<p class="calibre2"/>
<p class="calibre2">Gencin sigarasını almaktan sıkılmış gibi de, açıklama yaptı: </p>
<p class="calibre2"/>
<p class="calibre2">«Sigarayı bıraktım, ama dün sabahtan beri buldukça içiyorum.» </p>
<p class="calibre2"/>
<p class="calibre2">«Ne zaman getirdiler seni?» </p>
<p class="calibre2"/>
<p class="calibre2">«Öğle üstü. Epey oluyor.» </p>
<p class="calibre2"/>
<p class="calibre2">Gerçekten de bodrum büsbütün karanlıklaşıyordu. </p>
<p class="calibre2"/>
<p class="calibre2">Oğlanın çaktığı kibrit, bir an ikisinin de yüzünü aydınlatmıştı. Đkisinin de tıraşı uzamıştı. </p>
<p class="calibre2"/>
<p class="calibre2">Kömürlere odunlara karşı, bir portakal sandığının üstünde dip dibe oturuyorlardı. </p>
<p class="calibre2">Ağızlarındaki sigaraların ucu, kırmızı kırmızı yanıyordu karanlıkta. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Adın ne senin?» dedi. </p>
<p class="calibre2"/>
<p class="calibre2">«Ramazan...» </p>
<p class="calibre2"/>
<p class="calibre2">«Okula falan gitmiyorsun?» </p>
<p class="calibre2"/>
<p class="calibre2">«Đlki bitirdim.» </p>
<p class="calibre2"/>
<p class="calibre2">«Çalışıyor musun bir yerde?» </p>
<p class="calibre2"/>
<p class="calibre2">«Bir turşucunun yanında çalışıyordum. Ustayla kavga ettik, ayrıldım.» </p>
<p class="calibre2"/>
<p class="calibre2">«Niye kavga ettin?» </p>
<p class="calibre2"/>
<p class="calibre2">«Đtlik etti herif.» </p>
<p class="calibre2"/>
<p class="calibre2">«Nasıl yani?» </p>
<p class="calibre2"/>
<p class="calibre2">«Anlarsın işte o biçim.» </p>
<p class="calibre2"/>
<p class="calibre2">«Sarkıntılık falan mı etti?» </p>
<p class="calibre2"/>
<p class="calibre2">«Heee... Ben de kafasına geçirdim turşu kavanozunu... Şey... Bizi ne kadar tutarlar burada?» </p>
<p class="calibre2"/>
<p class="calibre2"/>
<p class="calibre2">«Bilmem ki?» Beni de ikinci bölgeye sevkedecekler, polis yokmuş, karakolda...» </p>
<p class="calibre2"/>
<p class="calibre2">«Beni de Đkinci Şubeye götürecekler herhalde...» </p>
<p class="calibre2"/>
<p class="calibre2">«Herhalde...» </p>
<p class="calibre2"/>
<p class="calibre2">«Orda çok fena dövüyorlar...» </p>
<p class="calibre2"/>
<p class="calibre2">«Öyle... Pek bir şey yapmazlar sana...» </p>
<p class="calibre2"/>
<p class="calibre2">«Burada dövmediler çok. Muavin üç beş tokat attı yukarda, o kadar.» </p>
<p class="calibre2"/>
<p class="calibre2">«Nerede öğrendin araba kullanmasını?» </p>
<p class="calibre2"/>
<p class="calibre2">«Dayım şoför benim, onun arabasında.» </p>
<p class="calibre2"/>
<p class="calibre2">«Niye şoförlük yapmıyorsun?» </p>
<p class="calibre2"/>
<p class="calibre2">«Ehliyetim yok. Çok para istiyorlar ehliyet vermek için. Şey... sen ilk defa mı düşüyorsun polise?» </p>
<p class="calibre2"/>
<p class="calibre2">«Yok...» </p>
<p class="calibre2"/>
<p class="calibre2">«Dövdüler mi seni?» </p>
<p class="calibre2"/>
<p class="calibre2">«Daha beter ettiler...» </p>
<p class="calibre2"/>
<p class="calibre2">«Elektrik mi tuttular?» </p>
<p class="calibre2"/>
<p class="calibre2">«Hayır, linç ettiler.» </p>
<p class="calibre2"/>
<p class="calibre2">Oğlan şaşırmıştı: </p>
<p class="calibre2"/>
<p class="calibre2">«Nasıl linç ettiler?» diye soruyordu. </p>
<p class="calibre2"/>
<p class="calibre2">«Sütanneyi, Prensesi, yağ işçisini, Hüseyin'i, seni linç ettikleri gibi... Hatta Marika'yı bile...» </p>
<p class="calibre2"/>
<p class="calibre2">Ramazan hiçbir şey anlamadığı için sessiz, sigarasının izmaritinden birkaç nefes çekti. Bir şey söylemiş olmak için de, </p>
<p class="calibre2"/>
<p class="calibre2">«Geçen sefer falakaya yıkacaklardı. Đsmail abi engel oldu,» dedi. </p>
<p class="calibre2"/>
<p class="calibre2">«Kim Đsmail abi?» </p>
<p class="calibre2"/>
<p class="calibre2">«Dayımın arkadaşı. Đkinci Şubede komiser.» </p>
<p class="calibre2"/>
<p class="calibre2">«Belki yine yardımı dokunur.» </p>
<p class="calibre2"/>
<p class="calibre2"/>
<p class="calibre2">«'Bir daha gelirsen ben döveceğim elimle,' demişti.» </p>
<p class="calibre2"/>
<p class="calibre2">«Bakma sen, madem tanıdıkmış bulur bir çaresini,» </p>
<p class="calibre2"/>
<p class="calibre2">«Haberi yok ki...» </p>
<p class="calibre2"/>
<p class="calibre2">«Akşam eve gelmeyince dayın hemen onu arayacaktır.» </p>
<p class="calibre2"/>
<p class="calibre2">Ramazan son bir nefes daha çekti sigarasından, sonra sigarasını parmaklarıyla kömürlerin üstüne fırlattı, </p>
<p class="calibre2"/>
<p class="calibre2">«Hepsinin anasını yapayım,» dedi. </p>
<p class="calibre2"/>
<p class="calibre2">«Rezil Köpek» güldü: </p>
<p class="calibre2"/>
<p class="calibre2">«Dayının anası senin de anneannen.» </p>
<p class="calibre2"/>
<p class="calibre2">«Onu da yapayım, onun anasını da yapayım.» </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«Hem dünyaya getirirler, hem de bakmazlar adama.» </p>
<p class="calibre2"/>
<p class="calibre2">«Öyle...» </p>
<p class="calibre2"/>
<p class="calibre2">Bir süre sustular. </p>
<p class="calibre2"/>
<p class="calibre2">Ramazan, tekrar çıkardı sigara paketini, «Rezil Köpek» e uzattı. </p>
<p class="calibre2"/>
<p class="calibre2">«Ben almayayım, Ramazan, sen iç.» </p>
<p class="calibre2"/>
<p class="calibre2">«Al abi, boş ver.» </p>
<p class="calibre2"/>
<p class="calibre2">«Ama sigaran bitecek sonra...» </p>
<p class="calibre2"/>
<p class="calibre2">«Biterse bitsin, siktir et.» </p>
<p class="calibre2"/>
<p class="calibre2">«Rezil Köpek» aldı sigarayı. </p>
<p class="calibre2"/>
<p class="calibre2">Çakan kibrit. </p>
<p class="calibre2"/>
<p class="calibre2">Kibrit alevine yaklaşan sigaralı dudaklar. Göz göze geldiler bir an. Đkisinin de birbirinden başka kimsesi yokmuş gibi baktılar birbirlerine. </p>
<p class="calibre2"/>
<p class="calibre2">Daha doğrusu sadece ikisi kalmıştı dünyada. Bir karakolun bodrumunda, bir portakal sandığı üstünde yan yana oturan ikisi. </p>
<p class="calibre2"/>
<p class="calibre2">Ramazan, </p>
<p class="calibre2"/>
<p class="calibre2">«Keşke karı olsaydık,» dedi, «onun bunun altına yatar yine bir yolunu bulurduk.» </p>
<p class="calibre2"/>
<p class="calibre2"/>
<p class="calibre2">«Ama bak turşucuya kızmışsın.» </p>
<p class="calibre2"/>
<p class="calibre2">«Keleklik etti ibne.» </p>
<p class="calibre2"/>
<p class="calibre2">«Zorbalığa mı kalktı?» </p>
<p class="calibre2"/>
<p class="calibre2">«Eh işte... Biz ona amca diyorduk. O da bizi kolaya aldı. » </p>
<p class="calibre2"/>
<p class="calibre2">«Sen de indirdin kafasına turşu kavanozunu...» </p>
<p class="calibre2"/>
<p class="calibre2">«Heeee...» </p>
<p class="calibre2"/>
<p class="calibre2">«Şikâyet etmedi mi?» </p>
<p class="calibre2"/>
<p class="calibre2">«Ne şikâyet edecek. Suçlu kendisi. Çırak olduysak hemen kucağına oturacak değildik ya...» </p>
<p class="calibre2"/>
<p class="calibre2">«Vay turşucu vay.» </p>
<p class="calibre2"/>
<p class="calibre2">«Üstelik de beş vakit namazında görünür.» </p>
<p class="calibre2"/>
<p class="calibre2">«Belki delikanlılığına âşık oldu da sen yanlış anladın.» </p>
<p class="calibre2"/>
<p class="calibre2">«Đkisi de. Hem yapacak, hem yaptıracaktı.» </p>
<p class="calibre2"/>
<p class="calibre2">Yüzlerce yüzlerce turşucu yan yana secdeye varır gibi eğilmişlerdi. Hepsinin de kıçları balkabağı gibi çıplaktı. Arkalarında sıska sıska Ramazanlar, turşucuları yapmaya çalışıyorlardı. </p>
<p class="calibre2"/>
<p class="calibre2">Sonra Ramazanlar secdeye varır gibi durdular, turşucular onları yapmaya başladı. </p>
<p class="calibre2"/>
<p class="calibre2">«Rezil Köpek», </p>
<p class="calibre2"/>
<p class="calibre2">«Ağzına sıçayım bu dünyanın,» dedi. </p>
<p class="calibre2"/>
<p class="calibre2">Ramazan, kurgusu boşalmış gibi anlatıyordu: </p>
<p class="calibre2"/>
<p class="calibre2">«Anamın anası olacak o kocakarı satsaydı o küçük evi, orda burda sürünmeyecektim böyle...» </p>
<p class="calibre2"/>
<p class="calibre2">Prenses'in babası, amcaları, anası, dayıları han, hamam, köşk, konak, ne varsa satmışlardı. </p>
<p class="calibre2"/>
<p class="calibre2">Ramazan'ın anneannesi iki odalı küçük evini satmıyordu torunu için. </p>
<p class="calibre2"/>
<p class="calibre2">Levazım Müdürü Osman Bey, evinde yeşil çuhalı iki masa kurmuş kumar oynatıyordu. </p>
<p class="calibre2"/>
<p class="calibre2">Bir balo veriliyordu bir yerlerde. Bir iskelet, saksofonunu tavana doğru kaldırmış solo yapıyordu.-Bir iskelet davul çalıyordu. Bir iskelet kontrbas... </p>
<p class="calibre2"/>
<p class="calibre2">Ve iskeletler birbirlerine sarılmışlar dans ediyorlardı. Erkek iskeletlerin sadece organları kalmıştı et olarak, Ve kadın iskeletlerin orasına girip çıkıyor, girip çıkıyordu. </p>
<p class="calibre2"/>
<p class="calibre2">Ramazan anlatıyordu: </p>
<p class="calibre2"/>
<p class="calibre2">«O zaman ehliyet kolayca alırdık. Bir de taksitle minibüs çekerdim altıma...» </p>
<p class="calibre2"/>
<p class="calibre2">Sadri bey, Fernandez'in boş yağ tenekelerini satıyordu. </p>
<p class="calibre2"/>
<p class="calibre2">«Sarı Çıyan» Palabıyık'ta şarap içiyordu. </p>
<p class="calibre2"/>
<p class="calibre2">Ramazan, </p>
<p class="calibre2"/>
<p class="calibre2">«Aslında kabahat kocakarının da değil, dayım engel oldu,» diyordu. </p>
<p class="calibre2"/>
<p class="calibre2">Ve kocaman bıyıklılar, kasketliler, şalvarlılar bağırıyorlardı: </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">«Allahtan bahset.» </p>
<p class="calibre2"/>
<p class="calibre2">Ramazan, </p>
<p class="calibre2"/>
<p class="calibre2">«Ama kendisi dükkânı sattırıp aldı taksiyi,» diyordu. </p>
<p class="calibre2"/>
<p class="calibre2">«Ukala Bücür» Çelebi'de aruz veznini tartışıyordu ozanlarla: </p>
<p class="calibre2"/>
<p class="calibre2">«'Şu kızın nişanlısı şanlıdır', söyleyin bakalım bunun vezni ne?» </p>
<p class="calibre2"/>
<p class="calibre2">Ramazan, </p>
<p class="calibre2"/>
<p class="calibre2">«Öyle dayının dübürünü yapayım,» dedi. </p>
<p class="calibre2"/>
<p class="calibre2">«Rezil Köpek» karanlıkta başını çevirdi yanında oturan Ramazan'a. Ramazan sövüp duruyordu dayısına, anasına, anasının anasına. Sigaranın ateşi bir gidip bir geliyordu ağzına. </p>
<p class="calibre2"/>
<p class="calibre2">«Rezil Köpek» başını Ramazan'dan tuğla büyüklüğündeki parmaklıklı deliğe doğru kaldırdı. Đçeriye giremeyen kirli bir aydınlık yapışıp kalmış gibiydi parmaklıkların arasına. </p>
<p class="calibre2"/>
<p class="calibre2">Ve önünde «Ukala Bücür» oturuyordu. Elinde bir kadeh rakısı, karşısında ozanlar... </p>
<p class="calibre2"/>
<p class="calibre2">«'Şu kızın nişanlısı şanlıdır.' Söyleyebilir misiniz, bunun vezni nedir?» </p>
<p class="calibre2"/>
<p class="calibre2">Gözleri içkiden çatallaşmış, burnu dudaklarına yaklaşmış, gözlükleri tel çerçeveli bir ozan, </p>
<p class="calibre2"/>
<p class="calibre2">«Ulan ne ukalasın sen,» dedi. «Çantanın da hesabım aruz vezni üstünden vereceksin.» </p>
<p class="calibre2"/>
<p class="calibre2">«Ben çantanın hesabını vermeyi değil, sormayı düşünüyorum günü gelince. Kim hırsız, kim değil elbet bir gün bir hesaplaşma olacak onlarla aramızda...» </p>
<p class="calibre2"/>
<p class="calibre2">Đriyarı, bıyıkları sarkık bir ozan, elini dostça omzuna attı «Ukala Bücür»ün, </p>
<p class="calibre2"/>
<p class="calibre2"/>
<p class="calibre2">«Heyt arslanım benim. Yaşa sen,» dedi. </p>
<p class="calibre2"/>
<p class="calibre2">«Göreceksiniz.» </p>
<p class="calibre2"/>
<p class="calibre2">Birinci Şube polisi Dumdum Kadri uzaktan kendilerine bakıyordu. </p>
<p class="calibre2"/>
<p class="calibre2">«Ukala Bücür» tekrar etti: </p>
<p class="calibre2"/>
<p class="calibre2">«Göreceksiniz.» </p>
<p class="calibre2"/>
<p class="calibre2">Gözlüklü ozan, </p>
<p class="calibre2"/>
<p class="calibre2">«Mef'ulü mefailü mefailü failün,» dedi. </p>
<p class="calibre2"/>
<p class="calibre2">«Değil.» </p>
<p class="calibre2"/>
<p class="calibre2">O sırada Çelebi'nin lokantasının kapısı açıldı. Đçeri fötr şapkalı, yediği yağmurlardan biçimi kaçmış, eski pardösülü biri girdi. Sağa sola şöyle bir bakındı. Sonra «Ukala Bücür» ün yanma doğru yürüdü, kulağına eğildi, </p>
<p class="calibre2"/>
<p class="calibre2">«Bir dakika şubeye kadar gelir misiniz?» dedi. </p>
<p class="calibre2"/>
<p class="calibre2">«Ukala Bücür» sapsarı kesildi: </p>
<p class="calibre2"/>
<p class="calibre2">«Ne... Ne... Niçin?...» </p>
<p class="calibre2"/>
<p class="calibre2">«Lütfen...» </p>
<p class="calibre2"/>
<p class="calibre2">«Ukala Bücür» tutunacak bir yer arar gibi sağma soluna bakındı. Bıyıkları sarkık ozana, </p>
<p class="calibre2"/>
<p class="calibre2">«Bizi şubeden çağırıyorlarmış,» dedi. </p>
<p class="calibre2"/>
<p class="calibre2">Masadakiler susmuşlar, olup bitenle hiç ilgileri yokmuş gibi ya kadehlerine ya da tavana bakıyorlardı. Öteki masalarda da bir sessizlik olmuştu. </p>
<p class="calibre2"/>
<p class="calibre2">Arada sırada polis hep böyle gelir ve hep böyle götürürdü içlerinden birini. Ve bütün masalar susardı. Ve herkes ya kadehine ya tavana bakardı. </p>
<p class="calibre2"/>
<p class="calibre2">Bıyıklı ozan yavaş sesle «Ukala Bücür» e, </p>
<p class="calibre2"/>
<p class="calibre2">«Neymiş mesele?» diye sordu. </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Bilmiyorum ki,» dedi. </p>
<p class="calibre2"/>
<p class="calibre2">Ve sararmış yüzüyle ayağa kalktı, polisle birlikte çıktı Çelebi'nin meyhanesinden. . </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Birinci Şube müdürü, ayakta karşıladı «Ukala Bücür»ü... Bir iltifat, bir iltifat ki sormayın... </p>
<p class="calibre2"/>
<p class="calibre2">«Sizi rahatsız ettik. Kusura bakmayın. Bakan beyefendi rica ettiler de...» </p>
<p class="calibre2"/>
<p class="calibre2">«Kahveyi nasıl alırsınız?» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Kentin en entellektüel çevresi sizin çevreniz. Ozanlar, yazarlar, sanatçılar. Ne çare ki ülkemiz henüz bazı fikirleri kaldırmıyor pek.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Bakan beyefendi makamlarında bekliyorlar. Özet görüşecekler sizinle. Şubenin arabası bırakıverir sizi...» </p>
<p class="calibre2"/>
<p class="calibre2">«Ukala Bücür» hiçbir anlam veremiyordu bu iltifata. Bakan niçin çağırıyordu kendisini? </p>
<p class="calibre2">Özel olarak kendisiyle ne görüşecekti? </p>
<p class="calibre2"/>
<p class="calibre2">Müdürün kahvesini içti. Teşekkür etti. Ayağa kalktı. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Şubenin siyah arabası... Hışım gibi geçilen caddeler. </p>
<p class="calibre2"/>
<p class="calibre2">Mermer merdivenleri, görkemli kapısı, etkin cephesi, ezici yapısıyla bakanlık binası... </p>
<p class="calibre2"/>
<p class="calibre2">Siyah arabanın şoförü, bakanlığın kapısındaki polise bir şeyler söyledi. </p>
<p class="calibre2"/>
<p class="calibre2">Polis de içeri bir şeyler söyledi. </p>
<p class="calibre2"/>
<p class="calibre2">Sonra «Ukala Bücür» e, </p>
<p class="calibre2"/>
<p class="calibre2">«Buyurun,» dediler. </p>
<p class="calibre2"/>
<p class="calibre2">«Ukala Bücür» bakanlık kapısından içeri girdi. Bir saltanat, bir tantana... </p>
<p class="calibre2"/>
<p class="calibre2">«Şuradan buyurun efendim.» </p>
<p class="calibre2"/>
<p class="calibre2">«Burdan buyurun efendim.» </p>
<p class="calibre2"/>
<p class="calibre2"/>
<p class="calibre2">«Lütfen şöyle efendim.» </p>
<p class="calibre2"/>
<p class="calibre2">«Lütfen böyle efendim.» </p>
<p class="calibre2"/>
<p class="calibre2">«Ukala Bücür» bir yanlışlık mı oldu acaba, beni birisiyle mi karıştırıyorlar, diye düşünüyordu. </p>
<p class="calibre2"/>
<p class="calibre2">Yoksa balodaki olaydan ötürü özür dileyip gönlünü mü alacaklardı. </p>
<p class="calibre2"/>
<p class="calibre2">Merdivenler, bakanın odasına giden koridor yumuşacık halılarla, döşeliydi. </p>
<p class="calibre2"/>
<p class="calibre2">«Ukala Bücür» ürkek ürkek özel kalem müdürünün odasına girdi. </p>
<p class="calibre2"/>
<p class="calibre2">Özel kalem müdürü aydınlık bir gülücükle, elini uzattı, </p>
<p class="calibre2"/>
<p class="calibre2">«Bakan beyefendi sizi bekliyorlar. Bir dakikanızı rica edeyim,» dedi. </p>
<p class="calibre2"/>
<p class="calibre2">Ara kapıdan bakanın odasına geçti. </p>
<p class="calibre2"/>
<p class="calibre2">«Ukala Bücür» koltuklara, telefonlara, masada üstüne ziyaretçilerin adlarının yazıldığı küçük kâğıtlara bakıyordu. </p>
<p class="calibre2"/>
<p class="calibre2">Özel kalem müdürü, ara kapıdan göründü ve kapıyı açarak, </p>
<p class="calibre2"/>
<p class="calibre2">«Buyurun,» dedi. </p>
<p class="calibre2"/>
<p class="calibre2">«Ukala Bücür» ilk kez bir bakan odasından içeri giriyordu. </p>
<p class="calibre2"/>
<p class="calibre2">Ve bakan ayakta, elini uzatmış kendisini karşılıyordu. </p>
<p class="calibre2"/>
<p class="calibre2">Bu, baloda lacivert gözlü kıza gizli gizli kadehini kaldıran bakandı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Bakan, </p>
<p class="calibre2"/>
<p class="calibre2">«Gel bakalım, erkek erkeğe şöyle biraz görüşelim seninle,» dedi. </p>
<p class="calibre2"/>
<p class="calibre2">Dipte koca siyah bir yazı masası vardı. Ama bakan masada değil, misafirlerini oturttuğu yeşil koltuklardan birinde oturuyordu. Telefonlarını falan da o koltuğun yanına getirtmişti. </p>
<p class="calibre2">Herhalde masada oturmak yerine misafirleriyle yan yana oturmak daha alçak gönüllü bir görünüş veriyordu. Hem belki de misafir koltuklan daha bir rahattı bakan koltuğundan. </p>
<p class="calibre2"/>
<p class="calibre2">Bakan «Ukala Bücür» ü karşısındaki koltuğa oturttu. Kendi de oturdu. Ayak ayak üstüne attı, </p>
<p class="calibre2"/>
<p class="calibre2">«Ne içersin?» diye sordu. </p>
<p class="calibre2"/>
<p class="calibre2">«Ukala Bücür» hem pısırık görünmek istemiyor, hem acemiliğini, heyecanını dilediği gibi örtemiyor, arada bir diliyle kuruyan dudaklarını yalıyordu: </p>
<p class="calibre2"/>
<p class="calibre2"/>
<p class="calibre2">«Bir çay rica edeyim.» </p>
<p class="calibre2"/>
<p class="calibre2">Bakan, telefonlarının yanındaki zile bastı. Mum gibi bir odacı girdi içeri. </p>
<p class="calibre2"/>
<p class="calibre2">«Bize iki çay söyle...» </p>
<p class="calibre2"/>
<p class="calibre2">Odacı, </p>
<p class="calibre2"/>
<p class="calibre2">«Emredersiniz,» dedi. </p>
<p class="calibre2"/>
<p class="calibre2">Çıktı dışarı. </p>
<p class="calibre2"/>
<p class="calibre2">«Sen iyi bir aile çocuğuymuşsun. Babanın büyük hizmetleri olmuş devlete...» </p>
<p class="calibre2"/>
<p class="calibre2">«Teveccühünüz efendim...» </p>
<p class="calibre2"/>
<p class="calibre2">«O akşamki o tatsız olaya benim de canım sıkıldı.» </p>
<p class="calibre2"/>
<p class="calibre2">«Maalesef çok üzücü...» </p>
<p class="calibre2"/>
<p class="calibre2">«Sen nerden tanıyordun o kızları?» </p>
<p class="calibre2"/>
<p class="calibre2">«Hocanım yeğenleri efendim. Ben Arjantin elçiliğinde çevirmendim. Hocam kokteyle yeğenleriyle gelmişti, orada tanıştım...» </p>
<p class="calibre2"/>
<p class="calibre2">«Đyi kızlar onlar da...» </p>
<p class="calibre2"/>
<p class="calibre2">«Evet efendim.» </p>
<p class="calibre2"/>
<p class="calibre2">«Sen şimdi bu olayın üstüne hiç gitme. Gazetecilerle falan da hiç görüşme. Hatta savunma bile yapma pek. Karar nasıl çıkarsa çıksın. Biz onu telafi ederiz sana.» </p>
<p class="calibre2"/>
<p class="calibre2">«Anlayamadım efendim.» ' </p>
<p class="calibre2"/>
<p class="calibre2">«Sen daha gençsin. Kadının çantası da matah bir şey değil zaten. Çapkınlık yapmak istediğine bağlanır, unutulur gider.» </p>
<p class="calibre2"/>
<p class="calibre2">«Yani mahkûm mu olacağım ben...» </p>
<p class="calibre2"/>
<p class="calibre2">«Yooo. Ama olsan bile aldırma hiç. Kısa bir süre sonra seni iyi bir yere koyarız. Bak dil de biliyormuşsun, olmazsa Avrupa'ya göndeririz.» </p>
<p class="calibre2"/>
<p class="calibre2">«Ama efendim ben almadım ki o çantayı... Ben hep aşağıda pavyonda oturdum. Zaten çanta da yukardaki lavabolarda bulunmuş...» </p>
<p class="calibre2"/>
<p class="calibre2">«Neyse neyse... Hiçbiri önemli değil bunların. Bizim o eski bakan arkadaş tanıklık yapmaya gelecek aleyhinde. Ne söylerse söylesin cevap bile verme. Zaten bir ayağı çukurda zavallının. Onun aleyhteki tanıklığına rağmen beraat etmen büyük çalkantı yaratır basında. Ne de olsa bakanlık yapmış biri. Hakkında da biliyorsun kovuşturma komisyonu toplandı. </p>
<p class="calibre2"/>
<p class="calibre2">Benden sana ağabey öğüdü, efendilik sende kalsın.» </p>
<p class="calibre2"/>
<p class="calibre2">«Ukala Bücür» kıpkırmızı kesilmişti. Anlamıştı kendisinden ne istendiğini. «Hırsızlığı yüklen, biz sana bunu öderiz,» diyorlardı. </p>
<p class="calibre2"/>
<p class="calibre2">«Yapmayın beyefendi. Durup dururken bir genci lekelemek güzel bir şey değil.» </p>
<p class="calibre2"/>
<p class="calibre2">«Sen dinle beni... Bir balo çantasıyla insan lekelenmez. Her çapkın genç.yapar böyle sakalar...» </p>
<p class="calibre2"/>
<p class="calibre2">«Beyefendi ben tanımam bile o hanımı...» </p>
<p class="calibre2"/>
<p class="calibre2">«Ben sana dostça söylüyorum. Babanın da büyük hizmetleri var. Bir süre sonra her şey unutulur gider...» </p>
<p class="calibre2"/>
<p class="calibre2">«Evet ama...» ^ </p>
<p class="calibre2"/>
<p class="calibre2">«Yok aklına geleni yapmaya kalkarsan, başına ne geleceği hiç belli olmaz...» </p>
<p class="calibre2"/>
<p class="calibre2">«Nasıl yani?» </p>
<p class="calibre2"/>
<p class="calibre2">«Bakarsın üstünden esrar çıkar. Bakarsın bir arkadaşına söylediğin bir sözü birisi ihbar eder. O zaman pirincin taşını ben de ayıklayamam. Đyisi mi sen beni dinle...» </p>
<p class="calibre2"/>
<p class="calibre2">Odacı çayları getirmişti. </p>
<p class="calibre2"/>
<p class="calibre2">«Ukala Bücür» ne diyeceğini şaşırmış, boynu hafif bükük, kuruyan dudaklarını yalayıp duruyordu. </p>
<p class="calibre2"/>
<p class="calibre2">Bakan soruyordu: </p>
<p class="calibre2"/>
<p class="calibre2">«Babanla beraber mi oturuyorsun?» </p>
<p class="calibre2"/>
<p class="calibre2">«Evet efendim.» </p>
<p class="calibre2"/>
<p class="calibre2">«Nerede çalışıyorsun şimdi?» </p>
<p class="calibre2"/>
<p class="calibre2">«Arjantin elçiliğiyle bir reklam ajansında çalışıyordum, her iki yerden de işime son verdiler.» </p>
<p class="calibre2"/>
<p class="calibre2">«Ya... bak gördün mü? Öyle fazla dikine gitmek iyi değildir hayatta.» </p>
<p class="calibre2"/>
<p class="calibre2">«Mahkemenin ne zaman başlayacağını biliyor musunuz?» </p>
<p class="calibre2"/>
<p class="calibre2">«Yakında başlayacak herhalde. Kızları da tanık manık gösterme. Adları afişe olmasın zavallıların. Erkeklik de bunu gerektirir, öyle değil mi»? </p>
<p class="calibre2"/>
<p class="calibre2">«Ben hep aşağıda oturdum, yukarı bile çıkmadım ki... Beni polis götürdükten sonra cumhurbaşkanının oğlu...» </p>
<p class="calibre2"/>
<p class="calibre2"/>
<p class="calibre2">«Bak neler söylüyor, ağzına biber sürmek gerek senin...» </p>
<p class="calibre2"/>
<p class="calibre2">«Siz de oradaydınız, doğru değil mi...» </p>
<p class="calibre2"/>
<p class="calibre2">«Ah bu gençlik, ah... Şimdi anlaştık değil mi? Dediğim gibi yapacaksın. Gazetecilere falan hiçbir şey söyleme sakın. Onların kimin adamı oldukları hiç belli değildir. Vallahi bak hiç karışmam gidersin tantuna...» </p>
<p class="calibre2"/>
<p class="calibre2">Bakan elini uzattı. </p>
<p class="calibre2"/>
<p class="calibre2">«Ukala Bücür» sıktı bakanın elini. </p>
<p class="calibre2"/>
<p class="calibre2">«Dediğim gibi davran, sonra gel ara beni.» </p>
<p class="calibre2"/>
<p class="calibre2">«Ukala Bücür» önüne bakıyordu. </p>
<p class="calibre2"/>
<p class="calibre2">«Haydi bakalım mertliğine güveniyorum senin.» </p>
<p class="calibre2"/>
<p class="calibre2">«Ukala Bücür» çıktı bakanın odasından. Nereye bastığını bilmeden indi merdivenleri. </p>
<p class="calibre2"/>
<p class="calibre2">Demek hırsızlıktan kendisini mahkûm edeceklerdi. </p>
<p class="calibre2"/>
<p class="calibre2">Eğer böyle bir şey olursa bir tek çaresi vardı; intihar etmek. </p>
<p class="calibre2"/>
<p class="calibre2">Đntihar etmeden önce de aleyhte tanıklık edecek eski bakanla yargıcı temizleyecekti. </p>
<p class="calibre2"/>
<p class="calibre2">«Ukala Bücür» yerçekimsiz gibi kalmıştı yeryüzünde. Hiçbir şey artık ilgisini çekmiyordu. </p>
<p class="calibre2">Yaşamak da, ölmek de anlamlarım yitirmişlerdi gözünde. Her şey sanki onun dışında oynanıyordu. O sadece bir yerde tetiğe basacak ve oyunu durduracaktı. Đyice hazırdı buna. </p>
<p class="calibre2"/>
<p class="calibre2">Annesiyle babasının yatağı altında bir çanta, çantada da bir tabanca vardı. Babasının askerlikten kalma tabancası. </p>
<p class="calibre2"/>
<p class="calibre2">Babası işte, annesi de komşudayken çantayı açmış bir iyice gözden geçirmişti tabancayı. </p>
<p class="calibre2">Kurşunu namluya sürdükten sonra tetiğe basıvermek yetiyordu dünyadan kopup gitmeye. </p>
<p class="calibre2"/>
<p class="calibre2">Bakanla yaptığı konuşmayı babasına da anlatmıştı: </p>
<p class="calibre2"/>
<p class="calibre2">«Sessiz sedasız mahkûm olmamı istiyorlar, sonradan bunu ödeyeceklermiş bana, bakan öyle söyledi,» demişti. </p>
<p class="calibre2"/>
<p class="calibre2">Babası, </p>
<p class="calibre2"/>
<p class="calibre2">«Bok yemiş dürzüler,» demişti. «Mahkemede her şeyi apaçık anlatacaksın. Kızları da tanık göstereceksin, cumhurbaşkanının oğlunu da... Senin gözünü korkutup, rezaletlerini örtbas etmek istiyorlar. Hiç aldırma, kılma bile dokunamazlar. Đş herhalde dallanıp budaklanmış ki, seni polisle buldurup konuşma gereğini duymuş bakan. Kıçı sıkışmasa seni odasına kadar getirtir de konuşur muydu sanıyorsun? Gözlerinin yaşına bakmayacak üstüne üstüne gideceksin. Ben de gereken kişilere anlatacağım durumu. Ulan dağ başı mı burası pezevenkler. Bula bula parmak kadar çocuğu mu buldunuz kerhanecilik etmek için...» </p>
<p class="calibre2"/>
<p class="calibre2"/>
<p class="calibre2">Arkasından, </p>
<p class="calibre2"/>
<p class="calibre2">«Yalnız çok dikkatli ol,» diye de ekliyordu. «Şimdi seni her yerde izliyorlardır. Yeni bir çorap örmeye kalkmasınlar başına. Her puşluğu yapar bunlar. Adam değil eşkıya alayı hepsi. </p>
<p class="calibre2">Bir süre meyhaneye falan gitme, karı kız işlerine de bir ara ver. Anladın mı?» </p>
<p class="calibre2"/>
<p class="calibre2">«Ukala Bücür», </p>
<p class="calibre2"/>
<p class="calibre2">«Anladım,» diyor başını sallıyordu. </p>
<p class="calibre2"/>
<p class="calibre2">Ve sadece bir kişiye telefon ediyordu. O çingene maşasına benzeyen kara kuru, zülüflü kıza. Bazı akşamlar parka gidip oturuyorlardı. Kızın dudaklarını öpüyor, memelerini okşuyordu. </p>
<p class="calibre2"/>
<p class="calibre2">Kız, </p>
<p class="calibre2"/>
<p class="calibre2">«Yapma... Nolur yapma,» diyor, fazla bir direnme göstermiyordu. </p>
<p class="calibre2"/>
<p class="calibre2">Sonra tenha yollardan geri dönüyorlardı. Ve peşlerinden daima biri geliyordu. Duvar gölgelerine, kapı içlerine sinerek yürüyen biri... . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Mahkeme başladı. Mahkeme salonu da oda gibi küçük bir yerdi. Bir tek yargıç oturuyordu kürsüde. Sulh ceza mahkemesi olduğu için savcı bile yoktu. </p>
<p class="calibre2"/>
<p class="calibre2">«Ukala Bücür» sanık sırasının önünde ayakta duruyordu. </p>
<p class="calibre2"/>
<p class="calibre2">Yargıç soruyordu: «Babanın adı?...» </p>
<p class="calibre2"/>
<p class="calibre2">«Ananın adı?...» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Doğum tarihin?...» </p>
<p class="calibre2"/>
<p class="calibre2">«Doğduğun yer?...» </p>
<p class="calibre2"/>
<p class="calibre2">Sonunda, </p>
<p class="calibre2"/>
<p class="calibre2">«Anlat bakalım,» dedi, «sen baloda bir hanımın çantasını almışsın. Nasıl oldu bu iş?» </p>
<p class="calibre2"/>
<p class="calibre2">«Ukala Bücür» anlattı anlattı. Pavyonda oturduğunu anlattı. Kızları anlattı. </p>
<p class="calibre2">Cumhurbaşkanının oğlunu anlattı. </p>
<p class="calibre2"/>
<p class="calibre2"/>
<p class="calibre2">«Tanık olarak kızların da, cumhurbaşkanının oğlunun da dinlenmesini istiyorum,» dedi. </p>
<p class="calibre2"/>
<p class="calibre2">Yargıç, çantası kaybolan Naşide'nin dosyadaki ifadesini okudu. Kadın, «Çantasını kimsenin almadığını, kimseden şikâyetçi olmadığını, çantasının lavaboda bulunduğunu» belirtiyordu. </p>
<p class="calibre2"/>
<p class="calibre2">Ancak Naşide'yi tanık olarak mahkemeye çağırma olanağı yoktu. Ne olmuşsa olmuş </p>
<p class="calibre2">Naşide'yi Amerika'ya göndermişlerdi. Ama kadın Amerika'ya gitmeden önce bu konuda ifade vermeyi gerekli görmüştü... </p>
<p class="calibre2"/>
<p class="calibre2">Oturumun sonunda yargıç, kızların ve eski bakanın tanık olarak dinlenmesine karar verdi. </p>
<p class="calibre2">Cumhurbaşkanının oğlunun çağrılmasına ise yanaşmadı... O istemi gürültüye getirdi, tutanaklara da geçirtmedi. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Đkinci oturumda kızlar geldiler. Eski bakan gelmedi. </p>
<p class="calibre2"/>
<p class="calibre2">Kızların ikisi de, «Ukala Bücür» ün bir dakika bile yanlarından ayrılmadığını ye hep aşağıda oturduklarını söylediler. </p>
<p class="calibre2"/>
<p class="calibre2">Eski bakanın bir kez daha çağrılması için oturum ertelendi. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Üçüncü oturuma eski bakan geldi. Gerile gerile parmağını «Ukala Bücür» e doğru uzattı, </p>
<p class="calibre2"/>
<p class="calibre2">«Đşte bu delikanlı çaldı çantayı,» dedi, «gözlerimle gördüm.» </p>
<p class="calibre2"/>
<p class="calibre2">«Ukala Bücür» ün eli önce pantolonun yan cebine doğru kaydı. Tabanca oradaydı. </p>
<p class="calibre2"/>
<p class="calibre2">Sonra nasıl oldu bilinmez, tabanca yerine bir ses patladı: </p>
<p class="calibre2"/>
<p class="calibre2">«Ben çalsam çalsam senin gibi buğday çalarım...» </p>
<p class="calibre2"/>
<p class="calibre2">Bakan, </p>
<p class="calibre2"/>
<p class="calibre2">«Sus terbiyesiz,» dedi. </p>
<p class="calibre2"/>
<p class="calibre2">«Ukala Bücür» bakanın üstüne yürüdü. Mübaşirle sivil polis araya girdiler. </p>
<p class="calibre2"/>
<p class="calibre2">Yargıç, </p>
<p class="calibre2"/>
<p class="calibre2"/>
<p class="calibre2">«Şimdi sizi .atarım dışarı,» dedi. </p>
<p class="calibre2"/>
<p class="calibre2">Ama daha öte de bir sertlik göstermedi. </p>
<p class="calibre2"/>
<p class="calibre2">Artık iş savunmayla karara kalmıştı. . «Ukala Bücür» kararın bakanın dinlenmesinden sonra başka bir oturuma bırakılacağını hesaplayamamıştı. </p>
<p class="calibre2"/>
<p class="calibre2">Ve mahkum olursa bakanı da, yargıcı da o anda vurmayı sonra da yine orada intihar etmeyi tasarlamıştı. </p>
<p class="calibre2"/>
<p class="calibre2">Oysa şimdi karar gelecek oturumda verilecekti. Bakanla yargıcı bir anda vurup intihar etme olanağı yoktu. Karardan sonra tek tek adam öldürme peşinde dolaşmak da ters geliyordu </p>
<p class="calibre2">«Ukala Bücür»ün kafasına... </p>
<p class="calibre2"/>
<p class="calibre2">Dördüncü oturumda «Ukala Bücür» savunmasını yaptı. Hem-kızların, hem Naşide'nin ifadesini değerlendirdi. Cumhurbaşkanının oğlu da tanıklık etmek için gelse kendisini doğrulayacaktı. Eski bakan sarhoşlukla bir yanılgıya düşmüştü. Ve şimdi de yanılgısını kapatmak için inat ediyordu iftirayı sürdürmekte... </p>
<p class="calibre2"/>
<p class="calibre2">Ve yargıç, </p>
<p class="calibre2"/>
<p class="calibre2">«Gereği düşünüldü,» dedi. </p>
<p class="calibre2"/>
<p class="calibre2">«Ukala Bücür» ün çantayı aldığına dair kesin bir kanıt çıkmamıştı ortaya. O nedenle de beraatine karar veriliyordu. . </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Bölge karakolunun bodrumundaki portakal sandığının üstünde «Rezil Köpek»le Ramazan oturup duruyorlardı yan yana. Ve «Rezil Köpek» tavandaki parmaklıklı delikten devam ediyordu «Ukala Bücür»ü seyretmeye. </p>
<p class="calibre2"/>
<p class="calibre2">Oturumlar arasında mahkemeye gelirken, mahkemeden çıkarken, kimi kerliferli, kimi kâtip kılıklı adamlar yaklaşıyorlardı «Ukula Bücür» ün yanma: «Doğrusu hiç iyi yapmadınız...» </p>
<p class="calibre2">«Doğrusu kızları hiç karıştırmayacaktınız.» «Doğrusu cumhurbaşkanının oğlundan hiç söz etmeyecektiniz...» diyorlardı. </p>
<p class="calibre2"/>
<p class="calibre2">«Ukala Bücür» babasına tekrarlıyordu bütün bunları. Babası da her seferinde aynı cevabı veriyordu: «Bok yemişler. Her şeyi apaçık anlatacaksın.» Bütün gazeteler yazdılar «Ukala Bücür» ün beraatini. Gerçi olayı ilk kez verirken attıkları puntolar kadar büyük puntolar kullanmamışlardı. Ama yine de hepsi yazmıştı beraat kararını. </p>
<p class="calibre2"/>
<p class="calibre2">«Ukala Bücür» kimseye çaktırmadan bir süreden beri cebinde taşıdığı tabancayı yine usulca karyolanın altındaki çantaya koydu. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
</body>
</html>
