<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>�etin Altan-Viski</title>
    <meta name="generator" content="pdftohtml 0.36"/>
    <meta name="author" content="Muzaffer"/>
    <meta name="keywords" content=""/>
    <meta name="date" content="2009-08-03T20:17:39+00:00"/>
    <meta name="subject" content=""/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre4" id="calibre_pb_1">2 </h2>
<p class="calibre2"/>
<p class="calibre2">Saat gecenin kimbilir kaçıydı? «Rezil Köpek» Prenses'in sıska, ihtiyar vücudu yanında önce bir süre sızar gibi olmuş, sonra uyanmıştı. Duvarla Prenses'in arasında sıkışmış </p>
<p class="calibre2"/>
<p class="calibre2">yatıyordu. Kadını uyandırmamak için sağa sola dönemiyordu. Đçi müthiş yanıyordu. Pire mi, tahtakurusu mu, sivrisinek mi, neyse ne, kollarıyla ensesini yemiş, kaşınıyordu. Kısıntılı hareketlerle kaşımıya çalışıyordu kollarını, ensesini. </p>
<p class="calibre2"/>
<p class="calibre2">Nereden gelmişti buraya? Bir mezarın içinde dirilmişcesine bir sıkıntı duyuyordu kişiliğinde. Bu odadan bir çıksa, bir şişe su içse, bir temiz hava alsa ve bu geceyi hiç yaşamamışçasına unutsa... </p>
<p class="calibre2"/>
<p class="calibre2">Madem sarhoşlukla buraya kadar gelmişti, bari o yan odadaki karıyla yatsaydı. Parasını ödemiş, çoktan kurtulmuştu buradan. Kibarlığı tutmuş, Prenses'e, «Yok, ben seninle bir kahve içmeye geldim,» demişti. Bok yemişti. </p>
<p class="calibre2"/>
<p class="calibre2">Artık yan odadan karyola gıcırtısı gelmiyordu. Prenses sırtını dönmüş, horultuyla hırıltı arası garip seslet çıkartarak uyuyordu. Yastık, yorgan, duvar ve Prenses'in vücudu ortasında, ölü suyuyla yıkanmış bir peştamala sarınmışçasına tiksiniyordu kendisinden. Ve kaşınıyordu. </p>
<p class="calibre2">Ensesi kaşınıyor, kolları kaşınıyordu. Burada biraz daha kalırsa tıkanıp boğulacaktı. </p>
<p class="calibre2"/>
<p class="calibre2">Usul usul doğruldu karyolanın içinde. Külotu yorganın ta dibinde olmalıydı. Ayaklarıyla şöyle azıcık arandı. Bulamadı. Yorganı duvar dibindeki kanadından açtı. Dizlerinin üstünde karyolanın ayakucuna doğru eğildi. Elleriyle sağı solu , yoklamaya başladı. Külot, döşekle karyola demirlerinin arasına sıkışmıştı. Çıkardı ve Prenses'in üstünden, karyolayı sarsmamaya çalışarak yere atladı. Elbiseleri koltuğun üstündeydi. </p>
<p class="calibre2"/>
<p class="calibre2">Alelacele giyilen don, gömlek, pantolon... </p>
<p class="calibre2"/>
<p class="calibre2">Pabuçları elinde çorapla kapıya doğru yürürken Prenses uykulu uykulu, </p>
<p class="calibre2"/>
<p class="calibre2">«Gidiyor musun?» diye sordu. </p>
<p class="calibre2"/>
<p class="calibre2">Suçüstü yakalanmış bir çocuk gibi, </p>
<p class="calibre2"/>
<p class="calibre2">«Gidiyorum,» dedi, «seni rahatsız etmek istemedim, çok geç oldu.» </p>
<p class="calibre2"/>
<p class="calibre2">Yetmişlik Prenses'in, sabaha kadar şöyle dursun, bu&lt; saate kadar bile bir erkeği yatağında tutabilmesi beklenmedik bir zaferdi. Đçinde çok eski yıllardan kalma bir kıvılcımın titrediği bir sesle, </p>
<p class="calibre2"/>
<p class="calibre2">«Beni öp de öyle git,» dedi. </p>
<p class="calibre2"/>
<p class="calibre2">Adam, elinde pabuçları, çorapla tekrar yatağa doğru yaklaştı. Prenses'in sıska buruşuk yanağına bir öpücük, kondurdu. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Đdare lambası pır pır edip duruyordu sofadaki merdiven başında. </p>
<p class="calibre2"/>
<p class="calibre2"/>
<p class="calibre2">Ağır ağır inilen karanlık basamaklar. </p>
<p class="calibre2"/>
<p class="calibre2">Đkinci kat sofası. Hiçbir kapının altından hiçbir ışık. sızmıyordu artık. </p>
<p class="calibre2"/>
<p class="calibre2">Birinci kat sofası. </p>
<p class="calibre2"/>
<p class="calibre2">Derinden derine bir kadın ağlıyordu. Bir şeyler homurdanıyordu bir erkek. Küçük bir şrak sesi. Bir tokat olmalı. Yüksekçe bir çığlık: «Ay vurma...» </p>
<p class="calibre2"/>
<p class="calibre2">Ve sözcüklere dönüşen homurtu: «Senin gibi orospunun bacağına sıçayım.» «Rezil Köpek» </p>
<p class="calibre2">ilgilenmeden devam etti merdiveni inmeye. Đdare lambalarının umacı gölgelere boğduğu basamaklar esneyerek gıcırdıyor ve harap konağın kaybolmuş bir odasında bir kadın, yediği küfürlü tokatlarla devam ediyordu sesini çok yükseltmeden ağlamaya... </p>
<p class="calibre2"/>
<p class="calibre2">Sokak kapısının açılıp kapanan büyük kanadı. Ve gecenin taptaze serin havası. </p>
<p class="calibre2"/>
<p class="calibre2">Adam derin bir «oh» çekti. Sonra harap binanın yanındaki arsa boşluğuna yönelerek Sadrazam Seyfullah Paşanın konağının duvarına rahat rahat işemeye koyuldu. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Dar sokağın uzak aralıklı lambaları devam ediyordu sönük sönük yanmaya. Yarısı üç karışlık kaldırımın üstüne doğru birkaç araba daha park edilmişti. </p>
<p class="calibre2"/>
<p class="calibre2">Gecenin içinde yapayalnız yürüyordu «Rezil Köpek». Dar sokaktan bir başka yan sokağa, oradan da asfalta çıktı. Dili, damağı, boğazı kupkuruydu. Bir açık büfe bulsa hemen soğuk bir şeyler içecekti. </p>
<p class="calibre2"/>
<p class="calibre2">Sık sık arabalar geçiyordu asfalttan. </p>
<p class="calibre2"/>
<p class="calibre2">Kentin büyük alanlarından birine doğru çıkıyordu asfalt. Adam da o yöne doğru yürüyordu. </p>
<p class="calibre2">Amaçsız, kimsesiz, yerle gök arasında boşlukta kalakalmış gibi öyle yürüyordu. </p>
<p class="calibre2"/>
<p class="calibre2">Nereye gidecekti? </p>
<p class="calibre2"/>
<p class="calibre2">Tek tük gecikmiş yayalar geçiyordu yanından. </p>
<p class="calibre2"/>
<p class="calibre2">Đlerde köşede ışıl ışıl yanan bir büfe görünüyordu. Adımlarını oraya doğru sıklaştırdı. </p>
<p class="calibre2"/>
<p class="calibre2">«Soğuk ne var?» </p>
<p class="calibre2"/>
<p class="calibre2">«Vişne, limon, ayran, gazoz.» </p>
<p class="calibre2"/>
<p class="calibre2">«Bira var mı bira?» </p>
<p class="calibre2"/>
<p class="calibre2">«Var.» </p>
<p class="calibre2"/>
<p class="calibre2"/>
<p class="calibre2">«Soğuk mu?» </p>
<p class="calibre2"/>
<p class="calibre2">«Soğuk.» </p>
<p class="calibre2"/>
<p class="calibre2">«Aç bir tane. Bir de tost yap.» </p>
<p class="calibre2"/>
<p class="calibre2">Büfedeki genç, önce bir bira açıp koca bir bardağa doldurup uzattı, sonra da ortası kaşarpeynirli hazır tostlardan birini alıp, tost makinesinin arasına koydu. </p>
<p class="calibre2"/>
<p class="calibre2">Köpüklü bira buz gibiydi. </p>
<p class="calibre2"/>
<p class="calibre2">Büfenin önünde bir taksi durağı vardı. Taksiler arka arkaya dizilmişler duruyorlardı. </p>
<p class="calibre2"/>
<p class="calibre2">Ve her taksinin penceresinden elinde köpüklü bir duble bira, bir baş uzanmış, şerefine kadeh kaldırıyordu. En önde fesi, madalyaları, sırmalarıyla Sadrazam Seyfullah Paşa, arkasında sıska balık suratı, ince, boyalı dudaklarıyla Prenses, arkasında kravatlı bankacılar, gözlüklü profesörler, cüppeli yargıçlar ve gözleri, burnu, ağzı olmayan dümdüz bir surat... </p>
<p class="calibre2"/>
<p class="calibre2">Adam da bardağını onlara doğru kaldırdı, </p>
<p class="calibre2"/>
<p class="calibre2">«Böyle hep birlikte nereye gidiyorsunuz?» diye sordu. </p>
<p class="calibre2"/>
<p class="calibre2">Hep bir ağızdan cevap verdiler: </p>
<p class="calibre2"/>
<p class="calibre2">«Seni ilk linç ettikleri yere...» </p>
<p class="calibre2"/>
<p class="calibre2">Ve sonra hepsi birden kayboldu. Sadece şoförleri uyuyan içi boş taksiler kaldı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Büfedeki çocuk, üstünde yanık yağ kalıntılarının parmak parmak iyice kararıp yoğunlaşmış </p>
<p class="calibre2">olduğu makineden kaşan erimiş sıcak tostu çıkardı adama uzattı. </p>
<p class="calibre2"/>
<p class="calibre2">Adam elinde bira bardağı, hâlâ daha arka arkaya dizilmiş boş taksilere bakıyordu. </p>
<p class="calibre2"/>
<p class="calibre2">Gözleri, burnu, ağzı olmayan o dümdüz surat... Üstüne eğilip, </p>
<p class="calibre2"/>
<p class="calibre2">«Nihayet hesabını gördük rezil köpek,» dediği zaman uğultular arasında sesi tamdık gibi gelmişti. </p>
<p class="calibre2"/>
<p class="calibre2">Büfedeki çocuktan tostu aldı, sıcak sıcak ısırdı, bira bardağını dikti basma, dudağına bulasan köpükleri elinin tersiyle sildi. </p>
<p class="calibre2"/>
<p class="calibre2">«Ulan dürzü, seni mutlaka bulup yakalayacağım,» dedi. «Bütün yaşamımı paramparça eden hep sensin.» </p>
<p class="calibre2"/>
<p class="calibre2">Büfedeki çocuk, </p>
<p class="calibre2"/>
<p class="calibre2">«Bir şey mi dediniz?» dedi. </p>
<p class="calibre2"/>
<p class="calibre2"/>
<p class="calibre2">«Yok hayır.» </p>
<p class="calibre2"/>
<p class="calibre2">Tostla biranın parasını verdi, ayrıldı büfeden. Yürü-ye yürüye asfaltın çıktığı alana geldi. </p>
<p class="calibre2">Alana açılan caddelerin hepsi bomboştu. Ortadaki saat üçü gösteriyordu. Ve «Rezil Köpek» </p>
<p class="calibre2">daldı bu caddelerden birine. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">Nereye gittiğini biliyor muydu, bilmiyor muydu? Pek belli değildi. Elleri pantolon ceplerinde hızlı hızlı yürüyordu. </p>
<p class="calibre2"/>
<p class="calibre2">Epey yürüdü, bir köşeyi döndü, biraz daha yürüdü; parmaklıklı kocaman demir kapıları olan bir bahçenin önünde durdu. Bahçenin derinliğinde kışla gibi soğuk taş bir bina yükseliyordu. Đki adam boyundaki parmaklıklı demir kapıların kanadı birbiriyle tam öpüşmemişti. Bir kanat bir insan geçecek kadar azıcık aralıktı. </p>
<p class="calibre2"/>
<p class="calibre2">«Rezil Köpek» bu aralıktan usulca karanlık bahçeye sızdı. Bahçenin tekerlekleriyle yarım daire şeklindeki raylar üstünde kayarak açılıp kapanan kimbilir kaç tonluk muazzam demir kapılarından binanın orta kapısına doğru iki yanı ağaçlıklı parke bir yol uzanıyordu. Yolun havuzlu heykelli küçük bir çiçek bahçesi vardı. Bahçe otuz kırk adım kadar sürüyor, sonra yerini yolun sağında ve solunda bomboş geniş alanlara bırakıyordu. Bu alanlar yüksek kafesli tellerle ayrılmıştı baştaki çiçek bahçesinden. </p>
<p class="calibre2"/>
<p class="calibre2">Sağdaki alanın kıyılarında yan yana boş banklar, ortasında da basket potaları duruyordu. </p>
<p class="calibre2"/>
<p class="calibre2">Soldaki alanın ortasında iki direk arasında bir voleybol ağı gerilmişti. Ve her yer gecenin içinde alabildiğine yalnız ve sessizdi. Binaya doğru yürürken voleybol ağının bulunduğu yerin az ötesinde, yan yana dizilmiş hela kabinlerini örten sundurma, hayal meyal belli oluyordu. </p>
<p class="calibre2"/>
<p class="calibre2">Taş binanın orta kulesindeki saatten başka hiçbir yerinde ışık yoktu. </p>
<p class="calibre2"/>
<p class="calibre2">«Rezil Köpek» alışık adımlarla ağaçlıklı parke yoldan binaya doğru yürüdü, sonra sağdaki boş alana daldı, ordan binanın arkasına dolandı ve küçük bir kapının önünde durdu. </p>
<p class="calibre2"/>
<p class="calibre2">Kapının tokmağını çevirdi. Kapı kilitli değildi, açılıverdi. Ve adam gecenin gölgeli karanlığından, kör bir kuyuya girer gibi binanın içindeki zindan karanlığına girip kapıyı kapattı. </p>
<p class="calibre2"/>
<p class="calibre2">Sanki aydınlıkta yürüyormuş gibi gayet rahat, zifiri karanlık taş bir koridorda yürüyordu </p>
<p class="calibre2">«Rezil Köpek». </p>
<p class="calibre2"/>
<p class="calibre2">Biraz toz, biraz kâğıt, biraz mürekkep, biraz yemek, biraz tebeşir kokuyor gibiydi koridorlar. </p>
<p class="calibre2"/>
<p class="calibre2">Alt katta cam bölümlerle ayrılmış geniş yemekhaneler vardı. Bir tanesinin camına yüzünü dayayıp içeri baktı. Hiçbir şey görünmüyordu. Upuzun boş tahta masalarla masaların her iki yönündeki arkalıksız sıralar oldukları gibi duruyor olmalıydılar. </p>
<p class="calibre2"/>
<p class="calibre2">Derken sadece belirli bir noktayı aydınlatan san donuk bir ışık yandı yemekhanenin içinde. </p>
<p class="calibre2">Işığın aydınlattığı yerde, boş tahta yemek masasının üstünde, parmaklan mürekkepli, kopuk bir çocuk kolu duruyordu. Adam koridordan aralarında camekân yokmuşçasına bir vinç gibi uzandı ve aldı parmaklan mürekkepli kopuk çocuk kolunu. Sarı ışık söndü. </p>
<p class="calibre2"/>
<p class="calibre2">Zindan karanlığı ortasında devam etti yürümeye. Önce sola saptı sonra sağa, sonra tekrar sağa. Bir garip, sağır yankılanma yapıyordu adımları dünyadan ayrı düşmüşçesine yalnız ve karanlık koridorlarda. Mermer bir merdivenin önüne geldi. Ağır ağır çıkmaya başladı merdiveni. Basamaklar alçak ve yayvandı. Ayağını bastığı yerler biraz aşınmış gibiydi. On basamak kadar ya çıkmış ya çıkmamıştı ki aynı san donuk ışık yine yandı. Bu kez kısa pantolonlu, kısa çoraplı, potinli bir çocuk bacağını aydınlatıyordu. Adam, çocuk bacağını da aldı. Ve ışık söndü yine. </p>
<p class="calibre2"/>
<p class="calibre2">Đkinci katta sınıflar vardı. Kara tahtalı, kürsülü, arka arkaya dizilmiş sıralarıyla sınıflar. </p>
<p class="calibre2">Sınıflar da, tahta büyükçe bir kapı ve geniş cam pencerelerle ayrılıyorlardı üst kat koridorlarından. </p>
<p class="calibre2"/>
<p class="calibre2">«Rezil Köpek» elinde bir çocuk koluyla bir çocuk bacağı, karanlık koridorların içinden, tıpkı yemekhanelere baktığı gibi, yüzünü camlara yapıştırarak sınıflara bakıyordu. </p>
<p class="calibre2"/>
<p class="calibre2">Sınıflardan birinin ortadaki üçüncü sırasının üstünü aydınlattı donuk san ışık. </p>
<p class="calibre2">Parmaklarında kalemiyle kopuk bir çocuk kolu daha vardı orada. Onu da aldı ve ikinci kattan üçüncü kattaki yatakhanelere çıktı. </p>
<p class="calibre2"/>
<p class="calibre2">Yatakhanelerde beyaz pikeli, beyaz karyolalar, baş-uçlarındaki tek kapılı yüksekçe tahta dolaplarıyla öyle uzanıyorlardı. Öğretmen muavininin karyolası bir paravanayla öteki yataklardan ayrılmıştı. Önü boş bırakılmış bir duvarda yan yana bir sürü musluklu beyaz lavabo vardı. Ve bu lavabolardan birinin önünde küçücük terliği, çıplak ayağı, pijamasının çizgili pantolonuyla kopuk bir çocuk bacağı daha duruyordu. </p>
<p class="calibre2"/>
<p class="calibre2">«Rezil Köpek» yatakhanenin dibindeki karyolalardan birinde, başını dolabına doğru çevirmiş yatan bir çocuk vücudu buldu. Hemen soğumuş vücudu kucağına aldı, kollarını bacaklarını taktı, yere indirdi. Karanlıkta ışıl ışıl yanan iki çocuk gözü dikildi gözlerine, </p>
<p class="calibre2"/>
<p class="calibre2">«Beni buraya geldiğim gün linç ettiler,» dedi. </p>
<p class="calibre2"/>
<p class="calibre2">«Rezil Köpek» çocuğa doğru eğildi: </p>
<p class="calibre2"/>
<p class="calibre2">«Kimler linç etti?» </p>
<p class="calibre2"/>
<p class="calibre2">Çocuk. </p>
<p class="calibre2"/>
<p class="calibre2">«Büyükler,» dedi. «Beli bükük, saçı sakalı ağarmış ihtiyarlar, kürklü anneler, çikolata satıcıları, sandviç satıcıları, oyuncakçılar... Hepsi üstüme üstüme geldiler. Bir tanesinin gözleri, burnu, ağzı yoktu. En son o vurdu.» </p>
<p class="calibre2"/>
<p class="calibre2">«Rezil Köpek» e doğru sokuldu, </p>
<p class="calibre2"/>
<p class="calibre2"/>
<p class="calibre2">«Bak işte yine geliyorlar,» dedi. </p>
<p class="calibre2"/>
<p class="calibre2">Bir zil çalmaya başlamıştı. Bir türlü durmak bilmeyen, sinir bozucu, kalın sesli bir zil. </p>
<p class="calibre2"/>
<p class="calibre2">Yatakhanenin kapıları açılmış, içeri, ellerindeki sopalara dayanarak yürüyen, saçı sakalı birbirine karışmış, canavar yüzlü ihtiyarlar girmişti. </p>
<p class="calibre2"/>
<p class="calibre2">«Kalkın bakalım» diye çocukların karyolalarını sarsıyorlardı. </p>
<p class="calibre2"/>
<p class="calibre2">Çocukların bazıları tınmadan yatmaya devam ediyor, bazıları gerinerek yatağın içinde doğruluyor, bazıları da alelacele fırlayarak terliklerini giyiyor, dolaplarından sabunlarını, diş </p>
<p class="calibre2">fırçalarını, diş macunlarını alarak karyolalarının başucunda asılı duran havlularını omuzlarına attıkları gibi musluk kapmaya koşuyorlardı. </p>
<p class="calibre2"/>
<p class="calibre2">«Rezil Köpek» e sarılmış olan çocuk da musluk kapmak için koştu- Kendisinden biraz daha irice, saçları alabros kesilmiş, mavi gözlü bir oğlan arkasından yetişip bir omuz vurdu. </p>
<p class="calibre2"/>
<p class="calibre2">«Açıl bakalım 'Nallı Böcek', burası benim,» dedi. </p>
<p class="calibre2"/>
<p class="calibre2">«Ama ben daha önce geldim.» </p>
<p class="calibre2"/>
<p class="calibre2">«Önce geldim ne demek, ben akşamdan tuttum burasını. Bak diş fırçamı görmüyor musun?» </p>
<p class="calibre2"/>
<p class="calibre2">Lavabonun duvara yapışık kıyısının üstüne konmuş sarı bir diş fırçasını gösteriyordu. </p>
<p class="calibre2"/>
<p class="calibre2">«Nallı Böcek» hırsla diş fırçasını alıp yere attı. Mavi gözlü oğlan da bir tekme vurdu «Nallı Böcek» e. </p>
<p class="calibre2"/>
<p class="calibre2">Canavar yüzlü ihtiyarlardan biri seğirterek gelmiş, </p>
<p class="calibre2"/>
<p class="calibre2">«Ne yapıyorsunuz orada?» diye bağırıyordu. </p>
<p class="calibre2"/>
<p class="calibre2">Cebinden küçük bir defterle bir kalem çıkarmıştı. Mavi gözlü oğlana soruyordu: </p>
<p class="calibre2"/>
<p class="calibre2">«Kaç bakayım senin numaran?» </p>
<p class="calibre2"/>
<p class="calibre2">Arkasından «Nallı Böcek» e, </p>
<p class="calibre2"/>
<p class="calibre2">«Sen de söyle bakayım numaranı,» dedi. </p>
<p class="calibre2"/>
<p class="calibre2">Öteki çocuklar mum kesilmişler, sahte bir sessizlikle sahte bir hamaratlık gösterisi içinde birer disiplin modeli olmuşlardı. Kalkmak için yavaş davrananlar da hemen çıkmışlardı yataklarından. </p>
<p class="calibre2"/>
<p class="calibre2">«Nallı Böcek», </p>
<p class="calibre2"/>
<p class="calibre2">«Benim suçum yok ki efendim,» diyordu. </p>
<p class="calibre2"/>
<p class="calibre2"/>
<p class="calibre2">Mavi gözlü oğlan da, </p>
<p class="calibre2"/>
<p class="calibre2">«Benim yerimi kaptı efendim,» diyordu. </p>
<p class="calibre2"/>
<p class="calibre2">Canavar yüzlü ihtiyar, </p>
<p class="calibre2"/>
<p class="calibre2">«Kesin sesinizi bakayım,» dedi. </p>
<p class="calibre2"/>
<p class="calibre2">Uzaklaştı lavaboların yanından. </p>
<p class="calibre2"/>
<p class="calibre2">Yeniden bir uğultu başladı muslukların önünde. </p>
<p class="calibre2"/>
<p class="calibre2">San saçlı mıncırık bir çocuk, </p>
<p class="calibre2"/>
<p class="calibre2">«Ulan 'Nallı' Böcek' yine senden çıktı mikropluk,» dedi. </p>
<p class="calibre2"/>
<p class="calibre2">Ona daha geldiği gün takmışlardı «Nallı Böcek» adını. Ufak tefek çelimsiz bir çocuktu. </p>
<p class="calibre2">Babası, çabuk eskimesin diye potinlerinin altına kabara çaktırmıştı. Yeni olmanın ürkek acemiliği, kabaralı potinleri ve cılız bacaklarıyla derhal dikkati çekmişti. Akvaryuma yeni konmuş küçük bir balığa öteki balıkların saldırıya geçmeleri gibi, okulun eskileri de çevresini sarıvermişlerdi: </p>
<p class="calibre2"/>
<p class="calibre2">«Ulan senin adın ne kılkuyruk?...» </p>
<p class="calibre2"/>
<p class="calibre2">«Ulan süt kuzusu, baban seni anaokuluna göndereceğine yanlışlıkla getirmiş buraya...» </p>
<p class="calibre2"/>
<p class="calibre2">«Ulan çöp bacak, bizim Kaf seni görmesin, hemen kucağına oturtur.» </p>
<p class="calibre2"/>
<p class="calibre2">Kılkuyruk, süt kuzusu, çöp bacak falan derken, potinlerindeki kabaralardan ötürü «Nallı Böcek» kalmıştı adı. Hoş zaten herkesin bir adı vardı, «Çingene», «Karga», «Kereste», </p>
<p class="calibre2">«Katır», «Çaydanlık» gibi. O da önce biraz sıkılmış, üzülmüş, yadırgamış, sonra alışmıştı yeni adına. </p>
<p class="calibre2"/>
<p class="calibre2">Mavi gözlü oğlan, </p>
<p class="calibre2"/>
<p class="calibre2">«Eh bir aşağı inelim, ben sana gösteririm 'Nallı Böcek'. O tabanındaki nallardan daha kocamanını alnına takacağım,» diyordu. </p>
<p class="calibre2"/>
<p class="calibre2"/>
<p class="calibre2"/><p class="calibre2">
</p><p class="calibre5">*** </p>
 
<p class="calibre2"/>
<p class="calibre2"/>
<p class="calibre2">«Nallı Böcek» de artık ilk günlerdeki gibi aşağıdan almıyordu böyle tehditleri; </p>
<p class="calibre2"/>
<p class="calibre2">«Siktir ulan,» dedi, «şimdi bir tane çakarsam ağzına.» </p>
<p class="calibre2"/>
<p class="calibre2">Mavi gözlü oğlan, avucuyla kafasını itti «Nallı Böcek» in. Bu kez «Nallı Böcek» bir tekme savurdu mavi gözlü oğlanın kıçına, tekmeyi savururken de ayağındaki terlik iki metre öteye fırladı. Çıplak ayağıyla yere basmamak için seke seke terliğini almaya giderken, çocuklardan biri ayağıyla top gibi vurdu terliğe. Terlik yatakların yanına doğru kaydı. Karyolanın dibinde gömleğini giymekte olan bir başka çocuk, </p>
<p class="calibre2"/>
<p class="calibre2">«Bu terlik de kimin?» dedi, bir tekme de o vurdu terliğe. </p>
<p class="calibre2"/>
<p class="calibre2">«Nallı Böcek» seke seke terliğinin peşinden koşmaya çalışıyor, </p>
<p class="calibre2"/>
<p class="calibre2">«Verin ulan terliği, benim o terlik!» diye bağırıyordu. </p>
<p class="calibre2"/>
<p class="calibre2">Ve terliğin teki yatakhanenin içinde kâh havadan, kâh yerden sağa sola savruluyor, «Nallı Böcek» vahşi çığlıklar ortasında, terliğini yakalamaya uğraşıyordu. </p>
<p class="calibre2"/>
<p class="calibre2">O sırada demincek numaraları alan canavar yüzlü ihtiyar tekrar gelmeye başlamıştı üstüne. </p>
<p class="calibre2">Yatakhane şıp diye susmuştu. Canavar yüzlü ihtiyar, tek ayağı üstünde ne yapacağını şaşırmış </p>
<p class="calibre2">öyle duran «Nallı Böcek»e, </p>
<p class="calibre2"/>
<p class="calibre2">«Yine mi sen?» dedi. </p>
<p class="calibre2"/>
<p class="calibre2">«Efendim terliğimi aldılar, vermiyorlar.» </p>
<p class="calibre2"/>
<p class="calibre2">Tekrar çıkan küçük defterle kalem. </p>
<p class="calibre2"/>
<p class="calibre2">«Seni izinsiz bırakayım da gör.» </p>
<p class="calibre2"/>
<p class="calibre2">«Vallahi kabahat benim değil.» </p>
<p class="calibre2"/>
<p class="calibre2">«Bu hafta içerde kalınca anlarsın kabahat kimin...» </p>
<p class="calibre2"/>
<p class="calibre2">«Nallı Böcek»in hafta sonlarında okuldan çıkınca zaten gidecek bir yeri yoktu. Annesiyle babası uzak bir taşra kentindeydiler. Babası memurdu o kentte. </p>
<p class="calibre2"/>
<p class="calibre2">Öteki çocukları süslü püslü anneleri, ablaları, babaları almaya gelirdi. O sırada öğretmenlerle konuşurlar, çocuklarının ders durumlarını sorarlardı. </p>
<p class="calibre2"/>
<p class="calibre2">«Nallı Böcek» ise akşam üstü okula dönmek üzere dolaşmaya çıkardı caddelerde. Harçlığı denk gelirse bir sinemaya gider, bir sandviç yahut bir pasta yerdi. </p>
<p class="calibre2"/>
<p class="calibre2">Ve özellikle kış akşamlarında okula dönerken apartmanların yanan ışıklarına imrenerek bakardı. </p>
<p class="calibre2"/>
<p class="calibre2">Büyüyünce bir gün onun da böyle bir evi, güzel ama çok güzel bir karısı olacaktı. </p>
<p class="calibre2">Çocuklarım da geceyatısı okullarına göndermeyecek, anasız babasız bırakmayacaktı onları. </p>
<p class="calibre2"/>
<p class="calibre2">Şimdi canavar yüzlü ihtiyar, o korkunç defteriyle kalemini çıkarmış, </p>
<p class="calibre2"/>
<p class="calibre2">«Seni izinsiz bırakayım da gör,» diyordu. </p>
<p class="calibre2"/>
<p class="calibre2">Oysa altmış kuruş artırmıştı haftalıklarından. Bir lira da babasının arkadaşı olan müdür muavininden o haftanın harçlığını alacaktı. Hem iki defa sinemaya gidecek, hem de sahanda yumurta yiyecekti. O nedenle iple çekiyordu cumartesiyi. </p>
<p class="calibre2"/>
<p class="calibre2">Biraz daha direnmek istedi canavara: </p>
<p class="calibre2"/>
<p class="calibre2">«Vallahi hiçbir şey yapmadım ben.» </p>
<p class="calibre2"/>
<p class="calibre2">Canavarın kararı kesindi: </p>
<p class="calibre2"/>
<p class="calibre2">«Kapa çeneni, yoksa bir izinsiz daha yazarım şimdi.» </p>
<p class="calibre2"/>
<p class="calibre2">Yazar yazardı. Nerden bilecekti iki sinema, bir sahanda yumurta düşleriyle hafta sonunun bir bayram günü gibi özlemle beklendiğini. </p>
<p class="calibre2"/>
<p class="calibre2">Zil yine çalmaya başlamıştı. </p>
<p class="calibre2"/>
<p class="calibre2">Đhtiyar canavarlar kapılara, karyolalara çat çat çat diye vurarak bağırıyorlardı: </p>
<p class="calibre2"/>
<p class="calibre2">«Çabuk olun, haydi...» </p>
<p class="calibre2"/>
<p class="calibre2">Herkes alelacele aşağıya sınıflara iniyordu. Bir saatlik sabah mütalaasında, o günkü programda hangi dersler varsa onların henüz bitirilememiş olan ödevleri tamamlanacaktı. </p>
<p class="calibre2">Kimi yarım bıraktığı haritayı boyayacak, kimi ödev olarak verilmiş olan matematik probleminin çözümünü arkadaşından kopya çekecek, kimi belki kalkma şurası bana da gelir diye tarih ezberleyecekti. </p>
<p class="calibre2"/>
<p class="calibre2">Onlar mütalaada ders çalışırken, ihtiyar canavarlar hangileri roman okuyor, hangileri konuşuyor diye koridor pencerelerinden kendilerini sinsi sinsi kontrol edecekler, beğenmediklerinin numaralarını alıp o küçük defterlerine yazacaklardı. </p>
<p class="calibre2"/>
<p class="calibre2">«Nallı Böcek» de giyinmiş iniyordu sınıfa. Okuldan da, öğretmenlerden de, derslerden de nefret ediyordu. Ah bir bitseydi okul... Bir daha önünden bile geçmeyecekti bu uğursuz yerin. </p>
<p class="calibre2"/>
<p class="calibre2">«Nallı Böcek» mütalaada önüne biyoloji kitabını açmış iki satır okuyor, beş satır dalga geçiyordu. O gün biyolojicinin yazılı yapma olasılığı vardı. Bir gün önce yandaki şubeye yazılı yapmıştı. </p>
<p class="calibre2"/>
<p class="calibre2">Yanındaki sıra arkadaşı, elinde boş bir makara ince bir lastikle iki iğne, mekanik bir </p>
<p class="calibre2">«palamut» aracı yapmaya çalışıyordu. «Palamut» kopya çekilecek kâğıdın adıydı. </p>
<p class="calibre2"/>
<p class="calibre2">Arkadaşı yazılıda gelebilecek soruların cevabım kitaptan, ince uzun bir kâğıdın üstüne küçük küçük yazmıştı. Şimdi bu kâğıt şeridi lastikli makaraya sarıp şurasının içine usta bir biçimde yerleştirecekti. Sınav süresince, sıra kapağının arasından usul usul çekip bakacaktı </p>
<p class="calibre2">«palamut» a. Kazara öğretmen yanına doğru gelirse, bırakıverecekti palamutu. Kâğıt şerit kendiliğinden sıranın içindeki lastikli makaraya sarılıverecekti. </p>
<p class="calibre2"/>
<p class="calibre2">«Nallı Böcek» fasulyelerin köklerini okuyordu: «Fasulye tanesini toprağa ekince...» </p>
<p class="calibre2">Sucuklu da yiyebilirdi sahanda yumurtayı. On beş kuruş fark ediyordu düz yumurtadan. </p>
<p class="calibre2"/>
<p class="calibre2">«Fasulye tanesini toprağa ekince, önce toprağa doğru, dimdik renksiz bir uç çıkıp uzanıyordu...» Sinemaların en üst balkonları yirmi iki kuruştu. Sucuklu yumurta altmış </p>
<p class="calibre2"/>
<p class="calibre2">kuruştu. </p>
<p class="calibre2"/>
<p class="calibre2">«Fasulye tanesini toprağa ekince, önce toprağa doğru dimdik, renksiz bir uç çıkıp uzanıyordu. Bu esas köktü. Kısa bir süre sonra da tam ters yönde, yukarı doğru, yeşil renkte ikinci bir uç çıkıp uzanıyordu. Bu da esas saptı...» </p>
<p class="calibre2"/>
<p class="calibre2">Kırk dört kuruş sinema, altmış kuruş da yumurta, yüz dört kuruş ederdi. Yine de elli kuruş </p>
<p class="calibre2">kalıyordu elinde. </p>
<p class="calibre2"/>
<p class="calibre2">«...Kısa bir süre sonra da, tam ters yönde, yukarı doğru, yeşil renkte ikinci bir uç çıkıp uzanıyordu. Bu da esas saptı. Esas sap çıkarken, esas kökün üstünde ince kökçükler beliriyordu. Bu kökçüklerin üstünde de daha başka ince kökçükler çıkıyordu...» </p>
<p class="calibre2"/>
<p class="calibre2">Birinci sinemanın en üst balkonuna, ikinci sinemanın da lüks koltuğuna gitse... Lüks koltuk altmış altı kuruştu. Altmış altı kuruş, yirmi iki kuruş daha, seksen sekiz kuruş. Altmış kuruş </p>
<p class="calibre2">da sucuklu yumurta... Yüz kırk sekiz kuruş... Ve yine de on iki kuruş artıyordu. </p>
<p class="calibre2"/>
<p class="calibre2">«Fasulye tanesini toprağa ekince, önce toprağa doğru dimdik, renksiz bir uç çıkıp uzanıyordu...» </p>
<p class="calibre2"/>
<p class="calibre2">Birden cam vuruldu. Bütün sınıf başını cama çevirdi. Đhtiyar canavarlardan biri parmağını kıvırmış. «Nallı Böcek»! çağırıyordu. </p>
<p class="calibre2"/>
<p class="calibre2">«Nallı Böcek» önce sağa sola bakındı. Đhtiyar canavar pencerenin dışında işaretparmağıyla, </p>
<p class="calibre2">«Sen... sen...» diye gösteriyordu. </p>
<p class="calibre2"/>
<p class="calibre2">«Nallı Böcek» iyice masumlaştırdığı yüzüyle, elini hafifçe göğsüne vurarak, </p>
<p class="calibre2"/>
<p class="calibre2">«Ben mi?» diye bir kez daha sordu. </p>
<p class="calibre2"/>
<p class="calibre2">Saçı sakalı birbirine karışmış baş, öfkeli öfkeli öne doğru sallandı: </p>
<p class="calibre2"/>
<p class="calibre2">«Evet sen...» </p>
<p class="calibre2"/>
<p class="calibre2">«Nallı Böcek» süklüm püklüm sınıfın kapısına doğru yürüdü. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Bütün sınıf «Nallı Böcek»in kapıdan çıkışına bakıyordu. Đhtiyar canavar, bir serçe yavrusunun yanına yaklaşan azman bir kedi gibi birkaç adım attı çocuğa doğru: </p>
<p class="calibre2"/>
<p class="calibre2">«Elini şakağına koymuş niye dalga geçiyorsun öyle...» </p>
<p class="calibre2"/>
<p class="calibre2">«Çalışıyordum efendim.» </p>
<p class="calibre2"/>
<p class="calibre2">«Ne çalışıyorsun?» </p>
<p class="calibre2"/>
<p class="calibre2">«Biyoloji çalışıyordum efendim.» </p>
<p class="calibre2"/>
<p class="calibre2">«Yalan söyleme, demincekten beri bakıyorum, bir sayfa bile çevirmedin.» </p>
<p class="calibre2"/>
<p class="calibre2"/>
<p class="calibre2">«Vallahi çalışıyordum, isterseniz anlatayım.» </p>
<p class="calibre2"/>
<p class="calibre2">«Neyi anlatacaksın?» </p>
<p class="calibre2"/>
<p class="calibre2">«Fasulyeleri...» </p>
<p class="calibre2"/>
<p class="calibre2">«Hangi fasulyeleri?» </p>
<p class="calibre2"/>
<p class="calibre2">«Öğretmen öteki şubeye fasulyeleri sormuş. Belki bize de sorar diye fasulyelere çalışıyordum.» </p>
<p class="calibre2"/>
<p class="calibre2">«Haydi bakalım dön yerine. Doğru dürüst oku kitabını. Bir daha görmeyeyim dalga geçtiğini...» </p>
<p class="calibre2"/>
<p class="calibre2">«Peki efendim.» </p>
<p class="calibre2"/>
<p class="calibre2">«Nallı Böcek» tekrar girdi sınıfa. Azarlanmış olmanın kendine hiç de etki yapmadığını, ihtiyar canavarları adam yerine bile koymadığını kanıtlamak için sırıtarak yürüdü sırasına. </p>
<p class="calibre2">Usul böyleydi, hangi çocuk azarlansa, yahut kötü numara alsa, öğretmenin hiç de amacına ulaşamamış, kendisini ezememiş olduğunu arkadaşlarına göstermek için sırıta sırıta gelirdi yerine. </p>
<p class="calibre2"/>
<p class="calibre2">«Nallı Böcek» bir daha baktı önündeki kitaba. Sayfalarının üstüne bir de toprak altında kök veren bir fasulyenin şeması çizilmişti. </p>
<p class="calibre2"/>
<p class="calibre2">«Fasulye tanesini toprağa ekince, önce toprağa doğru dimdik, renksiz bir uç çıkıp uzanıyordu. Bu esas köktü...» </p>
<p class="calibre2"/>
<p class="calibre2">«Nallı Böcek» öfkeyle çarparak kapattı kitabı, </p>
<p class="calibre2"/>
<p class="calibre2">«Fasulyenin de ağzına sıçayım, kökünün de,» dedi. </p>
<p class="calibre2"/>
<p class="calibre2">Sonra yine zil çaldı. </p>
<p class="calibre2"/>
<p class="calibre2">Bütün sınıflar bağıra çağıra, koşa itişe, cümbür cemaat kahvaltı için yemekhanelere indiler. </p>
<p class="calibre2"/>
<p class="calibre2">Ilık bir kazan çayı, bir parça yağsız peynir, bir de-tanesiz kayısı reçeli vardı kahvaltıda. </p>
<p class="calibre2"/>
<p class="calibre2">Herkes alelacele ediyordu kahvaltısını, ders ziline kadar bahçede daha uzun süre kalabilmek için... </p>
<p class="calibre2"/>
<p class="calibre2">Yaşlı canavarlar ellerinde düdükleriyle bahçenin sağma soluna dağılmışlar, ceketsiz dolaşanlara, itişip kakışanlara, hızlı koşanlara, tenis topuyla futbol oynamaya kalkanlara düdük çalıyor, küçük defterlerine arada bir yeni numaralar yazıyorlardı. </p>
<p class="calibre2"/>
<p class="calibre2">Gündüzlü öğrenciler, ellerinde çantalarıyla hızlı hızlı okula geliyorlardı. </p>
<p class="calibre2"/>
<p class="calibre2">Ve yine uzun uzun çalan zil. </p>
<p class="calibre2"/>
<p class="calibre2"/>
<p class="calibre2">Bahçe köşelerinde gecikenlere çalman düdükler... </p>
<p class="calibre2"/>
<p class="calibre2">Loş koridorlardan, mermer merdivenlerden koşa koşa sınıflara dağılan çocuk kümeleri... </p>
<p class="calibre2"/>
<p class="calibre2">Ve sınıflara giren asık yüzlü, gözlüklü ihtiyar canavarlar. </p>
<p class="calibre2"/>
<p class="calibre2">Ve hep birden ayağa kalkan öğrenciler. </p>
<p class="calibre2"/>
<p class="calibre2">Ve sonra başlayan dersler. </p>
<p class="calibre2"/>
<p class="calibre2">Kara tahtaya asılan bir eski zaman haritası. </p>
<p class="calibre2"/>
<p class="calibre2">Kürsüye dirseklerini dayamış, mırıl mırıl bir şeyler anlatan gözlüklü, buruşuk bir kafa: </p>
<p class="calibre2"/>
<p class="calibre2">«Kuruş ölürken ne yaptı? Kuruş ölürken yerini oğlu Kambis'e bıraktı. Semerdis kimdi? </p>
<p class="calibre2">Semerdis Kurus'un Met hükümdarlarından olan bir başka oğluydu. Kambis'in üvey kardeşi Semerdis'e karşı tutumu ne oldu? Çok sert' oldu, Semerdis'i öldürttü. Ancak bir Mecusi papazı kendisinin Semerdis olduğunu söyleyerek Kambis'e karşı ayaklandı. Kambis ne yaptı? Đntihar etti. Sahte Semerdis ne oldu? Yedi ay sonra uydurma Semerdis olduğu ortaya çıktı, kendisini öldürdüler. Hem Kambis, hem asıl Semerdis, hem sahte Semerdis öldükten sonra ne oldu? </p>
<p class="calibre2">Akamanışlardan Darvüs, Đran tahtına geçti...» </p>
<p class="calibre2"/>
<p class="calibre2">«Nallı Böcek» bir yandan yarım kulakla Pers ve Met tarihini dinlemeye çalışırken bir yandan da tarih dersinden sonraki biyoloji dersine çalışmaya uğraşıyordu. Önüne yeniden gizlice açmıştı biyoloji kitabını. </p>
<p class="calibre2"/>
<p class="calibre2">«...Kısa bir süre sonra da, tam ters yönde, yukarı doğru, yeşil renkte ikinci bir uç çıkıp uzanıyordu. Bu da esas saptı. Esas sap çıkarken...» </p>
<p class="calibre2"/>
<p class="calibre2">Kürsüdeki gözlüklü buruşuk kafa devam ediyordu mırıltılarına: </p>
<p class="calibre2"/>
<p class="calibre2">«Akamanışlardan Daryüs, Đran'la Yunanlılar arasında'Medya savaşlarını başlattı.» </p>
<p class="calibre2"/>
<p class="calibre2">«Bu da esas saptır. Esas sap çıkarken, esas kökün üstünde ince kökçükler beliriyordu...» </p>
<p class="calibre2"/>
<p class="calibre2">«...Medya savaşlarının sonu ne oldu? Đran güçten düştü. Akamanışlardan Daryüs III zamanında Makedonyalı Büyük Đskender Persleri Erbil dolaylarında yenerek Đran'a girdi...» </p>
<p class="calibre2"/>
<p class="calibre2">«...Bu kökçüklerin üstünde de daha başka ince kökçükler çıkıyordu...» </p>
<p class="calibre2"/>
<p class="calibre2">«Đran'a girdi de ne oldu? Yedi yıl sonra Đskender öldü. Ülkelerini generaller bölüştüler. </p>
<p class="calibre2">Đran'la Suriye Selef-küs'e düştü. Partlar başbuğu Arsag, Selefküslere karşı çıktı...» </p>
<p class="calibre2"/>
<p class="calibre2">Ve yine zil çalıyordu. </p>
<p class="calibre2"/>
<p class="calibre2">Çocuklar merdivenden bahçeye koşuyorlardı. </p>
<p class="calibre2"/>
<p class="calibre2">Sonra yine zil çalıyordu. </p>
<p class="calibre2"/>
<p class="calibre2">Çocuklar merdivenden sınıflara koşuyorlardı. </p>
<p class="calibre2"/>
<p class="calibre2"/>
<p class="calibre2">Bir başka gözlüklü buruşuk kafa anlatıyordu: </p>
<p class="calibre2"/>
<p class="calibre2">«Bir cismin spesifik ısısı, bu cismin 1 gramının ısısını 1 derece artırmak için gerekli ısının miktarıdır.» </p>
<p class="calibre2"/>
<p class="calibre2">Fasulyenin kökü, Kambis'in üvey kardeşi Semerdis, bir cismin spesifik ısısı... Ve çalan ziller... Ve çalan düdükler... Ve alınan numaralar... </p>
<p class="calibre2"/>
<p class="calibre2">Öğle yemeğinden sonraki teneffüste çocuklar, basketbol, voleybol alanlarındaki parmaklıklı demir kapıya en yakın olan bankların üstlerine çıkarak caddeden gelip geçenlere bakıyorlardı. </p>
<p class="calibre2"/>
<p class="calibre2">Bazen bir tanesi bağırıyordu: «Koşun koşun, Prenses geçiyor.» Öteki çocuklar da koşup geliyorlardı. </p>
<p class="calibre2"/>
<p class="calibre2">Herkes arada sırada yürüyerek okulun önünden geçen güzel Prenses'e âşıktı. «Nallı Böcek» </p>
<p class="calibre2">de âşıktı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Prenses bazen sırtında kavuniçi bir döpiyes, bazen açık mavi bir rob, bazen leylak rengi bir tayyör, sarı saçları, incecik vücudu, yüksek topuklu ayakkabılarıyla karşı kaldırımdan geçip gider; kendisini görür görmez, kafeslerinin tellerine tırmanan maymunlar gibi büyük demir kapının gerisinde, çiçek bahçesini oyun alanlarından ayıran kafesli yüksek tellere koşarak küme halinde yapışan çocuklara, küçük bir gülücükle şöyle bir bakardı. Prenses'in ahenkli adımları bir süre her çocuğun yüreğinde buruk, arı bir arzu ve özlemle çınlardı. </p>
<p class="calibre2"/>
<p class="calibre2">Prenses geçtikten sonra çocuklar, bilgiç ve ciddi bir sesle ondan konuşurlar, kimi bildiği büyük sırları açıklardı: </p>
<p class="calibre2"/>
<p class="calibre2">«Ağabeyim gayet yakından tanıyor Prenses'i.» </p>
<p class="calibre2"/>
<p class="calibre2">«Haydi ulan atma, yüzücü Yusuf'un sevgilisi o.» </p>
<p class="calibre2"/>
<p class="calibre2">«Geçen hafta sinemadan çıkarken bizim «Kereste»nin önüne düşmüş, hem kertmiş, hem saçlarını koklamış.» </p>
<p class="calibre2"/>
<p class="calibre2">Ve her çocuk içinden, büyüyünce Prenses gibi bir kızla evlenmeyi düşlerdi. </p>
<p class="calibre2"/>
<p class="calibre2">«Rezil Köpek» yatakhanenin zifiri karanlığında, kollarını bacaklarını toplayıp yerli yerine taktığı «Nallı Böcek» in saçlarını okşuyordu. </p>
<p class="calibre2"/>
<p class="calibre2">Ve Prenses, Sadrazam Seyfullah Paşanın yağlıboya tablosu yanındaki demir karyolada, sıska balık suratı, piyoreden yarısı dökülmüş dişleriyle uyuyordu. Patlak, koltuğun dibindeki boş likör şişesiyle tahta masanın üstündeki yumurta bulaşıldı çinko tabak, oldukları yerlerde duruyorlardı. </p>
<p class="calibre2"/>
<p class="calibre2">«Nallı Böcek», </p>
<p class="calibre2"/>
<p class="calibre2"/>
<p class="calibre2">«Beni izinsiz bıraktılar,» «Sinemaya bile gidemeyeceğim bu hafta.» diyordu. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Beni izinsiz bıraktılar. Sinemaya bile gidemeyeceğim bu hafta.» </p>
<p class="calibre2"/>
<p class="calibre2">Çocuklar, cumartesi sabahlan özene bezene yeni giysilerini giyerlerdi. </p>
<p class="calibre2"/>
<p class="calibre2">«Nallı Böcek» o cumartesi yine her gün giydiği yakası sökük kazağı ile dirsekleri aşınmış </p>
<p class="calibre2">ceketini giymişti. Altmış kuruşunu da dışarı çıkacak olan arkadaşlarından birine vermiş. </p>
<p class="calibre2"/>
<p class="calibre2">«Bana üç tane sucuklu sandviçle bir tane çukulata al,» demişti. </p>
<p class="calibre2"/>
<p class="calibre2">Arkadaşı okulun karşısındaki mezeciden sandviçleri, yanındaki tütüncüden de çukulatayı alacak, kapıdan «Nallı Böcek» e verecekti. </p>
<p class="calibre2"/>
<p class="calibre2">Dersler bitmiş, öğle yemeği yenmiş, öğrenciler dışarı çıkmaya başlamışlardı. Birçoğu yalnız çıkıyordu. Bazıları da kendilerini almaya gelen anneleri, ablaları yahut babalarıyla... / </p>
<p class="calibre2"/>
<p class="calibre2">«Nallı Böcek» büyük kapının dibinde, dirsekleri aşınmış ceketi, yakası sökük kazağı ile neşeden cıvıl cıvıl dışarı çıkanlara bakıyor, arkadaşının çukulatayla sandviçleri getirmesini bekliyordu. </p>
<p class="calibre2"/>
<p class="calibre2">Musluğun dibinde itiştiği mavi gözlü oğlan, yanından geçerken, </p>
<p class="calibre2"/>
<p class="calibre2">«Nasıl yedin mi ayvayı?» demişti. </p>
<p class="calibre2"/>
<p class="calibre2">«Nallı Böcek» bekledi, bekledi, bekledi. Bütün okul boşalmıştı. Ve arkadaşı ne sandviçleri getirdi, ne çukulatayı. Cadde ana baba günüydü. Kadınlar, kızlar, erkekler, çocuklar, mutlu bir hengâmenin uğultulu seli içinden sinemalara akıyorlardı. </p>
<p class="calibre2"/>
<p class="calibre2">«Nallı Böcek» boğazında bir yumruk, kabaralı pabuçlarıyla, dış kapının önünden kös kös içeri dönüyordu. Sınıfa kapanacak, roman okuyacaktı. </p>
<p class="calibre2"/>
<p class="calibre2">Taş bina, suyu çekilmiş dev bir değirmen gibi kör ve sessiz, karanlık koridorlarının yalnızlığına gömülmüştü. </p>
<p class="calibre2"/>
<p class="calibre2">Tam silinmemiş kara tahtası yerlere atılmış kâğıtlarıyla tebeşir, mürekkep ve tozlu bir kimsesizlik kokan sınıfa gireceği anda, kendisini izinsiz bırakmış olan ihtiyar canavarla karşılaştı. Canavar dişlerini göstere göstere gülüyor, </p>
<p class="calibre2"/>
<p class="calibre2">«Nasıl, aklın başına geldi mi?» diyordu. </p>
<p class="calibre2"/>
<p class="calibre2">«Nallı Böcek» bir kez daha, </p>
<p class="calibre2"/>
<p class="calibre2">«Vallahi benim kabahatim yoktu,» dedi. </p>
<p class="calibre2"/>
<p class="calibre2">Canavar bir süre süzdü «Nallı Böcek»i. Bakışlarıyla yüzünün çizgilerinde bir gevşeme oldu: </p>
<p class="calibre2"/>
<p class="calibre2"/>
<p class="calibre2">«Evdekilerin haberi var mı izinsiz kaldığından?» </p>
<p class="calibre2"/>
<p class="calibre2">«Ben bekâr öğrenciyim. Cumartesi, pazar akşamlan da okulda kalıyorum. Annemle babam burda değiller.» </p>
<p class="calibre2"/>
<p class="calibre2">«Peki şimdi çıksan ne yapacaktın?» </p>
<p class="calibre2"/>
<p class="calibre2">«Hiç. Sinemaya gidip dönecektim.» </p>
<p class="calibre2"/>
<p class="calibre2">«Peki haydi, bu seferlik affettim. Git bakalım sen de sinemaya...» </p>
<p class="calibre2"/>
<p class="calibre2">«Kapıdan bırakmazlar ki. Adım izinsiz listesinde.» </p>
<p class="calibre2"/>
<p class="calibre2">Canavar küçük defterini çıkardı, bir yaprak kopardı. Üstüne «Affedilmiştir» diye yazıp imzaladı. </p>
<p class="calibre2"/>
<p class="calibre2">«Nallı Böcek» sevinçle aldı kâğıdı. Ve bir anda yine cız etti içi. Büyük kapının dibinde arkadaşının çukulatayla sandviçleri getirmesini beklerken babasının arkadaşı olan müdür muavininden haftalığını alamamıştı. Herhalde çoktan çıkıp gitmişti muavin de. Eski haftalıklarından biriktirdiği altmış kuruşu da arkadaşı yürütmüştü. </p>
<p class="calibre2"/>
<p class="calibre2">Oysa bütün hafta nasıl iki sinemaya gideceğini, nasıl sahanda yumurta yiyeceğini düşünmüştü. Ve izinsiz bırakmışlardı onu. Şimdi affediyorlardı. Ama neye yarar, bir sinemaya bile gidemeyecekti. </p>
<p class="calibre2"/>
<p class="calibre2">Đhtiyar canavara, </p>
<p class="calibre2"/>
<p class="calibre2">«Teşekkür ederim,» dedi. </p>
<p class="calibre2"/>
<p class="calibre2">Canavar, </p>
<p class="calibre2"/>
<p class="calibre2">«Bir daha onunla bununla itiştiğini görürsem, çift izinsiz yazarım, anladın ya,» diyordu. </p>
<p class="calibre2"/>
<p class="calibre2">«Nallı Böcek» yatakhaneler kapalı olduğu için, giysilerini de değiştirecek durumda değildi. </p>
<p class="calibre2">Yeniden yürüdü büyük kapıya. Elindeki «affedilmiştir» kâğıdını verdi kapıcıya ve çıktı caddeye. </p>
<p class="calibre2"/>
<p class="calibre2">Kol kola yürüyenler, gülerek konuşanlar, dükkânlara girip çıkanlar... </p>
<p class="calibre2"/>
<p class="calibre2">«Nallı Böcek» yüreğinde linç edilmiş çocukluğunun buruk acısıyla, adımlarında kimsesizliğini sürüyerek vitrinlere baka baka yürümeye başladı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2">Yatılı okul çocukları için zor iştir hafta sonlarında gidecek bir yeri olmamak, hele bir de </p>
<p class="calibre2">«Nallı Böcek» gibi metelik yoksa cebinde. </p>
<p class="calibre2"/>
<p class="calibre2">Sinemalar doluyor, sinemalar boşalıyordu. Tadıyla, rengiyle, yemişleriyle kendi cümbüşünü yaşıyordu cumartesi. </p>
<p class="calibre2"/>
<p class="calibre2"/>
<p class="calibre2">«Nallı Böcek» gidebileceği bir uzak akraba, bir tanıdık evi düşündü. Onu soğuk karşılamayacak, yüzüne, «Sen de nerden çıktın?» gibilerden bakmayacak bir ev. Hele bir de kendi yaşında bir kızları varsa... Onun da cumartesisi yol kıyısında tek kalmış, yıkık bir mezar taşı gibi geçmeyecekti. </p>
<p class="calibre2"/>
<p class="calibre2">Nereye gidebilirdi ki? </p>
<p class="calibre2"/>
<p class="calibre2">Aklına sütannesi geldi. Doğduğu zaman annesi ağır bir hastalık geçirmiş, kendisine süt verememişti. Evde genç bir hizmetçi kadın vardı. O da emzikliydi. Bir süre annesiyle anneannesi, «Nallı Böcek» e hizmetçi kadının süt vermesine karşı çıkmışlardı. Anlattıklarına göre doğduktan sonra on iki gün salt ıhlamur suyu içmişti. Sonunda babasıyla babaannesi, annesiyle anneannesine posta koymuşlar: </p>
<p class="calibre2"/>
<p class="calibre2">«Hizmetçi Tanrının kulu değil mi, elalem arıyor arıyor da bir sütanne bulamıyor, bizim ise hazır evimizin içinde. Bundan böyle Zeynep emzirecek çocuğu,» demişlerdi. </p>
<p class="calibre2"/>
<p class="calibre2">Ve «Nallı Böcek»i Zeynep büyütmüştü emzirerek. </p>
<p class="calibre2"/>
<p class="calibre2">Sonra Zeynep'in kocası ölmüş, Zeynep bir bankada odacılık eden yaşlı bir adama vararak evlerinden ayrılmıştı. Ama eski kapısını hiç unutmamıştı. Her zaman gelir, büyük hanımların eteklerini, küçük hanımın elini öper hal hatır sorar, «Nallı Böcek» e de mutlaka bir hediye getirirdi. Küçük bir çukulata, iki un kurabiyesi, bir küçük kesekâğıdı kavrulmuş fındıkla kuru üzüm falan... </p>
<p class="calibre2"/>
<p class="calibre2">Aslında annesi «Nallı Böcek»in bunları yemesini pek istemezdi. Sütannesi gittikten sonra: </p>
<p class="calibre2"/>
<p class="calibre2">«Kaç defa tembih ettim, 'şuna bir şey getirme,' diye. Yine getiriyor. Nerden alındığı belli olmayan bayat bayat şeyler. Çocuğun midesini bozacak,» derdi. </p>
<p class="calibre2"/>
<p class="calibre2">Ama «Nallı Böcek» zevkle, lezzetle yerdi sütannenin getirdiği küçük hediyeleri. </p>
<p class="calibre2"/>
<p class="calibre2">Sokaklarda, caddelerde akşama kadar boş boş dolaşmaktansa sütannesine gidecekti. Evinin nerde olduğunu şöyle böyle biliyordu. Odacıların, şoförlerin, işportacıların oturduğu fakir bir mahallede oturuyordu. Üstelik öyle o kadar da uzakta değildi. Sinemaların arkasındaki dik yokuştan inince, doğru oraya varılıyordu. Ah keşke cebinde biraz parası olsaydı da o da sütannesine bir külah şeker götürebilseydi... </p>
<p class="calibre2"/>
<p class="calibre2">Daracık çamurlu arnavutkaldırımları... Saçları beyaz tülbentle bağlı, ayaklan takunyalı, açık tahta kapıdan sokağa elindeki kocaman leğenin sabunlu sularını döken bir kadın. Kimi cumbalı, kimi cumbasız, küçük ahşap evler. Bazılarının alt kat pencerelerinde kafesler... </p>
<p class="calibre2">Yandaki arsa boşluğunda zıpzıp oynayan dört beş çocuk... </p>
<p class="calibre2"/>
<p class="calibre2">«Nallı Böcek» leğendeki çirkefleri sokağa döken kadına, </p>
<p class="calibre2"/>
<p class="calibre2">«Affedersiniz, odacı Tahir efendinin evi nerde acaba?» diye sordu. </p>
<p class="calibre2"/>
<p class="calibre2">«Surdan sağa sap, soldan ikinci kapı...» </p>
<p class="calibre2"/>
<p class="calibre2">«Nallı Böcek» azıcık yürüdü, sağa saptı. Soldan ikinci kapı, kararmış tahta bir kapıydı. </p>
<p class="calibre2">Üstünde ipe bağlı bir çomak sallanıyordu. Çomağı tutup çekti ipi, kapı açılıver-di. </p>
<p class="calibre2"/>
<p class="calibre2"/>
<p class="calibre2">Loş ufak bir sahanlık. Yan yana duran bir eski terlik, bir erkek ayakkabısı. Đki basamak merdiven... Kilim serilmiş bir aralık ve kapısı açık bir oda... </p>
<p class="calibre2"/>
<p class="calibre2">Odadan bir kadın sesi, </p>
<p class="calibre2"/>
<p class="calibre2">«Kim o?» diye sordu. </p>
<p class="calibre2"/>
<p class="calibre2">«Benim sütanne...» </p>
<p class="calibre2"/>
<p class="calibre2">Odadan başörtüsüyle aralığa çıkan sütanne... kopan bir sevinç çığlığı: </p>
<p class="calibre2"/>
<p class="calibre2">«Ah yavrum, evladım...» </p>
<p class="calibre2"/>
<p class="calibre2">Sıkı sıkıya sarılıp göğsüne bastıra bastıra öpme... «Nallı Böcek» de ayakkabılarını çıkarmaya davrandı. «Yok, ölümü öp çıkarma...» </p>
<p class="calibre2"/>
<p class="calibre2">Odaya girdiler. Bir sedir, bir konsol, iki hasır iskemle... </p>
<p class="calibre2"/>
<p class="calibre2">«Annen nasıl, baban nasıl?...» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Ah kuzum benim, kuzum: Gel bir daha öpeyim seni.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Sütbaban da kahveye kadar çıktı. Sütkardeşin cumartesileri de çalışıyor, bir sobacının yanında. Karnın aç mı?» </p>
<p class="calibre2"/>
<p class="calibre2">«Değil sütanne. Okulda yedim de çıktım.» </p>
<p class="calibre2"/>
<p class="calibre2">«Olsun, çocuklar çabuk acıkır. Dur, sana iki yumurta kırıvereyim. Sucuk da keseyim mi içine?» </p>
<p class="calibre2"/>
<p class="calibre2">«Nallı Böcek» itiraz etti, reddetti, 'olmaz,' dedi, 'tokum,' dedi. Dinleyen kim? </p>
<p class="calibre2"/>
<p class="calibre2">«Peki sucuk da kes sütanne.» . </p>
<p class="calibre2"/>
<p class="calibre2">Yağları cızırdayan mis gibi sucuklu yumurta. Sedirin önüne taşman, açılır kapanır türden bir ufak portatif masa. Masaya serilen bir basma örtü. Ucu azıcık kırık, eskice bir çatal. </p>
<p class="calibre2"/>
<p class="calibre2">Ne de yumuşak olmuştu sucuk dilimleri. Yumurtanın sarısına bulanmış, yağlı, sıcak, baharlı; dişlerin arasında şöyle bir çiğneyip ezildikten sonra, parça parça kayıp gidiyordu boğazından... </p>
<p class="calibre2"/>
<p class="calibre2">«Bir de kahve pişireyim sana.» </p>
<p class="calibre2"/>
<p class="calibre2">«Nallı Böcek»in içtiği ilk kahve. Henüz daha kimse ona kahve ikram etmemişti... </p>
<p class="calibre2"/>
<p class="calibre2"/>
<p class="calibre2">«Sütkardeşinden önce emzirirdim seni. Minicik minicikti ellerin...» </p>
<p class="calibre2"/>
<p class="calibre2">«Büyüyünce sütoğlum bakar bana diyorum.» </p>
<p class="calibre2"/>
<p class="calibre2">«...» </p>
<p class="calibre2"/>
<p class="calibre2">«Kirlilerini getirseydin, hemen yıkardım.» </p>
<p class="calibre2"/>
<p class="calibre2">Ve gitmek için kalkış: </p>
<p class="calibre2"/>
<p class="calibre2">«Kaçayım artık sütanne.» </p>
<p class="calibre2"/>
<p class="calibre2">«Şimdi gelirdi sütkardeşin.» </p>
<p class="calibre2"/>
<p class="calibre2">«Geç kalırsam kızarlar okuldan.» </p>
<p class="calibre2"/>
<p class="calibre2">Tekrar sımsıkı sarılıp göğsüne bastıra bastıra öpme. Ve «Nallı Böcek» in pantolon cebine doğru usulca kayan eli sütannenin. Ve sokuşturulan bir kâğıt lira... </p>
<p class="calibre2"/>
<p class="calibre2">«Ne yapıyorsun sütanne, yok vallahi almam.» </p>
<p class="calibre2"/>
<p class="calibre2">«Ölümü öp. Şeker alırsın kendine. Haftaları gelsene bize. Surda bir sinema var, hep Türkçe filmleri gösteriyor. Sütbabanla oraya gidersiniz.» </p>
<p class="calibre2"/>
<p class="calibre2">«Fırsat buldukça gelirim. Öpeyim elini...» </p>
<p class="calibre2"/>
<p class="calibre2">Ve sonra yine arnavutkaldırımı dar sokaklar, büyük caddelere çıkan yokuş. Ama artık </p>
<p class="calibre2">«Nallı Böcek» üşümüyordu. Hem sucuklu yumurta yemişti, hem de bir lirası vardı cebinde. </p>
<p class="calibre2">Yarın sinemaya gidebilirdi. Üstelik de arka arkaya iki sinemaya... </p>
<p class="calibre2"/>
<p class="calibre2">«Nallı Böcek» sinemaya gitti. </p>
<p class="calibre2"/>
<p class="calibre2">«Nallı Böcek» derse kalktı. </p>
<p class="calibre2"/>
<p class="calibre2">«Nallı Böcek» bütünlemeye kaldı. </p>
<p class="calibre2"/>
<p class="calibre2">«Nallı Böcek» sınıfı geçti. </p>
<p class="calibre2"/>
<p class="calibre2">«Nallı Böcek»in haftalığı iki buçuk liraya çıktı. Ziller çalıyor, düdükler ötüyor, cumartesiler geliyor, pazartesiler geliyordu. </p>
<p class="calibre2"/>
<p class="calibre2">«Nallı Böcek»in arkadaşları genelevlere gitmeye başlamışlardı, </p>
<p class="calibre2"/>
<p class="calibre2">«Nallı Böcek» büyüyordu. </p>
<p class="calibre2"/>
<p class="calibre2">Büyüdü büyüdü; bir yandan kadın düşüne, bir yandan sinüslerle kosinüsleri öğrene, bir yandan abaza çeke... </p>
<p class="calibre2"/>
<p class="calibre2">Sonra bir gün ihtiyar canavarlar lacivert elbiselerini giyerek yan yana dizildiler. </p>
<p class="calibre2"/>
<p class="calibre2"/>
<p class="calibre2">Sıra sıra tabutlar getirip koymuşlardı önlerine. </p>
<p class="calibre2"/>
<p class="calibre2">Çocuklar da lacivert elbiselerini giymişler, ihtiyar canavarların karşısında, tabutların ayak uçlarına dizilmişlerdi. </p>
<p class="calibre2"/>
<p class="calibre2">Canavarlardan en yaşlısı bir nutuk söylemişti: </p>
<p class="calibre2"/>
<p class="calibre2">«Artık hepiniz birer ceset oldunuz. Yıllar yılı büyük uğraşı ve çabalarla hepinizin ruhlarını dondurup beyinlerinizi sabunlaştırdık. Şimdi her birinize diplomasını verip kendisi için özel olarak hazırlattığımız tabuta törenle yerleştireceğiz onu. Bu mutlu güne eriştiğiniz için hepinizi kutlarız.» </p>
<p class="calibre2"/>
<p class="calibre2">Ve numaralarla birlikte adlar okunmaya başlamıştı. </p>
<p class="calibre2"/>
<p class="calibre2">Önce «Çaydanlık» aldı diplomasim. Alkışlarla bir fabrikatör taburuna yatırdılar </p>
<p class="calibre2">«Çaydanlık». Bir de küçük fabrika koydular kollarının arasına. </p>
<p class="calibre2"/>
<p class="calibre2">«Kereste» bir savcı tabutuna uzatıldı. «Karga» bir yargıç tabutuna. </p>
<p class="calibre2"/>
<p class="calibre2">Birinin kollan arasına bir kelepçeyle bir sehpa, ötekinin kolları arasına bir cüppeyle bir kürsü kondu. </p>
<p class="calibre2"/>
<p class="calibre2">Teker teker okunup duruyordu numaralarla adlar. </p>
<p class="calibre2"/>
<p class="calibre2">Numarasıyla adı okunan öğrenci arkadaşlarının arasında öne doğru çıkıyordu. Canavarların en yaşlısı diplomasını uzatarak elini sıkıyor, </p>
<p class="calibre2"/>
<p class="calibre2">«Kutlarım oğlum,» diyordu. </p>
<p class="calibre2"/>
<p class="calibre2">Arkasından diplomayı alanı, öteki canavarlarla birlikte, ortada sıra sıra duran tabutlardan birine yerleştiriyorlardı. </p>
<p class="calibre2"/>
<p class="calibre2">Kimi bankacı tabutuna uzatılarak eline bir kasa tutuşturuluyor, kimi armatör tabutuna uzatılarak göğsüne bir gemi konuyordu. </p>
<p class="calibre2"/>
<p class="calibre2">Komisyoncu tabutunda telefonla paralar, kahraman tabutunda borazanla bayrak vardı. </p>
<p class="calibre2"/>
<p class="calibre2">Canavarlar her öğrencinin diplomasını alıp tabuta konması ve göğsüne bir yaşamlık oyuncağının oturtulmasından sonra dua ediyorlardı: </p>
<p class="calibre2"/>
<p class="calibre2">«Bir ömür boyu tabutundan çıkamayasın. Evreni oyuncağından ibaret göresin. Ve can sıkıntısından patla-i yarak kokuşup gömülesin.» </p>
<p class="calibre2"/>
<p class="calibre2">Bütün öğrenciler canavarların duasına, amin, diyorlardı. </p>
<p class="calibre2"/>
<p class="calibre2">Töreni daha uzaktan izleyen annelerle babalar dal sevinçle el çırpıyorlardı. Birazdan çocuklarının tabutlarını sırtlayarak, büyük bir başarıya kavuşmuş kişilerin mutluluğunda, çekip gideceklerdi. </p>
<p class="calibre2"/>
<p class="calibre2">Sonunda «Nallı Böcek»e de geldi sıra. Canavarların en yaşlısı ona da verdi diplomasını. </p>
<p class="calibre2"/>
<p class="calibre2">Ama ağzını açıp da hiçbir şey söylemedi. </p>
<p class="calibre2"/>
<p class="calibre2">«Nallı Böcek» elinde diploma, gayet efendi, gayet kibar, gayet uslu bekliyordu tabutuna yerleştirilmesini. Canavarlar ise hareketsiz, öyle put gibi duruyorlardı. </p>
<p class="calibre2"/>
<p class="calibre2">«Nallı Böcek» ezile büzüle. </p>
<p class="calibre2"/>
<p class="calibre2">«Beni tabutuma koymayacak mısınız?» dedi. En yaşlı canavar, </p>
<p class="calibre2"/>
<p class="calibre2">«Hayır evladım,» dedi, «senin tabutun yok.» </p>
<p class="calibre2"/>
<p class="calibre2">«Neden?» </p>
<p class="calibre2"/>
<p class="calibre2">«Çünkü seni hurdayken linç ettik biz hepimiz.» </p>
<p class="calibre2"/>
<p class="calibre2"/>
<p class="calibre2"/>
<p class="calibre2">«Nallı Böcek» yatakhanenin zifiri karanlığında ağlıyordu: </p>
<p class="calibre2"/>
<p class="calibre2">«Biliyorum, beni buraya daha geldiğim gün linç etmişlerdi,» diyordu. Sadece o canavarlar mı linç etti, kürklü anneler, çukulata satıcıları, sandviç satıcıları, oyuncakçılar hepsi... </p>
<p class="calibre2"/>
<p class="calibre2">«Rezil Köpek» kollarını, bacaklarını yemekhanede, sınıfta, merdivende, musluk dibinde bulup yerli yerine taktığı «Nallı Böcek» e sarılmıştı: </p>
<p class="calibre2"/>
<p class="calibre2">«Üzülme,» dedi, «linç edilmek tabuta girmekten yeğdir. Onlar bizi linç ettikçe biz de onları linç edeceğiz.» </p>
<p class="calibre2"/>
<p class="calibre2">«Nallı Böcek»i tekrar yatağına yatırdı, bir kez daha okşadı saçlarını. Ve karanlık ıssız koridorlardan, merdivenlerden en alt kata indi, az önce girdiği yan kapıdan bahçeye çıktı. </p>
<p class="calibre2">Hızlı adımlarla yürüyüp geçti bahçeyi. Ağaçlıklı parke yoldan iki adam boyundaki parmaklıklı demir kapılara yöneldi ve kapıların aralığından süzülüverdi büyük caddeye. </p>
<p class="calibre2"/>
<p class="calibre2">Tek tük taksi geçiyordu. «Rezil Köpek» ellerini pantolon ceplerine sokmuş, yine yürümeye başlamıştı bomboş kaldırımlardan. </p>
<p class="calibre2"/>
<p class="calibre2">Çok çok uzaklarda kalmış bir evden başka gidebileceği belirli bir yer yoktu. Nasıl olsa ergeç gidecekti oraya. Ama şimdi çekmiyordu canı gitmeyi. Bir sabahçı kahvesine girip bir çay içmek, başını kollarının üstüne koyarak biraz dinlenmek istiyordu. </p>
<p class="calibre2"/>
<p class="calibre2">Tekrar yan sokaklara daldı. Kaldırım hizasında aydınlık üç pencere vardı. Biri açıktı pencerelerin. Hafif eğilerek pencerelerden içeri baktı. Masalarda üç kişi uyukluyor, iki kişi kâğıt oynuyor, biri de çay içiyordu. Bir sabahçı kahvesiydi burası; bir apartmanın bodrum katında bir sabahçı kahvesi... </p>
<p class="calibre2"/>
<p class="calibre2"/>
<p class="calibre2"/>
</body>
</html>
