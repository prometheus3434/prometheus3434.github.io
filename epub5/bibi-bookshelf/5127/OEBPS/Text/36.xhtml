<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_37">Otuz altı</h2>

  <h2><br /></h2>

  <p>Duvarlara sinmiş aseptik hastane kokusu, Thomas'ın oturduğu yerde huzursuzca kımıldanmasına neden oldu. Yanında oturan annesine baktı ve bir zamanlar doğal ama şimdi boyalı olan sarı saçlarını okşadı. Kadının elinde bir mendil vardı ve gözleri de kızarmıştı ama soğukkanlılığını koruyordu; kocasını gördüğü zaman umutlu, olum<span style="text-indent: 0.3in;">lu ve enerjik olması ve kendi üzüntüsünü bastırarak ona destek vermesi gerektiğini biliyordu.</span></p>

  <p>Kapıda birini fark ettiler. Beyaz ceketli, kel ve gözlüklü bir adam küçük bekleme salonunda onlara doğru geliyordu. Graça'yı iki yanağından öptü ve elini Thomas'a uzattı.</p>

  <p>"Ricardo Gouveia," dedi. "Tanıştığımıza memnun oldum."</p>

  <p>Bu Manuel Noronha'nın doktoruydu.</p>

  <p>"Merhaba, Doktor Ben Thomas, Profesör Noronha'nın oğluyum."</p>

  <p>"Ah, maceracı!" diyerek gülümsedi doktor. "Anne baban senden çok bahseder."</p>

  <p>"Öyle mi? Neler dediler?"</p>

  <p>Gouveia göz kırptı. "Doktor-hasta mahremiyeti diye bir şey duymadın mı?"</p>

  <p>Eliyle kendisini izlemelerini işaret etti, birlikte iki üç insanın zor sığdığı küçük bir odaya girdiler. Onlara oturmalarını işaret edip, kendisi de masasına geçti. Bir dakika kadar bazı kâğıtlara baktıktan sonra başını kaldırıp kendisini izleyen endişeli gözlere baktı.</p>

  <p>Doktor, "Ne yazık ki kocanızın durumunda kayda değer bir gelişme yok," dedi Graça'ya. "Dünkünden farklı değil, durumu sabit."</p>

  <p>"Bu iyi bir şey mi?" diye sordu kadın endişeyle.</p>

  <p>"Şey... en azından kötü değil."</p>

  <p>"Nefes alabiliyor mu, Doktor?"</p>

  <p>"Biraz zorlanarak evet," dedi doktor. "Oksijen ve biraz rahatlaması için solunum yollarını açan bir ilaç veriyoruz ama sorununda bir düzelme yok."</p>

  <p>"Oh, Tanrım," diye sızlandı Graça Noronha. "Acı çekiyor mu?"</p>

  <p>"Hayır, çekmiyor."</p>

  <p>"Lütfen doğruyu söyleyin."</p>

  <p>"Emin olun ki sancısı yok. Dün geldiğinde acı içindeydi ama verdiğimiz güçlü ilaçlar sayesinde acısı dindi."</p>

  <p>Graça Noronha alt dudağını ısırdı. "Doktor, sizce kocam ölecek&nbsp;<span style="text-indent: 0.3in;">mi?"</span></p>

  <p>Gouveia iç çekti. "Bu tehlikeli bir hastalık. Bunu aklımızdan çıkarmamalıyız. Dün de dediğim gibi en kötüsüne hazırlıklı olun." Yüzünü ekşitti. "Yine de düzelme umudu var. Çok dramatik mutlu sonlarla ilgili hikâyeler duydum. Ne olacağını kim bilebilir? Ama yine de duruma soğukkanlılıkla ve gerçekçi şekilde yaklaşmakta fayda var." Yüzünde çaresiz bir ifade belirdi. "Hayat böyle, kimi zaman en zor şeyleri bile kabullenmek zorunda kalıyoruz."</p>

  <p>Oturduğu yerde kıpır kıpır olan Thomas ilk kez konuştu. "Doktor, babamın neyi olduğunu açıklar mısınız?"</p>

  <p>"Dördüncü seviye pullu hücre kanseri var," diye cevap verdi doktor, daha yetkili olduğu bir konu olduğundan teknik bir açıklama yapabilmek onu nispeten rahatlatmıştı.</p>

  <p>"Bu akciğer kanseri demek, değil mi?"</p>

  <p>"Yayılan akciğer kanseri. Beyninde ve kemiklerinde metastaz vardı, şimdi karaciğerine de sıçramış."</p>

  <p>"Yani çaresi yok mu?"</p>

  <p>"Ne yazık ki yok."</p>

  <p>"Ya tedavisi?"</p>

  <p>"Babanızın durumunda tedavinin mümkün olduğunu zannetmiyorum. Genelde bu tür kanserlerde ameliyat yaparız ama dördüncü seviyede olmaz. Bir vaka cerrahi olmaktan çıktığı zaman radyasyon uygulamaya başlarız, ki babanıza uygulanan tedavi de bu zaten."</p>

  <p>"Peki, radyasyonun amacı nedir? Çare mi?"</p>

  <p>"Hayır Dediğim gibi çaresinin olduğunu zannetmiyorum." Elini göğe doğru salladı. "İlahi bir müdahale olursa başka. Mucizeler..."</p>

  <p>"Peki, radyasyon neye yarıyor? Zaman mı kazandırıyor?"</p>

  <p>"Evet, hastalığın yayılmasını yavaşlatıp ilik kanserindeki acıyı azaltıyor." Ayağa kalktı ve plastik beden üzerinde iki noktaya işaret etti. "Ayrıca vena kava sendromunu ve omurilik baskısını da azaltıyor." Tekrar yerine oturdu. "Radyasyonun dezavantajları da var. Akciğerlerde yol açtığı iltihaplar öksürük, ateş ve dispneye yol açar."</p>

  <p>"Dis... ne?"</p>

  <p>"Dispne. Nefes darlığı."</p>

  <p>"Ah. Peki, bu yan etkilerle nasıl başa çıkıyorsunuz?"</p>

  <p>"Prednisone gibi kortikosteroid bir ilaç vererek bu belirtileri en aza indiriyoruz."</p>

  <p>"Bu durumdaki birine ne kadar zaman kazandırır?"</p>

  <p>Doktorun yüzünden emin olamadığı açıkça okunuyordu. "Şey , yani... bu vakadan vakaya değişir. Kimisi diğerlerinden daha uzun dayanır. Söylemesi zor..."</p>

  <p>"Ortalaması nedir?"</p>

  <p>Gouveia cevap vermeden önce iyice düşündü. "Beş yıllık yaşama oranının yüzde ondan az olduğunu söyleyebilirim. Hatta yüzde beş desek daha doğru."</p>

  <p>"Haydi ya?" dedi Thomas şaşkınlıkla. "Bu kadar az mı?"</p>

  <p>"Evet," doktor çenesini sıvazladı. "Maalesef akciğer kanseri çok yaygındır. Kanser ölümlerinde ilk sıradadır. Kanserden ölen her üç kişiden birisi akciğer kanserinden ölür."</p>

  <p>"Sahi mi? Nedeni nedir?"</p>

  <p>Gouveia omuz silkti. "Ne olacak? Sigara."</p>

  <p>"Babam çok içerdi," dedi Thomas, çocukluk anıları gözünde canlanırken. "Onu ofisinde hatırlıyorum, denklemlere gömülmüş ve sigara yüzünden dumanaltı olmuş halde. Nasıl nefes aldığına bile şaşıyorum."</p>

  <p>"Şimdi onların acısını çekiyor," dedi doktor. "Çoğu kişi bilmez ama sigara içenlerin içmeyenlere kıyasla kanser olma riski on dört kat fazladır. On dört kat!"</p>

  <p>Thomas iç çekti. "Neyse, tamam," diye mırıldandı keyifsizce. "Şu anda duymak istediğimiz son şey sigaranın zararları üzerine bir konferans, olan olmuş artık."</p>

  <p>"Özür dilerim," dedi Dr. Gouveia, fazla ileri gitmiş olmaktan çekinmişti. "Sadece sorularınıza cevap veriyordum."</p>

  <p>"Önemli değil."</p>

  <p>Graça Noronha huzursuzca kımıldandı. "Doktor, kocamı görebilir miyim?"</p>

  <p>Doktor ayağa kalkarak görüşmeyi sona erdirdi. "Tabii ki Graça," dedi kibarca. "Zamanı geldiğinde hemşire gelip sana haber verir, tamam mı?"</p>

  <p>"Bu ne zaman olacak?"</p>

  <p>"Uyanır uyanmaz."</p>

  <p><br /></p>
  <hr class="sigil_split_marker" />

  <p><br /></p>

  <p>Bir hemşire, yetki ve güven saçarak küçük bekleme salonuna girdi, üniformasında adının Berta olduğu yazıyordu. Onlara gelmelerini işaret etti.</p>

  <p>"Uyandı," dedi.</p>

  <p>"Onu görebilir miyiz?"</p>

  <p>"Elbette. Beni takip edin lütfen."</p>

  <p>Hemşire Berta'ya ayak uydurmaya çalışarak koridordan yürüdüler Thomas aceleyle öne geçip hemşireye yetişerek sordu. "Durumu nasıl?"</p>

  <p>"Bilinci yerinde."</p>

  <p>"Evet, ama nasıl..."</p>

  <p>Hemşire gözünün ucuyla ona baktı. "O... pek iyi değil. Ama ağrısı yok."</p>

  <p>"Güzel."</p>

  <p>Berta ciddiyetinden taviz vermeden birkaç seri adım daha attı, sonra da Thomas'a döndü. "Zayıf ve yorgun," dedi nazik bir ses tonuyla. "Onu fazla yormamaya dikkat edin, tamam mı?"</p>

  <p>"Tabii."</p>

  <p>"Sanırım içinde bulunduğu durumu kabullenmeye başladı. Yaşlılar ölümcül bir hastalığa yakalandıklarını daha kolay kabul ederler. Genç hastaların işi çok daha zor olur. Fakat insanlar duygusal olarak olgun ve hayatlarının da bir manası olduğunu bildikleri zaman daha kolay üstesinden geliyor gibi görünüyorlar."</p>

  <p>"Bana babamın öleceğini kabullendiğini mi söylüyorsunuz?"</p>

  <p>"Evet, ama hâlâ hayattan da vazgeçmiş değil. Kendini ölmeye bırakmak insan tabiatına uygun bir şey değil. Bir şey olmasını bekliyor, böylece sağlığı düzelecek ve yaşamaya devam edecek. Bir yandan da bu dünyada artık yapacak bir şeyi kalmadığını, amacını yerine getirdiğini düşünüyor ve bu da gerçeği kabullenmesini kolaylaştırıyor. Üstelik her şeyin bir zamanı olduğunu ve onun zamanının da dolmak üzere olduğunu biliyor."</p>

  <p>"Hayatta hiçbir şey kalıcı değil, değil mi? Her şey fani."</p>

  <p>"Aynen," dedi hemşire. "Ama bunu hastayken değil de sağlıklıyken söylemek çok daha kolay. Sağlığımız yerindeyken en korkunç şeyleri bile kolayca söyleyebiliriz. Ancak ölüm kapımıza dayandığı zaman gerçekte neyin ne olduğunu anlarız."</p>

  <p>"Tahmin edebiliyorum."</p>

  <p>"Hayır, hiç zannetmiyorum." Yüzünde buruk bir gülümseme belirdi. "Ama günün birinde, biz de aynı yere geldiğimizde ve ölüm bizim için soyut bir kavram olmaktan çıktığında bunu anlayacağız."</p>

  <p><br /></p>
  <hr class="sigil_split_marker" />

  <p><br /></p>

  <p>Sessizce yürüdüler, hastaların mahremiyetine saygı göstermeye çalışıyorlardı. Berta onları kapıya getirdi; tek kelime etmeden yavaşça kapıyı açtı ve onlara içeri girmelerini işaret etti. Thomas önce annesinin girmesine izin verdi, ardından neredeyse nefesini tutmuş halde kendisi de içeri girdi.</p>

  <p>Babasını gördüğünde gözyaşlarına boğulmak istedi. Manuel Noronha tanınacak halde değildi. Bir deri bir kemikti, solgun, buruşuk ve kurumuştu; soluk, beyaz saçları darmadağınıktı ve gözleri çapaklıydı, yine de oğlu ve eşini görünce gözlerine bir ışık gelmişti.</p>

  <p>Graça Noronha onu öptü ve gülümsedi; öyle bir güvenle gülümsedi ki, Thomas annesinin iradesine hayran kaldı. Dışarıda yıkılmış gibiydi ama içeride, ölen kocasının önünde, sakin ve kendinden emin görünüyordu. Kocasına nasıl hissettiğini, bir şeye ihtiyacı olup olmadığını sordu ve adam cılız bir sesle cevap verdi. Sonra mevsiminden önce&nbsp;<span style="text-indent: 0.3in;">gelmiş bir Noel Baba gibi Graça eşarbının altına gizlediği küçük bir sepet çıkardı. Manuel'in en sevdiği yemekler olan yuvarlak Rabaçal peynirlerini, badem ve buğday unundan yapılma köy ekmeğini çıkardı. Küçücük lokmaları hiç acele etmeden kocasının ağzına taşırken bir yandan da tatlı sözler mırıldandı.</span></p>

  <p>Manuel yemeğini bitirdiğinde, Graça ağzını sildi, saçını taradı, battaniyesini ve pijamasının yakasını düzeltti. Varlığı dinginlik saçıyordu, yeni doğmuş yavrusunun beşiğinin yanındaki bir anne gibiydi. Hasta yatağında yatan babasına ve onunla ilgilenen annesine bakan Thomas aralarındaki görünmez bağdan çok etkilenmişti.</p>

  <p>Elli yıldır biraradaydılar, keder ve sevinçleri, güneşli günleri ve karanlık geceleri paylaşmışlardı; o anın bu çiftin son anları olduğunu düşünmek çok acı vericiydi: Ufkun yeri gökten ayırması gibi yaşam da çok geçmeden onları birbirinden ayıracaktı. Onlarınki olgun bir sevgiydi, tutku ve aşktan değil de şefkatten ve paylaşılan duygulardan doğan bir bağ. Kadın ağaç, adam yapraktı. Kadın güneş, adam topraktı. Kadın arı, adam polendi; onlar ışık ve renk, göl ve nilüfer, kum ve deniz, kuş ve rüzgâr gibiydiler. Thomas onları ayrı düşünemiyordu ama yine de bunun olacağının farkındaydı.</p>

  <p>Uygun olduğunu düşündüğü zamanda Thomas yatağa yanaştı, babasının soğuk elini tuttu ve zoraki gülümsedi. "Bu, ne tantana, ha?"</p>

  <p>Yaşlı adam belli belirsiz gülümsedi. "Sanki yeniden bebek oldum."</p>

  <p>"Neden böyle söylüyorsun?"</p>

  <p>Manuel Noronha yavaşça çevresindeki her şeyi işaret etti. "Görmüyor musun? Kendi başıma hiçbir şey yapamıyorum."</p>

  <p>"Yok daha neler."</p>

  <p>"Yemeğimi yedirip kıyafetlerimi giydiriyorlar. Altımı bile onlar temizliyor."</p>

  <p>"Sadece bir süreliğine. Düzeldiğinde bu işleri yine sen yapacaksın."</p>

  <p>İhtiyar matematikçi aciz bir halde ellerini salladı. "Düzelmek mi? Düzeleceğim falan yok."</p>

  <p>"Saçmalama. Tabii ki düzeleceksin."</p>

  <p>"Bebekten farkım yok," diye tekrarladı cılız bir sesle, sesi fısıltıdan fazla çıkmıyordu. "Uykum bile bebeğinki gibi."</p>

  <p>"Gücünü toparlayabilmen için öyle."</p>

  <p>"Sürekli uyuyorum. Sanki zamanda geriye gidip yine çocukluğumu yaşıyor gibiyim."</p>

  <p>"O zaman yakında biberon kullanmaya da başlarsın," diye şaka yaptı Thomas.</p>

  <p>Manuel Noronha hafifçe gülümsedi ama ardından manidar biı ifadeyle oğluna baktı. "Ölüm nasıl bir şey acaba?"</p>

  <p>"Oh, Mane, böyle konuşma!" diye araya girdi Graça. "Güzel şeyler düşün."</p>

  <p>"Ben ciddiyim," diye üsteledi. "Beni bekleyen şeyi merak ediyorum."</p>

  <p>"Bu kadar saçmalık yeter. Birisi şu konuşmalarını duysa..."</p>

  <p>"Gracinha, bırak da bu konuda konuşayım. Lütfen, benim için önemli olduğunu görmüyor musun?"</p>

  <p>Graça yavaşça başını iki yana salladı ve Manuel dönüp oğluna baktı.</p>

  <p>"Geçtiğimiz aylarda doğru düzgün uyuyamadım," diye mırıldandı yaşlı profesör zor duyulan sesiyle. "Yattığım yerde döndüm durdum; ölümün, artık var olmamanın nasıl bir şey olacağını düşündüm. Korkunç bir şey, değil mi? Yine de hepimiz bir gün onunla yüzleşeceğiz." Durdu, tavandaki bir noktaya baktı. "Er ya da geç hepimizin kaderi."</p>

  <p>"Öyle," dedi Thomas.</p>

  <p>"O yüzden ölümün neye benzediğini merak ediyorum," dedi yaşlı matematikçi derin bir nefes alıp. "Doğmadan önceki halimiz gibi mi olacak? Hayat Büyük Patlama'yla başlayıp Büyük Çöküşle mi sona eriyor?" Yüzünü buruşturdu. "Doğarız, büyürüz, zirveye erişiriz, yaşlanır ve ölürüz." Manidar bir ifadeyle oğluna baktı. "Hepsi bu mu? Hayat dediğin şey bundan mı ibaret?"</p>

  <p>"Ölüm hakkında biraz fazla düşünmüyor musun, Baba?"</p>

  <p>Yaşlı adamın kaşları çatıldı. "Biraz fazla, doğru. Benim yerimde olan kim düşünmez ki? Ama belki de ölümden daha çok hayatı düşünüyorum."</p>

  <p>"Ne açıdan?"</p>

  <p>"Bazen hayat bana değersiz, önemsiz geliyor. Öleceğim ve insanlık beni hatırlamayacak; insanlık ölecek ve evren onu hatırlamayacak; evren ölecek ve sonsuzluk onu hatırlamayacak. Bizler zamanda kaybolup giden kıymetsiz toz zerreleriyiz," dedi ve omuz silkti. "Ama kimi zaman da hepimizin bir görevle doğduğuna, bir role sahip olduğuna ve hepimizin büyük bir planın parçası olduğuna inanıyorum. Bizimki küçük, hatta komik derecede önemsiz bir rol olabilir. &nbsp;Hayatımızın boşa geçtiğini düşünebiliriz ama kimbilir belki de zerre büyüklüğündeki şeylerin bile kozmik pastada zannettiğimizden çok daha büyük bir payı olabilir." Nefes nefese kaldı, yorulmuştu. "Belki de kırılgan kanatlı küçük kelebek evrenin başka bir yerinde fırtına yaratacak güce sahiptir."</p>

  <p>Thomas bu sözleri düşündü. Uzanıp babasının elini sıktı. "Baba, sence her şeyin sırrını ortaya çıkarmamız mümkün olacak mı?"</p>

  <p>"Her şeyle neyi kastediyorsun?"</p>

  <p>"Hayat, varlık, evren, Tanrı. Her şey."</p>

  <p>Manuel üzerine çöken yorgunlukla gözkapakları kapanırken iç çekti. "Augusto'nun buna bir cevabı vardı."</p>

  <p>"Profesör Siza mı?"</p>

  <p>"Evet."</p>

  <p>"Neydi peki?"</p>

  <p>"Laozi'nin bir sözüydü." Manuel nefesini toparlamak için durdu. "Onu uzun süre önce Tibetli bir dostundan öğrenmişti." Dikkatini toparlamaya çalıştı. "Bakalım..."</p>

  <p>Hemşire Berta odaya girdi. "Bu kadar yeter," dedi ve ziyaretçilere dışarı çıkmalarını işaret etti. "Artık konuşmak yok. Profesör'ün dinlenmeye ihtiyacı var."</p>

  <p>"Sadece bir saniye," dedi Thomas. "Söz neydi Baba?"</p>

  <p>Babası boğazını temizledi, yarı kapalı gözlerle söylemeye başladı, '"Sessizliğin sonundadır cevap, günlerimizin sonundadır ölüm, hayatımızın sonundadır yeni bir başlangıç.'"</p>

  <p><br /></p>
  <hr class="sigil_split_marker" />

  <p><br /></p>

  <p>Thomas'ın cep telefonu hastaneden çıkarken çaldı, annesi dinmek bilmeyen gözyaşlarını silmekle meşguldü.</p>

  <p>"Merhaba, Thomas," diye bir ses geldi hattın diğer ucundan. Arayan, Greg Sullivan'dı.</p>

  <p>"Ne var?" dedi Thomas merhaba demeden. "Ariana'ya işkence etmeyi bitirdiniz mi? Duymak istediğiniz şeyi size söyledi mi?"</p>

  <p>"Yapma Thomas. Böyle davranmana gerek yok."</p>

  <p>"Onu hırpaladınız mı, belki de sopa kullanmışsınızdır?"</p>

  <p>"Alakası yok. Bizler vahşi değiliz, Thomas."</p>

  <p>"Öyle mi? O zaman Irak'taki hapishanelerde olanlar neydi?"</p>

  <p>"Eee... o farklı."</p>

  <p>"Ya Guantânamo?"</p>

  <p>"O da farklı."</p>

  <p>"Nasıl farklı?" diye sordu Thomas, sesinin tonu buz gibiydi. "Kimi Iraklı, kimi Afganlı, Ariana da İranlı. Size göre hepsi aynı değil mi?"</p>

  <p>"Yapma dostum. Bunlara gerek yok."</p>

  <p>"Sorun bende değil sende."</p>

  <p>"Adil davranmıyorsun."</p>

  <p>"Ben mi? Ben mi adil değilim? Ariana'nın elçilikte ne işi var?"</p>

  <p>"Dinle onu sorgulamamız gerekiyordu," dedi Amerikalı ataşe. "Önemini anlamıyor musun? O, İran'ın nükleer programının bir&nbsp;<span style="text-indent: 0.3in;">parçası ve beğensen de beğenmesen de sahip olduğu bilgi çok işimize yarayabilir. Bu fırsatı görmezden gelemeyiz. Tanrı aşkına bu ulusal güvenlik meselesi."</span></p>

  <p>"Sorgunuz iz bırakacak mı?"</p>

  <p>"Sorgumuz gayet medenidir. Merak etme."</p>

  <p>"Medeni mi? Bu tümüyle bakış açısına bağlı."</p>

  <p>"Bana inanmıyor musun? Bak, sana şimdiye kadar bilmediğimiz bir şey duymadığımızı söyleyebilirim."</p>

  <p>"Güzel."</p>

  <p>"Langley ondan pek hoşnut değil."</p>

  <p>"Duyduğuma sevindim."</p>

  <p>Greg endişeli bir tonda devam etti. "Dinle Thomas, bu oyun değil, tamam mı? Emir aldım ve o yüzden arıyorum."</p>

  <p>"Ne emri?"</p>

  <p>"Onu sınır dışı etme emri."</p>

  <p>"Ne?"</p>

  <p>"İşbirliği yapmayı reddettiği için, Langley onu İran'a geri göndermek istiyor."</p>

  <p>"Delirdiniz mi?"</p>

  <p>"Neden?"</p>

  <p>"Bunu yapamazsınız."</p>

  <p>"Nedenmiş o?"</p>

  <p>"Çünkü... çünkü onu öldürürler."</p>

  <p>"Hayır öldürmezler"</p>

  <p>"Tabii ki öldürürler. Kaçmama yardım etti!"</p>

  <p>"Bunun bizimle ne ilgisi var?"</p>

  <p>"Onun CIA'in safına geçtiğini düşüneceklerdir. O insanlar paranoyak."</p>

  <p>"Tekrar soruyorum," dedi Greg. "Bunun bizimle ne ilgisi var?"</p>

  <p>"Eğer onu geri gönderirseniz ölüm fermanını imzalamış olursunuz!"</p>

  <p>"Yani? Gördüğüm kadarıyla ona minnettar olmamız için bir neden yok. Nihayetinde bizim için bir şey yapmış değil. Onunla yine onun aptalca korumaya çalıştığı rejim arasındaki mesele neden bizi ilgilendirsin?"</p>

  <p>"O rejimi korumaya çalışmıyor. Sadece ülkesine ihanet etmek istemiyor. Bu sence de doğal değil mi?"</p>

  <p>"Tamam. Ama işbirliğini reddederse bizim onu sınır dışı etmemiz de gayet doğaldır."</p>

  <p>"Hayır!" diye bağırdı Thomas, ilk kez sesini yükseltmişti. "Bu bir suç! Bunu yaparsanız canilerden farkınız kalmaz!"</p>

  <p>"Yapma Thomas. Bu kadar abartma."</p>

  <p>"Ben mi? Bana onu İranlılardan koruyacağınıza dair söz verdikten sonra şu yaptığınıza bakın. Onu gelir gelmez gözaltına aldığınız yetmezmiş gibi, bir de onu kendilerinden koruyacağınıza söz verdiğiniz İranlılara teslim edeceksiniz! Bunun adına ne derler?"</p>

  <p>"Dinle Thomas, anlaşmamız senin Einstein'ın el yazmasının sırlarını teslim etmen üzerineydi. Şu ana kadar bunu yapabilmiş değilsin, öyle değil mi?"</p>

  <p>"Size anafikri anlattım."</p>

  <p>"Peki, Tanrı'nın Formülü nedir?"</p>

  <p>"O çözemediğim tek bölüm! Ama söyledim size az kaldı."</p>

  <p>"Sırf laf. Bir şey bulduğun yok ve zaman hızla tükeniyor."</p>

  <p>"Bana birkaç gün daha verin."&nbsp;</p>

  <p>Garip bir sessizlik anı oldu.</p>

  <p>"Yapamam," dedi Greg sonunda. "Teksas'taki Kelly Hava Kuvvetleri Üssü'nden bir CIA uçağı bu akşam yola çıkacak; sabaha Lizbon'a varmış<span style="text-indent: 0.3in;">&nbsp;olur. Sabah saat sekizde uçak, Pakistan, İslamabad'a doğru yola çıkacak ve orada arkadaşın İranlılara teslim edilecek."</span></p>

  <p>"Bunu yapamazsınız!" diye kükredi Thomas.</p>

  <p>"Bu benim kararım değil, Thomas. Emir doğrudan Langley'den geldi. Kelly'deki Genelkurmay Başkanlığı'ndan bana bir mesaj geldi; emir verilmiş."</p>

  <p>"Bu suç!"</p>

  <p>"Buna siyaset denir," diye cevap verdi Greg sakin şekilde. "Dinle beni, Thomas, hâlâ bunu durdurmanın bir yolu var. Sabah sekize kadar el yazmasının sırrını teslim etmen gerek, duydun mu beni? Eğer başaramazsan sınır dışı edilmesine mani olamam, anladın mı?"</p>

  <p>"Sabah sekiz mi? Ama bu kadar çabuk yapamam! Bu imkânsız!"</p>

  <p>"Sen profesyonelsin."</p>

  <p>"Dinle Greg. Bana biraz daha fazla zaman ver."</p>

  <p>"Beni dinlemiyorsun, Thomas. Benim elimde değil. Emirler Langley'den geliyor ve benim yapabileceğim hiçbir şey yok. Ben sadece sana bu işlemi nasıl durdurabileceğini söylüyorum. Bize sırrı verirsen, biz de sen Lhasa'dayken seninle yaptığımız anlaşmanın şartlarına uymak zorunda kalırız. Sen kendi üzerine düşeni yapana kadar hiçbir sorumluluğumuz yok. Anladın mı?"</p>

  <p>"Bunu yapamam."</p>

  <p>"Thomas, artık bu meseleyi tartışmanın bir manası kalmadı. Hiçbir şey değişmeyecek çünkü bende bir şeyleri değiştirecek güç yok."</p>

  <p>"Ama Langley'i daha fazla zaman tanımaya ikna edebilirsin."</p>

  <p>"Thomas..."</p>

  <p>"Saat zaten beş olmuş! Bu da sadece on beş saat kaldığını gösterir"</p>

  <p>"Thomas..."</p>

  <p>"Yeterli zaman yok!"</p>

  <p>"Kahretsin, Thomas!" diye bağırdı Greg, sonunda sabrı tükenmişti. "Sen gerizekâlı mısın?"</p>

  <p>Thomas bu ani öfke patlaması karşısında şaşırıp kalmıştı.</p>

  <p>"Sana benim elimde değil diyorum!" diye gürledi Amerikalı ataşe. "Kararları ben vermiyorum. Benim yetkim yok. Hem de hiç. Arkadaşının sınır dışı edilmesini engellemenin tek bir yolu var. Bir. &nbsp;Sadece bir. Şu lanet sırrı ortaya çıkar."</p>

  <p>Tarihçi hiçbir şey demedi ama hatta kalmaya devam etti.</p>

  <p>"Sabah sekize kadar zamanın var." Telefonu kapattı.</p>
</body>
</html>
