<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_45">Son Söz</h2>

  <h2><br /></h2>

  <p>Astrofizikçi Brandon Carter 1973 yılında antropik ilkeyi ortaya attığında bilim çevreleri insanlığın evrendeki konumu ve varlığının arkasında yatan nihai manayla ilgili hararetli tartışmalar başlattı. Eğer evren bizi var etmek için yaratılmışsa oynamamız gereken bir rol mü vardı? Bu rolü kim tasarlamıştı? Ve bu rol neydi?</p>

  <p>Kopernik'ten günümüze değin bilim adamları insan varlığının bütün olarak evrenle bir ilgisinin olmadığını düşünmekteydiler. Ancak 1930'larda Arthur Eddington ve Paul Dirac, kozmoloji ve kuantum fiziğinin en değişken durumlarında ortaya çıkmaya başlayan bir dizi aşırı büyüklükteki beklenmedik örtüşmelerin farkına vardılar: tuhaf 10.</p>

  <p>Zaman geçtikçe yeni örtüşmeler ortaya çıktı. Doğal sabitlerin evrenin bu hâlini alması için çok kesin olması gerektiği öğrenildi ve evrenin genişlemesi sırasında bizim var olmamıza imkân veren gizemli dengenin sağlanması için her alanda çok sıkı bir kontrolün var olması gerektiği anlaşıldı. Keşifler giderek arttı. Hayat için şart olan yapıların, mesela Güneş'e benzer yıldızların ortaya çıkması ve karbonun ortaya çıkması için gereken işlem gibi, şaşırtıcı derecede çok sayıda olması imkânsız olayın bir araya gelmesine bağlı olduğu görüldü.</p>

  <p>Bu keşiflerin önemi neydi? İlk olarak evren, en azından, hayatı yaratacak şekilde son derece hassas şekilde tasarlanmıştı. Bu kabul kaçınılmaz olarak büyük felsefi bir soruna yol açıyordu: evrenin yaratılışındaki niyet meselesi.</p>

  <p>Bu keşiflerden ortaya çıkan aşikâr sonuçlara karşı çıkmak için pek çok bilim adamı evrenimizin milyarlarca evrenden sadece biri olduğunu, her birindeki sabit değerlerin farklı olduğunu ve dolayısıyla hiçbirinde yaşam olamayacağını söylediler. Durum buysa evrenimizin hayatı yaratacak şekilde tasarlanmış olması bir tesadüften ibaretti: Büyük çoğunluğunda yaşam bulunmuyordu çünkü. Bu tartışmanın sorunu bir keşif ya da gözleme dayanmıyor olmasıydı. Hiç kimse diğer evrenlere dair en ufak bir ipucu bulamamış ya da doğal sabitlerin değerlerinde en ufak bir farklılık olabileceğine dair bir işaret görmemişti. Diğer bir deyişle çoklu evren varsayımı bilimin en çok eleştirdiği en bilim dışı görüşe dayanıyordu: inanç.</p>

  <p>Aynısı bu romanın ardında yatan teori için de söylenebilir mi? Art arda büyük patlamalara ve büyük çöküşlere neden olan döngüsel evren görüşüne, Hinduizm'in de dâhil olduğu, pek çok mistik kozmolojide rastlanır, fakat bilimsel olarak ilk kez Alexander Friedmann tarafından ortaya atılmış ve daha sonra da Thomas Gold ve John Wheeler tarafından geliştirilmiştir. Bu teori tek bir temel ilkeye dayanır: Evren Büyük Donma'yla değil de Büyük Çöküşle sona erecektir. Evrenin genişlemesinin giderek hızlanması, Büyük Donma'ya işaret etmektedir ama böyle bir hızlanmanın geçici olduğuna inanmak için geçerli bir neden vardır ve Büyük Çöküş hâlâ geçerli bir seçenektir.</p>

  <p>Bu romanda döngüsel evren üzerine dayalı daha cesur bir varsayımı tartışarak daha da ileri gidiyorum. Bu görüş evrenin hayatı var edecek şekilde tasarlandığını, hayatın nihai amaç değil de zekâ ve bilincin var olması gereken bir araç olarak kullanıldığı ve bunların da sonuç olarak evrenin nihai son hamlesini mümkün kılacağı fikrini içerir: Tanrı'nın yaratılması. Evren, bir önceki evrenin zekâsı&nbsp;<span style="text-indent: 0.3in;">tarafından bir sonrakinin varlığını garanti altına almak için yaratılmış devasa ve döngüsel bir programdır.</span></p>

  <p>Kurgusal görünse de bu tür bir evren fikri son bilimsel keşiflerle örtüşmektedir. Daha önce bir evren var olduğu ve bir Büyük Çöküş'le sona erdiğine dair hiçbir delil yoktur. Eğer bizden önce başka evrenler vardıysa bile -ki bu mümkündür- Büyük Patlama tüm delilleri ortadan kaldırmıştır. Alfamız, son Omega'nın tüm izlerini silmiştir. Ancak, bunun ne olduğunu bilmesek bile, Büyük Patlama'ya bir şeyin neden olduğu gerçeği değişmeden kalmıştır. O zaman sadece bir ihtimalden bahsediyoruz demektir; ama bu ihtimal -metafiziksel olsa da- fizik tarafından onaylanan varsayımlara dayanmaktadır.</p>

  <p>Bu varsayımların bilimsel temellerinden şüphe edenlere bu roman hazırlanırken yararlandığım kitaplara başvurmalarını tavsiye ediyorum. Aşağıdaki eserler antropik ilke ve kozmosa yayılan zekâ konularıyla ilgili temel kitaplardır: Anthropic Cosmological Principle, John D. Barrow ve Frank J. Tipler; The Physics of Immortality: Modem Cosmology, God and the Resurrection ofthe Dead, Frank J. Tipler; The Constant ofNature: The Numbers That Encode the Deepest Secrets of the Universe, John D. Barrow; ve The Acddental Universe, Paul Davies. Hayali Die Gottesformel'deki çıkarımlarımda Gerald L. Schroeder'in yazdığı The Science of God: The Convergence ofScientific and Biblical Wisdom kitabından esinlendim. Bu kitapta yer alan genel bilimsel bilgi ve detaylar için aşağıdaki eserlerden faydalandım: Universe, Martin Reese; The Meaning of Relativity, Albert Einstein; Evolution of Physics, Albert Einstein ve Leopold Infeld; The Physical Principles of the Ouantum Theory and La nature dans la physique contemporaine, Werner Heisenberg; Chaos: Making a New Science, James Gleick; The Essence of Chaos, Edward N. Lorenz; Introducing Chaos: A Graphic Guide, Ziâuddin Sardar; The Secret Melody: And Man Created the Universe, Trinh Xuan Thuan; Chaos and Nonlinear Dynamics: An Introduction for Scientist and Engineers, Robert C. Hilborn; Sync: How Order Emerges from Chaos in the Universe, Nature, and Daily&nbsp;<span style="text-indent: 0.3in;">Life, Steven H. Strogatz; The Mind of God: The Sdentific Basis for a Rational World and God and the New Physics, Paul Davies; The Tao of Physics: An Exploration of the Parallels between Modern Physics and Eastem Mystidsm, Fritjof Capra; Introdudng Time, Craig Callender; A Short History ofNearly Everything, Bili Bryson; Five Equations That Changed the World, Michael Guillen; How We Believe: Sdence, Skep-tidsm, and the Search for God, Michael Shermer; ve The Complete Idiot's Guide to Theories of the Universe, Gary Moring.</span></p>

  <p>Coimbra Üniversitesi'ndeki fizik ve matematik profesörleri Carlos Fiolhais ve Joâo Queiro'ya bu romanla ilgili yaptıkları bilimsel incelemeler için teşekkür ediyorum. Denk gelebileceğiniz herhangi bir hata onların değil de benim herkesçe bilinen inatçılığımın bir ürünüdür. Tibet'teki rehberim Samten'e teşekkür ederim; Portekiz'deki yayıncım Gradiva ve Birleşik Devletler'deki yayıncım William Morrow'a çalışkanlık ve bağlılıkları için teşekkür ediyorum. Tabii ki en büyük eleştirmenim ve ilk okuyucum Florbela'ya da içten teşekkürlerimi sunuyorum.</p>
</body>
</html>
