<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_33">Otuz iki</h2>

  <h2><br /></h2>

  <p>Köşeyi döndüklerinde Şigatse'ye dair gördükleri ilk şey mavi kapıları olan uzun bir kemer altıydı. Thomas arabayı kullanırken, Ariana başını onun omzuna yaslamış uyuyordu. Tarihçi, geleneksel Tibet evleri olan puyangları görünce hız kesti, rengârenk lungtalar rüzgârda savruluyordu. İyi şans getirmeleri umuduyla evlerin kara çatılarına yatay dua sancakları bağlanmıştı. Yol genişliyordu, her iki yanında PetroChina benzin istasyonları ve Çinli askerlerin nöbet tuttuğu kırmızı bir duvar yer alıyordu. İşgalci güçlerin karargâhı olduğu belliydi. Gadyan ağaçlarının gölgeleri parke taşlı yolun üzerine düşüyordu. Birkaç arabaya ek olarak sayısız bisiklet ve kaldırıma yük boşaltan garip görünümlü bir kamyon vardı.</p>

  <p>İranlı uyandı ve ikisi birlikte vadi boyunca uzanan şehre baktılar. Trafik ışığında durdular. Caddenin genişliği ve mimarisinin donukluğu, şehrin Çinlilere ait bölümünde olduklarını gösteriyordu, hepsi birbirine benzeyen beton binalar. Bir grup insanın yanında durdular ve Ariana pencereyi açtı.</p>

  <p>"Orchard Oteli?" diye sordu uzanarak.</p>

  <p>"Hıı?" diye cevap verdi birisi.</p>

  <p>Tarihçi asıl kelimeye odaklandı. "Otel?"</p>

  <p>Adam Mandarince bir şeyler söyledi ve ileriyi işaret etti. Thomas ona teşekkür etti ve gösterilen yöne doğru gittiler. Sonunda bir otele vardılar ama Orchard Oteli değildi. Ariana yol sormak için içeri girdi.</p>

  <p>Şigatse'nin Çinlilere ait bölümünü geçtiler ve sonunda sola döndüler. Yollar daralmaya başladı ve şehrin Tibetlilere ait bölümüne girdiklerine dair şüpheleri kalmadı. İskeleyle çevrelenmiş ve bir tepenin üzerinde yer alan harabeler Şigatse Dzong Kalesi'ydi. Bina görkemli Polata'yı andırıyordu ama, bir ölçüde Çin baskısının yıkıcı rüzgârı nedeniyle çok daha eski ve bakımsızdı.</p>

  <p>Tekrar sola dönüp cazibeden tümüyle yoksun bir sokağa girdiler ve yolun sonunda süslü bir ön cephesi olan ve neon ışıklı tabelasında Tibet Gang Gyan Şigatse Orchard Hotel yazan bir binaya geldiler Bulmuşlardı.</p>

  <p>Thomas otelin önüne park etti ve ikisi lobiye girdiler. Renkli ejderha resimleri olan büyük bir masa vardı. Soldaki cam tezgâhta hatıralık eşyalar satılıyordu ve sağda da rahat görünümlü birkaç siyah koltuk vardı.</p>

  <p>Yüzü güneşten kararmış genç bir Tibetli, resepsiyon masasından onlara gülümsedi. "Taşi deleh," dedi.</p>

  <p>Thomas başını sallayarak adamın selamını aldı. "Taşi deleh," diye cevap verirken bir yandan da Jinpa Khadroma'nın talimatlarını hatırlamaya çalıştı. "Bodhisattva Tenzing Thubten'le görüşmek istiyorum."</p>

  <p>Adamın gülümsemesi uçup gitti. "Tenzing?"</p>

  <p>"Evet," dedi Thomas. "Tenzing'in bana yolu göstermesini istiyorum."</p>

  <p>Resepsiyoncu tereddüt etti. Etrafına, Thomas'a ve Ariana'ya baktı. Görünümlerinden ikna olmuş olacak ki on<span style="text-indent: 0.3in;">lara kanepede oturup beklemelerini işaret ederek aceleyle otelden çıktı. Thomas onun caddeyi ve caddenin karşısındaki güzel, küçük meydanı geçişini izledi.</span></p>

  <p><br /></p>
  <hr class="sigil_split_marker" />

  <p><br /></p>

  <p>Resepsiyoncu döndüğünde yanında yabancılara başını eğerek selam veren bir de keşiş vardı. Birbirlerine geleneksel taşi deleh sözleriyle iyi şanslar diledikten sonra, keşiş onlara kendisini izlemelerini işaret etti. Yolun hemen karşısındaki büyük bir binaya gittiler; yeşil yamaç üzerindeki beyaz ve kestane rengi tesis büyüleyici altın rengi pagoda tarzı çatılara ve buyurgan bir edayla şehri izleyen pencerelere sahipti.</p>

  <p>"Gompa?" diye sordu Thomas, Lhasa'da öğrendiği manastırın karşılığı olan kelimeyi kullanmıştı.</p>

  <p>"La ong," diyerek başını salladı keşiş ve eflatun cübbesini düzeltti. "Taşilunpo Gompa."</p>

  <p>"Vay, Taşilunpo Manastırı," diye yorum yaptı Ariana.</p>

  <p>"Neresi olduğunu biliyor musun?"</p>

  <p>"Duymuştum. İlk Dalai Lama'nın orada gömülü olması gerekiyor"</p>

  <p>"Sahi mi?"</p>

  <p>"Panchen Lama'nın yaşadığı yer de orası."</p>

  <p>"Kimin?"</p>

  <p>"Budizm'de, Dalai Lama'dan sonraki, ikinci en önemli kişinin. Yanılmıyorsam panchen büyük âlim demek. Çinliler onu kullanarak Dalai Lama'nın otoritesini yıkmayı denediler ama başaramadılar. Panchen Lama onlarla işbirliği yapmadı."</p>

  <p>Güneş yakıcı ve hava kuruydu. Havada çöp ve idrar kokusu hâkim olsa da, bu koku manastıra yaklaştıkça yerini tütsü kokusuna bıraktı. Tüm manastırın görülebildiği büyük bir avluya girdiler; büyük bir yapıydı ve çevresi yüksek duvarlarla çevriliydi. Taşilunpo'nun tabanında birkaç beyaz bina bulunuyordu, manastıra ait evler olduğu belliydi; onların üzerinde muhteşem altın rengi çatıları olan kırmızıya çalan binalar yükseliyordu.</p>

  <p>Thomas ve Ariana keşişi takip etti, kaldırım taşıyla kaplı ıssız bir caddeden yukarı çıktılar. Keşiş son hız devam etse de nefes nefese kalan iki yabancı zarif bir yonboh ağacının gölgesinde durmak&nbsp;<span style="text-indent: 0.3in;">zorunda kalmıştı. Şigatse, Lhasa'dan daha yüksekti ve havası daha da seyrekti.</span></p>

  <p>"İngilizce biliyor musun?" diye sordu Thomas birkaç metre ileride, güler bir yüz ve beklenti dolu bir ifadeyle, kendilerini bekleyen keşişe.</p>

  <p>Onlara yaklaştı. "Biraz."</p>

  <p>"Bodhisattvayla görüşeceğiz," dedi tarihçi. Hâlâ nefesini toparlamaya çalışıyordu. "Tam olarak nedir o?"</p>

  <p>"Bir tür Buda."</p>

  <p>"Ne demek istiyorsun?"</p>

  <p>"Aydınlanmış birisi olduğu halde, insanlığa yardım etmek için Nirvana'yı terk eden kişi. Bir aziz, diğerleri de kurtulana kadar kurtulmayı reddeden kişi."</p>

  <p>Keşiş tekrar döndü ve onları tesisin en yüksek noktasına yöneltti. Kestane renkli bina boyunca uzanan bir yola girdiler. Sola dönen Tibetli siyah taştan birkaç basamağı çıkıp eflatun bir binaya girdi. Diğerleri de, hâlâ oflaya puflaya, onu takip ettiler; loş bir geçitten geçip birkaç keşişin içinde sarıya çalan bir yağın bulunduğu bir kazanla meşgul olduğu sakin bir avluya girdiler. Maitreya Tapınağı'nın girişine gelmişlerdi.</p>

  <p>Keşiş onları, sadece küçük bir pencere ve mumlarla aydınlatılan, sağdaki küçük bir odaya soktu. Her şey sade, neredeyse ilkeldi. Eski bir taş şöminede yanmakta olan kömürden yükselen duman, ortamın hâkimiyeti için yak yağı ve tütsü kokusuyla mücadele ediyordu. Kararmış bir çaydanlığı yalayan sarı alevlerin ışığı gölgeler üzerinde sanki canlıymış gibi dans etmekteydi.</p>

  <p>İkisi kırmızı thangka halılarla örtülü masalara oturdular ve bir keşişin çaydanlığı ateşin üzerinden alıp, iki bardağa bir şey koyup kendilerini ikram edişini izlediler. "Ja şerog nang."</p>

  <p>Bu yak yağıydı.</p>

  <p>"Teşekkürler," dedi Thomas, bu yağlı karışımı içmeyi düşündüğünde hissettiği iğrenmenin yüzüne yansımamasına gayret etti. "Thug-je-che."</p>

  <p>"Tıbetçede böyle mi teşekkür ediliyor?" diye sordu Ariana.</p>

  <p>"Evet."</p>

  <p>Kadın hafifçe başını eğdi, "Thug-je-che."</p>

  <p>Keşiş gülümsedi ve elini kaldırarak onlara burada beklemelerini işaret etti. "Gong da," dedi ve gitti.</p>

  <p><br /></p>
  <hr class="sigil_split_marker" />

  <p><br /></p>

  <p>Yirmi dakikadan kısa süre içinde onları buraya getiren keşiş tekrar göründü. Yanında yaşlı, sıska ve bastonuyla bile zor yürüyen bir keşiş daha vardı. Cübbesi sağ omzunu açıkta bırakıyordu. Genç keşiş yaşlı olanın büyük bir minder üzerine oturmasına yardım etti. Tıbetçe bir şeyler konuştular, sonra ilk keşiş başıyla selamlayıp gitti.</p>

  <p>Tek laf edilmedi.</p>

  <p>Avluda şakıyan kuşların ve çatırdayan ateşin sesi duyulabiliyordu. Thomas ve Ariana başı önde oturan keşişe bakıyorlardı. Adam eflatun cübbesini düzeltip doğruldu; gözleri buğulandı ve bakışları ufkun ötesinde kayboldu, sanki çevresindeki dünyayı terk ediyor gibiydi.</p>

  <p>Sessizlik.</p>

  <p>Budistin iki yabancının nerede olduğuna dair bir fikri varmış gibi görünmüyordu. Belki meditasyon yapıyordu, belki de transa geçmişti. Her ne durumdaysa tek kelime etmiyordu, sadece orada duruyordu. Thomas ve Ariana şaşkınlıkla birbirlerine baktılar, konuşup konuşmamaları gerektiğine karar verememişlerdi; keşiş oraya yanlışlıkla mı getirilmişti, bu yerel bir gelenek miydi, yoksa adam kör müydü, bir fikirleri yoktu. Her ihtimale karşı sessiz kaldılar ve olayların gelişmesini beklediler.</p>

  <p>On sessiz dakika geçti.</p>

  <p>İhtiyar keşiş hâlâ hareketsizdi, gözleri sabit, nefesi ölçülüydü; sonra birdenbire titredi ve hayata geri döndü.</p>

  <p>"Ben bodhisattva Tenzing Thubten," dedi belirgin Britanya aksanlı İngilizcesiyle onları şaşırtarak. "Benden size yol göstermemi istiyorsunuz."</p>

  <p>Thomas rahat bir nefes aldı. Nihayet, Profesör Siza'nın evinde bulduğu gizemli posta kartını göndermiş kişi olan, Tenzing Thubten'le görüşmeyi başarmıştı. Aradığı cevapları kendisine verecek, onu bu araştırmayı yapmaya zorlayan sırları açığa çıkaracak kişi bu olabilirdi. Kimbilir belki de çoktan onu aşmış olan meseleyi bir kat daha karmaşık hâle de getirebilirdi.</p>

  <p>"İsmim Thomas Noronha. Yeni Lizbon Üniversitesi'nde tarih profesörüyüm." Eliyle İranlıyı işaret etti. "Bu bayan da Ariana Pakravan, Tahran'daki Bilim Bakanlığı'nda görevli bir nükleer fizikçi." Hafifçe başını salladı. "Bizimle görüşmeyi kabul ettiğiniz için çok teşekkür ederim. Uzun bir yoldan geldik."</p>

  <p>Keşişin yüzü bir gülümsemeyle parladı. "Aydınlanmaya mı geldiniz?"</p>

  <p>"Denebilir, evet."</p>

  <p>"Hasta ve acı çekenlere yardım etme konusunda iyiyimdir Yollarını şaşıranları doğru yola sevk ederim. Karanlık gecede parlak bir ışık olur, fakir ve muhtaçların gizli hâzineleri keşfetmelerini sağlarım," dedi. "Avatamsaka Sutra böyle der." Elini havaya kaldırdı. "Şigatse'ye hoş geldiniz, kara gecenin yolcuları."</p>

  <p>"Burada olmaktan dolayı memnunuz."</p>

  <p>Tenzing, Thomas'ı işaret etti. "Lizbonlu olduğunu söyledin?"</p>

  <p>"Evet."</p>

  <p>"Yani Portekizlisin?"</p>

  <p>"Doğru."</p>

  <p>"Hımm," diye mırıldandı yaşlı keşiş. "Tibet içlerine gelen ilk batılıların Portekizliler olduğunu biliyor musunuz?"</p>

  <p>"Gerçekten mi?" dedi Thomas hayretle.</p>

  <p>"İki Cizvit rahibi," dedi Tenzing. "Peder Andrade ve Peder Marques kayıp bir Tibet vadisindeki bir Hıristiyan grupla ilgili rivayetleri duymuşlardı. Hindu hacılar kılığına girerek Hindistan'dan geçtiler ve Guge Krallığı'nın ortasındaki Garude Vadisi'nde bulunan bir kale olan Tsaparang'a geldiler. Orada bir kilise inşa edip Tibet'le Batı arasındaki ilk ilişkiyi başlattılar."</p>

  <p>"Kaç tarihinde?"</p>

  <p>"Bin altı yüz yirmi dört." Yaşlı Budist başını eğerek selamladı. "Hoş geldin, Portekizli hacı. Bu sefer Hindu kılığına girmediğine göre bize hangi kiliseyi getirdin?"</p>

  <p>Thomas gülümsedi. "Kilise yok. Sadece birkaç soru."</p>

  <p>"Yolu bulmaya mı geldin?"</p>

  <p>"Augusto Siza adındaki bir adamın yolunu."</p>

  <p>Bu ismi duyduğunda Tenzing'in yüzünde müşfik bir ifade belirdi. "Cizvit."</p>

  <p>"Hayır, hayır," dedi Thomas, başını iki yana salladı. "Cizvit değildi; dindar bile değildi. Coimbra Üniversitesi'nde fizik profesörüydü."</p>

  <p>"Ben ona Cizvit derdim," dedi Tenzing, sanki bu açıklamayı hiç duymamış gibiydi. Sonra da güldü. "Aslında hiç hoşuna gitmezdi. Ama bunu kabalık olsun diye yapmıyordum. Buraya dört yüz yıl önce gelen atalarına istinaden ona Cizvit demiştim. Ayrıca burada yaptığımız işle de ilgili bir şakadır."</p>

  <p>"Hangi işle?"</p>

  <p>Bodhisattva başını öne eğdi. "Söyleyemem."</p>

  <p>"Neden?"</p>

  <p>"Çünkü bunu söyleyecek kişinin o olması gerektiğinde karar kıldık."</p>

  <p>Thomas ve Ariana birbirlerine baktılar. Tarihçi derin bir nefes alıp Tibetliye baktı. "Korkarım ki kötü bir haberim var," dedi. "Maalesef Profesör Siza'yı kaybettik."</p>

  <p>Tenzing tepki vermedi. "İyi bir dosttu," dedi iç çekerek, hiç etkilenmemiş gibiydi. "Ona sonraki yaşamında mutluluk dilerim."</p>

  <p>"Tekrar doğduğunda demek istediniz herhalde?"</p>

  <p>"Bir lama olacağına şüphe yok. Kendisini tanıyan herkesin saygı duyduğu, iyi ve bilge bir adamdı." İhtiyar keşiş eflatun cübbesini düzeltti. "Çoğumuz duhkadan (*) mustarip oluruz, hayatın neden olduğu acı ve sıkıntılar bizi mayanın (**) yarattığı hayallere tutunmak zorunda bırakır. Ama bunların hepsi avidyadır, (***) üstesinden gelmemiz gereken cehalet. Bunu başarabildiğimizde bizleri köleleştiren karmadan kendimizi kurtarmış oluruz." Durdu. "Cizvit ve ben bir süre gezgin olarak beraber seyahat ettik ve birbirimizden çok şey öğrendik. Ama daha sonra bir yol ayrımına geldik. Ben bir yolu, o ise diğerini seçti. Yollarımızın ayrıldığı doğru ama kaderlerimiz değişmeden kaldı."</p>

  <p><i><span style="text-indent: 0.3in;">(*) Budizm inanışında hayatın tümüne yayılmış acı anlamına gelir. (yay. n.)</span><br /></i></p>

  <p><i><span style="text-indent: 0.3in;">(**) Kelime olarak yanılgı, illüzyon ve gerçekliği olmayan bir şeyin hakikat olarak algılanması demektir. Budist inanışta ise, kişinin gerçeği kavrayarak nihai kurtuluşa ulaşmasını ifade eder. (yay. n.)</span><br /></i></p>

  <p><span style="text-indent: 0.3in;"><i>(***) Hindu kökenli dinlerde âlemdeki kötülüğün tek ve yegâne sebebi olan cehalet anlamına gelir. Budizme göre avidya gerçekte nedensellik çemberine bağlı olarak sürekli değişen varlıkların, mutlak hakikat ve değişmez zannedilmesidir. (yay. n.)</i></span><br /></p>

  <p>"Hangi kader bu?"</p>

  <p>Bodhisattva derin bir nefes aldı. Gözlerini kapattı ve bir kez daha meditasyon konumuna geçti. Ne yapması gerektiğini düşünüyor gibiydi; sanki bilincini şunyataya, büyük boşluğa, yükseltiyor gibiydi; sanki kendi benliğini ebedi Dharmakaya'yla bir hâle getiriyor ve ikilemine bir cevap arıyor gibiydi. Konuşmalı mı, yoksa sessiz mi kalmalıydı? Belki de eski dostunun, Cizvit dediği adamın ruhu gelip kendisine yol gösterirdi?</p>

  <p>Gözlerini açtı, kararını vermişti.</p>

  <p>"1930 yılında Lhasa'da soylu bir ailenin oğlu olarak dünyaya gelmişim. İsmim Dhargey Dolma'ydı, Yedi Göz'ün Tanrıçası olan Tanrıça Dolma'ya Dönüş anlamına geliyordu. Ailem bana bu ismi vermişti çünkü Tibet'in geleceğinin değişime bağlı olduğunu ve tetikte yedi göz ile tüm değişimlerin farkında olmam gerektiğini düşünmüşlerdi. Dört yaşına geldiğimde beni Çhomolungma'nın, Evrenin Ana Tanrıçası dediğimiz büyük dağın yamacındaki Rongbuk Manastırı'na gönderdiler." Thomas'a baktı. "Siz ona Everest diyorsunuz." Tekrar eski duruşuna döndü. "Rongbuk'da geçirdiğim zaman zarfında çok dindar biri oldum. Budist geleneğe göre her şey, bir isim ve bir düşünce sayesinde var olur, hiçbir şey kendisinden dolayı var olamaz. Bu nedenle de başka biri olabilmek için adımı değiştirdim. Altı yaşında kendime Tenzing Thubten ya da Buda'nın Yolunu İzleyen Dharma Koruyucu adını verdim. O tarihten sonra ailem Tibet'in Batı'ya açıldığını görerek mutlu oldu. On yaşına geldiğimde, 1940'ta, ailem beni, bugün hâlâ bize rehberlik eden ve yeni ismimin ilham kaynağı olan, on dördüncü Dalai Lama'nın, Tenzing Gyatso, tahta çıkış töreni için Lhasa'ya çağırdı. Daha sonra Tibet'in üst sınıflarında yaygın olduğu üzere Darjeeling'de bir yatılı okula gönderildim."</p>

  <p>"Bir İngiliz okulu mu?"</p>

  <p>Bodhisattva başını salladı. "Evet. Yıllarca orada kaldım."</p>

  <p>"İngilizceniz o yüzden bu kadar iyi demek ki. Başta kimbilir size ne kadar farklı gelmiştir.."</p>

  <p>"Öyleydi," diye doğruladı Tenzing. "Disiplin de uygulamalar da çok farklıydı. Ama asıl fark metodoloji de yatıyordu. Analiz bakımından aramızda büyük farklar vardı. Batılıların bir sorunu daha iyi inceleyebilmek için daha küçük sorunlara bölmeye eğilimli olduğunu orada öğrendim. Bunun da işe yarar bir metot olduğuna itiraz etmiyorum ama çok büyük bir dezavantajı bulunmaktadır."</p>

  <p>"Nedir o?"</p>

  <p>"Bu gerçekliğin de parçalı olduğu izlenimini yaratır. Darjeeling'de farkına vardığım şey buydu. Size göre matematik bir şey, kimya başka bir şey, fizik başka bir şey, İngilizce, spor, felsefe, botanik... Düşünce bakımından her şey birbirinden ayrıdır." Başını iki yana salladı. "Bunun sadece bir illüzyon olduğuna şüphe yok. Nesnelerin doğası şunyata, yani büyük boşluk ve Dharmakaya'dır, yani Buda'nın Gerçek Bedeni. Dharmakaya evrendeki tüm maddelerin içindedir ve insan zihninde bodhi, uyanma olarak tecelli eder. Avatamsaka Sutra, Mahayana Budizmi'nin dayalı olduğu metin, Dharmakaya'nın her şeyin içinde olduğunu söyler. Her şey, her olay görünmez bağlarla birbirine bağlıdır. Dahası her şey ve her olay aynı birimin bir tecellisidir." Durdu. "Her şey tektir."</p>

  <p>"Demek ki tümüyle farklı iki dünya'yla karşı karşıya geldiniz."</p>

  <p>"Öyle," dedi bodhisattva. "Biri her şeyi bölen, diğeri ise her şeyi birleştiren."</p>

  <p>"O zaman Darjeeling'de zorlandınız sanırım."</p>

  <p>"Tam tersi. Batı fikirleri bir ilham kaynağı oldu. Başta Tibet'i özledim ama çok geçmeden yeni düşünme tarzına uyum sağladım. Bu, bir ölçüde iki disiplinde, matematik ve fizikte, büyük ilerleme kaydetmem sayesinde oldu. Çok geçmeden iftihar listesinin başında yer aldım."</p>

  <p>"Orada ne kadar kaldınız?"</p>

  <p>"On yedi yaşına kadar."</p>

  <p>"O tarihte mi Tibet'e döndünüz?"</p>

  <p>"Evet. 1947 yılında Lhasa'ya döndüm, İngilizlerin Hindistan'dan çekildiği yıl. Tibet'teki hayata tekrar uyum sağlamakta büyük sıkıntı yaşadım. Daha önce bana ana rahmi gibi sıcak ve rahat gelen şey şimdi geri, aptal ve köylü işi gibi geliyordu. Hâlâ ilgimi çeken tek şey olarak mistisizm kalmıştı, yükselmenin entelektüel bilinci, gerçeğin özünü arayan Budist ruhu." Kocaman minderi üzerinde kımıldandı. "Döndükten iki yıl sonra Çin'de komünistler iktidara geldiler ve bu&nbsp;<span style="text-indent: 0.3in;">gelişmenin hayatımız üzerinde büyük etkisi oldu. Tibet hükümeti tüm Çinlileri sınır dışı etti ve ailem bunun sonunun nereye varabileceğini anladı. Mao Zedong'un ülkemizle ilgili planları olduğunu gayet iyi biliyorlardı. O yüzden beni Hindistan'a göndermeye karar verdiler. Hindistan aynı ülke değildi ve Darjeeling'deki eski hocalarım matematik ve fizik alanındaki çalışmalarıma New York'taki Columbia Üniversitesi'nde devam etmemi tavsiye ettiler."</span></p>

  <p>"Lhasa'dan New York'a mı gittiniz?"</p>

  <p>"Bir düşün!" Tenzing gülümsedi. 'Yasak Şehir'den Büyük Elma'ya, Potala'dan Empire State Binası'na." Güldü. "Tam bir şoktu. Bir an Barkhor'da dolaşıyorum, biraz sonra Times Meydanı'ndayım."</p>

  <p>"Columbia nasıldı?"</p>

  <p>"Orada fazla kalmadım, sadece altı ay kadar."</p>

  <p>"Öyle mi?"</p>

  <p>"Evet. Öğretmenlerimden birisi, atom bombası yapmak için Batı'nın en büyük fizikçilerini bir araya getiren Manhattan Projesi'ne dâhil olmuştu. Bu isim, projeye Manhattan'daki Columbia Üniversitesi'nde başlandığı için verilmişti."</p>

  <p>"Bunu bilmiyordum."</p>

  <p>"Evet. O profesör kendisiyle tanıştıktan sonra benim yeteneklerimden o kadar etkilendi ki, beni kendi hocası olan çok ünlü bir kişiye tavsiye etmeye karar verdi."</p>

  <p>"Kim?" diye sordu Thomas.</p>

  <p>"Albert Einstein," dedi Tenzing yavaşça, herkesin bu isme nasıl tepki vereceğini biliyordu. "O zamanlar Einstein, Princeton'daki İleri Araştırmalar Enstitüsü'nde çalışıyordu. Doğu kültürünün, özellikle de Konfüçyüsçülüğün büyük bir hayranıydı. 1950 yılında Tibet'te korkunç şeyler olmaya başladı. Ocak ayında Pekin, Tibet'in özgür olacağını ilan etti ama Çin birlikleri çok geçmeden bütün Jam bölgesini Yangtze Nehri'ne kadar işgal ettiler. Bu bağımsızlığımızın sonu oldu. Tibet'in davasına yakınlık duyan Einstein beni bağrına bastı.<span style="text-indent: 0.3in;">Yirmi yaşındaydım ve yeni hocam beni diğer bir öğrenciyle birlikte çalıştırmaya başladı, benden sadece bir yaş büyük birisiyle." Bodhisattva beyaz kaşlarını kaldırdı. "Kim olduğunu tahmin edersiniz."</span></p>

  <p>"Profesör Siza."</p>

  <p>"O zaman profesör değil, sadece Augusto'ydu. Birbirimize çabucak ısındık. Tibet'e gelen ilk Avrupalılann cizvitler olduğunu bildiğim için yeni dostuma Cizvit demeye başladım." Küçük bir çocuk gibi keyifle güldü. "Yüzünü görmeliydiniz! Çok kızmıştı! Ama sonunda alıştı ve o da bana 'kel keşiş' demeye başladı. Bu beni rahatsız etmedi, nihayetinde Rongbuk'ta bir keşiştim!"</p>

  <p>"İkiniz ne yaptınız?"</p>

  <p>"Pek çok şey." Tenzing tekrar güldü. "Hayli yaramazlık yaptık denebilir! Bir keresinde Mercer Caddesi'ndeki Einstein'ın evinde bulunan Mahatma Gandhi'nin resmine Hitler bıyığı çizdik. Off! İhtiyar ne kızmıştı. Şakası yok! Halini görmeniz gerekirdi."</p>

  <p>"Fakat ikiniz birlikte çalıştınız, değil mi?"</p>

  <p>"Çalıştık tabii ki. O sırada Einstein son derece iddialı bir projeyle uğraşıyordu. Her şey teorisini formüle etmeye çalışıyordu, çekim ve manyetizma açıklamalarını tek bir formülde toplayacak bir proje. Büyük bir evren teorisi olacaktı."</p>

  <p>"Evet," dedi Thomas. "Einstein son yıllarını onun üzerinde çalışarak geçirdi."</p>

  <p>"Benden ve Augusto'dan farklı formülleri test etmemizi istemişti. Bir yılımızı buna harcadık ve sonunda 1951 yılında bizi ofisine çağırdı ve projeden aldığını bildirdi."</p>

  <p>"Sahi mi? Neden?"</p>

  <p>"Bize başka bir görev verdi. Bir ya da iki hafta sonra Einstein evinde önemli bir ziyaretçiyi misafir etti: İsrail başbakanı. Konuşmaları sırasında Ben-Gurion kendisinden çok zor bir şey istedi. Einstein başta kabul etmeye razı olmadı ama sonunda aklına yattı ve kabul e<span style="text-indent: 0.3in;">tti. Augusto ve beni her şey teorisi projesinden alıp bizi yeni ve gizli bir projeye verdi."</span></p>

  <p>Thomas ve Ariana öne doğru eğildi, ne olduğunu merak etmişlerdi.</p>

  <p>"Proje ne üzerineydi?"</p>

  <p>"Einstein ona bir kod adı vermişti," dedi Tenzing. "Ona Tanrı'nın Formülü demişti."</p>

  <p>İkisinden de çıt çıkmadı.</p>

  <p>"Peki, ne ile ilgiliydi?" diye sordu Ariana, ilk kez söz almıştı.</p>

  <p>Bodhisattva minder üzerinde tekrar kımıldandı; elini beline koydu, hafif yana döndü, yüzü acıyla buruştu. Sadece ateş ve mum ışığıyla aydınlatılan karanlık odada etrafına bakındı ve derin bir iç çekti.</p>

  <p>"Burada tıkılmış durmaktan bıkmadınız mı?"</p>

  <p>İkisinin de sabrı son noktasına gelmişti. Heyecanla gizemi sona erdirecek cevabı bekliyorlardı, neredeyse nefes almayı bile bırakmışlardı. Araştırmalarının sonuna gelmişlerdi, tüm cevapları bilen kişinin önünde oturuyorlardı. Konuşmaları sonunda gelip kritik konuya dayanmıştı ve tam bu anda Tenzing Thubten ne yapıyordu? Bu odada uzun süre durmuş olmaktan şikâyet ediyordu!</p>

  <p>"Proje ne hakkındaydı?" diye üsteledi Ariana.</p>

  <p>İhtiyar Budist sakin bir ifadeyle gülümsedi. "Dağ dağdır ve yol eskisinden farklı değildir," dedi elini göğsüne koyarak. "Doğrusu değişen sadece benim yüreğimdir."</p>

  <p>Şaşkın bir sessizlik vardı.</p>

  <p>"Bu da ne demek?"</p>

  <p>"Bu karanlık oda hâlâ aynı karanlık oda ve gerçek hâlâ aynı gerçek. Ama kalbim burada olmaktan yoruldu." Mağrur bir edayla kapıyı işaret etti. "Dışarı çıkalım."</p>

  <p>"Nereye?"</p>

  <p>"Işığa," dedi Tenzing. "Yolunuzu bir nurla aydınlatacağım."</p>
</body>
</html>
