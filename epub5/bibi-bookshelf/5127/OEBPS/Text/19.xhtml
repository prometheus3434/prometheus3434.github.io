<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_20">On dokuz</h2>

  <h2><br /></h2>

  <p>Thomas, Hamide'nin kendisine getirdiği lezzetli gurme sebziyi mideye indirirken son dört günde başından geçen her şeyi Ariana’ya anlattı, İranlı sessizce dinledi, Evin Hapishanesindeki olayların detaylarına bilhassa önem vermiş, sorgu sırasında kendisine nasıl davranıldığını ve yalnızlık hücresindeki yaşadıklarını öğrenince üzüntü içerisinde başını öne eğmişti.</p>

  <p>"Maalesef pek çok kişi aynı muameleye maruz kalıyor," dedi kadın. "Ve Evin içlerinde en beteri."</p>

  <p>"Beni götürdükleri yer olan Hapishane 59 ile ilgili şeyler de duydum."</p>

  <p>"Ah, o sadece biri. Valiasr Caddesi'nde Hapishane 59 en ünlüsüdür ama Hapishane 60, idare-i Amaken ve Tevhid de var. Bu yasadışı hapishanelere karşı muhalefet arttığı zaman birini kapayıp hemen yeni birini açarlar." Başını iki yana salladı. "Kimse buna mani olamıyor."</p>

  <p>"Nerede olduğumu nasıl öğrendin?"</p>

  <p>"Ulusal Hapishaneler Dairesi'nde tanıdıklarım var, bana iyilik borcu olan kişiler. Evin, görünüşte o daireye bağlıdır ama aslında bu sadece formalitedir Her şey diğer kurumlar vasıtasıyla halledilir ama&nbsp;<span style="text-indent: 0.3in;">yine de içeride neler olup bittiğini bilirler. Tutuklandığını duyduğumda telaşa kapıldım ve elimdeki tüm imkânları seferber ettim. Evin’de kalmanın senin için kolay olmayacağını biliyordum ama en azından yasal bir yerdeydin ve sana yaptıkları her şeyi kayıtlara geçerlerdi. En büyük korkum yasadışı bir gözaltı tesisine gönderilmendi. Bu durumda senin izini kaybederdim ve seni bir daha göreceğimin garantisi de olmazdı. O yüzden reform hareketleriyle bağlantısı olan bazı dostlarımla konuştum ve onlardan yardım istedim."</span></p>

  <p>"Gelip beni kurtarmak mı istediler?"</p>

  <p>"Hayır. Evin’de olduğun müddetçe yapabilecekleri bir şey yoktu. Evin hukuki bir hapishanedir; seni kurtarmaya çalışırken yakalanırsak vurulurduk. Naklediliyor olman ise iki açıdan mükemmel bir fırsattı. İlk olarak dışarıda olacaktın ki, bu sana erişmeyi kolaylaştıracaktı. Bir de işin hukuki boyutu var. Gözaltı merkezleri yasadışı oldukları için Evin’den çıktıktan sonra teknik olarak tutuklu sayılmazdın. Bizi tutuklasalar neyle suçlayacaklar? Trafiği durdurmaktan mı? Kanunsuz bir eyleme engel olmaktan mı? Amaç ne olursa olsun o sırada sen özgür birisiydin ve biz de savunmamızı ona göre yapardık."</p>

  <p>"Anladım."</p>

  <p>"Zor olan nakil zamanını öğrenmekti ama Hapishane Dairesi’ndeki dostlarım sayesinde bu da zor olmadı. Dün, eğer sen işbirliği yapmayı reddedersen bugün Hapishane 59’a nakledileceğini öğrendim. Operasyonu planlamak için yirmi dört saatimiz vardı."</p>

  <p>Thomas tabağını masaya bıraktı ve uzanıp yavaşça Ariana’nın eline dokundu. "İnanılmaz birisin," dedi. "Sana hayatımı borçluyum ve nasıl teşekkür ederim bilemiyorum."</p>

  <p>İranlı titredi, gözleri kocaman halde ona bakıp nezaketine cevap verdi ama koridordan gelen bir gürültüyle hemen toparlandı ve endişeli şekilde oturma odasının kapısına baktı. "Yani... şey..." diye kekeledi. "Ben... ben sadece görevimi yaptım. Onların seni öldürmelerine nasıl izin verirdim?"</p>

  <p>"Bence bundan çok daha fazlasını yaptın," dedi Thomas, hâlâ elini tutuyordu. "Çok daha fazlasını."</p>

  <p>Ariana gergin bir halde kapıya baktı ve elini çekti. "Özür dilerim," dedi. "Ama dikkatli olmam gerek. İtibarım..."</p>

  <p>Tarihçi keyifsizce gülümsedi. "Evet, biliyorum. Başına iş açmak istemem."</p>

  <p>"İran’da olduğumuzu aklımızdan çıkarmayalım. Burada işlerin nasıl yürüdüğünü biliyorsun."</p>

  <p>"Bilmez olur muyum!"</p>

  <p>İranlı güzel başını öne eğdi, duygu karmaşası yaşadığı açıktı. Rahatsız edici bir sessizlik devam etti. Bu el teması aralarında beklenmedik bir şeylerin gelişmesine neden olmuştu; konuşmalarını baltalamış olsa da aralarında bir kıvılcım ateşlemişti; belki de zaten varolan bir şeyin ortaya çıkmasını sağlamıştı, içten içe, ağır ağır ama sürekli yanan bir ateşti bu ve Ariana’yı daha ürkek yapan da bu sürekli ve gizli ateşin farkında olmasıydı.</p>

  <p>"Thomas," dedi sonunda. "Sana bir şey soracağım."</p>

  <p>"Ne istersen sor"</p>

  <p>Ariana tereddüt etti; doğru sözcükleri arar gibi bir hali vardı.</p>

  <p>"Gecenin birinde Bilim Bakanlığı’nda ne yapıyordun?"</p>

  <p>Thomas kadının gözlerinin içine baktı ama biraz sarsılmıştı. Ona kendisine istediği her şeyi sorabileceğini söylemişti, bunun dışında her şeyi. Cevap vermeye hazır olmadığı tek soru buydu ve bu yüzden korkunç bir ikilemle karşı karşıya kalmıştı. Onu kurtarmak için kendisini tehlikeye atan bir kadına karşı ne kadar dürüst olmalıydı?</p>

  <p>"El yazmasını görmek istedim."</p>

  <p>"Bunu anlarım," dedi. "Ama gecenin birinde mi? Ofis K’ya gizlice girip kasayı açarak mı?"</p>

  <p>Bunlar yerinde sorulardı. Thomas ona her şeyi anlatma yönünde içinde karşı konulamaz bir dürtü hissetti ama yapamayacağını bili<span style="text-indent: 0.3in;">yordu, gerçek çok acı ve ağırdı. Bir şekilde ona ihanet ettiğini, onun güvenini ve dostluğunu kötüye kullandığını itiraf etmiş olacaktı. Üstelik CIA ile olan tüm bağını inkâr etmeye ve yalnızlık hücresinde uydurduğu hikâyeyi anlatmaya kendisini şartlandırmıştı ve başlamış olan bu süreci artık istese de geriye çeviremezdi.</span></p>

  <p>"Ben... şey... belgeyi görmek zorunda hissettim kendimi. Herhangi bir askerî projenin parçası olmadığından emin olmak zorundaydım."</p>

  <p>"Ne demek istiyorsun?"</p>

  <p>"Senin belgeyi okumama izin vermemen ve içinde yazanları söylemeyi reddetmen beni şüphelendirdi. İran’ın nükleer programıyla ilgili uluslararası endişeler -Birleşmiş Milletler’in dâhil olması ve Amerikalıların süregelen tehditleri- ve senin ima ettiğin bazı şeyler yüzünden itiraf etmeliyim ki, endişelendim."</p>

  <p>"Anlıyorum."</p>

  <p>"Merak etmeye başladım. Nasıl bir belaya bulaştığımı sormaya başladım kendime ve gerçeği öğrenmeye karar verdim."</p>

  <p>"Peki ya yanındaki adam? O kimdi?"</p>

  <p>Thomas çoktan Bakiri’nin gerçek adını unutmuş olduğu için cevabı çok daha ikna edici oldu.</p>

  <p>"Musa mı? Onunla pazarda tanıştım."</p>

  <p>"Musa, öyle mi? Musaddık’ta olduğu gibi mi?"</p>

  <p>"Evet," diye onayladı Thomas. "Ona ne olduğunu biliyor musun?"</p>

  <p>"O gece yaralandı ve birkaç saat sonra da hastanede öldü."</p>

  <p>‘Ah, olamaz."</p>

  <p>"Onunla pazarda tanıştın, öyle mi?"</p>

  <p>"Bana kilit açmayı bildiğini söyledi. Senin bana belgeyi göstermek ya da içeriğinden bahsetmek konusunda nasıl ketum davrandığını görünce ve haberleri izlediğimde Amerika’nın, İran’ın nükleer programıyla ilgili endişelerini duyunca şüphelerim arttı. Ancak bir aptal&nbsp;<span style="text-indent: 0.3in;">şüphelenmezdi, değil mi? Ben de onu kiralamaya karar verdim." Ellerini avuçları yukarı bakacak şekilde açtı. "Devamını biliyorsun."</span></p>

  <p>"Hımm," diye mırıldandı Ariana. "Tek diyebileceğim akıl almaz derecede pervasız olduğun, Thomas."</p>

  <p>"Biliyorum," dedi, sanki aklına bir şey gelmiş gibi koltukta öne doğru eğildi. "Şimdi de ben sana bir soru sorayım."</p>

  <p>"Peki."</p>

  <p>"Einstein’ın el yazmasında ne yazıyordu?"</p>

  <p>"Ne yazık ki söyleyemem. Hayatını kurtarmakla ülkeme ihanet etmek ayrı şeyler."</p>

  <p>"Anlıyorum. Neyse boş ver." Tarihçi konuyu değiştirmek için elini salladı. "Ama belki buna cevap verebilirsin."</p>

  <p>"Nedir?"</p>

  <p>"Profesör Siza’ya ne oldu?"</p>

  <p>İranlı bir kaşını kaldırdı. "Profesör Siza’nın bizimle bir ilgisi olduğunu da nereden çıkardın?"</p>

  <p>"Her şeyi bilmiyor olabilirim ama aptal değilim."</p>

  <p>Ariana bu sorudan rahatsız olmuş görünüyordu. "Ne yazık ki bu konudan da bahsedemem."</p>

  <p>"Neden? Ülkene ihanet ettiğin anlamına gelmez, değil mi?"</p>

  <p>"O nedenle değil," diye cevap verdi. "Eğer üstlerim senin bilmemen gereken bir şeyi bildiğini öğrenirlerse benden kesinlikle şüpheleneceklerdir."</p>

  <p>"Çok doğru. Haklısın. Boş ver."</p>

  <p>"Ama sana tek bir şey söyleyebilirim."</p>

  <p>"Nedir?"</p>

  <p>"Orchard Oteli."</p>

  <p>"Ne?"</p>

  <p>"Profesör ve Orchard Oteli arasında bir bağlantı var."</p>

  <p>"Bu otel nerede?"</p>

  <p>"Hiçbir fikrim yok," diye cevap verdi Ariana. "Fakat Einstein’ın el yazmasının arkasındaki yazılar kurşun kalemle yazılmış ve Profesör Siza'ya ait."</p>

  <p>"Gerçekten mi?" diye sordu Thomas hayretle. "Çok ilginç."</p>

  <p>Ariana dönüp pencereye baktı ve iç çekti. Güneş binaların silueti ardında gözden kaybolurken gökyüzünü pembe ve mor tonlara boyuyor, ufukta kümelenmiş bulutların üzerinde garip gölge oyunlarının oluşmasına neden oluyordu.</p>

  <p>"Buradan gitmemiz gerek," dedi, hâlâ pencereden dışarı bakıyordu ve ses tonu endişeliydi.</p>

  <p>"Bu daireden mi?"</p>

  <p>"İran’dan," dedi ve dönüp Thomas’a baktı. "Burada kalmaya devam etmen, senin, benim ve kaçmana yardım eden tüm arkadaşlarım için büyük tehlike teşkil ediyor."</p>

  <p>"Anlıyorum."</p>

  <p>"Ama seni ülkeden çıkarmak kolay olmayacak."</p>

  <p>Tarihçinin kaşları çatıldı. "Ben bir yol biliyorum."</p>

  <p>"Biliyor musun?"</p>

  <p>"Evet."</p>

  <p>"Nasıl?"</p>

  <p>"Musa gerekli ayarlamaları yapıp temel şeyleri bana da anlatmıştı. Bir İran liman şehrinde beni bekleyen bir balıkçı teknesi var."</p>

  <p>"Sahi mi? Hangisi?"</p>

  <p>"Aa... Adını unuttum."</p>

  <p>"Basra Körfezi’nde mi?"</p>

  <p>"Hayır, daha yukarıda."</p>

  <p>"Hazar Denizi’nde mi?"</p>

  <p>"Evet, ama yerin adını hatırlayamadım." Thomas zihnini yokladı.</p>

  <p>"Bir yerlere not etmem gerekirdi."</p>

  <p>"Nur olabilir mi?"</p>

  <p>"Hayır, uzun bir isimdi."</p>

  <p>"Mahmudabad mı?"</p>

  <p>"Bilemiyorum... Belki, ama emin değilim." Hafızasını yeniden yokladı. "Bazı harabelerle ve Şarlman ya da Büyük İskender’le alakalı bir yer olabileceğini..."</p>

  <p>"Gorgan Şeddi mi?"</p>

  <p>"Belki. Bu bir şey çağrıştırdı mı sana?"</p>

  <p>"Evet. O sur büyük bir kültürel bölünmeyi simgeler ve Türkmenistan sınırı boyunca uzanır. Gülistan’ın dağlık bölgesi ile Hazar Denizi’ni birbirine bağlar."</p>

  <p>"Ve büyük İskender tarafından inşa edildi, öyle değil mi?"</p>

  <p>"Öyle söyleseler de geçmişi milattan önce altıncı yüzyıla kadar gider. Kimin yaptığını bilmiyorum."</p>

  <p>"Peki, o yakınlarda bir liman şehri var mı?"</p>

  <p>Ariana ayağa kalktı ve bir kitap rafına gitti. Bir atlas alıp tekrar yerine oturdu, kitabı kucağına koyup İran haritasını açtı. Hazar Denizi kıyılarına baktı ve sura en yakın limanı buldu. "Bender Türkmen mi?"</p>

  <p>"Evet, herhalde oydu." Thomas kadının yanına oturdu ve kitabın üzerine eğildi. "Göster."</p>

  <p>İranlı haritada bir yer işaret etti. "Burası."</p>

  <p>"Evet," dedi Thomas kendinden emin bir ses tonuyla. "Bender Türkmen."</p>

  <p>"Peki, oranın özelliği ne?"</p>

  <p>"Sanırım bir tür tekne beni orada bekliyor."</p>

  <p>"Ne tür bir tekne?"</p>

  <p>"Muhtemelen bir balıkçı teknesi ama emin değilim."</p>

  <p>"Hazar Denizi’nde bir sürü balıkçı teknesi var. Görünce tanır mısın?"</p>

  <p>Thomas cevap vermeden önce bir süre düşündü. "Kısa bir adı vardı, Azerbaycan veya o civardaki bir ülkenin başkentinin adıydı."</p>

  <p>"Bakü mü?"</p>

  <p>"Evet, teknenin adı bu."</p>

  <p>Ariana tekrar haritaya baktı. "Harcayacak zamanımız yok," dedi. "En kısa zamanda seni Bender Türkmen’e ulaştırmamız gerek."</p>

  <p>"Yarın nasıl olur?"</p>

  <p>Ariana ona baktı. "Yarın mı?"</p>

  <p>"Evet."</p>

  <p>"Hayır, Thomas, yarın olmaz."</p>

  <p>"Hımm... Ne zaman? Bu hafta mı?"</p>

  <p>İranlı başını iki yana salladı, gözlerinde aniden beklentili bir bakış belirdi, biraz buruk, neredeyse üzgün. "On dakika içerisinde."</p>

  <p>Samimi bir sarılmayla vedalaştılar, Hamide ve Sabbar’ın bakışları altında kısa bir süre için birbirlerini sıkıca tuttular. Thomas onunla baş başa biraz zaman geçirebilmek için her şeyi yapardı, çok kısa bile olsa; Ariana'yla dilediği şekilde vedalaşmak isterdi. Ama tarihçi İran’da olduklarını ve bu tür isteklerin tehlikeli hayaller olarak kabul edildiğini biliyordu. Aslında istediği son şey Ariana’nın başını belaya sokmaktı.</p>

  <p>Onu iki yanağından öptü ve kendisine hâkim olarak geri çekildi.</p>

  <p>"Haber gönderecek misin?" diye sordu kadına alt dudağını ısırarak.</p>

  <p>"Evet."</p>

  <p>"Allah'a yemin eder misin?"</p>

  <p>"Sana yemin ederim."</p>

  <p>"Bana mı?"</p>

  <p>"Benim için Allah’tan daha önemlisin. Çok çok daha önemli."</p>

  <p>Thomas giderken geri dönüp bakmadı. Sabbar’ın peşinden asansöre gitti ve dairenin kapısının arkasından kapandığını duydu. Kapanan kilit sesi aralarındaki bağı kesen bir makası andırıyordu.</p>

  <p>Asansöre girerken sessiz, düşünceli ve biraz da üzgündü, Hamide’nin tekrar kendisine vermiş olduğu kara çarşaf elinde katlı şekilde duruyordu.</p>

  <p>"Ariana geşeng (*)<span style="text-indent: 0.3in;">" dedi Sabbar asansör hafifçe titreyip inmeye başlarken.</span></p>

  <p><i>(*) Azerice "güzel, iyi"anlamında kullanılan bir sıfat. (yay. n.)<br /></i></p>

  <p>"Ne?"</p>

  <p>"Ariana geşeng," diye tekrar etti ve bir öpücük hareketi yaptı.</p>

  <p>"Evet," dedi Thomas mahzun şekilde. "Çok güzel bir kadın."</p>

  <p>Sabbar çarşafı işaret edip tarihçiden onu giymesini istedi. Asansör hâlâ inmeye devam ederken Thomas çarşafı giyerek bir kez daha kadın kılığına girmişti.</p>
</body>
</html>
