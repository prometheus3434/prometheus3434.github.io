<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_24">Yirmi üç</h2>

  <h2><br /></h2>

  <p>Thomas uyandığında çatal, bıçak ve tabakların seslerini duydu. Yataktan kalktı, çabucak bir duş aldı ve üzerinde hâlâ bornozu olduğu halde mutfağa geldi. Annesi mutfak masasında oturuyordu, elinde ılık bir bardak süt ve önündeki tabakta da iki dilim tost vardı.</p>

  <p>"Günaydın, Thomas," dedi ve tostu ona doğru kaldırdı. "Sen de ister misin?"</p>

  <p>"Evet, ben alırım. Portakal suyu var mı?"</p>

  <p>Graça ayağa kalktı ve buzdolabına gitti. "Bitmiş tatlım. Bugün gider alırım."</p>

  <p>"Ya meyve?"</p>

  <p>Annesi tezgâhın üzerindeki sepeti işaret etti. "Muz, elma ve mandalina var." Buzdolabına baktı. "Liçi (*) şurubu da var Hangisinden istersin?"</p>

  <p><i>(*) Çin'in güneyinde yetişen bir meyve, (yay. n.)</i><br /></p>

  <p>Thomas tost makinesine iki dilim ekmek koydu, bir mandalina alıp soymaya başladı. "Bu yeter."</p>

  <p>"Güzel seçim. Algarve’den geldiler. Taze ve tatlılar."</p>

  <p>Thomas masaya oturdu ve bir dilimi ağzına attı. "Babam nerede?"</p>

  <p>"Uyuyor. Bütün gece öksürmemek için aldığı ilaç yüzünden bu kadar uyudu."</p>

  <p>"Erken yatmıştı, öyle değil mi? Şimdiye kalkması gerekirdi."</p>

  <p>"Merak etme. Birazdan kalkar" Graça Noronha önlüğünü çıkardı ve etrafına bakındı, her şey derli toplu mu anlamaya çalışır gibiydi. "Dinle, baban da kahvaltı yapsın diye her şeyi dışarıda bırakıyorum. Sence mahsuru yoksa gidip öğle yemeği için bir şeyler alacağım. Tamam mı?"</p>

  <p>"Olur."</p>

  <p>"Kurt gibi aç kalkacaktır. Akşam sadece çorba içti o yüzden bunu telafi etmek isteyecektir."</p>

  <p>"Güzel."</p>

  <p>"Baban kalktığında tek yapman gereken biraz süt ısıtmak."</p>

  <p>"Sütle onun ne işi olur?"</p>

  <p>Graça, Thomas’a üzerinde büyük bir kuş resmi olan bir kutu gösterdi. "Yulaf. Sütü ısıt, sonra bir kâsenin içine koyup yulaf ekle. Tamam mı?"</p>

  <p>Thomas kutuyu aldı ve masanın üzerine koydu. "Tamam. Hallederim."</p>

  <p><br /></p>
  <hr class="sigil_split_marker" />

  <p><br /></p>

  <p>Manuel Noronha’nın mutfağa gelmesi yarım saat aldı. Karısının tahmin ettiği gibi açlıktan ölüyordu. Thomas yulaf ezmesini hazırladı ve karşılıklı masaya oturdular.</p>

  <p>"Einstein’ın söylediği şu sözü bir daha söyle," dedi Manuel kaşığını ağzına götürürken.</p>

  <p>Thomas odasına gitti ve kâğıt parçasıyla geri döndü. "Getirdim," dedi ve tekrar yerine oturdu. "Rab mahirdir ama zalim değildir. Doğa sırlarını sinsiliğinden değil, özündeki yüceliğinden dolayı saklar."</p>

  <p>Babasına baktı. "Sana göre bir bilim adamı bununla neyi kastetmiş olabilir?"</p>

  <p>Yaşlı matematikçi bir kaşık daha yedi. "Einstein evrenin yapısına has niteliklerinden bahsediyor: pek çok sırrının hâlâ büyük bir gizlilikle korunmasından. Bir muammayı ne kadar açıklamaya çabalarsak her zaman bizim onu tam olarak anlamamıza mani olan mahir bir engel ile karşılaşırız."</p>

  <p>"Anlamadım."</p>

  <p>Manuel Noronha kaşığıyla havada daire çizdi. "Belirlenimcilik ve özgür irade. Çağlar boyu filozofların kafasını kurcalamış ve daha sonra da fizikçi ve matematikçiler tarafından devralınmış bir sorun."</p>

  <p>"Kaderimizi bizim tayin edip etmememizden mi bahsediyorsun?"</p>

  <p>Manuel başını salladı. "Evet. Sence?"</p>

  <p>"Özgür olduğumuzu söyleyebilirim." Thomas pencereyi işaret etti. "Mesela ben buraya, Coimbra’ya gelmeye karar verdim." Babasının kâsesini işaret etti. "Ve sen de gevreğini öyle istediğin için yiyorsun."</p>

  <p>"Acaba? Bu kararları gerçekten de özgürce verdiğimizi mi düşünüyorsun?"</p>

  <p>"Evet, öyle düşünüyorum."</p>

  <p>"Coimbra’ya psikolojik olarak benim hasta olduğuma koşullandığın için gelmedin mi? Ben de bu yulaf ezmesini psikolojik olarak buna koşullandığım için ya da bir TV reklamından etkilendiğim için yemiyor muyum?" Dediğini vurgulamak için kaşlarını kaldırdı. "Ne ölçüde özgürüz biz? Kararlarımızı özgürce veriyoruz gibi görünüyor ama asıl kökenlerini incelediğimizde çoğu zaman farkında bile olmadığımız pek çok etken tarafından koşullandığımızı fark ediyoruz. Özgür irade mi, yoksa sadece bir illüzyon mu? Her şey acaba önceden mi belirlenmiştir, biz bunun farkında olmasak bile?"</p>

  <p>Thomas oturduğu yerde kımıldandı. "Bu sorular iki ucu keskin bıçak gibi," diye yorumda bulundu. "Bilim adamları ne diyor? Özgür müyüz, değil miyiz?"</p>

  <p>"Asıl soru da bu zaten," dedi Manuel Noronha muzip bir gülümsemeyle. "Eğer yanılmıyorsam belirlenimciliğin ilk savunucusu Yunan filozof Leukippus’tur. O hiçbir şeyin tesadüfen olmadığına ve her şeyin bir nedeni olduğuna inanmıştı. Platon ve Aristoteles de tam tersini düşünmüş ve özgür iradeye de yer vermişlerdi. Kilisenin de kabul ettiği görüş. Nihayetinde bu onların yararınaydı! Eğer insanların özgür iradesi varsa dünyada olan kötülüklerden artık Tanrı mesul tutulamazdı. Özgür iradeye sahip olduğumuz görüşü yıllarca hüküm sürdü, ta ki Newton ve bilimdeki gelişmeler ışığında belirlenimciliğe geri dönülene kadar. On dokuzuncu yüzyılın başlarında en önemli matematikçilerden biri olan Pierre-Simon Laplace evrenin temel kanunlara itaat ettiğini gözlemledi. Ona göre bizler eğer bu kanunları ile evrendeki her cismin ve parçacığın konumunu, hızını ve doğrultusunu bilirsek onun geçmiş ve geleceğini bilebiliriz; ama ancak bu elementler önceden tayin edilmiş ise. Bu da 'Laplace’in şeytanı’ olarak adlandırıldı: her şey önceden belirlenmiştir"</p>

  <p>"Hımm," diye mırıldandı Thomas. "Peki, modern bilim buna ne diyor?"</p>

  <p>"Einstein bu bakış açısını kabul etti ve izafiyet teorisini de evrenin belirlenmiş olduğu varsayımının üzerine kurdu. Kuantum teorisi ortaya çıkınca mesele biraz karıştı; çünkü kuantum belirlenmiş olmayan atomik bir dünyadan bahsediyordu. Heisenberg 1927’de kuantum belirlenmezciliğini ortaya koydu ve bir mikro parçacığın konum ve hızının aynı anda bilinmesinin mümkün olmadığını ispatladı. Bu da onun belirsizlik ilkesinin ortaya çıkmasına..."</p>

  <p>"Bunu duymuştum," diye araya girdi Thomas, Ariana’nın Tahran’da yaptığı açıklamayı hatırlamıştı. "Büyük nesneler belirlenimci küçük nesneler ise belirlenmezci hareket eder."</p>

  <p>Manuel Noronha bir süre oğluna baktı. "Bak sen!" dedi coşkuyla. "Bu konularda bu kadar bilgin olduğundan haberim yoktu."</p>

  <p>"Ben de kısa süre önce öğrendim. Her şey teorisine de bu çelişkileri uzlaştırmak için yönelmediler mi?"</p>

  <p>"Çok doğru," diyerek onayladı yaşlı matematikçi. "Fiziğin günümüzdeki en büyük hayali bu. Bilim adamları, diğerlerine ek olarak, izafiyet ve kuantum teorilerin birleştirecek ortak bir teori geliştirmeye ve evrenin belirlenmiş olup olmadığını anlamaya çalışıyorlar." Öksürdü. "Yine de bir şeyi unutmamakta fayda var: Belirsizlik ilkesi bir parçacığın kesin davranış şeklinin tespit edilmesinin gözlemcinin varlığı nedeniyle imkânsız olduğunu söyler. Yıllar içerisinde bu mesele üzerine Profesör Siza’yla pek çok tartışma yaptım. Hatırlarsın, kaybolan meslektaşım."</p>

  <p>"Evet."</p>

  <p>"Belirsizlik ilkesi, ki doğrudur, saçmalık denen bir dizi şeyin yolunu açmıştır. Bazı fizikçilerin parçacığın nerede olacağına ancak gözlemcinin bulunduğu yere göre karar verdiğini söylemesi gibi."</p>

  <p>"Bu konuda da bir şeyler duymuştum," dedi Thomas. "Eğer bir elektronu kutuya koyarsam ve kutuyu ikiye bölersem elektron aynı anda iki tarafta birden var olur görüşüyle ilgili bir şeydi herhalde. Ancak birisi kutuyu açtığında elektron hangi tarafta olacağına karar verir."</p>

  <p>"Kesinlikle," dedi Manuel, oğlunun kuantum fiziğiyle ilgili bilgisinden etkilenmişti. "Tabii ki Einstein ve diğer fizikçiler buna güldüler. Bu fikrin ne kadar komik olduğunu göstermek için bazı örnekler kullandılar, ki bunların içinde en ünlüsü Schrödinger'in kedisidir." Öksürdü. "Schrödinger eğer bir parçacık aynı anda iki yerde birden bulunuyorsa o zaman bir kedinin de aynı anda hem canlı hem de ölü olacağını söylemişti, ki bu saçmalıktı."</p>

  <p>"Gerçekten de öyle," dedi Thomas. "Ama baba, ne kadar garip ve mantığa aykırı görünse de kuantum mekanikleri matematiğe ve gerçeğe uymuyor mu?"</p>

  <p>"Aslında uyuyor," dedi Manuel. "Ama asıl mesele uyup uymaması değil, açıklamasının doğru olup olmadığıdır."</p>

  <p>"Bu ne demek? Uyuyorsa doğru olmalı."</p>

  <p>Yaşlı matematikçi gülümsedi. "İşte evrenin kendine has mahareti burada devreye giriyor," dedi. "Heisenberg gözlemcinin etkisi nedeniyle aynı anda bir parçacığın hızını ve konumunu bilmemizin imkânsız olduğunu söyledi. Bu görüş onun mikro parçacık evreninin belirlenemez olduğunu düşünmesine neden oldu; hareketleri tayin edilemiyordu. Ama bu onların davranışlarının belirlenemez olduğu anlamına gelmez, değil mi?"</p>

  <p>Kafası karışan Thomas başını iki yana salladı. "Biraz ipin ucunu kaçırdım."</p>

  <p>"İyi dinle, Thomas. Buradaki inceliğe dikkat et. Heisenberg gözlemcinin varlığı üzerine bir parçacığın hız konumumun kesin olarak bilinemeyeceğini söyleyerek yola çıktı. Tekrar söylüyorum: gözlemcinin varlığı nedeniyle. İşte kritik nokta bu. Belirsizlik ilkesi hiçbir zaman mikro parçacıkların belirlenemez olduklarını söylemedi. Aksine davranışları, gözlemci gözlenen parçalara müdahale etmiş olduğu için belirlenemez dedi. Diğer bir deyişle parçacıklar belirlenimci hareket ediyor ama biz bunu tayin edemiyoruz. Şimdi bir şey ifade etti mi?"</p>

  <p>"Hımm..."</p>

  <p>"İşte incelik burada yatıyor," dedi Manuel Noronha. "İşte bir incelik daha: belirsizlik ilkesi maddenin belirlenimci davrandığını asla bilemeyeceğimizi söyler çünkü ne zaman denemeye kalksak gözlemci devreye girecek ve bizi böyle bir ispata sahip olmaktan mahrum bırakacaktır"</p>

  <p>"Anladım." Thomas duydukları üzerine düşündü. "Peki, bu tartışma nereden çıktı?"</p>

  <p>Yaşlı matematikçi güldü.</p>

  <p>"Aynı şeyi ben de merak ettim," dedi. "Siza ve ben neden kimsenin bunu semantik bir sorun olarak görmediğini ve ‘belirlenmez’ ile ‘belirlenemez’ sözcüklerini karıştırdıklarını anlayamadık." Tekrar öksürdü. "Ama sorunun asıl noktası bu değil. Asıl olan bizlerin geçmiş ve geleceği bilme ihtimalimizi elimizden alan belirsizlik ilkesinin aynı zamanda evrendeki bu inceliği de ortaya çıkarmasıdır. Sanki evren bize tarihin, zamanın en başından beri belirlenmiş olduğunu ama bizim bunu asla ispatlayamayacağımızı, asla emin olamayacağımızı söylüyor gibi. İşte incelik burada gizli. Bizler belirsizlik ilkesiyle her şeyin belirlenmiş olduğunu görsek de gerçek, belirlenemezdir. Evren sırrını işte böyle ustalıkla saklamaktadır."</p>

  <p>Thomas Einstein'ın cümlesini tekrar okudu. "Rab mahirdir ama zalim değildir. Doğa sırlarını sinsiliğinden değil, özündeki yüceliğinden dolayı saklar." Başını kaldırdı. "Tanrı'nın zalim olmadığını ve hile yapmadığını nerede söylüyor?"</p>

  <p>"Bu sana sürekli söylediğim şey," diye cevap verdi Manuel Noronha. "Evren akıl almaz derecede karmaşık olduğu için sırlarını saklayabiliyor."</p>

  <p>"Anladım," diye mırıldandı Thomas. "Yine de maddenin davranışının tespit edilememesi sadece atomların dünyasına ait, değil mi?"</p>

  <p>Yaşlı matematikçi dudaklarını büktü. "Aslında bu ustalık her seviyede geçerlidir."</p>

  <p>"Sadece kuantumun tayin edilemez olduğunu söylediğini zannediyordum?" diye sordu şaşıran Thomas.</p>

  <p>"Biz de zamanında öyle zannederdik ama bu alanda yeni keşifler yapıldı."</p>

  <p>"Ne gibi?"</p>

  <p>Manuel Noronha dalgın gözlerle pencereden şehre baktı, parmaklıkların arasından gökyüzüne bakan kafesteki bir kuş gibi. "Meydana inip bir kahve içmeye ne dersin?"</p>
</body>
</html>
