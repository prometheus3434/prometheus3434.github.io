<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><b><br /></b></h2>

  <h2 id="sigil_toc_id_1"><b>Önsöz</b></h2>

  <h2><b><br /></b></h2>

  <p><span style="text-indent: 0.3in;">Siyah gözlüklü adam bir kibrit çaktı ve kibritin eflatuni alevini sigarasına yaklaştırdı. Derin bir nefes almasıyla gri bir duman, yüzünden yukarı yavaşça ve şekilden şekle girerek yükseldi. Mavi gözleriyle caddeyi boydan boya tarayıp bu huzur dolu mekânın sakinliğiyle kendisini kandırdı.</span><br /></p>

  <p>Güneş parlıyordu; çalılar, güzel bahçeleri yeşile boyamıştı. Cadde, güzel ahşap evlerle çevriliydi, yapraklar tatlı sabah melteminde hafifçe sallanıyordu. Hava hoş kokular ve nağmelerle yüklüydü; morsalkımların mis kokuları, çimenlerdeki hiç susmayan ağustosböcekleri, sinekkuşunun belli belirsiz vızıltısı. Gevrek bir kahkaha da doğanın bu ahenkli armonisine katıldı: Sarışın bir çocuk neşeyle bağırıyor, elinde tuttuğu rengârenk bir uçurtmayla kaldırımda hoplayıp zıplıyordu.</p>

  <p>Princeton'da bahar.</p>

  <p>Uzaktan gelen bir uğultu siyah gözlüklü adamın dikkatini çekti, boynunu uzatıp gözlerini caddenin sonuna dikti. Sağ taraftan üç polis motosikleti çıkageldi, bir sıra araba da hızla onları takip ediyordu; uğultu gittikçe artıp rahatsız edici bir gürültüye dönüştü. Adam sigarayı ağzından aldı ve pencere pervazındaki küllükte söndürdü.</p>

  <p>"Geldiler," dedi başını çevirerek.</p>

  <p>"Kayda başlasam mı?" diye sordu diğer adam, parmağı kayıt cihazının düğmesi üzerinde duruyordu.</p>

  <p>"Evet, iyi olur."</p>

  <p>Otomobillerden oluşan kafile, önünde veranda olan, Yunan Uyanışı Mimarisi tarzında inşa edilmiş iki katlı, beyaz bir evin önünde durdu. Üniformalı polisler ve sivil kıyafetli diğerleri hemen çevreyi kontrol altına aldılar. Koruma olduğu her halinden belli iriyarı bir adam siyah Cadillac'ın kapısını açmaya gitti. Saçları kulak hizasının üstünde kesilmiş beyaz saçlı bir adam ve tepesi açık bir diğeri de araçtan inip kıyafetlerini düzelttiler.</p>

  <p>"Ben-Gurion'u gördüm," dedi siyah gözlüklü adam caddenin karşısındaki evden.</p>

  <p>"Ya dostumuz? O da göründü mü?" diye sordu kayıt cihazlı adam, dışarıda olup biteni göremediği için biraz gergindi.</p>

  <p>Siyah gözlüklü adam gözlerini Cadillac'tan eve çevirdi. Tanıdık bir simaya sahip olan yaşlı adam -hafif kambur, gür beyaz saçları arkaya taralı, gri bıyıklı- kapıdan geçip gülümseyerek merdivenlerden aşağı indi.</p>

  <p>"İşte, orada."</p>

  <p>Merdivenin dibinde karşılaşan iki adamın sesi hoparlörlerden yükselmeye başladı.</p>

  <p>"Şalom, Sayın Başbakan."</p>

  <p>"Şalom, Profesör."</p>

  <p>"Mütevazı evime hoş geldiniz. Ünlü David Ben-Gurion'u evimde ağırlamak benim için bir zevktir"</p>

  <p>Siyasetçi güldü. "Şaka yapıyorsunuz herhalde. Açıkçası o zevkin bana ait olduğunu söylemem gerek. Albert Einstein'ı ziyaret etmek her gün yaptığım sıradan bir iş değil, öyle değil mi?"</p>

  <p>Gözlüklü adam diğerine baktı. "Kaydediyor musun?"</p>

  <p>Diğer adam cihazın ibresinin titreyip titremediğini kontrol etti. "Evet. Sorun yok."</p>

  <p><br /></p>
  <hr class="sigil_split_marker" />

  <p><br /></p>

  <p>Flaşlar patladı, Einstein ve Ben-Gurion balkona kadar tırmanan yeşil ve leylak rengi morsalkımın önünde gazetecilere poz verdiler Harika bir bahar günü olduğundan bilim adamı ikisine nemli çimenlerin üzerindeki ahşap sandalyelere oturmalarını işaret etti. Oturdular, fotoğrafçı ve kameramanlar her anlarını kaydettiler. Çok geçmeden koruma, kollarını açarak basın mensuplarını uzaklaştırdı, iki adam böylece yalnız kalmış ve bu güneşli, güzel bahçede sohbet etmeye başlamışlardı.</p>

  <p>Diğer evdeki kayıt cihazı sesleri kaydetmeye devam ediyordu.</p>

  <p>"Seyahatiniz iyi geçti mi, Sayın Başbakan?"</p>

  <p>"Evet. Biraz destek ve bağış toplamayı başardım, çok şükür. Daha fazla para bulma umuduyla Philadelphia'dan başladım. Ne kadar olsa da yetmiyor, öyle değil mi? Genç devletimizin çevresini düşmanlar sarmış ve mümkün olan her türlü yardıma ihtiyacı var."</p>

  <p>"İsrail daha üç yaşında, Sayın Başbakan. Bu tür zorlukların yaşanması doğaldır."</p>

  <p>"Fakat bu zorlukların üstesinden gelebilmek için paraya ihtiyacımız var, Profesör. İyi niyet de ancak bir yere kadar."</p>

  <p><br /></p>
  <hr class="sigil_split_marker" />

  <p><br /></p>

  <p>Siyah kıyafetli üç adam kapıdan içeri daldı, silahlarını caddenin karşısından mekânı gözetleyen iki şüpheliye doğrultmuşlardı. "Kımıldamayın!" diye bağırdılar "FBI! Kımıldamayın! Eller yukarı! Kimse ani hareket yapmasın!"</p>

  <p>Siyah gözlüklü adam ve kayıt cihazını kullanan diğeri ellerini kaldırdı ama pek telaşa kapılmış gibi görünmüyorlardı. FBI ajanları silahlarını indirmeden gergin ve tehditkâr bir havada yaklaştılar.</p>

  <p>"Yere yatın!"</p>

  <p>"Gerek yok," diye sakince cevap verdi siyah gözlüklü olan.</p>

  <p>"Yere yatın dedim!" diye bağırdı FBI ajanı. "Bir daha söylemem."</p>

  <p>"Sakin olun, çocuklar," diye üsteledi siyah gözlüklü adam. "Biz CIA'deniz."</p>

  <p>FBI ajanının kaşları çatıldı. "İspatlayabilir misin?"</p>

  <p>"Cebimden kimliğimi çıkarmama müsaade edersen tabii ki ispatlarım."</p>

  <p>"Tamam ama yavaş ol. Sakın ani hareket yapma."</p>

  <p>Siyah gözlüklü adam sağ kolunu indirip ceketinin cebine uzattı. Kimliğini çıkarıp FBI ajanına verdi. Merkezi İstihbarat Teşkilatı'nın daire şeklindeki mührünün bulunduğu kartta yazılana göre siyah gözlüklü adamın adı Frank Bellamy'di, birinci sınıf görevli. FBI ajanı diğerlerine silahlarını indirmelerini işaret etti ve etrafına bakınarak odayı inceledi.</p>

  <p>"OSS'in burada ne işi var?"</p>

  <p>"Biz artık OSS değiliz, ahmak herif. Artık CIA olduk."</p>

  <p>"Peki, CIA'in burada ne işi var?"</p>

  <p>"Seni ilgilendirmez."</p>

  <p>"Kanunlar, sizin Birleşik Devletler vatandaşlarını gizlice takip etmenizi yasaklıyor. Ama siz bunu zaten biliyorsunuz, öyle değil mi?"</p>

  <p>"İsrail başbakanı, Birleşik Devletler vatandaşı değildir."</p>

  <p>FBI ajanı bu cümleyi bir süre düşündü. Aslında adam bir yerde haklıydı.</p>

  <p>"Yıllardır dostumuzu dinleyebilmek için bir yol arıyorduk," dedi, pencereden Einstein'a baktı. "O ve onun sekreteri olacak orospu Dukas'ın gizli bilgileri Sovyetlere sattığından şüpheleniyoruz ama Hoover, mikrofon kullanmamıza izin vermiyor. Eğer küçük dâhimiz bunu fark ederse neler olabileceğinden endişe ediyor" Kafasını kaşıdı.</p>

  <p>"Anlaşılan bu sorunun üstesinden gelmenin bir yolunu bulmuşsunuz."</p>

  <p>Bellamy'nin ince dudaklarında bir gülümseme belirir gibi oldu. "Sizin adınıza üzüldüm, FBI." Başıyla kapıyı işaret etti. "Şimdi hemen burayı terk edin. Bırakın da asıl ustalar işlerine devam etsin."</p>

  <p>FBI ajanının kaşları çatıldı. "Hâlâ aynı haltsınız, değil mi?" diye homurdandı arkasını dönmeden önce. "Lanet Naziler" İki arkadaşına da peşinden gelmelerini işaret etti. "Gidelim çocuklar."</p>

  <p>Ajanlar çıkar çıkmaz Bellamy burnunu pencereye yapıştırdı ve yeniden karşıdaki bahçede oturmuş konuşan iki Yahudiyi izlemeye koyuldu. "Hâlâ kayıttasın, değil mi Bob?"</p>

  <p>"Evet," diye cevap verdi diğeri. "Şu an çok önemli bir noktadayız. Sesini açıyorum."</p>

  <p>Bob cihazın sesini açtı ve iki kişinin konuşması tekrar odayı doldurdu.</p>

  <p><br /></p>
  <hr class="sigil_split_marker" />

  <p><br /></p>

  <p>"İsrail'in savunması," dedi Ben-Gurion, cümlesinin sonuydu anlaşılan.&nbsp;"Yapabilir miyim bilmiyorum," dedi Einstein.</p>

  <p>"Yapamaz mısınız, yoksa yapmak mı istemiyorsunuz, Profesör?" Bir süre sessizlik oldu.</p>

  <p>"Bildiğiniz gibi ben bir pasifistim," diye devam etti Einstein. "Dünyada zaten yeterince trajedi var ve biz de ateşle oynuyoruz. Bu, saygı duymamız gereken bir güç. Onunla uğraşacak olgunluğa eriştiğimizden emin değilim."</p>

  <p>"Yine de Roosevelt'i bomba kullanmaya ikna ettiniz."</p>

  <p>"O başkaydı."</p>

  <p>"Neden?"</p>

  <p>"Bomba, Hitler'le savaşmak içindi. Ama başkanı o bombanın yapılmasına ikna ettiğim için pişman olduğumu biliyorsunuz."</p>

  <p>"Öyle mi? Ya Naziler daha önce kullansaydı? O zaman ne olurdu?"</p>

  <p>"Hımm, evet," diye cevap verdi Einstein düşünceli bir ifadeyle. "Tam bir felaket olurdu, değil mi? Bunu itiraf etmek benim için her ne kadar zor olsa da, bombanın yapılması belki de zorunlu bir kötülüktü."</p>

  <p>"O zaman benim haklı olduğumu söylüyorsunuz."</p>

  <p>"Öyle mi?"</p>

  <p>"Tabii ki. Sizden yapmanızı istediğim şey de genç devletimizin hayatta kalabilmesi için yapılması gereken zorunlu bir kötülüktür. Demek istediğim İkinci Dünya Savaşı'nda ve İsrail'in kuruluşuna destek verdiğinizde pasifistliğinizi bir kenara bıraktınız. Bunu bir kez daha yapıp yapamayacağınızı bilmem gerekiyor."</p>

  <p>"Bilmiyorum."</p>

  <p>Ben-Gurion iç çekti. "Profesör, genç milletimizin bekası tehlikede. Siz de benim kadar İsrail'in düşmanlarla çevrili olduğunu ve onları geri tutacak etkili bir caydırıcıya büyük ihtiyaç duyduğunu biliyorsunuz. Aksi takdirde ülkemiz daha çocukken boğulacaktır. Bu yüzden bunu sizden istiyorum, rica ediyorum, yalvarıyorum. Lütfen pasifîstliğinizden bir kez daha vazgeçin ve bu müşkül dönemimizde bize yardımcı olun."</p>

  <p>"Tek sorun o değil, Sayın Başbakan."</p>

  <p>"Nedir peki?"</p>

  <p>"İnanılmaz yoğunum. Çekim kuvveti ve elektromanyetizmayı içeren birleşik bir teori üzerinde çalışıyorum. Büyük önem taşıyan bir çalışma, belki de en önemli..."</p>

  <p>"Yapmayın Profesör," diyerek sözünü kesti Ben-Gurion. "Söylediklerimin önemini takdir ettiğinizden eminim."</p>

  <p>"Tabii ki," dedi bilim adamı. "Fakat istediğiniz şeyin yapılabilir olduğundan bile emin değiliz."</p>

  <p>"İhtimal var mı?"</p>

  <p>Einstein tereddüt etti. "Belki," dedi sonunda. "Bilmiyorum. Konuyu incelemem gerekiyor"</p>

  <p>"Öyleyse inceleyin, Profesör. Bizim için, İsrail için yapın bunu."</p>

  <p><br /></p>
  <hr class="sigil_split_marker" />

  <p><br /></p>

  <p>Frank Bellamy bazı notları karıştırdı ve işi bitince de tekrar kayıt cihazına baktı. Küçük kırmızı ibre konuşmalarının ritmine göre hareket ediyordu, ki bu da söylenen her şeyin kaydedildiği anlamına geliyordu.</p>

  <p>Bob konuşmaları dikkatle dinlerken başını iki yana sallamaya başladı. "Sanırım en önemli kısmı kaydettik," dedi.&nbsp;<span style="text-indent: 0.3in;">"Kayda son vereyim mi?"</span></p>

  <p>"Hayır," dedi Bellamy. "Devam et."</p>

  <p>"Ama konuyu değiştirdiler."</p>

  <p>"Fark etmez. Tekrar aynı konuya dönebilirler. Kayda devam."</p>

  <p><br /></p>
  <hr class="sigil_split_marker" />

  <p><br /></p>

  <p>"Geleneksel Tanrı görüşüne inanmıyorum ama maddeden başka bir şey olmadığına da inânamam," dedi Ben-Gurion. "Söylediklerimin bir anlamı var mı, bilmiyorum."</p>

  <p>"Var."</p>

  <p>"Bakın," diye üsteledi siyasetçi. "Beyin, maddeden oluşmaktadır, tıpkı masa gibi. Ama masa düşünemez. Beyin canlı bir organizmanın parçasıdır, tıpkı tırnaklarım gibi ama tırnaklarım da düşünemez. Üstelik vücudumdan ayırırsanız beynim de kendi başına düşünemez. Düşünceyi mümkün kılan şey kafa ve vücudun birleşimidir. Bu da beni evrenin düşünme yeteneğine sahip bir vücut olabileceği ihtimalini değerlendirmeye yönlendirdi. Aynı fikirde değil misiniz?"</p>

  <p>"Mümkün."</p>

  <p>"Sizin ateist olduğunuz söylenir, Profesör. Ama siz..."</p>

  <p>"Ben ateist değilim."</p>

  <p>"Ah, siz dindar mısınız?"</p>

  <p>"Evet, öyle de denebilir."</p>

  <p>"Ama bir yerlerde sizin İncil'in yanlışlığına dair..."</p>

  <p>Einstein güldü. "Doğru."</p>

  <p>"O zaman Tanrı'nm varlığına inanmıyorsunuz demektir."</p>

  <p>"İncil'deki tanrının varlığına inanmıyorum demektir."</p>

  <p>"Ne fark var?"</p>

  <p>İç çeker.</p>

  <p>"Bildiğiniz gibi çocukken son derece dindar olarak yetiştirildim. Ama on iki yaşına geldiğimde popüler olan bilim kitaplarını okumaya başladım ve bilirsiniz..."</p>

  <p>"Evet."</p>

  <p>"...ve İncil'de anlatılan hikâyelerin büyük bölümünün mit olduğuna karar verdim. O anda da inanmayı bıraktım. Kişisel tanrı fikri saflıktır, hatta çocukçadır."</p>

  <p>"Neden?"</p>

  <p>"Çünkü bu antropomorfik bir kavramdır, kaderini yönlendirmeye çalışan ve zor zamanlarında sığınacak bir yer arayan insanın yarattığı bir fantezidir Doğanın üzerinde bir gücümüz olmadığı için bizler de doğanın bizlere kulak veren ve yön gösteren koruyucu ve ataerkil bir tanrının kontrolünde olduğu fikrini yarattık. Bu sizce de insana huzur veren bir düşünce değil mi? Eğer dua edersek onun doğayı kontrol edeceği ve ihtiyaçlarımızı karşılayacağı sanrısını geliştirdik, tıpkı büyü gibi. İşler kötüye gittiğinde böyle merhametli bir tanrının nasıl böyle bir şeye izin verdiğini anlayamadığımızdan kendimize mutlaka bunda da bir hayır olduğunu söyleyerek kendimizi rahatlattık. Ama bunun bir anlamı yok, öyle değil mi?"</p>

  <p>"Tanrı'nın bizimle ilgilenmediğine mi inanıyorsunuz?"</p>

  <p>"Bir düşünün, Sayın Başbakan: Milyonlarca yıldızı bulunan orta boy bir galaksinin çevresindeki bir yıldızının üçüncü gezegeninde yaşayan milyonlarca türden yalnızca biriyiz, bu galaksi ise evrende v<span style="text-indent: 0.3in;">arolan milyarca galaksiden sadece biri. Böyle akıl almaz boyutlarda bir yapı içerisinde bir tanrının her birimizle tek tek ilgileneceğine nasıl inanabilirim?"</span></p>

  <p>"Fakat İncil onun iyi ve her şeye gücü yeten olduğunu söylüyor. Eğer her şeye gücü yetiyorsa dilediği her şeyi yapabilir, yani hem evrenle hem de her birimizle tek tek ilgilenebilir."</p>

  <p>Einstein dizine vurdu. "İyi ve her şeye gücü yeten mi? Ne saçma bir fikir. Eğer İncil'in söylediği gibi iyi ve her şeye gücü yeten ise neden kötülüğün var olmasına izin veriyor? Örneğin neden Yahudi Soykırımı'nın olmasına izin verdi? Eğer düşünürsen bu iki kavramın birbiriyle çeliştiğini görürsün. Eğer Tanrı iyi ise o zaman her şeye gücü yeten değildir; çünkü kötülüğü ortadan kaldırmaya gücü yetmiyor. Eğer her şeye gücü yeten ise o zaman iyi olamaz; çünkü kötülüğün olmasına izin veriyor. İkisinin bir arada bulunması mümkün değildir. Hangisini tercih edersiniz?"</p>

  <p>"Hımm... Tanrı'nın iyi olduğu fikrini sanırım."</p>

  <p>"İyi de, bunun ucu açık bir fikir olduğunu görmüyor musunuz? Eğer İncil'i dikkatle okursanız oradaki tanrının koruyucu değil de kıskanç olduğunu görürsünüz, körü körüne iman ve fedakârlık isteyen bir tanrı. Korku saçan, ceza veren, sırf sadakatinden emin olmak için İbrahim'den oğlunu kurban etmesini isteyen bir tanrı. Eğer her şeye gücü yetiyor olsaydı, İbrahim'in güvenilir olduğunu bilemez miydi? Eğer iyiyse neden böyle zalimce bir imtihan yaptı? Dolayısıyla iyi olamaz."</p>

  <p>Ben-Gurion kahkahayı patlattı. "Beni alt ettiniz Profesör," dedi. "Peki, öyleyse, Tanrı iyi olmak zorunda değil. Ama evrenin yaratıcısı olarak en azından her şeye gücü yetendir, öyle değil mi?"</p>

  <p>"Emin misiniz? Eğer öyleyse zaten onun mahlûkları olan canlıları neden cezalandırıyor? Bunu yaptığında aslında kendisinin sorumlu olduğu şeylerden dolayı onları cezalandırıyor olmaz mı? Yarattıklarını yargılayarak aslında kendisini yargılamış olmuyor mu? Dürüst&nbsp;<span style="text-indent: 0.3in;">olmak gerekirse bence tek mazereti zaten var olmamasıdır." Einstein durdu. "Üstelik eğer dikkatli bakarsak, her şeye gücünün yetmesinin de mümkün olmadığını görürüz. Çünkü bu da çözülemez çelişkilerle dolu bir kavramdır."</span></p>

  <p>"Ne demek istiyorsunuz?"</p>

  <p>"Her şeye gücünün yetmesinin imkânsızlığını açıklayan bir paradoks vardır ve şu şekilde açıklanabilir: Eğer Tanrı'nın her şeye gücü yetiyorsa kendisinin bile çözemeyeceği bir şifre yaratabilir mi?" Einstein'ın kaşları yukarı kalktı. "Gördün mü? İşte çelişki de burada yatıyor zaten. Eğer Tanrı şifreyi çözemez ise her şeye gücü yeten değildir. Eğer çözerse yine değildir; çünkü kendisinin çözemeyeceği bir şifre yaratmayı başaramamıştır." Einstein gülümsedi. "Sonuç: Her şeye gücü yeten bir Tanrı yok. Bu anlamadığı şeyleri çözmek için bir yol ve sığınacak bir yer arayan insanın uydurduğu bir hayaldir."</p>

  <p>"Öyleyse Tanrı'ya inanmıyorsunuz?"</p>

  <p>"İncil'de bir şahıs olarak anlatılan tanrıya inanmıyorum, hayır."</p>

  <p>"Maddeden başka bir şey olmadığını düşünüyorsunuz, öyle değil mi?"</p>

  <p>"Hayır, kesinlikle var. Enerji ve maddenin arkasında bir şey olmalı."</p>

  <p>"Profesör bana kesin bir cevap verin. İnanıyor musunuz, inanmıyor musunuz?"</p>

  <p>"Daha önce de söyledim zaten. İncil'deki tanrıya inanmıyorum."</p>

  <p>"Peki, neye inanıyorsunuz?"</p>

  <p>"Dünyanın kurallı ahenginde tecelli eden Spinoza'nın tanrısına inanıyorum. Evrenin güzelliğine ve basit mantığına hayranım. Evrenin bütününde kendini gösteren bir tanrıya inanıyorum, yoksa..."</p>

  <p><br /></p>
  <hr class="sigil_split_marker" />

  <p><br /></p>

  <p>Frank Bellamy gözlerini devirdi ve başını iki yana salladı. "Yüce İsa!" diye mırıldandı. "Duyduklarıma inanamıyorum."</p>

  <p>Kayıt cihazının yanında duran Bob sandalyesinde kımıldandı. "Bir de iyi tarafından bak," dedi. "Anlamıyor musun Frank, insanlığın en büyük dâhisinin Tanrı hakkmdaki görüşlerini dinliyoruz. Bunu duymak için insanlar ne para öder düşünsene!"</p>

  <p>"Biz gösteri dünyasında değiliz, Bob. Ulusal güvenlikten bahsediyoruz. Ben-Gurion'un ondan istediği şey hakkında daha fazla bilgi sahibi olmamız gerek. İsrail'in atom bombası olursa bütün dünyanın da sahip olması sence ne kadar sürer?"</p>

  <p>"Haklısın. Özür dilerim."</p>

  <p>"Daha fazla detaya ihtiyacımız var."</p>

  <p>"Haklısın. Dikkatimizi konuşmaya versek iyi olur"</p>

  <p><br /></p>
  <hr class="sigil_split_marker" />

  <p><br /></p>

  <p style="text-align: left;">"Spinoza."</p>

  <p>Uzun bir sessizlik yaşandı.</p>

  <p>Sessizliği bozan Ben-Gurion oldu. "Profesör, sizce Tanrı'nın varlığını ispatlamak mümkün mü?"</p>

  <p>"Hayır, Sayın Başbakan. Tanrı'nın ne varlığını ne de yokluğunu ispatlayabiliriz. Sadece gizemi hisseder ve evren şeklinde kendisini gösteren nefes kesici plan karşısında hayrete düşeriz."</p>

  <p>Yine bir sessizlik yaşandı.</p>

  <p>"Neden Tanrı'nın varlığını ya da yokluğunu ispatlamaya çalışmıyorsunuz?"</p>

  <p>"Dediğim gibi, mümkün olduğunu düşünmüyorum."</p>

  <p>"Mümkün olsa bunu nasıl yapmaya kalkışırdınız?"</p>

  <p>Sessizlik.</p>

  <p>Einstein uzunca bir süre konuşmadı. İhtiyar bilim adamı düşünmek için başını Mercer Caddesi'nin yeşil manzarasına çevirdi; bilge bir adamın, bir çocuğun, dünyada bunca zaman yaşadığı halde hâlâ baharın getirdikleriyle hayrete düşebilen bir adamın gözleriyle çevresine baktı.</p>

  <p>Derin bir nefes aldı. "Raffiniert ist der Herrgot, aber boshaft ist er nicht," (*) dedi sonunda.</p>

  <p>Ben-Gurion ona baktı, şaşırmıştı. "Was wollen Sie damit sagen?" (**)</p>

  <p>"Die Natur verbirgt ihr Geheimnis durch die Erhabenheit ihres Wesens, aber nicht durch List." (***)</p>

  <p><span style="text-indent: 0.3in;"><i>(*) (Alm.) "Rab mahirdir ama zalim değildir."(ç.n.)</i></span></p>

  <p><span style="text-indent: 0.3in;"><i>(**) (Alm.) "Ne demek istiyorsun?" (ç.n.)</i></span></p>

  <p><span style="text-indent: 0.3in;"><i>(***) (Alm.) "Doğa sırlarını sinsiliğinden değil, özündeki yüceliğinden dolayı saklar." (ç.n.)</i></span></p>

  <p><span style="text-indent: 0.3in;"><br /></span></p>
  <hr class="sigil_split_marker" />

  <p><br /></p>

  <p><span style="text-indent: 0.3in;">Frank Bellamy pencerenin pervazına bir yumruk indirdi.</span></p>

  <p>"Kahretsin!" diye bağırdı. "Şimdi de Almanca konuşuyorlar!"</p>

  <p>Bob, "Ne diyorlar?" diye sordu.</p>

  <p>"Ben nereden bileyim? Almana benzer bir halim mi var?"</p>

  <p>Bob afallamışa benziyordu. "Ne yapayım? Kaydetmeye devam edeyim mi?"</p>

  <p>"Tabii ki. Büro'ya götürdüğümüzde bir dâhi bize tercüme eder nasıl olsa." Yüzünde hor gören bir ifade belirdi. "Bütün Naziler orada olduğuna göre zor olmasa gerek."</p>

  <p>Ajan burnunu pencereye dayadı, nefesinin buharı camda beliriyordu, gözlerini 112 Mercer Caddesi'nde çimlerin üzerindeki sandalyelere oturmuş kardeş kardeş sohbet eden bu iki ihtiyara dikmişti.</p>
</body>
</html>
