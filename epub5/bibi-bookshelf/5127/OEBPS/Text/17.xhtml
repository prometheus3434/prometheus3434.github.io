<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_18">On yedi</h2>

  <h2><br /></h2>

  <p>Sert bir dürtme Thomas’ı birkaç saat önce daldığı deliksiz uykudan uyandırdı. Gözlerini açınca seyrek sakallı ve saçlı, sert bir adam gördü, güçlü elleri onu omuzlarından kavramıştı. Uyku sersemi etrafına baktığında havanın kararmış olduğunu ve hücrenin de bir gece önceki gibi titreyen ışıklı bir ampulle aydınlatıldığını gördü.</p>

  <p>"Uyan," dedi adam aksanlı bir sesle.</p>

  <p>"Ne?"</p>

  <p>"Albay seni bekliyor. Acele et!"</p>

  <p>Adam doğruldu, Thomas’ı da ayağa kaldırdı ve gözlerini bağlamak için kullanacağı mendili çıkardı. Ardından Thomas’ın ellerini arkadan kelepçeledi ve onu hücreden dışarı çıkardı. Koridorlarda yürüyüp, merdivenlerden inip çıktılar ve sonunda sıcak bir odaya geldiklerinde zorla ahşap bir sandalyeye oturtuldu.</p>

  <p>Sessizlik.</p>

  <p>Thomas odada birilerinin olduğunu sezebiliyordu. Çıtlayan eklemleri ve nefes alış verişleri duyabiliyordu. Odada birisi daha vardı ama hiç konuşmuyordu, o yüzden tarihçi de sesini çıkarmadı. Sessizlik içinde beş dakika geçti. Thomas oturduğu yerde kımıldandı ve sağ&nbsp;<span style="text-indent: 0.3in;">yanında bir şey hissetti. Bir okul sırasında oturduğunu anlamıştı, sırayla sandalyenin bitişik olduğu türden. Bir süre sonra birisinin daha sıraya oturduğunu hissetti ve geri çekildi, ürkmüştü.</span></p>

  <p>On dakika daha sessizlik.</p>

  <p>"Profesör Noronha," dedi sakin bir ses, sanki bir aslan mırıldanarak kükremesini gizliyordu, "Küçük sarayımıza hoş geldiniz. Rahat mısınız?"</p>

  <p>"Avrupa Birliği’nden bir diplomatla görüşmek istiyorum."</p>

  <p>Yabancı cevap vermeden önce birkaç saniye bekledi. "İsmim Salman Kazemi ve İstihbarat ve Güvenlik Bakanlığı, VEVAK’ta albayım," dedi, tarihçinin isteğini tümüyle duymazdan gelmişti. "Mahzuru yoksa birkaç soru sormak istiyorum."</p>

  <p>"Avrupa Birliği’nden bir diplomatla görüşmek istiyorum."</p>

  <p>"İlk sorumuz belli. Gecenin birinde Bilim ve Teknoloji Bakanlığı binasında ne yapıyordunuz?"</p>

  <p>"Avrupa Birliği’nden bir diplomatla görüşmeden tek kelime etmem."</p>

  <p>"Ofis K'daki kasayı açıp İslam Cumhuriyeti’nin savunması ve güvenliği için büyük önem taşıyan bir belgeyi neden aldınız?"</p>

  <p>"Avrupa Birliği’nden bir diplomatla görüşmek istiyorum."</p>

  <p>"Kasadan aldığınız belgeyle ne yapmayı planlıyordunuz?"</p>

  <p>"Ben sadece..."</p>

  <p>"Sessizlik!" diye bağırdı albay sağ kulağına, birden öfkelenmişti. "Şu anda sen yoksun! Şu anda hiçbir hakkın yok! İslam Cumhuriyeti'nin güvenliğini tehlikeye atacak eylemlere iştirak ederek konukseverliğimizi kötüye kullandın. Dört İranlı güvenlik görevlisinin yaralanmasına neden olan bir çatışmaya katıldın; içlerinden birinin durumu ağır. Eğer ölürse bu seni katil yapar. Anladın mı?"</p>

  <p>Thomas bir şey söylemedi.</p>

  <p>"Anladın mı?" Kazemi daha yüksek sesle bağırdı, ağzı mahkumun kulağının hemen dibindeydi.</p>

  <p>"Evet," diye cevap verdi Thomas fısıldayarak.</p>

  <p>"Güzel!" dedi Albay Kazemi. "O zaman bana bir iyilik yap da soruları cevapla." Sakinleşmek için durdu ve daha usulca tekrar sorularını sormaya başladı. "Gecenin birinde Bilim ve Teknoloji Bakanlığı’nda ne yapıyordun?"</p>

  <p>"Bir diplomatla konuşana kadar tek..."</p>

  <p>Thomas ensesine yediği darbeyle az daha yere yapışıyordu.</p>

  <p>"Yanlış cevap!" diye bağırdı VEVAK görevlisi. "Soruyu tekrar ediyorum. Gecenin birinde Bilim ve Teknoloji Bakanlığı’nda ne yapıyordun?"</p>

  <p>Tarihçiden ses çıkmadı.</p>

  <p>"Cevap ver!"</p>

  <p>Sessizlik.</p>

  <p>Bu sefer kafasının sağ yanına gelen ikinci darbe öyle güçlüydü ki, Thomas dengesini kaybetti ve inleyerek yere yıkıldı, elleri hâlâ kelepçeliydi.</p>

  <p>"Ben... sen... sen..." diye kekeledi, bir yanağı darbeyle ezilmişti, diğeri ise soğuk zemine yapışmıştı. "Bunu yapmaya hakkınız yok. Şikâyet edeceğim. Duydunuz mu beni?"</p>

  <p>Albay kahkahayla güldü. "Şikâyet mi edeceksin?" diye sordu, hoşuna gittiği açıktı. "Kime şikâyet edeceksin? Annene mi?"</p>

  <p>"Bunu yapamazsın. Bir elçilik görevlisiyle görüşmeye hakkım var"</p>

  <p>Güçlü eller Thomas kaldırarak tekrar sıraya koydu.</p>

  <p>"Sana hiçbir hakkının olmadığını söylemiştim," diye bağırdı albay. "Sadece doğruyu söylemeye hakkın var, anladın mı? Doğruyu! Eğer dürüst olursan hakkında karar verirken bunu dikkate alırız. İslam Cumhuriyeti’nin düşmanlarının bulunmasında bize yardım et ve ödülünü al. Fakat sessiz kalmaya devam edersen buna kesinlikle pişman olursun." Sesini iyice alçalttı, neredeyse şefkatli bir tona getirdi. "Beni dinle. Bir hata yaptığın belli. Ama hâlâ telafi etme fırsatın var. Söz veriyorum. Hepimiz hata yaparız, değil mi? Hatanda ısrar edersen sorun büyümeye başlar ve işte o zaman iş ciddiye biner, anladın mı?" Sesini biraz daha alçalttı, sanki en yakın dostuymuş gibi konuşuyordu. "Dinle, neden bir anlaşma yapmıyoruz? Sen bana her şeyi anlat, ben de senin hakkında güzel bir rapor yazayım. Sana karşı bir düşmanlığımız olmadığını bil. Neden sana zarar vermek isteyelim ki? Tek istediğimiz düşmanlarımızın kimliğini öğrenmektir Bu kadar basit. Sen bize yardım et, biz de sana yardım edelim. Ne diyorsun?"</p>

  <p>"Yardım etmekten mutlu olurum," dedi Thomas, gelecek bir darbeye kendini hazırladı. "Ama önce Avrupa Birliği’nden bir diplomatla konuşmak zorunda olduğumu anlayın. Haklarımın ne olduğunu öğrenmek istiyorum. Neyle suçlandığımı bilmek ve aileme haber göndermek istiyorum. Ayrıca bir avukat tutmak istiyorum. Gördüğünüz gibi fazla bir şey istiyor değilim."</p>

  <p>Albay durdu, isteklerini değerlendiriyor gibiydi. "Bakalım seni anlamış mıyım?" dedi. "Eğer bir elçilik görevlisiyle görüşmene izin verirsek bize her şeyi anlatacaksın."</p>

  <p>Thomas tereddüt etti. "Ah... evet, tabii... Diplomatik tavsiye ve avukatlarımın söyledikleri doğrultusunda tabii ki size her şeyi anlatırım."</p>

  <p>Albay Kazemi cevap vermedi. Thomas bir kibrit çakıldığını duydu ve çok geçmeden burnuna tütün kokusu geldi.</p>

  <p>"Bizi aptal sanıyorsun demek ki," dedi albay sigarasını içerken. "Karşılığında bir şey alabilme garantisi olmadan neden Avrupa Birliği’ne senin nerede olduğunu bildirelim ki? Kimse burada olduğunu bilmiyor ve bu durumu değiştirmek gibi de bir niyetimiz yok. Bu durumu değiştirmemiz için bize bir sebep verirsen başka."</p>

  <p>"Ne sebebi?"</p>

  <p>"Her şeyi anlat. Sorduğum sorulara cevap vererek başlayabilirsin. Senin yanındaki adam gerçekte kimdi?</p>

  <p>Bu soru Thomas’a, Bakiri’nin ölmüş olduğunu düşündürdü. Eğer Albay onun kim olduğunu bilmiyorsa demek ki CIA ajanı konuşmamıştı ve belki de hiç konuşmayacaktı. Kazemi ayrıca ondan bahsederken geçmiş zaman kullanmıştı.</p>

  <p>Tarihçi sorgucuyu sınamaya karar verdi. "Neden ona sormuyorsun?"</p>

  <p>Kazemi’nin hemen geri adım atması bile sorusuna cevap sayılırdı.</p>

  <p>"Şey... çünkü..." Şaşkınlığını atmadan önce kekeledi. "Dinle, burada soruları ben sorarım, anlaşıldı mı?"</p>

  <p>Sessizlik.</p>

  <p>"Anlaşıldı mı?"</p>

  <p>"Evet."</p>

  <p>Albay sigarasından derin bir nefes çekti. "Sen CIA’le çalışıyorsun."</p>

  <p>Thomas, sorgucunun konuyu değiştirmek ve onu gafil avlamak için taktik değiştirdiğini fark etti. "Soruyor musun, yoksa söylüyor musun?"</p>

  <p>"Söylüyorum. CIA’le çalışıyorsun."</p>

  <p>"Saçmalamayın."</p>

  <p>"Delilimiz var."</p>

  <p>"Öyle mi? Olmayan şeyin delili mi olur?"</p>

  <p>'Arkadaşın öttü."</p>

  <p>"Öttü, öyle mi? CIA için çalıştığımı mı söyledi?"</p>

  <p>"Evet. Bize her şeyi anlattı."</p>

  <p>Thomas güçlükle gülümsedi. "Benimle ilgili her şeyi anlattıysa kendimi daha iyi hissederim. Siyasetle işim olmaz. Sizin de bildiğiniz gibi ben sadece bir akademisyenim."</p>

  <p>"Sen casussun. Atom bombasının sırlarını çalmak için İran’a gelen bir casussun."</p>

  <p>Kazemi başka bir tuzak kuruyordu ama tarihçi fark edebildiğine göre bu konuda pek yetenekli sayılmazdı.</p>

  <p>"Atom bombasının sırları mı?" diye sordu Thomas elinden geldiği kadarıyla şaşkın bir ifadeyle. "Neden bahsediyorsun? Kimse bana atom bombasından bahsetmedi. Ben buraya bir şey çalmaya gelmedim. Davet edildim, bilmiyor musunuz? İran'a bir bilimsel belgenin deşifre edilmesine yardımcı olmak için geldim. Hepsi bu. Atom bombası da nereden çıktı?"</p>

  <p>"Hiç şaşırmış gibi yapma," dedi albay. "Neden bahsettiğimi gayet iyi biliyorsun."</p>

  <p>"Hayır, bilmiyorum. Bahsettiklerini hiç duymadım. Yapacağım iş belgeyi deşifre etmekten ibaret hepsi bu. Bu yüzden işe alındım. Kimse bana atom bombası ya da benzeri bir şeyden bahsetmedi. Eğer söyleseler zaten gelmeyi kabul etmezdim. O yüzden konuyu saptırmayın."</p>

  <p>"Buraya bilimsel bir belgeyi deşifre etmeye geldin, öyle mi? Öyleyse neden o belgeyi bakanlık kasasından çalmaya kalktın? Neden?"</p>

  <p>"Askerî sır ya da onun gibi bir şey içermiyor. Sadece bilimsel bir yazı. Bilim bakanına sorabilirsiniz. Kafanızdan olmayan komplolar yaratıyorsunuz."</p>

  <p>"Bakan zaten bize durumu anlattı ve söz konusu belgenin içeriği de dikkate alındığında casusluk yaptığın kesin."</p>

  <p>"Ben mi? Casusluk mu? Bu saçmalık! Belgeyi görmek istediğimi kabul ediyorum. Bu kadarı doğru. Ama sadece bilimsel meraktan hepsi bu."</p>

  <p>"Bakan belgenin İran’ın güvenliği bakımından büyük önem taşıdığını söyledi." Kazemi eğildi ve tarihçinin kulağına fısıldadı. "Devlet sırrı olduğunu söyledi."</p>

  <p>"Bu çok saçma," diye itiraz etti Thomas. "O bilimsel bir belgedir. En azından bana öyle söylendi ve bundan şüphe etmem için de bir neden yok." Sesinin tonunu alçalttı, makul olmaya çalışıyordu.</p>

  <p>"Dinle, eğer gerçekten devlet sırrı olsaydı deşifre etmek için beni tutarlar mıydı? Buna inanıyor musun? Bu iş için başkasını bulmazlar mıydı? Böyle hassas bir belgeyi deşifre etmek için neden bir Batılıyı kullansınlar?"</p>

  <p>"Kendilerince nedenleri vardır."</p>

  <p>"Tabii ki var!" dedi tarihçi heyecanla. "Bilimsel nedenler."</p>

  <p>"Devletle ilgili nedenler."</p>

  <p>"Kusura bakma ama dediğinin bir anlamı yok. İran sürekli olarak nükleer enerjiyi barışçı amaçlar için istediğini söylemiyor muydu? Nükleer silah yapmak istemediğini söyleyen İran değil miydi? Öyleyse İran’ın sahip olmadığı ve istemediği bir şeyi nasıl çalarım?"</p>

  <p>"Çok kurnazsın."</p>

  <p>"Bunun kurnazlıkla alakası yok. Buna aklıselim olmak denir. Unutma, İran’a gelmesi için davet edilen benim. Beni davet eden sizsiniz. Benimle temasa geçip gelmemi istediğinizde ülkemde keyfim yerindeydi ve işime bakıyordum. Hiçbir zaman..."</p>

  <p>‘Yeter!" diye kesti sözünü Albay Kazemi. "Misafirimizdin ama buna uygun şekilde davranmadın. Seni gecenin yarısı Bilim Bakanlığı’nda gizli bir belgenin bulunduğu bir kasayı açarken yakaladık. Biz oraya geldiğimizde sen ateş edip..."</p>

  <p>"O ben değildim, diğer adamdı."</p>

  <p>"Sendin."</p>

  <p>"Hayır, söyledim size, diğer adam ateş etti."</p>

  <p>"Kimdi o adam?"</p>

  <p>Thomas tereddüt etti. Tek kelime etmemeye kararlıydı ama neredeyse tüm hayatını anlatmasını gerektirecek bir sohbetin içine çekilmesine izin vermişti.</p>

  <p>"Avrupa Birliği’nden bir diplomatla görüşmeyi talep ediyorum."</p>

  <p>"Ne?"</p>

  <p>"Avrupa Birliği’nden..."</p>

  <p>Ensesinde hissettiği şiddetli acı yıldızları görmesine neden oldu. Bağırdı ve az sonra ne olduğunu anladı.</p>

  <p>Albay sigarasını Thomas’ın ensesinde söndürmüştü.</p>

  <p>"Eğer bu kafayla gidersen durumun daha da kötüleşecek," dedi albay sakin bir sesle.</p>

  <p>Kazemi, Farsça emirler yağdırdı ve Thomas çevresinin aniden hareketlendiğini hissetti. Kendisini en kötüsüne hazırlamış ve sırada neredeyse iki büklüm olmuştu, ilk darbeyi bekliyordu. Birkaç el onu kollarından ve kıyafetinden tuttu ve ayağa kalkmaya zorladı.</p>

  <p>"Bana... bana ne yapacaksınız?" diye sordu, gözleri bağlı olduğu için çevresinde olup biteni göremediğinden dolayı telaşlanmıştı.</p>

  <p>"Seni konuşturacağız," diye cevap verdi Kazemi duygusuz bir ifadeyle.</p>

  <p>"Bana işkence mi yapacaksınız?"</p>

  <p>"Hayır. Daha kötüsü."</p>

  <p>"Ne yapacaksınız?"</p>

  <p>"Seni Bölüm 209’a göndereceğiz."</p>

  <p><br /></p>
  <hr class="sigil_split_marker" />

  <p><br /></p>

  <p>Bir tabut.</p>

  <p>Kelepçeleri çıkarılıp küçük bir odaya atıldığında ve sonunda göz bağını çıkarıp etrafını görebildiğinde Thomas’ın ilk aklına gelen bu oldu.</p>

  <p>Beni tabuta koydular.</p>

  <p>Hücre çok küçüktü. Bir metreden bile dar olduğu için kollannı bile açamıyordu. Uzunluğu ise iki metre kadar vardı ve üç küçük adım atmaya yetiyordu, aslında bir buçuk adımdı çünkü bir tarafta tuvalet ve lavabo vardı. Başını kaldırıp yüksekliğini tahmin etti, dört metre kadardı. Odayı küçük bir ampul aydınlatıyordu; Thomas kırk vatlık olabileceğini düşündü. Yer kireçtaşından yapılmışa benziyordu ve beyaz renkli duvarlar bunaltıcıydı ve her şey üzerine üzerine geliyordu.</p>

  <p>Gerçek bir tabut.</p>

  <p>Thomas hayatı boyunca kendisini hiç bu kadar sıkışmış hissetmişti, sanki canlı canlı gömülmüş gibi bir hâli vardı. Nefes almakta zorlanmaya başlayınca başını yukarı kaldırıp kendisini ele geçirmeye başlayan panik duygusuna engel olmaya çalıştı. O zemine oturmak istemediği için ayakta kaldı. Adım atmayı denedi ama alan çok dar olduğundan attığı tek adımla kaldı.</p>

  <p>Bir saat geçti.</p>

  <p>Solunum zorluğu, panik ataklar ve baş dönmesi dalgalar halinde geldi. Bir mezara, beyaz duvarlı ve sadece kırk vatlık ampulle aydınlatılan bir deliğe tıkılmış herhangi birinin hissetmesi gerektiği kadar kendisini klostrofobik hissediyordu. Yorgun düşen Thomas duvara dayandı.</p>

  <p>İki saat geçti.</p>

  <p>Sessizlik mutlaktı, boğucuydu, öldürücüydü. Böyle kesin bir sessizliğin olabileceğini insan hayal bile edemezdi. Kendi soluk alış verişi ona fırtına gibi geliyor, ampulün hafif cızırtısı bile kulağının dibindeki bir arıkuşunu andırıyordu. Bacakları daha fazla dayanamadı ve oturmak zorunda kaldı.</p>

  <p>Saatler geçti.</p>

  <p>Zaman mefhumunu kaybetti. Saniyeler, dakikalar, saatler o farkına varmadan akıp gidiyordu, sanki zamanın onun üzerinde hükmü yok gibiydi, farklı bir boyutta kaybolmuş bilinmezin içinde sürüklenmeye başlamıştı. Tüm gördüğü duvarlar, ampul, tuvalet, lavabo, kendisi, kapı ve zeminden ibaretti. Sessizliği, kendi nefesini, ampulün cızırtısını dinledi. Parsa adındaki yaşlı adamı ve onun kendisine çok daha kötü hücreler olduğunu, Hapishane 59’da bir gecede delirmenin mümkün olduğunu söylediğini hatırladı ama şu anki halinden daha kötü bir durum düşünemiyordu. Şarkı söylemeyi denedi ama fazla şarkı bilmediğinden nakaratlarım tekrar etmekten ileri gidemedi. Farklı melodiler denedi, birinin ardından diğeri, kendi kendinin eğlencesi&nbsp;<span style="text-indent: 0.3in;">olmaya karar vermişti. Kendi kendine konuşmaya başladı, bir şey söylemekten çok bir insan sesi duymak istemişti ama çok geçmeden durdu; çünkü kendisini deli gibi hissetmişti.</span></p>

  <p>"Allaaahu ekbeeerl"</p>

  <p>Rahatsız edici, mekanik bir ses hücreyi doldurdu. Thomas ayağa fırlayıp şaşkınlıkla etrafına baktı. Bir hoparlörden geliyordu ve ezan sesiydi. Üç dört dakika kadar sürdü, sesi neredeyse sağır edecek kadar yüksekti ve birden durdu.</p>

  <p>Sessizlik geri gelmişti.</p>

  <p>Uğursuz bir sessizlikti, öyle derin bir sessizlikti ki, havanın bile uğuldadığını duyabiliyordu. Bu daracık yere kilitlenmiş, gerinemeyen ya da aynı yönde iki adım bile atamayan Thomas durumu tekrar değerlendirmeye başladı, ne kadar çaresiz olduğunu ve direnmenin neye yarayacağını düşünüyordu. Sonuç belliyse direnmenin ne anlamı vardı? Kaçınılmaz sonunu hızlandırsa daha iyi olmaz mıydı? Çoktan ölmüşken neden ölümden korkuyordu? Evet, o yaşarken ölmüştü; bir tabutun içine canlı canlı konmuş ve yaşayan bir ölü haline gelmişti.</p>

  <p>Yemeğini sessizce teslim ettiler. Gardiyan kapıdaki küçük bir kapağı açtı, metal bir tabak, bir plastik kaşık, bir bardak su uzattı ve bir süre sonra onları geri almak için geldi. Dış dünyayla tüm ilişkisi gelen yemek ve kulakları sağır eden ezan sesinden ibaretti. Onun dışında hiçbir şeyin farkında değildi.</p>

  <p>Zamanın dokusunda bir leke.</p>

  <p>Thomas kapak açılıp tabak uzatıldığında yemek yiyor, ihtiyacı olduğunda tuvaleti kullanıyor ve yorulduğunda yere uzanıp ısınmak için kıvrılıyordu. Işık hiç kapanmıyordu. Tuğla ve çimentodan bu tabutun içinde sıkışıp kalmış olan mahkûmun zamanı, ne kadar süredir burada bulunduğunu, gündüz mü gece mi olduğunu, onu yakın zamanda çıkaracaklar mı yoksa onu kilitleyip burada unuttular mı, bilmesine imkân yoktu.</p>

  <p>Sadece var olmaya devam edecekti.</p>
</body>
</html>
