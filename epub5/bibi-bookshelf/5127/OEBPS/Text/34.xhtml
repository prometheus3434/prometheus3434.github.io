<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_35">Otuz dört</h2>

  <h2><br /></h2>

  <p>Bir keşiş elinde tepsiyle yaklaştı, eğilip selam verdikten sonra her birine birer bardak ikram etti. Çaydanlığı aldı ve üç bardağa da çay doldurdu. Thomas çayı koklayınca tiksintisini gizlemek için yüzünü çevirmek zorunda kaldı.</p>

  <p>'Tak yağı çayı," diye iç çekti ve çaresizce Ariana'ya baktı.</p>

  <p>"Dayan," diye fısıldadı kadın. "Biraz daha sabretmemiz gerekecek."</p>

  <p>İki misafir de huzursuzluklarını belli etmemek için ellerinden geleni yaptılar. Öğrendikleri bu şeyler onları çok heyecanlandırmıştı ve Tenzing'in üzerinde çalıştığı sıradışı proje hakkında çok daha fazla şey öğrenmek istiyorlardı ama onun yerine bu nahoş şeyi içmek zorunda bırakılmışlardı.</p>

  <p>"Lütfen," diye ısrar etti Thomas, hâlâ çayını içmeye cesaret edememişti. "Bize Tanrı'nın Formülü'nün ne olduğunu anlatın."</p>

  <p>Bodhisattva mağrur bir edayla ellerini kaldırdı. "Şunryu Suzuki der ki; "Yeni başlayanın zihninde pek çok ihtimal varken ustanın zihninde pek azı bulunur.'"</p>

  <p>"Ne demek istediniz?" dedi Thomas, bu cümlenin konuyla ne alakası olduğunu çözememişti.</p>

  <p>"Eğer ustaysanız her şeyin bir zamanı olduğunu bilirsiniz," dedi Tenzing. "Şimdi çay içme zamanı."</p>

  <p>Tarihçi bardağına baktı, bu yağlı karışımı içemeyeceğini biliyordu. Bir şey söylese miydi? Yoksa tek laf etmeden içse daha mı iyi olurdu? Reddetmek büyük kabalık mı sayılırdı? Reddetmenin kibar bir yolu var mıydı? Ne yapmalıydı?</p>

  <p>"Ee..." diye söze başladı. "Şeyden... yani çaydan başka bir şey var mıydı?"&nbsp;</p>

  <p>"Ne isterdin?"</p>

  <p>"Bilmiyorum... Yiyecek bir şey mesela? Bugünkü uzun yolculuğun ardından biraz acıkmışım da." Ariana'ya baktı. "Ya sen?"</p>

  <p>İranlı başını salladı.</p>

  <p>Tenzing Thubten çayı getiren keşişe bir şeyler söyledi ve adam hemen uzaklaştı. Yaşlı Tibetli sessizce oturdu ve çayına, sanki dünya üzerindeki en önemli şey oymuş gibi bakmaya devam etti. Thomas ona Princeton'la ilgili birkaç soru sormayı denedi ama ev sahibi onu duymazdan geldi ve sessizliğini sadece bir kez bozdu.</p>

  <p>"Bir Zen sözü vardır; 'Konuşmak da, susmak da haddi aşmaktır.'"</p>

  <p>Tenzing çayını içerken kimse tek laf daha etmedi.</p>

  <p>Bu arada keşiş iki tüten kâsenin bulunduğu diğer bir tepsiyle geri döndü. Misafirlerin önünde diz çöktü ve her birine bir kâse verdi. "Thukpa," dedi gülümseyerek. "Di şimpo du." (*)</p>

  <p><i>(*) (Tib.) "Lezzetlidir." {yay. n.)</i><br /></p>

  <p>İkisi de dediğini anlamasa da teşekkür etti. "Thug-je-che."</p>

  <p>Keşiş kâseyi işaret etti. "Thukpa."</p>

  <p>Thomas başını eğdi. Bu şaşırtıcı derecede iştah açıcı gözüken bir şehriye çorbasıydı. "Thukpa?"</p>

  <p>Keşiş gülümsedi ve başını salladı.</p>

  <p>Thomas ve Ariana iştahla yemeklerini yediler. İşin aslı Thomas, Tibet mutfağından pek hazzetmemişti; Tibet'e geldiği ilk günlerde yerel mutfaktaki çeşitliliğin çok az olduğunu görmüştü ve hiçbirinin de kayda değer bir lezzeti olduğu söylenemezdi. Çin işgalinin ürünlerinden biri olan birkaç yeni restoran, çoğunlukla Szechuan restoranları büyük bir nimet sayılırdı. İlhak edilmenin Tibet'e tek faydası belki de buydu.</p>

  <p>Yemeklerini bitirip başlarını kaldırdıklarında, Tenzing'in çayını bitirmiş ve meditasyon yapmaya başlamış olduğunu gördüler. Onlara hizmet eden keşiş boş tabakları aldı ve Thomas ve Ariana oturup bir şeylerin olmasını beklemeye başladılar.</p>

  <p>Yirmi dakika sonra Tenzing gözlerini açtı. "Şair Başo der ki; "Yaşlı adamların ayak izlerini takip etmeye çalışma, onların aradığı şeyi bulmaya çalış.'"</p>

  <p>"Affedersiniz?"</p>

  <p>"Yaşlı adamlara fazla kafayı takmışsınız: Einstein, Augusto, ben. Bizim gittiğimiz yolu unutun, bizim aradığımız şeyi arayın."</p>

  <p>"Peki ya sizin aradığınız şey, bizi de aradığımız şeye ulaştıracaksa?" diye sordu Thomas. "O yoldan daha önce gitmiş olanların ayak izlerini takip etmek daha kolay olmaz mı?"</p>

  <p>"Krişnamurti der ki; 'Meditasyon hedefe erişme aracı değildir. O hem araç, hem de hedeftir.'"</p>

  <p>"Bunu açıklar mısınız?"</p>

  <p>"Aramak sadece hedefe erişmek için bir araç değildir, o kendi içinde de bir hedeftir. Doğruyu bulmak için ona giden yolu takip etmek zorundasın."</p>

  <p>"Anladım," dedi Thomas. "Maalesef kontrolümüzde olmayan nedenler dolayısıyla yaşlı insanların izlediği yol bizim arayışımızın da hedefi haline geldi. Doğruyu bilmek istiyoruz ama aynı zamanda bizi ona götürecek yolu da bilmek istiyoruz."</p>

  <p>Tenzing bir süre düşündü. "Kendinizce nedenleriniz var ve onlara&nbsp;<span style="text-indent: 0.3in;">saygı duyuyorum," dedi. "Cai Gen Tan'da denir ki; 'Fazla saf suda&nbsp;</span><span style="text-indent: 0.3in;">balık olmaz.'" İç çekti. "Suyunuzun tam olarak saf olmaması için sebepleriniz bulunduğunu biliyorum, o nedenle de bu projeyle bildiğim her şeyi size anlatacağım."</span></p>

  <p>İki misafir birbirine baktı, sonuçta hedeflerine erişecekleri için heyecanlanmışlardı.</p>

  <p>"İsrail başbakanı, Princeton'da Einstein'la görüştüğü zaman kendisinden Tanrı'nın var olup olmadığını ispat etmesini istedi. Einstein, ona bunun imkânsız olduğunu söyledi. Fakat günler sonra her şey teorisini aramaya yönelik yoğun çalışmasından belki de bir nefes&nbsp;<span style="text-indent: 0.3in;">alabilmek için bana Doğu irfanının evrenle ilgili cevaplarını sordu. Sizin gibi o da, Doğu mukaddes metinleri ile fizik ve matematik alanındaki yeni keşiflerin benzerliğinden etkilenmişti. Merakı kabaran Einstein, bir Yahudi olduğu için Eski Ahit'e bakarak benzer ipuçları aramaya başladı. İncil'de de gizlenmiş bilimsel gerçekler var mıydı? Bildiğimizden daha fazla kadim bilgiler içeriyor muydu? Mistik bilgi zannettiğimizden daha mı fazlaydı?"</span></p>

  <p>Bodhisattva konuşmaya ara verdi ve onlara baktı, ardından bir kitap alıp misafirlerine gösterdi. "Sanırım bunu bilirsiniz?"</p>

  <p>Thomas ve Ariana, yaşlı Budistin elindeki kalın kitaba baktılar. Daha önce fark etmemişlerdi ve başlığını da göremiyorlardı.</p>

  <p>"Hayır."</p>

  <p>"Jangbu, siz thukpa yemekle meşgulken getirdi bunu," dedi. Kitabı açtı, birkaç sayfasını çevirdi ve aradığı şeyi buldu. "İşte böyle başlıyor," dedi ve yüksek sesle okumaya hazırlandı. "Başlangıçta Tanrı göğü ve yeri yarattı," diye okudu. "Yer boştu, yeryüzü şekilleri yoktu; engin karanlıklarla kaplıydı. Tanrı'nın ruhu suların üzerinde dalgalanıyordu. Tanrı 'ışık olsun' diye buyurdu ve ışık oldu." Başını kaldırdı. "Bu metni tanıdınız mı?"</p>

  <p>"İncil."</p>

  <p>"Daha doğrusu, Eski Ahit in başlangıcı, Yaratılış," dedi ve kitabı kucağına koydu. "Einstein özellikle bir nedenden dolayı kitabın bu bölümüyle ilgilendi: Genel olarak Büyük Patlama teorisiyle örtüşüyordu.<span style="text-indent: 0.3in;">" Boğazını temizledi. "Şunu unutmayın, 1951 yılında evrenin büyük bir patlamayla başladığı fikri henüz bilim adamlarının kafalarına tam olarak yerleşmemişti. Büyük Patlama pek çok teoriden sadece biriydi ve diğerlerinden öne çıkan bir tarafı yoktu, özellikle de sonsuz evren fikrinden. Fakat Einstein birkaç nedenden dolayı Büyük Patlama teorisini destekliyordu. Öncelikle Hubble'ın galaksilerin birbirlerinden uzaklaştıklarını keşfetmesi bir zamanlar hepsinin bir arada olduğunu gösteriyordu, sanki hepsi aynı noktada hareket etmeye&nbsp;</span><span style="text-indent: 0.3in;">başlamıştı. İkinci olarak Olber paradoksu ancak evren sonsuz değilse&nbsp;</span><span style="text-indent: 0.3in;">çözülebiIiyordu. Üçüncü sebep ise termodinamiğin ikinci kuralıydı; bu kurala göre evren entropiye doğru gidiyordu, öyleyse maksimum organizasyon ve enerjinin olduğu bir başlangıç ânı olmalıydı. Son olarak da Einstein'ın kendi izafiyet teorileri evrenin dinamik olduğu, yayıldığı ya da büzüldüğü varsayımı üzerine kuruluydu. Büyük Patlama da bu genişleme kavramına uymaktaydı." Durdu. "Ama halâ çekim gücünün neden evrenin büzülmesine neden olmadığını açıklayamıyorlardı. Bunu çözmek için Einstein kozmolojik sabit adı verilen bilinmeyen bir enerjinin varlığını ileri sürdü. Daha sonra ise bu fikirden vazgeçti ve hayatının en büyük hatası olduğunu söyledi; ama şu anda bizler onun haklı olduğunu biliyoruz ve gerçekten de çekim gücüyle ters düşen ve evrenin artan bir hızda genişlemesine neden olan bilinmeyen bir enerji bulunmaktadır. Kozmolojik sabit yerine ona karanlık enerji adı verilmiştir." Tenzing, Thomas ve Ariana'ya baktı. "Beni dinliyor musunuz?"</span></p>

  <p>"Evet."</p>

  <p>"Güzel," dedi. "Einstein, İncil'de gizli bir bilgi olup olmadığını bulmaya çalışmıştı. Metaforik ya da ahlaki doğruların değil de bilimsel doğrulann peşindeydi. Onları Eski Ahit'te bulmak mümkün müydü?"</p>

  <p>Tenzing, sanki sorusuna cevap bekliyormuş gibi, misafirlerine baktı. Cevap gelmeyince de devam etti. "Doğal olarak, temel sıkıntı Yaratılış bölümünde başlamaktaydı. İncil'in ilk ayetleri şüpheye hiç yer bırakmayacak şekilde açıkça evrenin altı günde yaratıldığını söylüyordu. Sadece altı gün. Bilimsel açıdan bu bir saçmalıktı. Tabii ki bu açıklamanın mecazi olduğunu, Tanrı'nın altı gün değil de altı safhayı, altı şunu, altı bunu kastetmiş olabileceğini de söyleyebilirsiniz ama Einstein bunun körü körüne İncil'i doğrulamak için yapılacak basit bir hile anlamına geleceğini biliyordu. O yüzden sorun çözülemedi. İncil evrenin altı günde yaratıldığını söylüyordu, ki bu açıkça uydurmaydı." Bodhisattva durdu. "Yoksa değil miydi?" yaşlı Budist'in gözleri Thomas'tan Ariana'ya kaydı.</p>

  <p>"Ne düşünüyorsun?"</p>

  <p>Ariana huzursuzca oturduğu yerde kımıldandı. "Bir Müslüman olarak, Eski Ahit'le ters düşmeyi istemem çünkü İslam onu doğru kabul eder. Ama bir bilim adamı olarak altı günde yaratmanın imkânsız olduğunu bildiğim için kabul etmem mümkün değil."</p>

  <p>Tenzing Thubten güldü. "Durumu anlıyorum," dedi. "Einstein'ın bir Yahudi bile olsa dindar bir adam olmadığını aklınızdan çıkarmayın. Evrenin ardında yatan metafizik bir şey olduğuna inanıyordu ama bunun İbrahim'e oğlunu kurban etmesini emreden Tanrı olmadığından emindi. Einstein zalim bir kudrete değil de, hayranlık uyandıran bir ahenge inanırdı. O kutsal bir varlığa değil de, zeki bir mevcudiyete inanırdı. Antropomorfik bir Tanrı'ya değil de, evrensel bir güce inanırdı. Ama bunu İncil'de bulması mümkün müydü? Mukaddes Yahudi kitabını inceledikçe, cevabın Yaratılış içinde başka bir yerde bulunduğunu düşünmeye başladı, özellikle de altı günde yaratılma meselesi yüzünden. Her şeyin altı günde yaratılması mümkün müydü?"</p>

  <p>"Her şeyle neyi kastediyorsunuz?" diye sordu Ariana. "Büyük Patlama'yla ilgili hesaplamalar her şeyin ilk anda yaratıldığını söylüyor. İlk saniye geçtiğinde evren milyonlarca kilometre yayılmıştı, sü<span style="text-indent: 0.3in;">per kuwet çekim kuvveti, baskın kuvvet ve elektro zayıf kuvvet haline gelmişti."</span></p>

  <p>"Buradaki 'her şey' ışık, yıldızlar, dünya, bitkiler, hayvanlar ve insanlar olarak anlaşılmalıdır. İncil insanın altıncı günde yaratıldığını söylüyor."</p>

  <p>"Öyleyse imkânsız."</p>

  <p>"Einstein da böyle düşündü. Yaratılışın altı günde gerçekleşmesi mümkün değildi. Fakat bu aşikâr ön sonuca rağmen Augusto ve benden tüm ön kabullerimizi bir kenara bırakıp bunun mümkün olduğunu düşündüğümüz bir noktadan, en baştan başlamamızı istedi. Sorun nasıl çözülecekti? Bu açıdan herkes altı gün tabirinde, Gordion düğümünün bulunduğunu görebilirdi. Altı gün neydi? Einstein'ın başlangıç noktası bu oldu ve bizi de araştırmaya dâhil etti. Tenzing başını iki yana salladı. "Belgenin bir kopyasının elimde olmaması ne fena. Orada bir şey..."</p>

  <p>"Ben onu okudum," diye araya girdi Ariana.</p>

  <p>Yaşlı Tibetli durdu ve bir kaşını kaldırarak baktı. "Okudun mu?"</p>

  <p>"Evet."</p>

  <p>"Die Gottesformel'i?"</p>

  <p>"Evet."</p>

  <p>"Nasıl?"</p>

  <p>"Uzun hikâye," diye cevap verdi. "Ama el yazmasını okudum. Profesör Siza'daydı."</p>

  <p>"Augusto okumana izin verdi mi?"</p>

  <p>"Evet... şey... dediğim gibi uzun hikâye."</p>

  <p>Tenzing kuşkuyla onu süzmeye devam etti. "Peki, ne düşündün?"</p>

  <p>"Yani, belge... nasıl söylesem? Şaşırtıcı. Biz onun içinde ucuz ve yapımı kolay bir atom bombası formülü olacağını zannetmiştik ama belgenin anlatım tarzı... nasıl desem... kafa karıştırıcı. İçinde&nbsp;<span style="text-indent: 0.3in;">denklemler ve hesaplamalar var ama tümü de mantıksız, amaçsız ve tarifsiz görünüyordu."</span></p>

  <p>Bodhisattva gülümsedi. "İlk izlenimin nasıl olduğunu tahmin edebiliyorum," diye mırıldandı. "O belge ancak bilen birinin anlayacağı şekilde yazılmıştır."</p>

  <p>"Ah," dedi Ariana. "Biz onun ikinci bir el yazmasına gönderme yaptığını zannetmiştik..."</p>

  <p>"Sen neden bahsediyorsun?"</p>

  <p>"Yani ikinci bir el yazması yok mu?"</p>

  <p>"Tabii ki yok," dedi Tenzing sırıtarak. "Ama yazılış tarzının seni böyle düşünmeye sevk etmesine şaşırmadım. Metin aslında zekice düşünülmüş, şifreli bir kodla yazılmıştır. Mesaj gizlendiği için hiç kimse var olduğunun bile farkına varmayacaktı."</p>

  <p>"Bu çok şeyi açıklıyor," dedi Ariana. "Peki, Einstein neden böyle bir şey yaptı?"</p>

  <p>"Çünkü açıklamadan önce tüm keşiflerini ispatlaması gerekiyordu."</p>

  <p>"Nasıl yani?"</p>

  <p>"Bu konuya döneceğiz," dedi Tenzing bir elini kaldırarak. "Ama daha önce Einstein'ın neyi keşfettiğini tam olarak anlamamız daha iyi olacak."</p>

  <p>"Mükemmel."</p>

  <p>"Yaklaşık üç bin yıl önce yazılmış İbranice bir metin olan Mezmurlar Kitabı'nı inceleyen Einstein, doksanıncı ayette şöyle bir cümleye denk geldi." Tenzing'in yazıyı hatırlamaya çalışırken gözleri uzaklara daldı. '"Bin yıl senin için, geçen bir gün gibi olacak.'" Budist iki misafirine baktı. "Bin yıl sadece bir gün gibi mi? Bu da ne demek? Sadece mecazi bir tabir mi? Einstein öyle olması gerektiğine karar verdi ama yine de Mezmurlar doksanıncı ayet ona kendi izafiyet teorilerini hatırlattı. 'Bin yıl' bir bakış açısına göre zamanı temsil ed<span style="text-indent: 0.3in;">iyordu; 'geçen bir gün' ise aynı zaman aralığının başka bir bakış açısından görülmesiydi."</span></p>

  <p>"Ben ipin ucunu kaçırdım," dedi Thomas.</p>

  <p>"Çok basit," diye araya girdi Ariana, cümlenin manalarını düşünürken gözleri kocaman olmuştu. "Zaman izafidir."</p>

  <p>"Doğru," dedi Tenzing. "Einstein da Mezmurlar doksanıncı ayeti okuduğunda aynı şeyi düşündü: Zaman izafidir. İzafiyet teorileri bunu söyler."</p>

  <p>"Kusura bakmayın ama bu biraz zorlama gibi geldi bana," diye itiraz etti Thomas.</p>

  <p>Bodhisattva derin bir nefes aldı. "Einstein'ın teorilerindeki zaman kavramı hakkında ne biliyorsun?"</p>

  <p>"Muhtemelen herkesin bildiğini biliyorum," dedi Thomas. "Örneğin ikiz paradoksu duymuştum."</p>

  <p>"Açıklayabilir misin?"</p>

  <p>"Şey... bildiğim kadarıyla Einstein hareketin uzaydaki hızına bağlı olarak zamanın farklı aktığını söylemiş ve daha iyi açıklayabilmek için de ikizler örneğini vermişti. Biri roketle dünyayı terk ederken, diğeri dünyada kalacak. Uzaya çıkan bir ay sonra dünyaya geri gelecek ve ikiz kardeşinin yaşlı bir adam olduğunu görecekti. Bunun nedeni gemide sadece bir ay geçerken dünyada elli yıl geçmiş olmasıydı."</p>

  <p>"Çok doğru," dedi Tenzing. "Yinin yangla ilişkisi gibi zaman da mekânla ilişkilidir. Teknik olarak işler biraz karıştığı için Einstein aynı zamanda zaman-mekân kavramını da yarattı. Tayin edici, etken hızdı ve dayanak noktası da Einstein'ın bir sabit olarak kabul ettiği ışık hızıydı. İzafiyet teorileri ışığın sabit hızı nedeniyle zamanın evrensel olmadığını ortaya koydu. Önceden tek bir zaman olduğu düşünülürdü, sanki koca evrenin görünmez bir saati vardı ve zaman her yerde aynı şekilde akıyordu. Ama Einstein bunun böyle olmadığını ispatladı. Genel bir zaman yoktu. Zamanın akışı gözlemcinin konumuna ve hızına göre değişim gösteriyordu." İki işaret parmağını birleştirdi.</p>

  <p>"Bu iki olayın, A ve B olduğunu varsayalım. Eşit uzaklıkta olan bir gözlemciye göre bu olaylar aynı anda olmuştur. Ama A olayına daha yakın olan birisi, onun B olayından daha önce olduğunu düşünecektir. B'ye yakın olan birisi için de tam tersi geçerlidir. Oysaki gerçekte üç gözlemcinin de dediği doğrudur. Dahası onlar dayanak noktalarına göre haklıdırlar; çünkü zaman gözlemcinin konumuna göre izafidir. Tek bir zaman yoktur. Anladın mı?"</p>

  <p>"Evet."</p>

  <p>"Tüm bunların ışığında evrensel bir şimdiki zaman olmadığı da ortaya çıkmaktadır. Bir gözlemci için şimdiki zaman olan diğeri için geçmiş ve üçüncüsü içinde gelecek zaman olabilir. Bunun ne anlama geldiğini kavrayabiliyor musunuz? Olmamış olan bir şey de aslında çoktan olmuştur. Yin ve yang. Bu kaçınılmazdır, çünkü bir noktada olmuşsa bir diğerinde henüz olmamıştır ve ileride olacaktır."</p>

  <p>"Bu biraz garip, değil mi?"</p>

  <p>"Çok garip," diye doğruladı bodhisattva. "Yine de izafiyet teorileri böyle söylüyor. Ayrıca Laplace'in geçmiş ve geleceğin şimdiden belirlenmiş olduğu yönündeki iddiasına da uyuyor." Thomas'ı işaret etti. "İkiz paradoksu bağlamında gözlemcinin zaman algısının onun hareket hızına bağlı olduğunu da unutmayalım. Gözlemcinin hareket hızı ışık hızına yaklaştıkça, zaman da o oranda yavaş akmaya başlayacaktır. Zaman gözlemciye normal gelecektir -bir dakika yine bir dakika gibi- ama daha yavaş hızda hareket eden birisi için hızlı gözlemcinin zamanı yavaşlamış gibi görünecektir. Benzer şekilde ışık hızına yakın bir hızda hareket eden gözlemci de dünyanın güneş etrafında çok daha hızlı döndüğünü görecektir. Ona sanki dünyadaki zaman hızlanmış ve bir saniyede bir yıl geçiyormuş gibi gelecektir ama dünyada bir yıl yine bir yıl olacaktır."</p>

  <p>"Bunların hepsi hâlâ sadece teori, değil mi?"</p>

  <p>"Aslında ispatlandı," dedi Tenzing. 1972 yılında aşırı hassas bir saat zamanın akışını ölçmek için bir jete konurken diğer bir aşırı ha<span style="text-indent: 0.3in;">ssas saat de yerde bırakıldı. Uçak doğuya doğru uçtuğunda uçaktaki saat yerdekine kıyasla neredeyse altmış nano saniye kaybetti. Batıya uçtuğunda ise havadaki saat iki yüz yetmiş nano saniye kazandı. Tabi ki bu farkın nedeni jetin hızı ile dünyanın dönüş yönü arasındaki ilişkiden kaynaklanmıştı. Zaten tüm bunlar uzay mekiğindeki astronotlar tarafından da ispatlanmıştır.</span></p>

  <p>"Hımm."</p>

  <p>"Şimdi asıl mesele olan çekim kuvvetine geldik." İhtiyar Tibetli oturduğu minderin üzerinde doğruldu. "Einstein'ın keşfettiği şeylerden birisi zaman-mekânın kavisli olduğuydu. Bir şey her ne zaman güneş gibi büyük bir nesneye yaklaşmaya kalksa onun devasa kütlesi tarafından çekilir, sanki aniden büyük bir çukura dönerek düşmüş gibi olur. Bu çekim kuvvetini açıklar. Uzay kavislidir ve uzay ile zaman ilişkili olduğu için zaman da kavislidir. Genel izafiyet teorisi der ki; çekim güçlüyken zaman daha yavaş, çekim zayıfken de daha hızlı akar. Bunun, tümü birbiriyle ilişkili çok çeşitli sonuçları vardır. İlki kendine has nitelikleri nedeniyle kozmostaki her cismin kendi çekim kuvveti olmasıdır, bu da evrenin her köşesinde zamanın farklı aktığı anlamına gelir. İkinci sonuç ise aydaki zamanın dünyadakinden ve dünyadaki zamanın da aydakinden daha farklı aktığıdır. Cismin hacmi ne kadar büyükse yüzeyindeki zaman da o kadar hızlı akar. Aşırı derecede güçlü çekim gücüne sahip olan nesneler kara delik olarak bilinirler; yani bir gemi kara deliğe yaklaşırsa geminin mürettebatı evrenin tarihinin hızlanarak aktığını ve sona erdiğini görebilir."</p>

  <p>"Bu olağanüstü," dedi Thomas. "Peki, bizim sorumuzla ne ilgisi var?"</p>

  <p>"Sadece Einstein'ın İncil'de belirtildiği gibi altı günlük yaratılma kavramını ele alışının dünyadaki zaman ve evrendeki uzay zamanı arasındaki ilişki bağlamında olduğunu ispatlamak istiyorum. Bir gün dediğinde Eski Ahit'in bir dünya gününden bahsettiği açık ama izafiyet teorilerine göre bir cismin kütlesi ne kadar büyük ise yüzeyinde de zaman o kadar yavaş akar. Einstein'ın sorduğu soru da buydu: Bir d<span style="text-indent: 0.3in;">ünya günü evrenin değişken ölçüsünde ne kadar zamana karşılık geliyordu?"</span></p>

  <p>Soruya cevap veren çıkmadı.</p>

  <p>"Belgede gördüğüm denklem ve hesaplamalara şimdi bir anlam vermeye başladım," diye mırıldandı Ariana. "Evrensel bir ölçüde geçen zamanı hesaplıyordu."</p>

  <p>"Kesinlikle." Tenzing gülümsedi. "İncil dünyanın üçüncü güne kadar yaratılmadığını söyler. Bu yüzden ölçü dünya zamanına göre verilmiş olsa da, Eski Ahit üçüncü günden evrensel ölçüde söz etmek zorundaydı; çünkü ilk iki gün dünya ortalıkta yoktu zaten."</p>

  <p>"Peki, Einstein bu ölçüm için hangi dayanak noktasını kullandı?" diye sordu İranlı.</p>

  <p>"1948 yılında Büyük Patlama'yla ilgili yapılmış bir tahminin üzerine dayandırdı: evrenin yaratıldığı zamana ait ışığın mevcudiyeti. Büyüt evrensel saatte her ışık dalgası bir andır. Dünyaya ulaşan dalgalar, dünyadan yayılan dalgalara kıyasla milyon başına 2.12 parça geniştir. Bu şu demektir, örneğin dünyadaki her milyon saniyede güneş 2.12 saniye kaybetmektedir. Asıl soru şu, eğer güneş dünyaya kıyasla 2 saniyeden fazla kaybediyorsa çok daha büyük kütlesi olan evren ne kadar zaman kaybetmiştir?"</p>

  <p>"Durun bir dakika," diye itiraz etti Ariana. "Bildiğim kadarıyla evrendeki çekim kuvveti zaman içerisinde değişir. Başlangıçta madde yoğunken çekim kuvveti daha fazlaydı. Einstein bunu hesaba katmadı mı?"</p>

  <p>"Şüphesiz." Yaşlı Budist, sanki bir şeyleri toplarmış gibi, ellerini kavuşturdu. "Evren başladığında tüm madde yoğundu. Bu da çekim gücünün çok fazla olması ve sonuç olarak da zamanın çok ağır akması demekti." Ellerini yavaş yavaş ayırdı. "Madde ayrıldıkça çekim kuvveti zayıfladığı için zaman hızlandı."</p>

  <p>"Zaman ne kadar yavaştı?" diye sordu İranlı.</p>

  <p>Milyon kere milyon daha yavaş," dedi Tenzing. Hesaplamalar ilk ışık dalgaları ölçülerek doğrulanmıştır."</p>

  <p>"Ama sonra hızlanmaya başladı."</p>

  <p>"Doğru."</p>

  <p>"Ne oranda?"</p>

  <p>"Evrenin hacmi her ikiye katlandığında, zaman da iki kat hızlandı."</p>

  <p>"Peki, bu hesaplamalar neyi açığa çıkardı?"</p>

  <p>Bodhisattva kollarını iki yana açtı. "Akıl almaz bir şeyi!" dedi heyecanla. "İncil'de geçen ilk gün sekiz milyar yıl sürmüştü, ikinci dört milyar, üçüncü iki milyar, dördüncü bir milyar, beşinci beş yüz milyon ve altıncı iki yüz elli milyon yıl."</p>

  <p>"Toplamı ne yapıyor?"</p>

  <p>"On beş milyar."</p>

  <p>Ariana bir süre hiçbir şey söylemeden oturdu, yaşlı Budist'e bakakalmıştı. "On beş milyar yıl mı?"</p>

  <p>"Evet."</p>

  <p>"Ama bu inanılmaz bir tesadüf!"</p>

  <p>Thomas yerinde hafifçe kımıldandı. "Özür dilerim," diye araya girdi. "Ama on beş milyar yılın özelliği ne?"</p>

  <p>Ariana ona baktı. "Görmüyor musun, Thomas? İncil evrenin on beş milyar yıl önce başladığını söylüyor."</p>

  <p>"Yani?"</p>

  <p>"Evrenin yaşının kaç olarak hesaplandığını biliyor musun?"</p>

  <p>"Ee... hayır."</p>

  <p>"Bilimsel veriler on ila yirmi milyar yıl olduğunu söylüyor. On beş milyar tam ortasında ve hassas hesaplarla elde edilen sonuçtur. Örneğin NASA'nın yaptığı yeni bir araştırma evrenin yaşının on dört milyara yakın olduğunu söylemiştir."</p>

  <p>"Hımm." Thomas bu yeni bilgiyi düşündü. "İlginç bir tesadüf."</p>

  <p>Tenzing başını salladı. "Einstein da aynen böyle düşündü: ilginç bir tesadüf. O kadar ilginç ki, onu hesaplarına devam etmeye teşvik etti. İncil'deki her günü evrende olmuş olaylarla kıyaslamaya karar verdi."</p>

  <p>"Peki, ne buldu?" diye sordu Ariana.</p>

  <p>"Hayranlık uyandırıcı şeyler. İlk İncil günü sekiz milyar yıl sürmüştü. On beş milyar yedi yüz milyon yıl önce başlayıp yedi milyar yedi yüz milyon yıl önce sona ermişti. İncil bunun ışık, gök ve yerin yaratıldığı zaman olduğunu söyler. Büyük Patlama'nın bu dönemde olduğunu ve maddenin yaratıldığını biliyoruz. Yıldızlar ve galaksiler şekil aldı."</p>

  <p>"Tamam," dedi Ariana. "Ya sonra?"</p>

  <p>"İkinci İncil günü dört milyar yıl sürdü, üç milyar yedi yüz milyon yıl önce sona erdi. İncil der ki; 'Tanrı bu ikinci günde gök kubbeyi yarattı.' Bizler bunun galaksimiz Samanyolu'nun yaratıldığı, güneşin şekil aldığı ve hepsinin gök kubbemizde görünür hale geldiği zaman olduğunu biliyoruz. Diğer bir deyişle dünyayı çevreleyen her şey bu dönemde yaratıldı."</p>

  <p>"İlginç. Ya üçüncü gün?"</p>

  <p>"Bir milyar yedi yüz milyon yıl önce sona eren ve iki milyar yıl süren üçüncü İncil gününde kara ve denizlerin yaratılmasından ve bitkilerin ortaya çıkmasından bahsedilir. Bilimsel veriler dünyanın bu dönemde soğuduğunu ve sıvı suyun ortaya çıktığını, bunu da bakteri ve deniz bitkilerinin, özellikle de deniz yosunlarının, takip ettiğini söylemektedir."</p>

  <p>"Sahi mi?"</p>

  <p>"Dördüncü İncil günü bir milyar yıl sürdü ve yedi yüz elli milyon yıl önce sona erdi. İncil bu dördüncü günde göklerde ışığın, özellikle de güneş, ay ve yıldızların ortaya çıktığını söyler."</p>

  <p>"Bir dakika," dedi Thomas. "Güneş ve yıldızlar ikinci günde oluşmamış mıydı?"</p>

  <p>"Evet," dedi Tenzing. "Ama henüz görünür değillerdi."</p>

  <p>"Ne?"</p>

  <p>"Samanyolu'ndaki güneş ve yıldızlar ikinci İncil gününde ortaya çıktı, yaklaşık yedi milyar yıl önce, ama dünyadan görülemiyorlardı. İncil onların dördüncü günde görünür olduğunu söylüyor ve dördüncü günde dünya atmosferinin şeffaf olduğu ve gökyüzünün açığa çıktığı döneme denk geliyor. Ayrıca fotosentez bu dönemde atmosfere oksijen göndermeye başlamıştır."</p>

  <p>"Anladım."</p>

  <p>Tenzing kucağındaki kitabı aldı ve ilk birkaç sayfasına baktı, "beşinci İncil günü beş yüz milyon yıl sürdü ve iki yüz elli milyon yıl önce sona erdi." Parmağını sayfanın üzerine koydu. "Burada yazdığına göre beşinci günde Tanrı der ki; 'Sular canlı yaratıklarla dolup taşsın, yeryüzünün üzerinde, gökte kuşlar uçuşsun.' Misafirlerine baktı, jeolojik ve biyolojik bulgular çok hücreli organizmaların yanı sıra deniz canlıları ve ilk uçan hayvanların bu dönemde ortaya çıktığını söylemektedir"</p>

  <p>"İnanılır gibi değil."</p>

  <p>"Şimdi de iki yüz elli milyon önce başlayan altıncı İncil gününe geldik." Tibetli parmağını bir kaç satır aşağı kaydırdı. "İncil'e göre Tanrı der ki; 'Yeryüzü türlü türlü canlı yaratıklar, evcil ve yabanıl hayvanlar, sürüngenler türetsin.' Sonra Tanrı şöyle devam eder, 'insanı yaratalım.'" Kafasını kaldırdı. "Sizce de ilginç değil mi?"</p>

  <p>"Ama hayvanlar iki yüz elli milyon yıldan daha önce de vardı," dedi Ariana.</p>

  <p>"Doğru," dedi Tenzing. "Ama bu hayvanlar değil."</p>

  <p>"Ne demek istiyorsunuz?"</p>

  <p>Bodhisattva doğruca Ariana'ya baktı. "Biyolojik olarak tam iki yüz elli milyon önce ne olduğunu biliyor musun?"</p>

  <p>"Büyük bir soy tükenmesi yaşanmamış mıydı?"</p>

  <p>"Kesinlikle," diye mırıldandı Tibetli. "Permian soy tükenişi olarak bilinen en büyük soy tükenmesi, iki yüz elli milyon önce olmuştur Sebebi hâlâ bilinmese de bazıları Antarktika'ya düşen bir göktaşının neden olduğunu söylüyor, bir anda mevcut türlerin neredeyse yüzde doksan beşi yok oldu. Böceklerin üçte biri ortadan kalktı, ki bu böceklerin başına gelen tek büyük soy tükenmesidir. Dünya üzerindeki yaşamın tamamen ortadan kalkmaya en çok yaklaştığı zamandır. Bu büyük felaket tam iyi yüz elli milyon yıl önce gerçekleşti. Gariptir ki tam da altıncı İncil gününün başladığı zamanda." Bu düşüncenin zihinlerine yerleşmesini bekledi. "Bu devasa yıkımın ardından dünya tekrar canlılarla doldu." Elinde duran açık kitaba baktı. "İncirde sürünen türlere yönelik açık ifadeye dikkat ettiniz mi?"</p>

  <p>"Dinozorları mı kastediyor?"</p>

  <p>"O izlenimi veriyor, değil mi? Üstelik o döneme denk geliyor. Dahası, insan da o dönemin sonunda ortaya çıkmıştır. Diğer bir deyişle evrim zincirinin sonunda."</p>

  <p>"Bu... şaşırtıcı," dedi Ariana. "Ama bu evrimin değil, yaratımın olduğunu göstermez mi?"</p>

  <p>"Komik olma!" dedi Tenzing. "Tabii ki evrim vardı. Ama Einstein'ın çalışmasındaki ilgi çekici nokta zaman, Büyük Patlama teorisinde öngörülen şekilde ışıkların frekansına göre ölçüldüğünde İncil'deki evren tarihinin bilimsel evren tarihine uymasıdır."</p>

  <p>Thomas boğazını temizledi. "Yani Einstein'ın el yazmasının konusu bu mu?"</p>

  <p>"Evet."</p>

  <p>"Onun İncil'in doğru olduğunu düşündüğünü mü söylüyorsunuz?"</p>

  <p>Bodhisattva başını iki yana salladı. "Pek sayılmaz."</p>

  <p>"Ne o zaman?"</p>

  <p>"Einstein, İncil'in semavi olduğuna inanmıyordu; kendisine hayranlık ve sadakat duyulmasını isteyen dar kafalı, kıskanç ve kibirli Tanrı'ya inanmazdı. O Tanrı'nın insan icâdı olduğunu düşünürdü. D<span style="text-indent: 0.3in;">iğer taraftan kadim bilgilerin bazı doğrular içerdiğine karar vermiş ve Eski Ahit'in büyük bir sır sakladığını düşünmeye başlamıştı."</span></p>

  <p>"Ne sırrı?"</p>

  <p>"Tanrı'nın varlığının ispatı."</p>

  <p>"Hangi Tanrı? Dar kafalı, kıskanç ve kibirli olan Tanrı mı?"</p>

  <p>"Hayır, gerçek Tanrı. Her şeyin arkasındaki zeki güç. Brahman, Dharmakaya, Tao. Çokta görünen tek. Geçmiş ve gelecek. Alfa ve omega, yin ve yang. Binlerce ismi olan ve kendisi hepsi olduğu için hiçbiri olmayan. Şiva'nın elbiselerini giyip kozmik dansı yapan. Değişmez ve değişken, büyük ve küçük, sonsuz ve fani, her şey ve hiçbir şey olan," kollarını açtı. "Tanrı."</p>

  <p>"Yani Einstein, Eski Ahit'te Tanrı'nın varlığının ispatının gizli olduğunu mu düşünüyordu?"</p>

  <p>"Hayır."</p>

  <p>Thomas kuşkuyla Tenzing'e baktı. "Üzgünüm ama anlamadım. Einstein'ın sırrın İncil'de gizli olduğunu düşündüğünü söylememiş miydiniz?"</p>

  <p>"Başta öyle düşünüyordu."</p>

  <p>"Ardından buna inanmaktan mı vazgeçti?"</p>

  <p>"Hayır."</p>

  <p>"Yani... anlayamadım..."</p>

  <p>"O artık bir inanç değildi."</p>

  <p>"Nasıl?"</p>

  <p>"Einstein bu ispatı keşfetti."</p>

  <p>Thomas duyduklarını sindirmeye çalışırken bir sessizlik oldu. "İspatı buldu mu?"</p>

  <p>"Doğru."</p>

  <p>"Tanrı'nın varlığının ispatı?"</p>

  <p>"Evet."</p>

  <p>"Emin misiniz?"</p>

  <p>"Kesinlikle. Her şeyin üzerine kurulu olduğu bir formül buldu, evreni yaratan, varlığını açıklayan ve Tanrı'yı olduğu şey yapan bir formül."</p>

  <p>Thomas ve Ariana birbirlerine baktılar. İranlı şok olmuş görünse de bir şey dememişti. Tarihçi tekrar ihtiyar Tibetliye döndü. "Bu formül nerede peki?"</p>

  <p>"El yazmasında."</p>

  <p>"Die Gottesformel'de mi?"</p>

  <p>"Evet."</p>

  <p>Thomas ve Ariana tekrar birbirlerine baktılar. Kadın sanki görmediğini söylemek istermiş gibi omuz silkti.</p>

  <p>"Metnin neresinde?"</p>

  <p>"Saklı."</p>

  <p>Tarihçi düşünceli şekilde çenesini doğrulamaya. "Ama Einsteiıı bunu neden gizledi? Eğer Tanrı'nın varlığının ispatını keşfettiyse sizce de tüm dünyaya ilan etmesi gerekmez miydi? Hangi sebeple böylesine akıl almaz bir keşfi saklamış olabilir?"</p>

  <p>"Çünkü hâlâ birkaç şeyi onaylamaya ihtiyacı vardı."</p>

  <p>"Ne gibi?"</p>

  <p>Tenzing derin bir nefes aldı. "Bu çalışma 1951 ile Einstein'ın öldüğü yıl olan 1955 arasında yapıldı. O dönemde Büyük Patlama'nın neden olduğu ışık frekansları 1948'de ortaya atılmış teorik bir öngörüden ibaretti. İzafiyet teorilerini geliştirmiş bir adam nasıl olur da yaptığı hesaplamalar sadece akademik bir varsayım olan frekans öngörüsüne dayanırken altı günlük yaratımın evrenin on beş milyar yılına denk geldiğini söyleyebilirdi? Unutmayın bilim çevreleri hâlâ Büyük Patlama teorisi ile sonsuz evren teorisine eşit ağırlık vermeye devam ediyordu. Durum buyken Einstein itibannı nasıl riske atardı?"</p>

  <p>Thomas başını salladı. "Anlıyorum..."</p>

  <p>"Einstein komik duruma düşmeyi kaldıramayacağını biliyordu, o yüzden iki tedbir aldı. İlkinde tüm keşiflerini Die Gottesformel adını verdiği bir metne kaydetti. Belgenin yanlış ellere düşeceğinden korktuğu içinde Augusto ve ben haricinde birisinin anlamasını engellemek için tüm yazdıklarını şifreledi. Ek bir tedbir olarak Tanrı'nın varlığının ispatını çifte şifre tekniğiyle şifreledi."</p>

  <p>"Çifte şifre mi?"</p>

  <p>"Evet."</p>

  <p>"Anahtarı nedir?"</p>

  <p>Tenzing başını iki yana salladı. "Bilmiyorum," dedi. "Tek bildiğim ilk anahtarın ismiyle ilgili bir şey olduğu."</p>

  <p>"Einstein'ın adı mı?"</p>

  <p>"Evet."</p>

  <p>"Hımm," Thomas mırıldanarak düşündü. "Buna yakından bakmam gerekecek." Gözlerini tekrar Tibetliye çevirdi. "Peki, bu şifreli mesaj nerede? Belgenin sonunda bulunan bilmece mi yoksa?"</p>

  <p>"Evet."</p>

  <p>"'İşarete bak' yazısı ve birkaç harfin daha bulunduğu mu?"</p>

  <p>"Evet."</p>

  <p>"İki grupta altı harf vardı, bir ünlem işaretiyle başlıyordu," dedi Ariana. "!Ya ovqo."</p>

  <p>"O olmalı," dedi Tenzing. "Tahmin edeceğiniz gibi net olarak hatırlamıyorum. Üzerinden çok zaman geçti."</p>

  <p>"Anlıyorum," dedi Thomas. "Tüm tedbirler bu kadar mı?"</p>

  <p>"Hayır," diye cevap verdi Tibetli. "Sırrı şifrelemek sadece ilk tedbirdi. Bize metni verdiğinde ancak Büyük Patlama teorisi ispatlanır ve ilk ışığın frekansları keşfedilirse ortaya çıkarmamız için de söz verdirdi. Ayrıca bizden Tanrı'nın varlığını başka bir yolla ispat edebilmek için de çalışmaya devam etmemizi istedi."</p>

  <p>"Hangi başka yolla?"</p>

  <p>"Onu bulmak bize kalmıştı," diye cevap verdi Tenzing. "Laozi der ki; "Yol bittiğinde yenisine başla, geçtiğin yolu değiştir.'"</p>

  <p>"Bu ne demek?"</p>

  <p>"Augusto ve ben aynı hedefe varmak için farklı yollardan gittik. Einstein öldükten sonra Tibet'e döndüm ve buraya, Taşilunpo Manastırı'na geldim. Burada kendi yolumda Tanrı'nın varlığını ispatladım. Hayat boyu meditasyon yaptıktan sonra ışığı gördüm, Dharmakaya'yla bir olup bodhisattva haline geldim."</p>

  <p>"Ya Profesör Siza?"</p>

  <p>"Augusto da kendi yolundan gitti. El yazmasını sakladı ve kendi tarzında Tanrı'nın varlığını ispatlamanın yolunu buldu."</p>

  <p>"O hangi yoldu?"</p>

  <p>"Tabii ki Batı bilimi. Fizik ve matematiğin yolu."</p>

  <p>"O zaman ne oldu?"</p>

  <p>Tenzing gülümsedi. "Einstein'ın şartları nihayet yerine geldi."</p>

  <p>"Öyle mi? Nasıl?"</p>

  <p>"İlki Einstein'ın ölümünden on yıl sonra gerçekleşti. 1965 yılında iki Amerikalı bilim adamı, New Jersey'de bir haberleşme çanağını test ederken tesadüfen Büyük Patlama'ya ait olduğu düşünülen ve Einstein'ın evrenin yaşını hesaplamakta kullandığı ilk ışığı buldular. Bu olgu kozmik mikrodalga arka plan radyasyonu olarak bilinir ve bize mikrodalga şeklinde ulaşan evren tarafından yayılmış ilk ışığın kaydıdır. Bir nevi Büyük Patlama'nın yankısıdır ama aynı zamanda kozmik bir saat gibi de görev yapar."</p>

  <p>"Bunu duymuştum," dedi Thomas. "Televizyonda yayın olmayan bir kanal açıldığında ortaya çıkan gürültü değil miydi bu?"</p>

  <p>"Evet," diye onayladı Tibetli. "O gürültünün yüzde biri CMB radyasyonundan gelir."</p>

  <p>"Yani ilk ışık keşfedilince belgenin açıklanma şartları da yerine gelmiş..."</p>

  <p>"Hayır. Bu sadece ilk şarttı. İkincisini beklememiz gerekiyordu."</p>

  <p>"Tanrı'nın varlığını ispatlamanın ikinci yolunu mu?"</p>

  <p>"Evet." Tenzing ellerini göğsünün üzerine getirdi. "Ben Buda'nın yüce Sekiz Basamaklı Yolunu izleyerek şartı yerine getirdim."</p>

  <p>"Ya Profesör Siza?"</p>

  <p>"O Coimbra Üniversitesi'nde kendi yolundan gitti."</p>

  <p>"Peki, o ikinci şartı yerine getirebildi mi?"</p>

  <p>Bodhisattva cevap vermeden önce biraz durdu. "Evet," dedi sonunda.</p>

  <p>Thomas ve Ariana merakla öne doğru eğildiler.</p>

  <p>"Ama... nasıl?"</p>

  <p>Tenzing iç çekti. "Bu yılın başında dostum Augusto'dan bir kartpostal aldım, bana haberleri olduğunu söylüyordu. 1955 yılında hocamızın bize koştuğu iki şartın yerine geldiğini anlatıyordu. Tahmin edeceğiniz gibi çok memnun oldum ve hemen cevap verdim; onu, gelip bu haberi benimle paylaşmaya davet ettim."</p>

  <p>"Kartını gördüm," dedi Thomas. "Peki, geldi mi?"</p>

  <p>Yaşlı Tibetli uzandı ve avuç içiyle ağaca dokundu. "Evet Taşilunpo'ya geldi ve buraya, tam bu ağacın altına oturdu."</p>

  <p>"Sonra..."</p>

  <p>"İlk şartla ilgili olarak başka veriler de tespit edilmişti. NASA tarafından dünya atmosferi dışındaki CMB radyasyonunu ölçmek için COBE adında bir uydu gönderilmişti. 1989 yılında uydu bu radyasyonda, maddenin yoğunluğundaki dalgalanmalara bağlı olarak, çok küçük ısı farklılıkları tespit etmişti; bu da yıldız ve galaksilerin doğuşunu açıklıyordu. Daha gelişmiş başka bir uydu -WMAP- CMB radyasyonuyla ilgili yeni veriler elde etmek için 2003 yılında gönderilmiş ve evrenin doğuşuyla ilgili daha fazla detayı öğrenmemizi sağlamıştı. Bu yeni bilgiler evrenin yaklaşık on dört milyar yıl önce ani bir genişlemeyle ortaya çıktığını doğruluyordu."</p>

  <p>"Ya ikinci şart?"</p>

  <p>"Augusto bana araştırmalarını bitirdiğini ve Tanrı'nın varlığını bilimsel olarak ispatlamanın ikinci bir yolu olduğunu söyledi."</p>

  <p>"Neymiş?"</p>

  <p>Bodhisattva omuz silkti. "Söylemedi. Sadece bir açıklama yapmaya hazırlandığını ve eğer bilimsel çevreler benimle temasa geçerse Einstein'ın çalışmasının şahidi olduğumuzu onaylamamı istedi."</p>

  <p>"Siz ne dediniz?"</p>

  <p>"Kabul ettim tabii ki. Benden tek istediği doğruyu söylemem olduğuna göre neden yapmayayım?"</p>

  <p>Bir sessizlik oldu.</p>

  <p>"Peki, ikinci ispat nedir?"</p>

  <p>"Bilmiyorum."</p>

  <p>Thomas ve Ariana bir kez daha birbirlerine baktılar, sona geldiklerini hissediyorlardı.</p>

  <p>"Bulmanın bir yolu var mı?"</p>

  <p>"Var."</p>

  <p>"Nedir?"</p>

  <p>"Gerçekten bilmiyor musun?"</p>

  <p>"Ben mi? Hayır."</p>

  <p>"Nagarjuna der ki; 'Nesneler kendi varlık ve tabiatlarından karşılıklı bağımlılıkla türerler ve hiçbir şey kendi başına var olamaz.'"</p>

  <p>"Ne anlatmaya çalışıyorsunuz?"</p>

  <p>Yaşlı Budist gülümsedi. "Augusto da asistanına bağlıydı."</p>

  <p>"Profesör Luis Rocha," dedi Thomas. "Onu tanıyorum. Ne olmuş ona?"</p>

  <p>"Her şeyi biliyor."</p>
</body>
</html>
