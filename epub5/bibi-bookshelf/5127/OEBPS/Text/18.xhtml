<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_19">On sekiz</h2>

  <h2><br /></h2>

  <p>Kilitten gelen anahtarların şıkırtısı Thomas’ı uykusundan uyandırdı. Dil birkaç kez döndü; sonra kapı açıldı ve kısa boylu, sivri sakallı bir adam içeri girip mahkûma baktı.</p>

  <p>"Şunları giy," dedi, dar hücrenin zeminine mavi plastik bir çanta&nbsp;<span style="text-indent: 0.3in;">attı.</span></p>

  <p>Tarihçi eğilip içine baktı. İçinde elbiseleri vardı, kırışık bir yumak halinde duruyorlardı. Yarı açık kapıdan gün ışığını görebiliyordu ve koşup güneşe çıkmak, ciğerlerini hava ve yaşamla doldurmak gibi bir duygu kapladı içini aniden.</p>

  <p>"Acele et," diye homurdandı gardiyan, Thomas dalgın dalgın dışarıyı seyrettiğini fark etti. "Haydi, çabuk."</p>

  <p>"Tamam, tamam."</p>

  <p>Tarihçi çabucak ayakkabılarını giydi, bu tabuttan çıkıp bir an önce rahat bir nefes alabilmek için can atıyordu. Sert bir sorguya götürülecek olsa da, onu, Evin Hapishanesi’ne ilk geldiğinde Parsa’nın kendisine bahsettiği tavuk şişe bağlayacak olsalar da bu korkunç yerde bir dakika daha durmaya tercih ederdi. İşkencenin her türlüsü canlı canlı gömülmekten iyiydi.</p>

  <p>Thomas gitmeye hazır olduğunda, neredeyse sevinçten havaya zıplayacak haldeyken, gardiyan mendilini çıkarıp eliyle dönmesini işaret etti. "Arkanı dön."</p>

  <p>Thomas sırtını kapıya döndü ve gardiyan gözlerini bağladı, sonra da kollarını arkaya çekip kelepçeledi.</p>

  <p>"Gidelim," dedi mahkûmu kolundan çekerek.</p>

  <p>Thomas takıldı ve az daha düşüyordu ama kapıya denk gelince toparlanıp tekrar dengesini sağladı ve kendisini gardiyana bıraktı.</p>

  <p>"Beni nereye götürüyorsun?"</p>

  <p>"Sessiz ol!"</p>

  <p>Gardiyan onu uzun bir koridordan götürdü ve sonuna vardıklarında bir merdivenden yukarı çıkardı. Hapsedildiği hücresine giderken Thomas, Bölüm 209’un bu kanadının yerin altında olduğunu hissetmişti, çıkarken de bu hissinde yanılmadığını anladı. Üç koridordan geçip oda olduğunu tahmin ettiği bir yere geldiler, orada bir sandalyeye oturtuldu. Thomas sağına hareket ettiğinde bunun yine bir okul sırası olduğunu anladı. İlk sorgusundaki gibi bir sıraydı ve belki de tekrar aynı yere getirilmişti.</p>

  <p>"Eee?" dedi tanıdık bir ses. "Enferadiyi beğendin mi?"</p>

  <p>Bu yine Albay Selman Kazemi’ydi.</p>

  <p>"Neresi?"</p>

  <p>"Enferadi. Yalnızlık hücresi."</p>

  <p>"Avrupa Birliği’nden bir diplomatla görüşmeyi talep ediyorum."</p>

  <p>Albay güldü. "Yine mi?" dedi. "Aynı şeyi söylemekten bıkmayacak mısın?"</p>

  <p>"Bir diplomatla konuşmaya hakkım var"</p>

  <p>"İtiraf etme hakkın var. Enferadide üç gün geçirdikten sonra konuşmaya hazır değil misin?"</p>

  <p>"Üç gün mü? Üç gün mü oldu?"</p>

  <p>"Evet. Bazıları tabutta bu kadar zaman geçirmenin yeteceğini söyler. Senin için de yeterli oldu mu?"</p>

  <p>"Bir Avrupalı diplomatla konuşmak istiyorum."</p>

  <p>Sessizliğin ardından albayın öfkeyle iç çektiği duyuldu, sabrının sınırlarını zorluyordu.</p>

  <p>"Demek ki yeterli olmamış," dedi kabahat işlemiş bir çocuğa hitap eder bir ses tonuyla. "Bana kalırsa burada, Evin’de bizler fazla kibar davranıyoruz. Senin gibi itlere, üzerine tükürülmeyi hak eden şerefsizlere karşı son derece merhametli ve hassasız ve bu bizim zayıf tarafımız." Tekrar iç çekti. "Peki, tamam." Kâğıdın üzerinde yazan bir kalemin hışırtısı duyuldu. "Tahliye kâğıtlarını imzaladım," dedi albay. "Haydi, kımıldayın, hemen götürün onu buradan."</p>

  <p>Thomas duyduklarına inanamamıştı. "Beni... beni serbest mi bırakacaksınız?"</p>

  <p>Kazemi kahkahayı patlattı. "Evet, az önce olan da bu."</p>

  <p>"Gidebilir miyim?"</p>

  <p>"Gidebilirsin ve gitmelisin de. Şu andan itibaren Evin Hapishanesinin bir sakini değilsin. Git."</p>

  <p>Tarihçi ayağa kalktı, şüphe etmesine rağmen umudunu hâlen koruyordu. "Peki, bu göz bağını ne zaman çıkaracaksınız?"</p>

  <p>"Çıkarmayacağız."</p>

  <p>"Çıkarmayacak mısınız? Neden?"</p>

  <p>"Çok basit. Tahliye kâğıtlarını imzaladım. Şu andan itibaren Evin Hapishanesi senden mesul değildir. Bu binadan ayrılabilirsin ve o kapıdan çıktığın andan itibaren başına gelenlerden biz sorumlu değiliz."</p>

  <p>"Bu da ne demek?"</p>

  <p>Bir çift el Thomas’ı tuttu ve onu odadan dışarı taşıdı, hâlâ gözleri bağlı ve elleri kelepçeliydi. Koridorda çeke çeke götürülürken tarihçi, Kazemi’nin sorusuna verdiği alaycı cevabı duyabiliyordu. "Hapishane 59’da iyi eğlenceler."</p>

  <p>Bir el Thomas’ın başını aşağı indirdi ve onu bir arabanın içine tıktı, elleri hâlâ arkasında kelepçeliydi. Arka koltukta olduğunu hissetti ve çok geçmeden sahibi bilinmeyen eller onu yere yatmaya zorladı. İki kişi arabaya binip ayaklarını Thomas’ın üzerine koydular, avının üzerine çökmüş avcı ya da bir çuval patatesin tepesindeki köylü gibi.</p>

  <p>Araba şehrin sokaklarında yol almaya başladı. Thomas ensesine güneşin vurduğunu hissedebiliyor ve Tahran trafiğinin motor gürültüsü ve kornalarını duyabiliyordu. Bu rahatsız ve küçük düşürücü konumdaki vücudu her sağa ya da sola dönüşte savruluyordu, hıçkırarak ağlamamak için elinden gelen her şeyi yaptı. Bu cehennemden çıkmasının bir yolunu göremiyordu. Şehrin sesleri içindeki özgürlük ateşini canlandırmış ve mevcut durumunu çok daha acı verici hale getirmişti.</p>

  <p>Ne büyük aptallık yapmış olduğunu düşündü. Hangi akla hizmet elçilikteki Amerikalıyla buluşup kendisini böyle bir pisliğin içine çekmesine izin vermişti? "Eğer şimdi olsaydı", dedi kendi kendine, "eğer şimdi olsaydı o Amerikalıya da İranlılara da hayır derdim." Amerikalılar kendilerine ortaya çıkıp dünyayı kurtarmaya kalkışacak başka bir salak bulabilirlerdi, İranlılar da Einstein'ın arkasında bıraktığı sırları çözecek başka bir geri zekâlıya iş verebilirlerdi. Çok geç olduğunu biliyordu. Üstelik bizler kararlarımızı o anda sahip olduğumuz bilgilere göre verir ve bunun sonuçlarına da katlanmak zorunda kalırız. "Diğer taraftan", dedi kendi kendine, "...en önemli olan belki de..."</p>

  <p>Errrrreeehh.</p>

  <p>Ani bir fren düşüncelerini böldü.</p>

  <p>Araba aniden durdu ve içinde bir patırtı koptu. Sürücü Farsça bağırıyordu ve Thomas'ın üzerine basan arka koltuktaki adamlar bu curcunanın ortasında dört bir yana emirler yağdırıyorlardı. Yerde yatan tarihçi dışarıdan gelen başka fren ve çarpan kapı seslerini de duydu. Aniden arka kapı açıldı ve birisi içeri bağırmaya başladı.</p>

  <p>Gardiyanlar sakince cevap verdiler; gözleri korkmuş görünüyordu ki, bu da Thomas'ı şaşırttı. Bir el, göz bağını açarak onu gün ışığıyla buluşturduğunda ise şaşkınlığı bir kat daha arttı.</p>

  <p>"Acele et," dedi İranlı İngilizce olarak. "Fazla zamanımız yok."</p>

  <p>"Hı? Ne... Neler oluyor?"</p>

  <p>Birisi Thomas’ın kelepçelerini kurcalamaya başladı. Başta sadece kontrol ettiğini zannetse de az sonra açılmakta olduklarını fark etti. Bu tahmini birkaç saniye sonra elleri serbest kalınca doğrulandı.</p>

  <p>"Haydi," dedi bir ses. "Çabuk, çabuk."</p>

  <p>Thomas başını kaldırdı ve yüzüne çorap geçirmiş birini gördü, sadece gözler için iki delik açılmıştı. Bir elinde silah vardı ve diğeriyle de Thomas’ı dışarı çekti ve onu küçük beyaz bir arabanın içine tıktı. Tüm trafik durmuştu ve kornalar deli gibi çalıyordu. Sanki rüya görüyor gibiydi, silahlı ve maskeli adamlardan bir grup bu iki arabayı çembere almıştı. Thomas beyaz arabanın arka koltuğuna geçtiğinde kapı sert şekilde kapandı ve araç yan bir yola saptı.</p>

  <p>Operasyon iki dakikadan kısa sürmüştü.</p>

  <p><br /></p>
  <hr class="sigil_split_marker" />

  <p><br /></p>

  <p>Sürücü çıkık elmacık kemikli, gür siyah bıyıklı bir adamdı ve kıllı iki eliyle direksiyonu tutuyordu. Kalbi deli gibi çarpmayı bırakıp işler nispeten normal bir hale döner dönmez Thomas öne eğildi ve adamın omzuna vurdu.</p>

  <p>"Nereye gidiyoruz?" diye sordu.</p>

  <p>Sürücü Thomas’a baktı, kendisiyle konuşmasına şaşırmış görünüyordu. "He?"</p>

  <p>"Nereye gidiyoruz?"</p>

  <p>Adam başını iki yana salladı. "Ingilisi balad nistam."</p>

  <p>"İngilizce bilmiyor musun? Ingilisi? Na Ingilisi?"</p>

  <p>"Na," dedi adam, anlaşıldığına memnun olmuştu. "Ingilisi balad nistam."</p>

  <p>"İşimiz var."</p>

  <p>Adam elini göğsüne vurdu. "Esmam Sabbar e"</p>

  <p>Hareketi tekrarladı. "Sabbar," diye tekrar etti. "Sabbar. Esmam Sabbar e."</p>

  <p>"Ah. İsmin Sabbar mı? Sabbar?"</p>

  <p>Sürücü olmayan dişleriyle gülümsedi. "Bale. Sabbar."</p>

  <p>Sayısız sokaktan geçerek yollarına devam ettiler. Sabbar çevrede olup biten her şeye karşı tetikteydi, gözleri aynalar, yol, kaldırım, sokak, köşe ve geçitler arasında mekik dokuyor ve kendilerini gözetleyen ya da takip eden birileri olmadığından emin olmak istiyordu.</p>

  <p>Araçlarla dolu ama hiçbir tamircinin olmadığı bir garaja geldiler ve Sabbar diğer araçların arasına park etti. Dışarı çıkıp garaj kapısını kapatarak dış dünyayla bağlarını kesip mahremiyetlerini sağladı. Thomas’a da dışarı çıkmasını işaret etti ve eski bir Mercedes’in yanına götürdü. Arka kapıyı açıp oradan aldığı siyah bir kıyafeti sanki bir hediye verirmiş gibi tarihçiye uzattı.</p>

  <p>"Benim mi?"</p>

  <p>"Bale," diye cevap verdi Sabbar, Thomas’a giymesini işaret etti.</p>

  <p>Thomas katlı elbiseyi açtı ve ne olduğunu anlayınca gülümsedi: kara çarşaf. Bu giysi pazarda gördüğü diğerlerinden çok daha tutucu duruyordu, yüzü örten ve görmesine ve nefes almasına izin veren bir peçesi vardı.</p>

  <p>"Zekice," dedi. "Kadın kılığına girmemi istiyorsun, öyle mi?"</p>

  <p>"Bale," diyerek onayladı sürücü.</p>

  <p>Thomas kendisini tepeden tırnağa örtecek çarşafı giydi ve Sabbar'a döndü, ellerini kıyafetinin altında beline koymuştu.</p>

  <p>"Eee? Yakıştı mı?"</p>

  <p>Sürücü ona baktı ve güldü. "Jandedar e."</p>

  <p>Tarihçinin bunun ne olduğuna dair bir fikri yoktu ama Sabbar’ın yüzündeki keyifli ifadeden kılığının düzgün olduğunu anlamıştı. Thomas siyah Mercedes'in arka koltuğuna atladı. Sabbar, şoför şapkasını taktı, &nbsp;garaj kapısını açtı, aracı dışarı çıkardı, garaj kapısını kapattı ve Mercedes’le Tahran sokaklarında yol almaya başladılar. Zengin ve muhafazakâr İranlı kadınların şoförlerine benziyordu.</p>

  <p>Yola çıkmalarının ardından Thomas pencereyi açtı ve kirli havanın içeri girmesine izin verdi. Görüşünü engelleyen bu kıyafete rağmen yerinde olan keyfiyle özgürlüğün hoş kokusunu ciğerlerine çekti. Başka bir durumda bu kıyafet onu bunaltabilirdi ama üç gün boyunca beton bir tabuta tıkılıp son saatini de elleri kelepçeli ve bir daha gün ışığını, mavi gökyüzünü, bulutları ve hayatla dolu cıvıl cıvıl şehri görüp göremeyeceğini bilmeden geçirdikten sonra hiçbir şey onu rahatsız etmezdi.</p>

  <p>Özgürlük her şeydi.</p>

  <p>Omuzlarından büyük bir ağırlığın kalktığını hissederek o an sahip olduğu özgürlüğün tadını çıkardı. Özgürdü. Özgür. Sanki derin bir uykudan uyanmış gibiydi ve tüm başından geçenlere inanmak ona çok zor geliyordu. Başından geçen bu akıl almaz macera belki de sadece bir kâbustu ve o artık uyanmıştı; gerçekse de artık özgürdü. Burnuna çektiği hava yakıcı bir yağ kokusu taşıyordu ama böyle berbat bir şeyin bu kadar hoş koktuğuna daha önce hiç şahit olmamıştı.</p>

  <p>Mercedes, Tahran sokaklarında yirmi dakikadan fazla yoluna devam elti. Pazarı geçip, muazzam kulelerin gölgesinde kalan görkemli cephesi ve yemyeşil bahçeleri örten kubbeleriyle, muhteşem Gülistan Saray kompleksinin yanından devam ettiler.</p>

  <p>Sarayı arkalarında bırakarak İmam Humeyni Meydanı'ndan daire çizdiler ve büyük bir parkın yanından devam eden uzun bir caddeye geldiler. Caddenin sonuna geldiklerinde sağa dönüp yeni bir binanın yanına park ettiler. Bir zenginin şoförü rolünü oynayan adam gelip kapıyı açtı ve İranlı "hanım ağa" kılığındaki adama çıkmasını işaret etti.</p>

  <p>Sürücü çarşaflı adamı girişe getirdi ve diyafondaki bir düğmeye bastı. Mekanik bir ses kim olduğunu sordu ve Sabbar kendisini tanıttı. Bir zırıltının ardından kuru bir klik sesiyle kapı açıldı. Sabbar, Thomas'a baktı ve kendisini takip etmesini işaret etti. Lobiye girdiler ve asansörle üçüncü kata çıktılar.</p>

  <p>Vardıklarında altın rengi şalvar giymiş etli butlu bir kadının kendilerini beklediğini gördüler. "Hoş geldiniz, Profesör," diye karşıladı kadın onu. "Serbest kalmanıza çok sevindim."</p>

  <p>"Benim kadar değildir sanırım," diye cevap verdi.</p>

  <p>Kadın gülümsedi. "Tahmin edebiliyorum."</p>

  <p>Daireye girdiler ve Sabbar koridorun sonunda gözden kayboldu. Tombul kadın, Thomas’ı oturma odasına buyur etti. "Dilerseniz çarşafınızı çıkarabilirsiniz," dedi.</p>

  <p>"Ah, doğru ya!" dedi Thomas heyecanla. Eğildi ve uzun siyah örtüyü üzerinden çıkardı, kahverengi saçları karmakarışık olsa da bu sıkıntı kaynağından da nihayet kurtulmuştu.</p>

  <p>"Daha iyi misiniz?"</p>

  <p>"Hem de çok." Tarihçi iç çekti, koltuğa yerleşti ve rahatlamaya çalıştı. "Burası neresi?"</p>

  <p>"Tahran’ın merkezi. Şehir Parkı’na yakın."</p>

  <p>Pencereden dışarı baktı. Ağaçların huzur dolu görüntüsü şehrin ötesinde kümelenmiş gri bulutlarla tezat teşkil ediyordu. "Neler olduğunu anlatır mısınız? Siz kimsiniz?"</p>

  <p>İranlı kadın kibarca gülümsedi. "İsmim Hamide ama korkarım ki daha fazla açıklama yapamam. Çok geçmeden gelecek birisi size her şeyi anlatır."</p>

  <p>"Kim?"</p>

  <p>"Sabırlı olun," dedi kadın, yere baktı. "Yiyecek bir şeyler ister misiniz?"</p>

  <p>"Hem de nasıl! Açlıktan ölüyorum," diye cevap verdi. "Ne yemek var?"</p>

  <p>"Hımmm... bir bakalım," dedi kadın. "Bandeman ve gurme sebzi var"</p>

  <p>"İkisi de yemek mi?"</p>

  <p>"Evet, tabii."</p>

  <p>"Hepsini getirin lütfen!"</p>

  <p>Hamide ayağa kalktı ve koridorda gözden kayboldu, Thomas oturma odasında tek kalmıştı.</p>

  <p>Diiing.</p>

  <p>Bu beklenmedik ses onu telaşlandırdı. Birisi zili çalıyordu.</p>

  <p>Diiing.</p>

  <p>Zil ikinci kez çaldı.</p>

  <p>Koridordan gelen ayak seslerini duydu ve Hamide'nin iri cüssesinin oturma odasının hemen önündeki girişe geldiğini gördü.</p>

  <p>Dâhili telefonu kaldırdı ve birkaç kelime Farsça konuştu. Kapattıktan sonra dönüp Thomas'a baktı. "Görmek istediğin kişi yukarı geliyor."</p>

  <p>Hamide kapının zincirini ve ardından kapıyı açtı ve koridordan tekrar mutfağa döndü.</p>

  <p>Thomas hâlâ koltukta oturuyordu, merak içerisindeydi, gözlerini yarı açık kapıya dikmiş tüm dikkatini az sonra oradan çıkmasını beklediği kişiye yöneltmişti. Asansörün aşağı indiğini, durduğunu ve tekrar yukarı çıkmaya başladığını duydu. Işığın asansör kapısının altında kademeli olarak ortaya çıkışını izledi; asansör durdu ve hafif gıcırtılı bir sesle açıldı. Aradığı cevaplara sahip olduğunu zannettiği kişi başta şekilsiz bir gölgeden bir bireye dönüştü.</p>

  <p>Birbirlerine baktılar.</p>

  <p>Kadın asansörden indiğinde Thomas’ı asıl şaşırtan şey kim olduğunu görmesi değil de bu farkındalığın onu ne kadar az şaşırttığıydı. Sanki bunun böyle olacağını başından beri bilmişti, sanki cevabın bu olmasını dilemişti, sanki umudu gerçeğe dönüşmüştü, sanki kâbusu&nbsp;<span style="text-indent: 0.3in;">bir rüya haline gelmişti, sanki başına gelen onca şeyden ve yoğun geçen hafta boyunca hissettiği ve düşündüğü her şeyin ardından bu olması gereken en doğal şeymiş gibiydi.</span></p>

  <p>Yeşil gözlerinde yaşlar beliren Thomas kapıda tereddüt ederek duran uzun ve narin kişiyi izledi. Sessizce birbirlerine baktılar, kadının dudakları hafif açıktı, siyah saçları fildişi alnının üzerine dökülmüştü, güzel bal rengi gözleri endişe, huzursuzluk ve rahatlamayla karışık bir ifadeyle ona bakıyordu.</p>

  <p>Özlemle.</p>

  <p>"Ariana."</p>
</body>
</html>
