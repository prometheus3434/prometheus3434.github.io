<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_7">Altı</h2>

  <h2><br /></h2>

  <p>Ariana Pakravan eski Mehrabad Uluslararası Havaalanı'na inen yolcular arasında Thomas'ı ararken, bir an için kaybolduğunu düşünen tarihçi ise siyah ve renkli çarşaflardan oluşan bir denizin içerisinde tanıdık bir yüz görebilmek için çabalamakla meşguldü. Bu endişeli hâli ancak Ariana yanına gelip de omzuna dokunduğunda sona erdi. Thomas ilk başta ev sahibini İslami kıyafeti içinde tanımakta zorlandı ve yeşil peçeli kadınla bir hafta önce Kahire'de yemek yediği İranlı arasındaki farkı görünce şaşkınlığını gizleyemedi.</p>

  <p>"Salaam, Profesör,"&nbsp;diye güzel bir ses karşıladı onu. "Hoş amadin!" (*)</p>

  <p><i>(*) (Fa.) Hoş geldin, (yay. n.)</i><br /></p>

  <p>"Merhaba, Ariana, nasılsın?"</p>

  <p>Tarihçi tereddüt etti, uzanıp onu yanaklarından mı öpse, yoksa radikal âdetlerin hüküm sürdüğü bu topraklara daha uygun bir karşılama şekli mi uygulasa bilemedi. İranlı elini uzatarak bu sorunu çözdü.</p>

  <p>"Yolculuğun nasıl geçti?"</p>

  <p>"Harika," dedi Thomas gözlerini devirerek. "Her türbülansa girdiğinde bayılacak gibi oldum ama onun haricinde iyiydi."</p>

  <p>Ariana güldü. "Uçmaktan korkuyorsun, değil mi?"</p>

  <p>"Hayır; sadece pek hazzetmiyorum," yüzünü buruşturdu. "Annem yolculuk yapmaktan korkar ve ben de sürekli onunla dalga geçerim ama ne yapayım ki işte onun oğluyum."</p>

  <p>Omzunda taşıdığı çantayı fark eden İranlı ona baktı, arkasından valizlerini getiren bir görevli olup olmadığını kontrol etti. "Bütün bagajın bu mu?"</p>

  <p>"Fazla yük sevmem."</p>

  <p>"Peki öyleyse. Gitmeye hazır mısın?"</p>

  <p>Ariana onu havaalanının dışındaki bir sıraya götürdü. Thomas ileri baktığında müşterilerin turuncu arabalara bindiğini gördü.</p>

  <p>"Taksiye mi bineceğiz?"</p>

  <p>"Evet."</p>

  <p>"Araban yok mu?"</p>

  <p>"Profesör, İran'dayız," dedi neşeli bir ses tonuyla. "Burada kadınların araba kullanmasına pek hoş bakılmaz."</p>

  <p>"Doğru."</p>

  <p>Hurda haldeki bir Paykan'ın arka koltuğuna geçtiler ve Ariana öne eğilip şoförle konuştu. "Lütfen, man o bebarin be Hotel Simorgh." (*)</p>

  <p><i>(*) (Fa.) "Otel Simurg, lütfen." (yay. n.)</i></p>

  <p>"Bale." (**)</p>

  <p><i>(**) (Fa.) Evet, tamam. (yay. n.)</i><br /></p>

  <p>Thomas'ın anladığı tek kelime "hotel" oldu. "Nerede kalacağım?"</p>

  <p>"Simurg," dedi Ariana. "Şehirdeki en iyi otel."</p>

  <p>Şoför onlara dönüp konuştu. "Darbast mikhayin?"</p>

  <p>"Bale," dedi kadın cevaben.</p>

  <p>Thomas merakla baktı. "Ne dedi?"</p>

  <p>"Taksiyi kendimize isteyip istemediğimizi sordu."</p>

  <p>"O da ne demek?"</p>

  <p>"Bu bir İran geleneği. Bir takside yolcu olsa bile yolda durup diğerlerini de alır. Eğer paylaşmak istemiyorsak hem kendi hem de diğerlerinin ücretini ödememiz gerekir."</p>

  <p>"Ah, peki sen ne cevap verdin?"</p>

  <p>"Taksiyi kendimize istediğimizi söyledim."</p>

  <p>Ariana peçesini çıkardı ve yüzünün güzelliğini gören tarihçinin yüzü aydınlandı. Thomas kadının yüzünün ne kadar güzel olduğunu, çekici dudaklarını, karamel rengi gözlerini, açık ten rengini ve egzotik görünümünü unutmuştu. Ona karşı olan ilgisi anlaşılmasın diye başını çevirip dışarı bakmaya zorladı kendisini.</p>

  <p>Tahran akıp gidiyordu, caddeleri arabalarla doluydu ve evleri ufka doğru uzanıyordu. Şehir çirkin bir çimento ormanıydı ve üzeri havada kahverengimsi gri bir hayalet gibi duran kirli bir sisle kaplıydı. Güneşin altında parlayan katı bir bulutu andıran ve bu sis bulutunu delip geçen parlak beyaz bir kütle tarihçinin dikkatini çekti.</p>

  <p>"O bizim Kutup Yıldızımız."</p>

  <p>"Affedersin?"</p>

  <p>İranlı gülümsedi. "Elburz Dağları'na biz öyle deriz."</p>

  <p>Uzaktaki dağ sırasına baktı. "Şehrin kuzeyi boyunca uzanırlar, yazın bile zirveleri karla kaplıdır. Ne zaman yönümüzü şaşırsak evlerin üzerinden ona bakar ve karlı zirvelerini gördüğümüzde kuzeyin neresi olduğunu anlarız."</p>

  <p>"Belli belirsiz görülüyorlar."</p>

  <p>"Sis yüzünden. Burada hava kirliliği çok fazla. Kahire'den bile beter. Bazen yüksek ve yakın olmalarına rağmen bu zirveleri göremediğimiz bile oluyor."</p>

  <p>"Gerçekten de yüksekler."</p>

  <p>"En yükseği Damavand'dır, şurada sağdaki." Kadın işaret etti. "Beş bin beş yüz metreden yüksektir ve ne zaman..."</p>

  <p>"Dikkat et!"</p>

  <p>Beyaz bir araba yanlarından hızla geçip sağdan taksinin önünü kesti. Tam çarpışmanın kaçınılmaz olduğu noktada taksi sola kaçtı -az daha fren yapıp deli gibi korna çalan bir minibüse çarpıyordu- sonunda kontrolü tekrar ele aldı, kazadan kıl payı kurtulmuşlardı.</p>

  <p>"Ne?" diye sordu Ariana.</p>

  <p>Tarihçi rahat bir nefes aldı. "Vay. Ucuz atlattık."</p>

  <p>İranlı güldü. "Merak etme. Bu çok normal."</p>

  <p>"Normal mi?"</p>

  <p>"Evet. İlk geldiğinde herkes panik yapar ama zaman içerisinde Orta Doğu'nun kaotik trafiğine alışırlar. Çok hızlı süreriz ve yolcular da günde birkaç kez öleceklerini düşünürler Ama bir şey olmaz; sonu hep iyi biter. Göreceksin."</p>

  <p>Thomas endişeli gözlerle hızla akıp giden araçlara baktı. "Gerçekten mi?" diye sordu şüpheli bir ses tonuyla.</p>

  <p>"Güven bana," diye temin etti kadın.</p>

  <p>Rahatlaması imkânsızdı ve gergin tarihçi yolculuğun geri kalanını karman çorman trafikte diken üstünde geçirdi. Yirmi dakika sonra sağa sola dönerken kimsenin sinyal vermediğini fark etti, aynalara da nadiren bakıyorlardı, emniyet kemeri takan birini görmek ise nadirdi. Her yerden korna ve fren sesleri duyuluyordu, asfalt üzerinde hiç susmayan doğal sesler gibiydiler. En kötüsüne Şeyh Fazlullah Nuri Otoyolu'nda şahit oldu, aracın biri akan trafiğe dalıp yüz metre kadar ters yönde gitmiş sonra da bir patikadan farkı olmayan bir yola dalıp trafikten çıkmıştı.</p>

  <p>Fakat Ariana'nın da öngördüğü gibi kimseye bir şey olmamıştı. Simorgh güzel bir lobisi olan beş yıldızlı bir oteldi. İranlı, Thomas'ın kayıt olmasına yardımcı oldu, sonra da asansörde onunla vedalaştı.</p>

  <p>"Biraz dinlen," dedi. "Seni akşam yemeği için saat altıda alırım."</p>

  <p>Oda zevkli bir tarzda döşenmişti. Çantasını yere bırakan Thomas pencereye gidip Tahran'a baktı. Şehre çirkin binalar ve bu binaların arasından yükselen narin minareler hâkimdi. Uzakta sanki uyuyan bir dev gibi duran dağların güven veren varlığını fark etti, zirvelerinde ışıl ışıl parlayan karlar bir kolyedeki elmasları andırıyordu.</p>

  <p>Yatağa oturdu ve otelin sayfaları iç içe katlanmış broşürüne baktı. Misafirlere sunulan birinci sınıf hizmetlerin arasında jakuzi, spor salonu ve havuz da yer alıyordu, kadın ve erkekler ayrı saatlerde. Uzanıp mini barı açtı. Maden suyu ve gazlı içecek ve hatta Coca-Cola şişeleri vardı ama onu en çok sevindiren şey bir kutu Delster birası görmek oldu, üzerini hafif bir buz tabakası kaplamıştı. Hiç düşünmeden kutuyu aldı ve açıp dikti.</p>

  <p>"Siktir!"</p>

  <p>Az daha tükürüyordu; tadı biradan çok elma suyuna benziyordu ve bekleneceği üzere alkolsüzdü.</p>

  <p>Telefon çaldı. Thomas ahizeyi kaldırdı. "Alo?" dedi.</p>

  <p>"Alo?" diye bir erkek sesi geldi. "Profesör Thomas Noronha mı?"</p>

  <p>"Evet."</p>

  <p>"İran'da olmaktan memnun musunuz?"</p>

  <p>"Ne?"</p>

  <p>"İran'da olmaktan memnun musunuz?"</p>

  <p>"Ah," dedi Thomas, anlamıştı. "Hımm... Biraz alışveriş yapmaya gelmiştim."</p>

  <p>"Güzel," dedi karşıdaki ses, bu cümleyi duyduğuna memnun olmuştu. "Yarın görüşebilir miyiz?"</p>

  <p>"Mümkünse tabii."</p>

  <p>"Size güzel halılar ayarladım."</p>

  <p>"Peki, tamam."</p>

  <p>"Uygun fiyata."</p>

  <p>"Oldu."</p>

  <p>"Sizi bekliyorum."</p>

  <p>Klik.</p>

  <p>Thomas, telefon hâlâ elinde olduğu halde bir süre oturdu, ahizeye bakarak az önce yaptığı konuşmayı düşündü, geçen her kelimeyi hatırlayıp bir mana vermeye çalıştı. Telefonun ucundaki adam İngilizceyi aksanlı konuşuyordu; İranlı olduğu belliydi. Mantıklı diye düşündü tarihçi ve başını salladı. Mantıklı. Tabii ki CIA'in Tahran'daki adamı buralı olacaktı.</p>

  <p><br /></p>
  <hr class="sigil_split_marker" />

  <p><br /></p>

  <p>Asansörün kapısı açılıp Thomas otelin lobisine girdiğinde Ariana'nın kendisini beklediğini gördü, büyük saksılı bir bitkinin yanındaki bir koltuğa oturmuştu ve önünde bir bardak bitki çayı duruyordu. İranlı farklı bir kıyafet giyiyordu: uzun bacaklarının çevresinde uçuşan bir tür geniş pantolon, başında renkli bir örtü ve güzel vücudunu saran ipek bir ceket.</p>

  <p>"Hazır mısın?"</p>

  <p>Bu sefer bir araba ve sürücüyle yola çıktılar; sürücü kısa saçlı, şapkalı, sessiz bir adamdı. Ariana, otelin Valiasr Caddesi üzerinde olduğunu söyledi; bu cadde otuz kilometreden uzundu ve güneydeki fakir mahallelerden kuzeyde dağ yamacındaki zengin banliyölere kadar uzanıyordu. Modern Tahran, şık kafelerin, kaliteli lokantaların ve diplomatik binaların yer aldığı bu caddenin etrafında gelişmişti.</p>

  <p>Şehirden çıkıp dağın kayalık yamacına varmak biraz zaman aldı, oraya geldiklerinde araba her iki tarafında ağaçlar dizili bir bahçenin içerisinde yol almaya başladı. Arkada Elburz'un dik yamacı yükseliyordu; aşağıda yer alan iç karartıcı karmaşa ise Tahran'dı; sağlarında ise turuncu renkli güneş bulunuyordu. Araba durdu ve Ariana, Thomas'ı yüksek pencereleri ve birkaç balkonu olan bir binaya getirdi. Burası bir Türk restoranıydı. Muhteşem bir manzarası vardı ve bir süre bu manzarayı izlediler. Fakat vadiye gecenin çökmesiyle serin rüzgâr esintisi etkisini gösterdi ve onlar da içeri girdiler. Pencere kenarında bir masaya oturdular Tahran ayaklarının altındaydı. İranlı vejetaryen mirza kasemi (*) siparişi verdi ve misafirine de broke'u denemesini tavsiye etti, Thomas fazla düşünmeden kabul etti bu tavsiyeyi: Biftek, patates ve vejetaryen tabağını denemek istiyordu.</p>

  <p><i>(*) İran'ın Gilan bölgesine ait özel bir yemektir. Közlenmiş patlıcan ve domatesin kısık ateşte pişirilmesiyle hazırlanır. Sarmısak ve yumurta eklenir.</i></p>

  <p>"Başına o örtüyü taktığında sana da garip geldiği oluyor mu?"</p>

  <p>"Başörtüsü mü?"</p>

  <p>"Evet. Seni rahatsız etmiyor mu?"</p>

  <p>"Hayır, alışma meselesi."</p>

  <p>"Ama Paris'te okumuş ve Batı âdetlerine alışık birisi için belki de..."</p>

  <p>Ariana başmı yana yatırarak baktı. "Paris'te okuduğumu nereden biliyorsun?"</p>

  <p>Thomas gözlerinin dehşetle açıldığını hissetti. Büyük bir hata yapmıştı! Bunu ona anlatan kişi Don Snyder'dı, aklından çıkmış olan bir ayrıntı.</p>

  <p>"Ah... Bilmem," diye kekeledi. "Herhalde... Sanırım... Bana Lizbon'daki İran elçiliğinde söylediler."</p>

  <p>"Ya, öyle mi?" diye sordu Ariana hayretle. "Bizim diplomatlar çok boşboğazmış."</p>

  <p>Tarihçi zorla gülümsedi. "Gayet kibardılar. Onlara senden bahsettim. Onlar da bana bunu söylediler."</p>

  <p>Ariana iç çekti.&nbsp;"Doğru, Paris'te okudum."</p>

  <p>"Neden geri döndün?"</p>

  <p>"Orada işler yürümedi. Evliliğim başarısız oldu ve boşandığımda kendimi çok yalnız hissettim. Zor bir karardı, ne kadar zor olduğunu tahmin edemezsin. Tümüyle Avrupa'ya alışmıştım ama ailemin yakınında olma isteği ağır bastı ve ben de geri dönmeye karar verdim. Reform hareketlerinin arttığı bir dönemdi; ülke daha liberal oluyor ve olaylar kadınların lehine değişiyor gibi görünüyordu. Başkan Hatemi'yi seçen bizdik, kadınlar ve genç nesil." Hafızasını yokladı. "1997 yılıydı, döndükten iki yıl sonra. Her şey iyiye gidiyordu. Kadın hakları ilk kez savunulmaya başlanmıştı. Hatta birkaç kadın Meclis'e bile seçilmişti."</p>

  <p>"Bu doğru mu? Kadınlar Meclis'e mi seçildi?"</p>

  <p>"Evet, hepsi bu da değil. Reformcular sayesinde bekâr kadınlara yurtdışında okuma hakkı tanındı ve evlenme yaşı da kızlarda dokuzdan on üçe çıkarıldı. Ben de o sırada çalışmaya, memleketim olan İsfahan'a gittim." Yüzünü buruşturdu. "Ne yazık ki muhafazakârlar 2004 seçimlerini kazandı ve... Bilmiyorum, şimdi bekleyip nasıl sonuçlanacağını göreceğiz. Şimdilik Tahran'daki Bilim Bakanlığı'na yapılan tayinimi kabul ettim."</p>

  <p>"İsfahan'da ne yapıyordun?"</p>

  <p>"Bir enerji santralinde çalışıyordum."</p>

  <p>"Ne tür?"</p>

  <p>"Deneyseldi. Senin ilgileneceğin bir şey değil."</p>

  <p>"Şimdi de Tahran'a mı gönderildin?"</p>

  <p>"Bir yıl önce."</p>

  <p>"Neden?"</p>

  <p>Ariana güldü. "Sanırım bazı erkekler fazla geleneksel ve bir kadınla birlikte çalışırken biraz geriliyorlar."</p>

  <p>"Tayinin, kocanın hoşuna gitmemiştir."</p>

  <p>"Bir daha evlenmedim."</p>

  <p>"Öyleyse, erkek arkadaşının."</p>

  <p>"Erkek arkadaşım da yok." Ariana bir kaşını kaldırdı. "Nedir bu böyle? Ağzımı mı arıyorsun? Müsait olup olmadığımı mı anlamaya çalışıyorsun?"</p>

  <p>Tarihçi güldü. "Tabii ki hayır." Durdu. "Yani... Aslında evet."</p>

  <p>"Evet, ne?"</p>

  <p>"Evet, ağzını arıyordum. Evet, müsait olup olmadığını anlamak istedim." Gözlerinde bir ışıltıyla ona doğru eğildi. "Müsait misin?"</p>

  <p>Ariana kızardı. "Profesör, İran'dayız. Bazı davranışlar..."</p>

  <p>"Bana profesör deme. Kendimi yaşlı hissediyorum. Thomas de."</p>

  <p>"Diyemem. Kimliklerimizi korumamız gerek."</p>

  <p>"Bu da ne demek?"</p>

  <p>"Çok yakın görünemeyiz. Aslında size Ağa Profesör diye hitap etmem gerekiyor."</p>

  <p>"O da ne demek?"</p>

  <p>"Sayın Profesör."</p>

  <p>"O zaman yalnız olduğumuzda bana Thomas dersin, başkalarının yanında Ağa Profesör, anlaştık mı?"</p>

  <p>Ariana başını iki yana salladı. "Hayır, mesafemizi korumamız gerek."</p>

  <p>Tarihçi pes ettiğini gösterir gibi ellerini kaldırdı. "Tamam," dedi. "Peki, söyle bana İranlılar böyle güzel bir kadının -Batılı ve dul- yalnız yaşamasına nasıl bakıyor?"</p>

  <p>"Ben Tahran'da yalnız yaşıyorum. İsfahan'da ise ailemle birlikteyim. Bildiğin gibi İranlılar genelde bir arada yaşarlar: kardeşler, büyük anne ve babalar, torunlar, hepsi bir çatının altında. Evlendikten sonra bile insanlar anne babalarıyla yaşamaya devam ediyorlar."</p>

  <p>"Hımm," diye mırıldandı Thomas. "Ama hâlâ soruma cevap vermedin. Hemşehrilerin senin sürdürdüğün hayata ne gözle bakıyor?"</p>

  <p>İranlı derin bir nefes aldı. "Pek iyi değil tahmin edeceğin gibi." Yüzünde düşünceli bir ifade belirdi. "Bildiğin gibi burada kadınların fazla hakkı yok. 1979'daki İslam Devrimi her şeyi kökünden değiştirdi. Başörtüsü mecburi oldu, kızlarda evlenme yaşı dokuza indirildi, kadınların toplum içine ailesinden olmayan bir erkekle çıkmasına ve yanlarında kocaları ya da babaları olmadan seyahat etmelerine izin verilmedi. Eğer bir kadın zina yaparsa, tecavüze uğrasa bile,&nbsp;<span style="text-indent: 0.3in;">taşlanarak öldürülürdü. Başını doğru düzgün kapatmamanın cezası da kırbaçtı."</span></p>

  <p>"Daha neler!" dedi Thomas hayretle. "Kadınlar için hayat çok zormuş, değil mi?"</p>

  <p>"Aynen öyle. Ben o sırada Paris'teydim o yüzden bu türden küçük düşürmelere maruz kalmadım. Ama uzaktan izledim. Kız kardeşlerim ve kuzenlerim olup biteni sürekli bana bildirdiler Her şey aynı olsaydı 1995'te asla geri dönmezdim. O zamana kadar reform hareketleri başlamıştı, ülkenin açılmaya başladığına dair emareler görülüyordu ve ben de bu riski göze almaya karar verdim."</p>

  <p>"Sen Müslümansın, değil mi?"</p>

  <p>"Evet."</p>

  <p>"İslam'ın kadınlara davranış şekli seni rahatsız etmiyor mu?"</p>

  <p>Ariana biraz şaşırmış göründü. "Peygamberimiz Hz. Muhammed kadın ve erkeklerin farklı hak ve sorumlulukları olduğunu' söyler." Vurgulamak için parmağını salladı. "Dikkat et: birinin diğerinden daha fazla hakkı olduğunu söylemez, sadece farklı haklar der. Asıl sorun insanların Peygamberin sözlerini açıklayış şekli."</p>

  <p>"Sence Tanrı kadınların peçe takmasıyla, dokuz, on üç ya da on sekiz yaşında evlenmesiyle veya evlilik dışı ilişki yaşamasıyla ilgileniyor mu? Sence Tanrı böyle şeylerle uğraşır mı?"</p>

  <p>"Tabii ki hayır Ama benim inandığım şey farklı. Bu toplum nasılsa öyle devam ediyor ve benim bu konuda elimden bir şey gelmez."</p>

  <p>"Peki, sence toplum mu o şekilde işliyor yoksa İslam mı?"</p>

  <p>"Bilmiyorum, sanırım toplum ve onun İslâmı yorumlayış şekli," dedi Ariana. "İslam, misafirperverlik, cömertlik, yaşlılara saygı, aile ve toplum bilinciyle eşanlamlıdır. Kadınlara burada eş ve anne rolü verilmiştir; gayet açık." Omuz silkti. "Ama fazlasını istersen sana zorluk çıkarırlar, değil mi?"</p>

  <p>Bir an sessizlik oldu.</p>

  <p>"Pişman mısın?"</p>

  <p>"Neye?"</p>

  <p>"Geri döndüğüne."</p>

  <p>Ariana omuz silkti. "Ülkemi seviyorum. Ailem burada. Buradaki insanların ne kadar harika olduklarını fark etmedin mi? Diğer ülkeler biziim fanatik olduğumuzu, bütün günlerimizi Amerikan bayrağı yakıp, Batı'ya hakaret edip Kalaşnikoflarla havaya ateş ederek geçirdiğimizi zannediyorlar ki aslında ilgisi bile yok," dedi gülümseyerek, Coca-Cola bile içiyoruz."</p>

  <p>"Fark ettim. Ama yine soruma cevap vermedin."</p>

  <p>"Ne sorusu?"</p>

  <p>"Biliyorsun. Geri döndüğüne pişman oldun mu?"</p>

  <p>İranlı derin bir nefes aldı, bu soru onu biraz rahatsız etmişti. "Bilmiyorum," dedi. "Sanırım bir şey arıyorum."</p>

  <p>"Ne gibi?"</p>

  <p>"Bilmiyorum. Bulunca öğreneceğim."</p>

  <p>"Birini mi arıyorsun?"</p>

  <p>"Belki." Tekrar omuz silkti. "Gerçekten bilmiyorum. Belki de bir anlam arıyorum."</p>

  <p>"Gerçekten mi?"</p>

  <p>"Evet. Hayatın anlamını. Kendimi biraz kaybolmuş hissediyorum, Paris ile İsfahan arasında kalmış gibiyim, tarafsız bölgede; ne Fransız ne de İranlı, ne Avrupalı ne de Orta Doğulu ama aynı zamanda hepsi olan bir yerde. İşin aslı hâlâ yerimi bulamadım."</p>

  <p>Hafif Moğolları andıran Türk garson elinde yiyecek tepsisiyle geldi. Mirza kasemiyi Ariana'nın, broke'u da Thomas'ın önüne koydu, bir de tarihçinin onuruna istedikleri iki bardak ab portugal, portakal suyu getirdi; nihayetinde Farsçada her ülkenin ismi bir meyveye karşılık gelmiyordu. Dışarıda ışıklardan oluşan bir deniz karanlıkta&nbsp;<span style="text-indent: 0.3in;">parladı; şehir ufka ve onun ötesine uzanıyor, dev bir yılbaşı ağacı gibi yanıp sönüyordu.</span></p>

  <p>"Thomas," dedi Ariana, portakal suyundan bir yudum aldı. "Seninle konuşmak hoşuma gitti."</p>

  <p>Tarihçi güldü. "Teşekkürler, Ariana. Teşekkürler bana Thomas dediğin için."</p>
</body>
</html>
