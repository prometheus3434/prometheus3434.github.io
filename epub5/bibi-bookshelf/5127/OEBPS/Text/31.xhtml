<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_32">Otuz bir</h2>

  <h2><br /></h2>

  <p>İranlıların kendisine verdiği ince battaniye gecenin ayazı karşısında bir işe yaramıyordu. Thomas battaniyenin altında kıvrıldı ama vücudu çoktan ısısını kaybetmişti ve kontrolsüzce titriyordu.</p>

  <p>Bu halde uyumasının imkânsız olduğunu bildiğinden biraz şınav çekti, çömeldi, çaresizce ısınmak için elinden geleni yaptı ve ancak bir ölçüde başarılı olabildi. Durduğunda az da olsa ısındığını görünce uyuyabilmek için hemen battaniyesine sarıldı. Soğuğun etkisini göstermeye başlaması sadece birkaç dakika sürdü ve uyumasının mümkün olmadığını anladı. Bu geceyi atlatmanın tek yolu egzersize devam etmekti. Sabret, diye geçirdi içinden. Güneş doğup da zayıf ışıkları az da olsa hücreyi ısıtmaya başladığında belki uyuyabilirdi. Ne yazık ki İranlıların sorgu için geri döneceklerini biliyordu ve uykusuz geçen bir geceden sonra kendisini toparlaması çok zor olacaktı.</p>

  <p>Klik. Klik.</p>

  <p>Kilitten gelen anahtar sesi Thomas'ı şaşırttı. Ayak sesi duymamıştı; sanki birisi kasten parmak uçlarında yaklaşmış ve varlığını ancak kilitten ses gelmeye başladığında fark edebilmişti.</p>

  <p>Klak.</p>

  <p>Kapı açıldı. Thomas başını kaldırdı, gelenin kim olduğunu anlamaya çalışıyordu. Çok karanlıktı ve gelenin elinde fener yoktu.</p>

  <p>"Kim var orada?" diye sordu, Tibet halısının üzerine oturdu.&nbsp;</p>

  <p>"Şişt."</p>

  <p>Sesi telaşlıydı ama tonu yumuşak ve tanıdıktı. Tarihçi öne eğildi, gözlerini kocaman açtı, kim olduğunu anlamasını sağlayacak bir detay görmeye çalışıyordu.</p>

  <p>"Ariana?"</p>

  <p>"Evet," diye fısıldadı. "Sessiz ol."</p>

  <p>"Neler dönüyor?"</p>

  <p>"Sessiz ol!" dedi daha sert şekilde. "Haydi, seni buradan çıkaracağım."</p>

  <p>Thomas duyduklarına inanamadı. Hemen ayağa fırlayıp umutlu bir ifadeyle ona baktı. "Ya diğerleri?"</p>

  <p>Ariana’nın elinin yumuşak dokunuşunu hissetti.</p>

  <p>"Şişt," dedi, sesi fısıltıdan biraz daha yüksekti. "Benimle gel. Tek laf etme."</p>

  <p>Ariana’nın sıcak parmakları onunkilere kilitlendi ve onu kapıya doğru çekti. Karanlıkta kendisini onun rehberliğine teslim etti, ikisi de yavaşça etrafı yoklayarak yürüdüler, ses çıkarmamak için büyük çaba harcıyorlardı. Merdivenlerden bir avluya çıktılar, bir koridora girdiler ve sonunda bir kapıdan çıktılar.</p>

  <p>Thomas soğuk gece rüzgârının yüzüne vurduğunu hissetti ve sonunda az da olsa bir ışık gördü. Sarı renkli bir sokak lambasının ışığında sokağın ana hatlarını, binaları ve koyu renkli bir cipi görebiliyordu. Dışarıdaydılar. Ariana onu arabaya doğru çekti. Kadın kapıları açtı ve Thomas’a binmesini işaret etti.</p>

  <p>"Acele et," diye mırıldandı. "Onlar uyanmadan, çabuk."</p>

  <p>Gecenin yarısında bölgeden çıkıp Lhasa’nın tozlu sokaklarını geçtiler, arabalarının farları ve tek tük sokak lambaları haricinde yolda ışık yoktu. Thomas dönüp arkaya baktı. Ortalık sakin görünüyordu; takip eden kimse yoktu. Jeep'in arkasında benzin bidonları, iki büyük su şişesi ve içinde yiyecek olduğunu tahmin ettiği bir kutu gördü. Bu dikkatle planlanmış bir kaçıştı.</p>

  <p>Sağa döndüler ve şehri arkalarında bırakarak batıya, havaalanına doğru gitmeye başladılar.</p>

  <p>"Nereye gidiyoruz?" diye sordu Thomas.</p>

  <p>"İlk yapmamız gereken şehirden çıkmak. Burası çok tehlikeli."</p>

  <p>"Dur!" dedi tarihçi. "Önce otelden eşyalarımı almam gerek."</p>

  <p>Ariana hayretle ona baktı. "Thomas, delirdin mi sen? Kaybolduğunu fark ettiklerinde ilk oraya bakacaklardır. Aklından ne geçiyor?" Tekrar yola döndü. "Üstelik senin hakkında bilgi vermesi için resepsiyoncuya para verdiler Otele gitmemiz söz konusu bile değil."</p>

  <p>"Öyleyse nereye gidiyoruz?"</p>

  <p>Ariana yolun kenarına çekti, PetroChina benzin istasyonundan fazla uzakta değillerdi. Işıkları açık ve motoru çalışır halde bırakarak Thomas'a döndü. "Sen söylesene, Thomas."</p>

  <p>"Bu da ne demek? Bunu planlayan ben değilim, sensin."</p>

  <p>İranlı iç çekti. "Thomas, birbirimize karşı dürüst olmazsak asla bir yere varamayız."</p>

  <p>"Ne demeye çalışıyorsun?"</p>

  <p>"Sadece kaçmanın yetmeyeceğini söylemeye çalışıyorum. Nereye gidersek gidelim bizi bulurlar. Bugün, yarın, bir hafta, bir ay ya da bir yıl sonra, fark etmez. Sonunda bizi bulurlar, anladın mı?"</p>

  <p>"Peki, teklifin nedir?"</p>

  <p>"Onlara bizim peşimizi bırakmaları için bir sebep verelim diyorum."</p>

  <p>"Bunu nasıl yapacağız?"</p>

  <p>"Dün bana bir fikir verdin," dedi, bal rengi gözleri karanlıkta ışıldadı. "Einstein'ın el yazmasının nükleer silahlarla alakası yok dediğini hatırlıyor musun?"</p>

  <p>"Evet."</p>

  <p>"Bu gerçekten de doğru mu?"</p>

  <p>"Doğru olduğuna ben ikna oldum ama belgeyi okuyan sizsiniz. Ne yazıyor?"</p>

  <p>Ariana başını iki yana salladı ve yüzünü buruşturdu. "Garip bir belge aslında. Ne anlatmaya çalıştığını bir türlü anlayamadık. Fakat Einstein hiç şüpheye yer bırakmayacak şekilde büyük bir patlamaya neden olacağını söylüyor. Sonra da 'işarete bak' yazıp formülü şifrelemiş: altı harf, iki parçaya ayrılmış, en başında bir ünlem işareti var. '!Ya ovqo'" diyerek açıkladı. "Bu kadar önemli bir formülün bu kadar küçük olması bana garip geliyor. O yüzden bunun el yazmasının ikinci bölümünün anahtarı olan bir şifre olduğunu düşündük."</p>

  <p>"Hımm... Anlıyorum."</p>

  <p>"Yine de," diye devam etti Ariana, "Sen hâlâ bunun atom bombasıyla ilgili olmadığını düşünüyorsun, değil mi?"</p>

  <p>"Dinle, tam olarak emin değilim," dedi temkinli şekilde. "Ama hiç zannetmiyorum."</p>

  <p>"O zaman geriye yapacak tek şey kalıyor."</p>

  <p>"Neymiş?"</p>

  <p>"İspatlamak."</p>

  <p>"Ne?"</p>

  <p>"El yazmasının kolay yapılabilen bir atom bombasının sırlarını taşımadığını ispat etmek zorundayız. İstedikleri şey bu, öyle değil mi? Eğer arayışlarının nafile olduğunu ispat edebilirsek bizi rahat bırakırlar."</p>

  <p>"Sanırım ne kastettiğini anlıyorum."</p>

  <p>Düşünerek geçirdikleri sessiz bir ara oldu.</p>

  <p>"Yani?" diye sordu Ariana.</p>

  <p>Thomas iç çekti. "Yani ne?"</p>

  <p>"İspatlamak mümkün mü?"</p>

  <p>"Bilmiyorum. Deneyebiliriz."</p>

  <p>"Güzel," dedi kadın. "Peki, nereden başlayacağız?"</p>

  <p>Thomas torpido gözünü açtı ve bir Tibet haritası çıkardı. Haritayı açtı, birkaç saniye inceledi ve Lhasa’nın 200 kilometre batısında bir yeri işaret etti.</p>

  <p>"Şigatse."</p>

  <p><br /></p>
  <hr class="sigil_split_marker" />

  <p><br /></p>

  <p>Güneş arkalarından yükseldi. Başta hafif ışığı yıldızlı gökyüzünü maviye çevirdi; ardından ışık daha da arttı ve pürüzlü tepelerin ardından doğan şafağı müjdeledi.</p>

  <p>Sabahla birlikte nefes kesici bir manzara gözler önüne serildi: güzel ve huzur dolu vadilere açılan yalçın ve karlı dağlar. Otlayan koyunlar, kimi zaman bir çoban, yük taşıyan yaklar, garip bir çadır ve kır hayatının yavaş temposuna uygun ilerleyen bir traktör ve römorkör gördüler. Arazi hâlâ yabani ve özgürdü, her zaman olduğu gibi geniş ve dünyadan kopuk bir plato olarak kalmıştı.</p>

  <p>Thomas çok yorgundu ama dinlenemeyecek kadar huzursuz ve heyecanlıydı. Hâlâ Ariana’dan şüpheleniyordu ve uzun bir sessizliğin ardından durumu açıklığa kavuşturmaya karar verdi.</p>

  <p>"Yine iki taraflı oynamadığını nereden bileceğim?"</p>

  <p>Ariana başını yoldan çevirdi ve kaşlarını kaldırarak ona baktı. "Ne?"</p>

  <p>"Beni kandırmadığından nasıl emin olabilirim? Nihayetinde Tahran’da iyi bir gösteri tezgâhladın..."</p>

  <p>İranlı etkilenmişti ve gözlerinin içine baktı. "Seni kandırdığımı mı düşünüyorsun, Thomas?"</p>

  <p>"Bir kez yaptın, öyle değil mi? Tekrar yapmayacağından nasıl emin olabilirim? Bunun... Kont Drakula ya da adı her ne ise onunla birlikte planladığın bir şey olmadığını kim söyleyebilir?"</p>

  <p>Ariana tekrar ona baktı. "Benden şüphe etmekte haklı olduğunu biliyorum," dedi. "Olanlardan sonra çok normal. Ama yemin ederim bu bir numara değil."</p>

  <p>"Nasıl emin olabilirim?"</p>

  <p>"İşler farklı."</p>

  <p>"Ne yönden?"</p>

  <p>"Seni korumak için Tahran’da elimden gelen her şeyi yaptım. Yalan da sadece bunun bir parçasıydı."</p>

  <p>"Anlamadım..."</p>

  <p>"Dinle Thomas," dedi kadın dişlerini sıkarak. "Seni gecenin karanlığında Bilim Bakanlığı’nda dört bir yana ateş eden delinin biriyle, gizli bir belgeyi çalarken yakaladıklarında ne olacağını zannediyordun?"</p>

  <p>"İyi olmayacağını biliyordum. Olmadı da."</p>

  <p>"Tabii ki olmayacaktı. Üstelik Hapishane 59, Evin’den bin beterdir Yoksa bundan hâlâ şüphen mi var?"</p>

  <p>"Tamam. Daha da kötü olacaktı."</p>

  <p>"Bunu anlamana sevindim. Hâlâ itiraf etmekten sıyrılabileceğini mi düşünüyorsun?"</p>

  <p>"Bence öyle."</p>

  <p>"Saçmalama!" dedi kadın. "Tabii ki itiraf edecektin. Belki biraz zaman alırdı, birkaç hafta ya da bir ay ama sonunda itiraf ederdin. Herkes eder."</p>

  <p>"Tamam, haklısın."</p>

  <p>"Ya sonra? Ne olacaktı sence?"</p>

  <p>"Bilmem. Herhalde uzunca bir süre parmaklıkların arkasında kalırdım."</p>

  <p>Ariana başını iki yana salladı. "Ölürdün, Thomas." Ona baktı. 'Anladın mı? Artık işlerine yaramayacağını anladıkları anda seni öldürürlerdi."</p>

  <p>"Öyle mi düşünüyorsun?"</p>

  <p>İranlı yola baktı. "Biliyorum," dedi alt dudağını ısırarak. "Çaresizdim. O zaman aklıma geldi: Onu serbest bırakıp araştırmanın nereye doğru gideceğine bakabilirdik. Onlara babanın bu sırrı çözecek bazı şeyler bilebileceğini söyledim. Seni tekrar geri gönderip gizlice takip edebilirdik. Bu, yapmayı planladıkları şeyden daha verimli olmaz mıydı?" Acı acı gülümsedi. "Plan onlara ilginç geldi. Seni kurtarmak için alelacele uydurduğum bir şey olduğunu bilmiyorlardı. Kelleni isteyen rejim tekrar düşünmeye başladı. Onlara birinci önceliğimizin Uluslararası Atom Enerjisi Grubu ve Amerikan casus uyduları tespit edemeden gizlice bir nükleer silah inşa etmek olduğunu hatırlattım. Görevin amacı bu değil miydi? Eğer öyleyse ve seni serbest bırakmak bu amaca hizmet edecekse tereddüt etmenin ne manası vardı?" Thomas'a baktı. "Şimdi anladın mı? Onları kaçmana izin vermeleri için böyle ikna ettim. Geriye sadece uydurma bir operasyon düzenlemek kaldı."</p>

  <p>"Eğer bu doğruysa neden beni yasal olarak serbest bırakmadılar? Neden beni kurtarmak için sokak ortasında onca şey yapıldı?"</p>

  <p>"Çünkü CIA bizim bir şeylerin peşinde olduğumuzu anlardı. Önce seni bir CIA ajanıyla birlikte bakanlıkta çok gizli bir belge çalarken yakalayıp, sadece birkaç gün sonra da serbest bırakıp gitmene izin veriyoruz. Sence CIA bunu yutar mıydı?" başını iki yana salladı, sorusuna kendi cevap verdi. "Bunu yapmamız mümkün değildi. Bir kaçış olmalıydı. Tek yol buydu ve inandırıcı olmak zorundaydı."</p>

  <p>"Sanırım anlıyorum," dedi Thomas başını sallayarak. "Peki, neden bir şey söylemedin?"</p>

  <p>"Söyleyemezdim de ondan! Beni izliyorlardı! Üstelik aksi takdirde doğal olamazdın. Sana bir şeyler söylesem tüm planı tehlikeya atabilirdin."</p>

  <p>Tarihçi parmaklarını saçlarında gezdirdi. "Tamam," dedi. "Peki, beni Lhasa'dan çıkarmana ne demeli? Şimdi senin de başın belaya girmiş olmuyor mu?"</p>

  <p>"Tabii ki oluyor."</p>

  <p>"Öyleyse... neden yaptın?"</p>

  <p>Ariana cevap vermeden önce biraz bekledi. Gözlerini önündeki yola dikmiş devam ederken sessizlik de sürdü.</p>

  <p>"Çünkü seni öldürmelerine izin veremezdim," diye mırıldandı sonunda.</p>

  <p>"Ama şimdi seni de öldürebilirler."</p>

  <p>"Eğer el yazmasının atom bombalarıyla ilgisi olmadığını ispatlarsak bir şey olmaz."</p>

  <p>"Ya beceremezsek?"</p>

  <p>İranlı ışıl ışıl gözlerle ona baktı, yüz ifadesinde belirgin bir hüzün vardı. "O zaman korkarım ki, ikimizi de öldürürler."</p>

  <p><br /></p>
  <hr class="sigil_split_marker" />

  <p><br /></p>

  <p>Cipin içi fırın gibi sıcaktı. Öğle güneşi tahammül edilir gibi olmadığından terlerinin kuruması için pencereleri açmak zorunda kaldılar.</p>

  <p>Kayalık bir vadiyi, arkalarında tozdan bir kuyruk bırakarak geçip dar bir geçide ulaştılar ve sarsılarak onu da aştılar.</p>

  <p>Rüzgârı yüzünde hisseden Thomas çevresindeki muhteşem tabiata hayran olmadan edemedi. Tibet kırsalı renklerin kaba kuvvetinin ve yalın netliğinin bir karışımıydı. Burada kırmızılar daha canlı, yeşiller daha koyu, sarılar daha yoğundu; o kadar cıvıl cıvıldılar ki, sanki rengârenk bir patlamayı andırıyorlardı. Uçuk, canlı, aşırı ve sezgileri olumlu yönde uyuşturan.</p>

  <p>Onu da o sırada gördüler: Işıl ışıl bir mücevheri andıran mavi bir ışık sağ taraflarında parladı, çivit mavisi bir ayna kahverengi toprağı kuşattı, gök mavisi bir safirin etrafı erimiş altınla çevrildi. Mavi o kadar parlaktı ki, neredeyse hipnotize edici bir etkisi vardı ve ışığı da kendi içinden geliyor gibiydi.</p>

  <p>"Şu ne?" diye sordu Thomas, gözlerini bu büyüleyici manzaradan alamıyordu.</p>

  <p>Ariana’nın da dikkatini çekmeyi başarmıştı. "Bir göl."</p>

  <p>Kenara çekip baktılar, duyularına saldıran bu görüntüyle bir nevi transa girmişlerdi. Su, rengi parlak kobalttan koyu maviye ve parlak beyaz kumlu sahillere vuran opalik yeşile değişen lapis lazuli bir cam parçası gibiydi. Sanki okyanustaki bir mercan resifi mucizevî bir şekilde, gölgeleri kızıla çalan kahverengi olan karlı zirvelere sahip altın rengi ve eflatun dağ sıraları arasında belirmişti. Bu tam bir renk cümbüşüydü.</p>

  <p>"Bu, su olamaz," dedi Thomas, manzara karşısında ne diyeceğini bilemiyordu. "Su bu kadar parlak değildir."</p>

  <p>"Ne öyleyse?"</p>

  <p>Tabii ki retorik bir soruydu.</p>

  <p>"Aç mısın?" diye sordu tarihçi.</p>

  <p>Ariana başını salladı, motoru kapattı, dışarı çıktı ve bagajı açtı. Neredeyse öğlen olmuştu ve yemek için harika bir yerdi. Thomas yiyecek sepetini çıkardı ve yokuştan göle doğru indiler.</p>

  <p>Güneş yakıyordu. Kristal berraklığındaki suların başı ve sonu yokmuş gibi göründüğü kıyıdaki bir kayanın dibine oturmaya karar verdiler ama çok sıcaktı. Dağ tarafına doğru, gölgeye gittiler ama oranın da çok soğuk olduğunu gördüler. Tekrar yer değiştirip bu kez ikisinin ortasında durdular. Gövdeleri gölgede titriyor, bacakları güneşte pişiyordu. Bu sıcaklık farkı akıl alır gibi değildi; en az yirmi derece olmalıydı.</p>

  <p>Birbirlerine bakıp güldüler.</p>

  <p>"Havadan," dedi Ariana.</p>

  <p>"Neden?"</p>

  <p>"Çok seyrek," diye açıkladı. "Ne güneş ışığını emebiliyor, ne de mor ötesi ışınlan filtre edebiliyor. Nedeni bu." İç çekti. "Çok küçükken İran'da Zargos Dağları’na gittiğimizde buna benzer bir şey yaşamıştım ama bu derece değildi." Güneş ışığına bakıp yüzünü buruşturdu. "Gölgede dursak daha iyi olacak; kötünün iyisi sayılabilir."</p>

  <p>Thomas üstüne oturdukları sepeti kayanın üstüne koydu ve bir yandan manzaranın bir yandan da sandviç ve meyve sularının tadını çıkardılar. Nefes kesiciydi.</p>

  <p>Gökyüzü, rengârenk yerle tezat teşkil edecek şekilde koyu ve karanlıktı. Sanki burada ışık farklı kurallara riayet ediyor gibiydi, sanki kaynağı gök değil de yerdi, sanki gökkuşağı göğe değil de yere ait bir olguydu.</p>

  <p>"Donuyorum," diye şikâyet etti Ariana.</p>

  <p>Thomas hiç düşünmeden korumacı erkek içgüdülerine uyarak ceketini çıkardı, kadına yaklaştı ve omuzlarına koydu. Bu ısınmasını sağlamak için yapılmış masum bir jestti ama büyülü bir kıvılcım ateşlemişti. Kadının tenini ve nefesinin hızlandığını hissedebiliyor, saçından yükselen lavanta kokusunu alabiliyordu. Hepsinden öte kadının geri çekilmek istemediğini sezmişti ve bu da pek çok farklı duygunun kapısını açmıştı.</p>

  <p>Birbirlerine baktılar.</p>

  <p>Yeşil gözleri onun karamel rengi gözleriyle buluştu, su ile balın, soğuk ile sıcağın, tatlı ile baharatlının buluşması gibi. Dolgun dudaklarının ayrılıp yaklaştığını hissetti, o kırmızı taç yapraklarına doğru yaklaştı, vücudu heyecandan titriyordu.</p>

  <p>Buluştular.</p>

  <p>Önce kibarca yokladı, sonra diliyle daha ileri gitti. Tatlı, şekerli bir tadı vardı. Öpüşmeleri başta nazikti ardından her ikisi de daha&nbsp;<span style="text-indent: 0.3in;">fazlasını istiyormuş gibi sertleşmeye başladı; çekingenlik isteriye, isteri arzuya, aşk tutkuya dönüştü.</span></p>

  <p>Kadının göğsünün kendi göğsüne dayandığını hissetti. Kendine daha fazla hâkim olmayan Thomas, elini kadının kazağının içine daldırıp yumuşak ve dolgun göğüslerine varana kadar devam etti. Göğüslerini büyük bir şevkle sıkarken dudakları hâlâ ayrılmamıştı. Kadının ellerinin pantolonunun üzerinde olduğunu ve fermuarını açtığını fark etti, onu kendisini hapseden elbisesinden kurtardı. Açlık her ikisini de etkisine almıştı. Soğuk bacaklarını sararken, Thomas sıcaklığa yöneldi; Ariana’nın eteğini kaldırdı ve külodunu hızla çekip yırttı.</p>

  <p>Parmaklarını bacaklarının arasına sokup nemli sıcaklığı hissetti. Ariana inledi ve elini uzatarak parmak uçlarıyla ona dokundu. Sertleştiğini anlamak için onu okşadıktan sonra bacaklarını açtı ve onu kendisine doğru çekti. Thomas kadının titrediğini hissetti, nefes nefese vücudunun davetini hiç tereddüt etmeden kabul etti; yokladı ve onun arzuyla titreyen çiçeği onu almak için açıldı.</p>

  <p>İçine girdi.</p>

  <p>Sanki sıcak bir bal banyosunun içine girmiş gibiydi. Duyuları yenilenmiş, tüm sezileri artmıştı: Saçının kokusu yoğunlaşmış, gözlerindeki altın rengi koyulaşmış, derisine dokunuşu yumuşamış, vücudunun ısısı artmış ve tadı daha da lezzetli hale gelmişti. Dağlar, göl, renkler, soğuk, ışık, her şey kaybolmuş, her şey o ânın yoğunluğu içinde uçup gitmişti.</p>

  <p>Evren sadece o ikisinden ibaretti: Thomas ve Ariana, biri ve diğeri, yeşil ve altın rengi, demir ve kadife, ter ve lavanta, çikolata ve karamel, sap ve çiçek, düzyazı ve şiir, ses ve melodi, yin ve yang, iki vücut birleşip sert kayanın üzerinde bir oldu ve uzun, ağır, sürekli ve açgözlü bir dansla hareket etmeye başladılar. Bir olmuşlardı, iniltilerinin ritmiyle hareket ediyorlar; biri veriyor, diğeri ise alıyordu, daha sert ve daha sert.</p>

  <p>Kendinden geçmişlik haliyle çığlıklar yükseliyordu.</p>

  <p>Renk ve ışıklardan bir patlamayı sezdiği ve hislerinin tüm vücudunda harekete geçtiğini hissettiği an, tüm sonsuzluk fani ama yine de ebedi bir anla dolduğunda, ihtirası en yüksek dağları aşıp birleşmeleri tamamlandığında, tam o anda Thomas arayışının sona erdiğini anladı, bu bal renkli gözler onun felaketi, dudakları onun şiiri, vücudu onun eviydi.</p>

  <p>Bu kadın onun kaderiydi.</p>
</body>
</html>
