<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><span style="text-indent: 0.3in;"><b><br /></b></span></h2>

  <h2 id="sigil_toc_id_2"><span style="text-indent: 0.3in;"><b>Bir</b></span></h2>

  <h2><span style="text-indent: 0.3in;"><b><br /></b></span></h2>

  <p>Kargaşa dayanılır gibi değildi. Alman arabaları, gürültülü kamyonlar ve egzozlarından çıkan gazlar kirli asfaltı kaplayan otobüsler öfkeyle homurdanıp sabırsızca kornalarını çalıp duruyorlardı. Sıcak öğle vakti havayı yanan yağın keskin kokusu kaplamıştı; yıkık dökük binaların üzerini kaplayan pis bir bulut. Modernitenin nimetlerinin en beterini barındıran bu eski şehrin görüntüsünde iç karartan bir şeyler vardı.</p>

  <p>Ne yöne gideceğine karar veremeyen kahverengi saçlı ve yeşil gözlü bir adam müzenin basamaklarında durdu ve seçeneklerini değerlendirdi. Önünde Tahrir Meydanı'nın göbekli kavşağı duruyordu, onun ilerisinde de bir grup kafe vardı. Ne yazık ki burası aynı zamanda trafik keşmekeşinin de merkeziydi. Oraya gitmek söz konusu bile değildi. Soluna baktı. Kasr El-Nil'e inmek gibi bir seçeneği vardı, çay ve tatlı için Groppi'ye uğrayabilirdi ama bunu yapamayacak kadar açtı. Açlığı birkaç kurabiyeyle geçiştirilebilecek gibi değildi.</p>

  <p>"Kahire'ye ilk gelişiniz mi?"</p>

  <p>Adam başını çevirdi, soruyu yönelten sesin sahibi kadının kim olduğunu anlamaya çalışıyordu. "Affedersiniz?"</p>

  <p>"Kahire'ye ilk gelişiniz mi?"</p>

  <p>Uzun siyah saçlı, uzun boylu bir kadın müzeden yeni çıkmıştı ve ona doğru geliyordu. Gözleri bal rengiydi, dudakları da dolgun ve çekiciydi; kırmızı bir ruj sürmüştü. Kulağında küçük yakut küpeleri vardı, gri bir kıyafet giymişti. Mükemmel kıvrımları ve uzun bacakları giydiği siyah topuklu ayakkabı sayesinde daha da belirgin hale geliyordu.</p>

  <p>Egzotik bir güzellik.</p>

  <p>"Ah... Hayır," diye kekeledi adam. "Daha önce birkaç kez gelmiştim."</p>

  <p>Kadın elini uzattı. "Memnun oldum," dedi gülümseyerek. "İsmim Ariana. Ariana Pakravan."</p>

  <p>"Memnun oldum."</p>

  <p>El sıkıştılar ve Ariana hafifçe kıkırdadı. "Bana adınızı söylemeyecek misiniz?"</p>

  <p>"Ah, özür dilerim. İsmim Thomas. Thomas Noronha."</p>

  <p>"Nasılsın, Thomas?"</p>

  <p>"Ariana'nın Arap ismi olduğunu bilmiyordum."</p>

  <p>"Hımm... Arap olduğumu kim söyledi?"</p>

  <p>"Değil misiniz?"</p>

  <p>"Aslında hayır İranlıyım."</p>

  <p>"Ah," diye güldü. "İranlı kadınların bu kadar güzel olduklarını bilmezdim."</p>

  <p>Ariana'nın yüzü mükemmel bir gülümsemeyle aydınlandı. "Çok naziksiniz."</p>

  <p>Thomas kızardı. "Bağışlayın. Kendime hâkim olamadım."</p>

  <p>"Mahcup olmayın. Marco Polo dünyanın en güzel kadınlarının İran'da olduğunu söylemişti." Kirpiklerini davetkâr şekilde kırptı. "Üstelik hangi kadın iltifat duymayı sevmez ki?"</p>

  <p>Tarihçi, kadının güzel kıyafetini süzdü. "Modern bir görüntünüz var. Ayetullah'ın ülkesinden gelen biri için çok şaşırtıcı."</p>

  <p>"Ben... aslında... biraz farklı bir durum." Ariana başını eğip Tahrir Meydanı'ndaki karmaşaya baktı. "Aç mısınız?"</p>

  <p>"Açlıktan ölüyorum!"</p>

  <p>"Öyleyse benimle gelin. Sizi özel bir mekâna götüreyim."</p>

  <p><br /></p>
  <hr class="sigil_split_marker" />

  <p><br /></p>

  <p>Taksi doğu yönünde, İslami Kahire'ye doğru yola koyuldu. Araba, Mısır'ın başkentinde yoluna devam ederken geniş caddeler yerini kalabalık dar yollardan oluşan bir labirente bıraktı. Eşek ve arabalar, celabiye giyen yayalar, seyyar satıcılar, bisikletler, papirüs tabelalar yapan adamlar, falafel tezgâhları, pirinç, bronz ve deriden eşyalar, halılar, dokumalar ve yeni üretilmiş antika taklitleri satan dükkânlar. Bahçeler nargile tüttüren müşterilerle doluydu ve havada kızartma, safran, zerdeçal ve kırmızı biberin karışımından oluşan bir koku hâkimdi.</p>

  <p>Taksi onları Hüseyin Meydanı'ndaki -stilize bir minarenin gölgesinde palmiye bahçesi olan küçük bir meydan- bir lokantanın önünde bıraktı. Ebu Hüseyin çoğu Mısır lokantasına göre daha Batılı bir görünüme sahipti. Tüm masalarda temiz örtüler vardı ve -bu şehirde hepsinden önemlisi- kliması bulunduğundan serin bir yerdi.</p>

  <p>Pencere kenarına oturdular, Seyyidna el Hüseyin Camii caddenin karşısında tam olarak görülebiliyordu. Beyaz kıyafetli bir garson iki menüyle birlikte geldi ve menüleri onlara takdim etti. Thomas menüye bakıp başını iki yana salladı. "Tek kelime anlamadım."</p>

  <p>Ariana elindeki menünün üzerinden ona baktı. "Ne yemek istiyorsunuz?"</p>

  <p>"Siz seçin. Kararı size bırakıyorum."</p>

  <p>"Emin misiniz?"</p>

  <p>"Kesinlikle."</p>

  <p>İranlı, menüyü inceledi ve siparişleri verdi.</p>

  <p>Bir anda melankolik ve delici bir ses yükseldi. Ses minarenin tepesindeki müezzinden geliyordu, ezan okuyarak müminleri namaza çağınyordu. Allahu Ekber nidaları şehir üzerinde dalgalanırken Ariana caminin dışında toplanmaya başlayan cemaate baktı.</p>

  <p>"Garip," dedi Thomas. "Birbirimizi tanımadığımız halde oturmuş öğle yemeği yiyoruz. Hakkımda adımdan başka hiçbir şey bilmiyorsunuz."</p>

  <p>Ariana kaşlarını kaldırdı ve yüzünde muzip bir ifade belirdi. "Yanılıyorsunuz."</p>

  <p>Thomas, "Öyle mi?" dedi hayretle. "Ama başka bir şey söylemedim ki."</p>

  <p>"Gerek yok. Gereken araştırmayı önceden yapmıştım."</p>

  <p>"Sahi mi?"</p>

  <p>"Evet."</p>

  <p>"Size inanmıyorum."</p>

  <p>"Öyleyse size ispat edeyim. Bakalım neler biliyorum. Portekizli olduğunuzu, kripto analiz ve eski diller konusunda bir uzman olarak görüldüğünüzü biliyorum. Lizbon Yeni Üniversite'de ders veriyorsunuz ve Gulbenkian Vakfı adına da danışman olarak görev yapıyorsunuz, o vakıftaki göreviniz ise Gulbenkian Müzesi'nde bulunan Asur yarım kabartma tabletlerini ve Mısır eserleri üzerindeki hiyerogliflerin tercümelerini incelemek." Sanki bir sınavdaki soruları cevaplıyor gibi anlatmıştı. "Kahire'ye, Karnak Tapınağı'nda konuşma yapmaya ve bu vasıtayla vakıf için değerli olan bir eseri elde etmeye geldiniz; şu anda Mısır Müzesi'nin bodrumunda bulunan Kral Narmer dikilitaşı."</p>

  <p>"Etkilendim. Gerçekten de çok şey biliyorsunuz."</p>

  <p>"Altı yıl önce bir trajedi yaşadığınızı ve yeni boşanmış olduğunuzu da biliyorum."</p>

  <p>Thomas durumu değerlendirirken bir kaşını kaldırdı. Bunlar şahsi detaylardı ve birisinin hayatına böyle müdahale etmesi onu huzursuz etmişti. "Bunları nereden biliyorsunuz?"</p>

  <p>"Profesör, beni kolayca düşürdüğünüz kadınlardan biri mi zannettiniz?" Ariana acı bir gülümsemeyle başını iki yana salladı. "Hayır. Burada iş için bulunuyorum ve bu da bir iş yemeği, anladınız mı?"</p>

  <p>Tarihçi başını iki yana salladı, kafesi karışmıştı. "Hayır; anlamadım."</p>

  <p>"Bir düşünün, Profesör. Ben Müslüman bir kadınım; sadece bu da değil, daha önce sizin de vurguladığınız gibi Ayetullah'ın, yani dinî yasaların çok katı olduğu bir ülkeden geliyorum. Sizce kaç İranlı kadın sokakta Avrupalı bir adamın yanına gelip de onu yemeğe davet eder?"</p>

  <p>"Açıkçası hiçbir fikrim yok."</p>

  <p>"İran'da hiçbir kadın bunu yapmaz, Profesör. Asla. Burada baş başa oturuyorsak tartışacak bir meselemiz olduğu içindir."</p>

  <p>"Öyle mi?"</p>

  <p>Ariana dirseklerini masaya dayadı ve Thomas'ın gözlerinin içine baktı. "Profesör Noronha, söylediğim gibi, Kahire'ye bir konferans ve Gulbenkian Müzesi için eski bir Mısır eseri alıp alamayacağınızı görmek için geldiğinizi biliyorum. Ama ben sizi buraya başka bir mesele için getirdim." Öne doğru eğildi, çantasını çıkardı ve masanın üstüne koydu. "Bunun içinde yüzyılın en büyük buluşu olabilecek bir el yazmasının bir sayfasının kopyası var." Eliyle hafifçe çantanın üzerine vurdu. "Bunu bizim için tercüme edip etmeyeceğinizi öğrenme sebebiyle hükümetim adına buraya geldim."</p>

  <p>Thomas bir süre İranlı kadına bakakaldı. "Bana iş mi vermek istiyorsunuz? Doğru mu duydum?"</p>

  <p>"Kesinlikle."</p>

  <p>"Kendi mütercimleriniz yok mu?"</p>

  <p>Ariana gülümsedi. "Bunun sizin uzmanlık alanınız olduğunu söylesem."</p>

  <p>"Eski lisanlar mı?"</p>

  <p>"Pek sayılmaz."</p>

  <p>"Kriptogram o zaman?"</p>

  <p>"Evet."</p>

  <p>Thomas çenesini sıvazladı. "Tamam," diye mırıldandı. "Ne hakkında bu el yazması?"</p>

  <p>İranlı doğruldu, ciddi ve profesyonel bir ifade takındı. "Daha ileri gitmeden bir konuda anlaşalım."</p>

  <p>"Nedir?"</p>

  <p>"Bu noktadan itibaren konuşacağımız her şey gizlidir. Görüşmemizden hiç kimseye bahsetmeyeceksiniz. Anladınız mı? Hiç kimseye. Sonunda bir anlaşma sağlayamasak bile size anlatacağım şeylerden hiç kimseye bahsetmeyeceksiniz." Adamım gözlerinin içine baktı. "Anlaşıldı mı?"</p>

  <p>"Evet."</p>

  <p>"Emin misiniz?"</p>

  <p>"Evet, endişe etmeyin."</p>

  <p>Ariana çantasını açıp bir kimlik kartı ve bir de kâğıt parçası çıkardı ve Thomas'a gösterdi. "Bu Bilim Bakanlığı'nın bana verdiği kimlik kartı."</p>

  <p>Thomas kartı aldı. Farsçaydı ve Ariana'nın tesettürlü resmini taşıyordu. "Her zamanki gibi güzel."</p>

  <p>İranlı gülümsedi. "Çok kibarsınız."</p>

  <p>Tarihçi kartın arkasına baktı. "Burada yazan hiçbir şeyi anlamadım." Omuz silkerek kartı geri verdi. "Herhangi bir yerde yapılmış sahte bir kimlik de olabilir"</p>

  <p>Ariana gülümsemeye devam etti. "Zaman içerisinde bunun bir üçkâğıt olmadığını göreceksiniz." Kâğıt parçasını ona gösterdi. "Bu Sanayi Bakanlığı'nın size verdiği işin bir hayal ürünü olmadığını ispatlayan belgedir."</p>

  <p>Tarihçi mektubu satır satır inceledi. Mektubun başında İran damgası bulunuyordu ve İngilizce yazılmıştı. İran İslam Cumhuriyeti'nin Bilim, Araştırma ve Teknoloji Bakanlığı'nın Die Gottesformel başlıklı yazmaları tercüme ve tasdik etmek için kurduğu çalışma grubunun başkanının Ariana Pakravan olduğunu söylüyordu. Altında mavi mürekkepli ve zor okunan Sanayi, Araştırma ve Teknoloji Bakanı Bozorgmehr Şafak imzası bulunuyordu.</p>

  <p>Thomas yazmaların başlığını işaret etti. "Die Gottes... Ne?"</p>

  <p>"Die Gottesformel. Almanca."</p>

  <p>"Fark ettim," dedi gülerek. "Peki, ne anlama geliyor?"</p>

  <p>Ariana çantasından bir kâğıt daha çıkardı; iki kez açtı ve Thomas'a gösterdi. Kareli bir kâğıda büyük harflerle bir şiir ve imzayla birlikte aynı şey yazılmıştı: DİE GOTTESFORMEL.</p>

  <p>"Bu yazmanın ilk sayfasının fotokopisi," dedi Ariana. "Gördüğünüz gibi Bakan Şafak'ın size verdiğim belgede belirttiğiyle aynı başlık."</p>

  <p>"Evet, Die Gottesformel," diye tekrarladı Thomas. "Anlamı ne?"</p>

  <p>"Tarihin gördüğü en önemli kişilerden biri tarafından yazılmış bir yazı bu."</p>

  <p>"Kimmiş?" diye güldü Thomas. "İsa Mesih mi?"</p>

  <p>"Bakıyorum da keyfiniz yerinde."</p>

  <p>"Haydi ama. Kimmiş?"</p>

  <p>Ariana ekmekten bir parça kopardı, üzerine biraz humus sürdü ve bir diş aldı, kasten ağır ağır hareket ediyordu, az sonra söyleyeceği şeyin önemini artırmak ister gibiydi. "Albert Einstein."</p>

  <p>Thomas fotokopiyi tekrar inceledi, merakı artmıştı.</p>

  <p>"Einstein ha? Hımm, ilginç." Ariana'ya baktı. "Bu gerçekten de Einstein'ın imzası mı?"</p>

  <p>"Evet."</p>

  <p>"Bu da onun el yazısı."</p>

  <p>"Tabii ki. Analiz edip doğruluğunu onayladık."</p>

  <p>"Peki, bu ne zaman yayımlandı?"</p>

  <p>"Yayımlanmadı."</p>

  <p>"Ne? Bu yayımlanmamış bir yazı mı?"</p>

  <p>"Evet."</p>

  <p>Tarihçi takdir ettiğini gösterir şekilde mırıldandı; merakı karşı konulmaz bir seviyeye gelmişti. Sayfayı bir kez daha inceledi; başlıktaki her harfi, şiiri ve altındaki Einstein'ın imzasını. Gözleri sayfadan Ariana'nın masanın üzerindeki çantasına kaydı. "Devamı nerede?"</p>

  <p>"Tahran'da."</p>

  <p>"İncelemem için bir kopyasını çıkarabilir misin?"</p>

  <p>İranlı gülümsedi. "Hayır. Bu çok gizli bir belgedir. Yazmayı incelemek için Tahran'a gelmeniz gerekiyor," dedi başını yana yatırarak. "Bugün gitmeye ne dersiniz?"</p>

  <p>Thomas bir kahkaha atıp trafiği durduran bir polis gibi, elini kaldırdı. "Ağır olun. Daha işi kabul edip etmeyeceğime bile karar vermedim. Nihayetinde Gulbenkian Vakfı'nın bir görevlisi olarak buraya geldim. Ayrıca Lizbon'da yürütmem gereken başka işlerim de var. Birçok dersim..."</p>

  <p>"Yüz bin dolar," diye kesti sözünü Ariana hiç tereddüt etmeden. "Aylık yüz bin dolar ödemeye hazırız."</p>

  <p>Tarihçi tereddüt etti. "Gerçekten mi?"</p>

  <p>"Evet. Ayrıca tüm masraflar da karşılanacak."</p>

  <p>"Ne kadar süreyle?"</p>

  <p>"Ne kadar sürerse."</p>

  <p>"Tahmininiz nedir? Bir hafta mı?"</p>

  <p>"Bir ya da iki ay."</p>

  <p>"O kadar uzun mu?" diye sordu Thomas düşünceli bir şekilde. "Yapabilir miyim bilmiyorum."</p>

  <p>"Neden? Gulbenkian ya da üniversite daha mı fazla ödüyor?"</p>

  <p>Thomas teklifi düşündü. Ayda yüz bin dolar günde üç bin dolardan fazla ederdi. Diğer bir deyişle üniversitede bir ayda kazandığını burada bir günde kazanacaktı. Neden tereddüt ediyordu ki? Tarihçi gülümsedi ve elini masanın üzerinden uzattı. "Tamam."</p>

  <p>El sıkışıp anlaştılar.</p>

  <p>"O zaman Tahran'a gidiyoruz," dedi kadın.</p>

  <p>"Henüz değil," dedi tarihçi. "Hâlâ Lizbon'da halletmem gereken bir iki iş var."</p>

  <p>"Size acilen ihtiyacımız var, Profesör. Bu kadar para kazanma şansınız varken neden başka şeyleri düşünüyorsunuz?"</p>

  <p>"Dinleyin, Mısır Müzesi'ndeki görüşmemle ilgili olarak Gulbenkian'a bir rapor göndermem gerekiyor, ayrıca üniversitede ilgilenmem gereken bazı işler var. Dönemin bitmesine dört ders kaldı, o yüzden o derslere bir asistan ayarlamak zorundayım. Ancak ondan sonra Tahran'a gitmek için müsait olabilirim."</p>

  <p>İranlı bezgin bir ifadeyle nefes verdi. "Öyleyse ne zaman?"</p>

  <p>"Bir hafta içinde."</p>

  <p>Ariana başını sallayarak durumu değerlendirdi. "Hımm... Tamam. O zamana kadar yaşarız herhalde."</p>

  <p>Thomas fotokopiyi aldı ve başlığı tekrar inceledi. "Hükümetiniz bu yazmayı nasıl ele geçirdi?"</p>

  <p>"Ne yazık ki bu konuda bir yorum yapamam. Sizi ilgilendirmez."</p>

  <p>"En azından Einstein'ın el yazmasının ne hakkında olduğunu söyleyebilirsiniz, değil mi?"</p>

  <p>Ariana iç çekip başını iki yana salladı. "Maalesef, bu konuda da hiçbir açıklama yapamam."</p>

  <p>"Bunun da gizli olduğunu söylemeyin bana?"</p>

  <p>"Tabii ki öyle. Bu projedeki her şeyin çok gizli olduğunu anlamıyor musunuz? Diğer taraftan basit bir cevap veremememin asıl nedeni -kulağa ne kadar inanılmaz gelse de- ne söylediğini çözememiş olmamızdır."</p>

  <p>"Ne?" dedi Thomas hayretle. "Sorun ne? Almanca bilen kimseniz yok mu?"</p>

  <p>"Mesele belgenin bir bölümünün Almanca olmaması."</p>

  <p>"Ah, sahi mi?"</p>

  <p>"Evet."</p>

  <p>"Peki, ne öyleyse?"</p>

  <p>"Dinleyin, size söyleyeceklerim çok gizlidir, anladınız mı?"</p>

  <p>"Evet. Bu konuda anlaşmıştık. Dert etmeyin."</p>

  <p>Ariana derin bir nefes aldı. "Belgelerin büyük bölümü Einstein tarafından Almanca kaleme alınmış. Fakat bilemediğimiz bir nedenden dolayı küçük bir bölümü şifrelenmiş. Kriptologlarımız defalarca denediler ama ne İngilizce ne de Almanca yazılmış olduğu için şifreyi çözmeyi beceremediler."</p>

  <p>"İbranice olabilir mi?"</p>

  <p>İranlı başını iki yana salladı. "Hayır Einstein'ın İbranicesi iyi değildi. Biraz öğrenmişti ve akıcı da değildi. O yüzden Bar Mitz-vah'ında bir şey okumadı."</p>

  <p>"Peki, hangi dilde olabilir?"</p>

  <p>"Özellikle şüphelendiğimiz bir dil var."</p>

  <p>"Hangisi?"</p>

  <p>"Portekizce."</p>

  <p>Tarihçinin ağzı hayretle bir karış açık kaldı. "Portekizce mi?"</p>

  <p>"Evet."</p>

  <p>"İyi de Einstein, Portekizce bilir miydi ki?"</p>

  <p>Ariana gülümsedi. "Tabii ki hayır. Bizim tahminimize göre bu küçük bölüm Portekizli meslektaşı tarafından yazılıp şifrelendi."</p>

  <p>"İyi de neden? Ne maksatla?"</p>

  <p>"Nedenini tam olarak bilemiyoruz. Metnin önemiyle alakalı bir şey olabilir."</p>

  <p>Thomas gözlerini ovuşturdu, bir an için durup duyduklarını kafasında toparlayıp onlara bir mana vermek için kendisine zaman tanımak ister gibiydi. "Bir dakika," dedi. "Anlamadığım bir şey var. Einstein'ın bu yazısı yayımlanmış mı, yayımlanmamış mı?"</p>

  <p>"Yayımlanmamış."</p>

  <p>"Einstein tarafından mı yazılmış?"</p>

  <p>"Evet, neredeyse tamamı Einstein tarafından yazılmış. Ama hâlâ bilemediğimiz bir nedenden ötürü metnin en önemli kısmı başka bir dilde yazılıp şifrelenmiş." Ariana, profesörün anlamasına yardımcı olmak istermiş gibi, ağır ağır konuşuyordu. "Şifreli bölümü inceleyip metnin tarihini de dikkate aldıktan sonra kriptologlarımız bu bölümün yüksek ihtimalle Portekizce yazılmış olduğuna karar verdiler."</p>

  <p>Thomas başını sallarken uzaklara baktı. "Hımm," diye mırıldandı. "Bu yüzden bana geldiniz."</p>

  <p>"Evet," diye onayladı Ariana. "Eğer şifreli bölüm Portekizce yazıldıysa o zaman Portekizli bir şifreciye ihtiyacımız var demektir."</p>

  <p>Tarihçi yazmanın ilk sayfasını alıp dikkatle okudu. Gözleri başlığın lıer harfini tek tek inceledi, DİE GOTTESFORMEL, sonra da altındaki şiiri süzdü. Parmağını satırların üzerine koyup Ariana'ya baktı.</p>

  <p>"Bu nedir?"</p>

  <p>"Bir şiir," dedi İranlı bir kaşını kaldırarak. "Sadece bir bölümü İngilizce yazılmış ve şifreli satır başlamadan hemen önce de garip&nbsp;<span style="text-indent: 0.3in;">bir gönderme yapılmış. Kalan her şey Almanca. Almanca bilmiyorsunuz, değil mi?"</span></p>

  <p>"Portekizce, İspanyolca, İngilizce, Fransızca, Latince, Yunanca ve Koptikçe bilirim. İbranice ve Aram dillerini büyük ölçüde anlayabilirim ama ne yazık ki, Almancada ustalaşmaya fırsatım olmadı. Çok az biliyorum."</p>

  <p>"Doğru," dedi kadın. "Sizi araştırırken bunu öğrenmiştim."</p>

  <p>"Anlaşılan hakkımda pek çok şey öğrendiniz, değil mi?"</p>

  <p>"İşe alacağımız kişi hakkında yeterince bilgi sahibi olduk diyelim."</p>

  <p>Tarihçi bir kez daha fotokopiye baktı ve başlık yine gözüne takıldı. "Die Gottesformel," diye okudu yüksek sesle. "Nedir bu?"</p>

  <p>"Yazmanın başlığı."</p>

  <p>Thomas güldü. "Teşekkürler," dedi alaycı bir ifadeyle. "O kadarını ben de anlayabildim. Anlamı nedir?"</p>

  <p>"Die Gottesformel'in mi?"</p>

  <p>"Evet."</p>

  <p>Ariana bardağını kaldırıp kuşburnundan bir yudum aldı, tadının dilinin üzerine yayılmasına fırsat verdi. Buzlu çayı yerine koydu ve Thomas'a baktı.</p>

  <p>"Tanrı'nın Formülü.''</p>
</body>
</html>
