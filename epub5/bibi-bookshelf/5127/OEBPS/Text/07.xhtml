<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_8">Yedi</h2>

  <h2><br /></h2>

  <p>Tahran'ın bir arka sokağında bulunan bina yekpare betondu, üzerinde dikenli tel olan yüksek bir duvarın arkasına gizlenmişti ve görmeye değer sadece birkaç akasya ağacı vardı. Sürücü, pencereyi açtı ve silahlı nöbetçiye Farsça bir şeyler söyledi; nöbetçi arka koltuğa bakıp Ariana ve Thomas'ı dikkatle süzdü. Görev yerine döndü ve kapıyı açtı, onlar da içeri girip ağaçlardan birinin yanına park ettiler.</p>

  <p>"Çalıştığın yer burası demek?" diye sordu Thomas, başını kaldırıp gri binaya baktı.</p>

  <p>"Evet," dedi İranlı. "Bilim, Araştırma ve Teknoloji Bakanlığı."</p>

  <p>İlk iş olarak Thomas ziyaretçi olarak kaydedildi ve ona bir ay geçerli olacak bir kart verildi. İşlemler bunaltacak kadar yavaştı, kibar, güleryüzlü ama anlamsız şekilde resmî davranan görevliler ona form üstüne form doldurttular.</p>

  <p>Elinde kimlik kartıyla Thomas üçüncü kata getirildi ve özel projeler müdürüne takdim edildi; müdür kısa boylu ve zayıf bir adamdı, küçük, siyah gözlüydü ve sivri gri bir sakalı vardı.</p>

  <p>"Bu, Ağa Muzaffer Celili," dedi Ariana. "Bu projede birlikte çalışıyoruz."</p>

  <p>"Sob bekheir," (*) dedi müdür tarihçiye gülümseyerek.</p>

  <p><span style="text-indent: 0.3in;"><i>(*) (Fa.) Günaydın, (yay. n.)</i></span></p>

  <p>"Günaydın," diye cevap verdi Thomas. Demek projenin başında siz varsınız?"</p>

  <p>Adam elini salladı.</p>

  <p>"Resmi olarak, evet." Ariana'ya baktı. "Uygulamada ise Pakravan Hanım projeyi yürütüyor. O, kimi özel yeteneklere sahip ben ise, nasıl desem, sadece lojistik destek sağlıyorum. Bakan, bu projenin büyük bir bilimsel değeri olduğunu düşünüyor, o nedenle de Pakravan Hanımın idaresinde hiçbir gecikme yaşanmadan devam edilmesini istiyor."</p>

  <p>Tarihçi önce birine, sonra diğerine baktı. "Tamam, öyleyse bir bakalım, nasıl olur?"</p>

  <p>"Hemen mi?" diye sordu Ariana. "Önce bir bardak çay içseydik."</p>

  <p>"Hayır, hayır,' dedi Thomas ellerini ovuşturarak. "Otelde kahvaltı yaptım. Şimdi çalışma zamanı. Başlamak için sabırsızlanıyorum."</p>

  <p>"Tamam," dedi kadın. "Gidelim."</p>

  <p>Üçü birlikte dördüncü kata çıktılar ve altı sandalyeli uzun bir masanın olduğu geniş bir odaya girdiler. Duvarlara dolaplar dizilmişti ve içeride duran iki bitki de ortama sıcaklık katıyordu. Thomas ve Celili masaya oturdu, Ariana dışarı çıkarken müdür sohbet etmeye başladı. Thomas onun birkaç dakika geçireceği diğer odaya gidişini izledi. Geri döndüğünde elinde bir kutu vardı ve getirip masaya koydu.</p>

  <p>"İşte burada," dedi.</p>

  <p>Tarihçi biraz yıpranmış olan takviyeli çantaya baktı, kestane rengi bir ip onu kapalı tutuyordu.</p>

  <p>"Bakabilir miyim?"</p>

  <p>"Tabii ki," dedi Ariana ve ipin düğümünü çözdü. Kutuyu açtıktan sonra nispeten kısa, sararmış bir belgeyi çıkardı ve Thomas'ın önüne koydu. "İşte."</p>

  <p>Tarihçi eski kâğıdın tatlı kokusunu içine çekti. İlk sayfa Ariana'nın kendisine Kahire'de gösterdiği kareli kâğıt parçasıydı; eski bir daktiloda yazılmış başlığı ve bir şiir içeriyordu.</p>

  <p style="text-align: center;"><img alt="Untitled-1" src="../Images/Untitled-1.jpg" /><br /></p>

  <p>Albert Einstein'ın imzası alttaydı.</p>

  <p>"Hımm," dedi tarihçi. "Bu şiir nedir?"</p>

  <p>Ariana omuz silkti.</p>

  <p>"Bilmem."</p>

  <p>"Hiç bakmadın mı?"</p>

  <p>"Tahran Üniversitesi'nde şiir konusunda uzman birkaç edebiyat profesörüne danıştık ama hiçbiri tanıyamadı."</p>

  <p>"Garip." Thomas kâğıdı çevirdi, siyah mürekkeple yazılmış notlara baktı, arasına denklemler serpiştirilmişti. Sayfa üzerine sayfa, daha fazla not ve denklem. Toplamda yirmi iki sayfaydı, her birinin sağ üst köşesinde numarası vardı. Her birine yavaşça ve sessizce bak<span style="text-indent: 0.3in;">tıktan sonra Thomas kâğıtları dikkatle düzeltti ve Ariana'ya baktı. "Hepsi bu mu?"</span></p>

  <p>'Evet."</p>

  <p>"Deşifre edilecek bölüm nerede?"</p>

  <p>"Son sayfada."</p>

  <p>Tarihçi son sayfayı çekip çıkardı ve ilgiyle baktı. Almanca yazılmış bazı ifadeler vardı ama iki gizemli satırla sona eriyordu.</p>

  <p style="text-align: center;"><img alt="Untitled-2" src="../Images/Untitled-2.jpg" /><br /></p>

  <p>"El yazısını okuyamıyorum," dedi Thomas. "Burada ne yazıyor?"</p>

  <p>"Bizim kaligrafi uzmanlarımıza göre, '!ya ovqo' yazıyor."</p>

  <p>"Hımm," diye mırıldandı. "Evet, göründüğü gibi."</p>

  <p>"Ve onun üzerindeki cümlede de düz, 'İşarete bak,' yazıyor."</p>

  <p>"Ama bu İngilizce."</p>

  <p>"Doğru."</p>

  <p>Tarihçi hayretle gözlerini kırptı. "O zaman şifreleyen kişinin Portekizce kullandığını nereden çıkardınız?"</p>

  <p>"El yazısı."</p>

  <p>"Ne olmuş?"</p>

  <p>"Einstein'a ait değil. Bak."</p>

  <p>Ariana, Almanca yazılmış satırları ve sondaki iki gizemli satırı işaret edip ikisini kıyasladı.</p>

  <p>"Doğruymuş," dedi Thomas. "Başka birisi tarafından yazılmış gibi görünüyor. Ama bu adamın Portekizli olduğuna dair bir işaret göremiyorum."</p>

  <p>"Öyleydi."</p>

  <p>"Nereden biliyorsun?"</p>

  <p>"Einstein bu belge üzerinde İleri Araştırma Enstitüsü'nde bulunan Portekizli bir fizikçiyle çalıştı. Bu kelimeleri onun el yazısıyla eşleştirdik ve bu sonuca vardık. Bu cümleleri yazan kişinin Portekizli bir fizikçi olduğuna hiç şüphe yok."</p>

  <p>Thomas, Ariana'ya baktı. Profesör Augusto Siza'dan bahsettiği ortadaydı ama kendisine kaybolan bilim adamıyla ilgili acaba ne kadar şey anlatacaktı?</p>

  <p>"Neden bu fizikçiyle temasa geçmediniz?" diye sordu tarihçi bilmezden gelerek. "O zamanlar genç ise hâlâ yaşıyor olabilir."</p>

  <p>Ariana'nın yüzü kızardı. "O... nasıl desek... Ulaşılamaz durumda."</p>

  <p>Aha, diye geçirdi içinden Thomas. Bir şey saklıyorsun. "Ne demek ulaşılamaz?"</p>

  <p>Celili, Ariana'nın yardımına yetişti, sabırsızca elini salladı. "Bir önemi yok, Profesör. İşin aslı sizin hemşehrinize ulaşma imkânımız yok ve burada ne yazdığını öğrenmemiz gerekiyor" Başını eğip kâğıda baktı. "Bu gizemi çözebileceğinize inanıyor musunuz?"</p>

  <p>Thomas karşısında duran muammaya bakıp bir süre düşündü. "Bu metnin Almanca çevirisine ihtiyacım olacak," dedi.</p>

  <p>"Tüm metnin çevirisi mi?"</p>

  <p>"Evet."</p>

  <p>"Bu mümkün değil," dedi Celili.</p>

  <p>"Anlamadım?"</p>

  <p>"Almanca çevirisini size veremem. Bu söz konusu bile değil."</p>

  <p>"Neden?"</p>

  <p>"Çünkü çok gizli," dedi müdür belgeleri aldı ve tekrar kutusuna koydu. "Onu size sadece orijinal metnin ne olduğuna dair bir fikriniz olsun diye gösterdik. Ben açıklanacak kısmı bir kâğıt parçasının üzerine yazacağım ve siz de onunla ilgileneceksiniz."</p>

  <p>"İyi de, neden?"</p>

  <p>"Size söyledim, bu çok gizli bir belge."</p>

  <p>"İyi de öncesinde ne olduğunu bilmediğim bir şifreyi nasıl çözerim? Belki de anahtar Almanca metnin içindedir, kim bilir?"</p>

  <p>"Özür dilerim, böyle emir aldık," diye ısrar etti Celili. Son sayfaya baktı ve oradaki kelimeleri boş bir kâğıt parçasına aktardı. "Bundan böyle bunun üzerinde çalışacaksınız."</p>

  <p>"Bu şartlar altında görevimi yapabileceğimden emin değilim."</p>

  <p>"Yapacaksınız." Celili'nin kaşları çatıldı. "Başka seçeneğiniz yok. Bakanlığın emriyle metni çözene kadar İran'ı terk etmenize izin verilmeyecek!"</p>

  <p>"Ne?"</p>

  <p>"Özür dilerim ama böyle emir aldık. İslam Cumhuriyeti size cömert bir bedel ödedi ve paha biçilmez değerde gizli bir belgeye erişim hakkı tanıdı. Gizliliğin de bir bedeli olduğunu takdir edersiniz. Eğer iş bitmeden İran'dan giderseniz bu bir ulusal güvenlik sorunu haline gelir. Soru parçacıkları başka yerlerde çözülebilir ve asıl metin bizde olduğu halde bunu çözmekte aciz kalabiliriz." Celili biraz daha rahatlamış göründü ve gülümsedi, baskıyı azaltıp elinden geldiğince kibar görünmeye çalışıyordu. "Zaten başarısız olmanız için bir neden göremiyorum. Biz tam bir çeviriye sahip olacağız, siz de evinize zengin biri olarak geri döneceksiniz."</p>

  <p>Thomas, Ariana'ya baktı. Kadın omuz silkerek bu yaşananlar üzerinde hiçbir yetkisi olmadığını göstermeye çalıştı. Seçeneği olmadığını anlayan Thomas, Celili'ye döndü ve pes ettiğini gösterir şekilde iç çekti. "Pekâlâ," dedi. "Fakat eğer bunu yapacaksam sizce de tamamını yapmam gerekmez mi?"</p>

  <p>Müdür duraksadı, soru onu şaşırtmıştı. "Ne demek istediniz?"</p>

  <p>Thomas, kutusuna geri konmuş olan belgeyi işaret etti. "İlk sayfa. Onun da kopyasını verir misiniz?"</p>

  <p>"Başlık sayfası mı?"</p>

  <p>"Evet. Korkunç bir sır saklamıyor, öyle değil mi?"</p>

  <p>"Hayır, içinde sadece metnin başlığı, şiir ve Einstein'ın imzası var." "O zaman bana bir kopyasını verin."</p>

  <p>"Neden?"</p>

  <p>"Şiir yüzünden tabii ki."</p>

  <p>"Ne olmuş ona?"</p>

  <p>"Sizce de açık, değil mi?"</p>

  <p>"Hayır. Neymiş?"</p>

  <p>"Şiir, bayım, o diğer bir şifre."</p>

  <p><br /></p>
  <hr class="sigil_split_marker" />

  <p><br /></p>

  <p>Thomas sabahın kalan kısmını boş yere iki şifreyi çözmek için harcadı. İkincisinde Portekizce gizli bir mesaj olduğu varsayımından yola çıkmıştı ve bir anlamı olmayan satırdan önceki, "İşarete bak," ifadesi bir ipucuydu ama ne olduğunu çözememişti. Şiir İngilizce bir mesaja atıfta bulunuyor gibi görünüyordu ama bulunduğu her teşebbüs aynı manasızlık duvarına çarpıp kalıyordu.</p>

  <p>Thomas ve Ariana, öğlenleyin sultani kuzu kebabı yemek için yakındaki bir lokantaya gittiler.</p>

  <p>"Ağa Celili'nin bu sabahki konuşma tarzından dolayı senden özür dilerim," dedi Ariana, garson yemeklerini getirdikten sonra. "İranlılar genelde çok kibardır ama bu aşırı hassas bir proje. Einstein'ın el yazması yüksek önceliğe sahip ve çok gizli bir belgedir; riske girmeyi göze alamayız. Senin buraya gelip bu belge üzerinde çalışman bir ulusal güvenlik meselesidir."</p>

  <p>"Gerektiği kadar burada kalmayı sorun etmem," diye cevap verdi Thomas. "Sen de benim yanımda olduğun müddetçe tabii ki."</p>

  <p>Ariana başını öne eğdi ve hafifçe gülümsedi. "Bununla mesleki desteğimi kastettiğini umuyorum."</p>

  <p>"Ah, tabii," dedi tarihçi el hareketiyle de destekleyerek. "Senden beklediğim sadece bu." Masumane bir ifadeyle kadına baktı. "Mesleki destek, hepsi bu."</p>

  <p>İranlı başını yana yatırdı. "Peki, neden söylediklerine hiç inanmadım?"</p>

  <p>"Hiçbir fikrim yok," dedi Thomas gülerek.</p>

  <p>"Şansını zorlamayacaksın, değil mi?"</p>

  <p>"Şüphesiz, elbette."</p>

  <p>"Lütfen, Thomas," dedi kadın. "Batı'da olmadığımızı aklından çıkarma, tamam mı? Burası senin ülken değil, bazı özgürlükler burada söz konusu bile değildir Sakın beni zor durumda bırakma."</p>

  <p>Tarihçinin yüzünde uysal bir tebessüm belirdi. 'Tamam, anladım," dedi. "Seni üzecek hiçbir şey yapmam. Merak etme."</p>

  <p>"Güzel."</p>

  <p>Thomas elindeki kebaba baktı. Bu sohbet ona ihtiyacı olan bahaneyi sağlamıştı. "Belki de öğleden sonra biraz etrafı dolaşırım."</p>

  <p>"Ah? Seni nereye götüreyim?"</p>

  <p>"Hayır, sen gelmiyorsun. Eğer her yere benimle gelirsen hakkında konuşmaya başlarlar. Senin de dediğin gibi burası benim ülkem değil."</p>

  <p>"Haklısın," dedi Ariana. "Sana bir rehber ayarlarım."</p>

  <p>"Gerek yok."</p>

  <p>"Tabii ki var. Yolunu nasıl..."</p>

  <p>"Rehbere ihtiyacım yok," diye tekrarladı Thomas vurgulayarak.</p>

  <p>"Ama... yani... Bu bir güvenlik meselesi, anlamıyor musun? Biz senin güvenliğinden sorumluyuz. Birisinin sana göz kulak olması gerek."</p>

  <p>"Saçmalama. Başımın çaresine bakarım."</p>

  <p>Ariana ona baktı, şaşırmıştı. "Dinle, sana eşlik edecek birini bulacağım."</p>

  <p>"Sana söyledim, kimseye ihtiyacım yok."</p>

  <p>İranlı biraz düşündü, sonra da başını eğip misafirine doğru yaklaştı. "Yalnız gitmene izin veremem, anlamıyor musun?" diye fısıldadı. "Eğer senin tek gittiğini kimseye söylemezsem başım büyük belaya girer." Sesi davetkâr ve yalvarır bir hal almıştı. "Bırak da sana bir rehber ayarlayayım. Eğer onu atlatırsan bu onun sorunu olur. Benimle alakası kalmaz, anladın mı?" anlaştıklarını umar bir ifadeyle gözlerini açtı. "Tamam mı?"</p>

  <p>Thomas bir süre ona baktı ve sonra başını salladı. "Tamam," dedi. "Bana bir koruma bul."</p>

  <p><br /></p>
  <hr class="sigil_split_marker" />

  <p><br /></p>

  <p>Koruması beklediği gibiydi; gür sakalı ve kaşları olan iri yarı bir adamdı, tepeden tırnağa siyah giyinmişti.</p>

  <p>"Salaam," dedi Ariana onu Thomas'a takdim ettiğinde. "Halet çetori?"</p>

  <p>"İşlerin nasıl gittiğini soruyor."</p>

  <p>"İyi olduğunu söyle."</p>

  <p>"Hubem," dedi , kadın, rehbere.</p>

  <p>Adam göğsüne vurdu. "Esmam Rahim e," dedi doğruca tarihçiye bakarak. "Rahim."</p>

  <p>Thomas anladı ve kendi göğsüne vurdu. "Ben Thomas. Thomas."</p>

  <p>Rahim gülümsedi. "Az aşnayitun hoşbakhtam, (*) Thomas."</p>

  <p><i>(*) (Fa.) Tanıştığımıza memnun oldum. (yay. n.)</i><br /></p>

  <p>Tarihçi gülümseyerek Ariana'ya baktı.</p>

  <p>"Bu umut verici," dedi dişlerinin arasından. "Kendimi Tarzan gibi hissettim." Yüzüne komik bir şekil verdi. "Ben Thomas, sen Rahim."</p>

  <p>Ariana güldü. "Sorun olmaz."</p>

  <p>"Ancak benim Jane'im olmayı kabul edersen..."</p>

  <p>İranlı kimsenin duymadığından emin olmak için etrafına bakındı. "Başlama yine," dedi mahcup bir ifadeyle. "Seni nereye götürmesini istersin?"</p>

  <p>"Pazara. Canım gezmek ve bir şeyler almak istiyor."</p>

  <p>Rahim, Ariana'nın talimatlarını dinledi, sonra da o ve Thomas bakanlığın bu gezi için kendilerine tahsis etmiş olduğu siyah Toyota'ya bindiler. Araba Tahran'ın kaotik trafiğine daldı ve güneye yöneldi. Uzaklaştıkça binaların daha da kötüleştiğini fark etti; etraf, on dört milyon kişinin yaşadığı bu metropolde gördüğü her şeyden daha kalabalık ve düzensiz görünüyordu.</p>

  <p>Sürücü Farsça konuşmaya devam etti, Thomas arada bir başını sallıyordu, söylediklerini ne anlıyor ne de anlamak istiyordu, gözlerini bu karmakarışık sokaklar yığınına dikmişti, zihni bir şekilde kendisini bu konuşkan rehber-şoför-korumadan uzak tutmak istiyordu. Üç şeritli bir caddeye dönerlerken Rahim bazı dükkânları işaret edip Farsça bir şey söyledi. Bazaris kelimesi bir anda beyninde alarmların çalmasına neden oldu ve deli gibi bir sokak tabelası aramaya başlayıp sonunda Hordad Caddesi yazan bir tane gördü. Bu adı bir gece önce baktığı haritadan tanımıştı ve hiç tereddüt etmedi. Kapıyı açtı ve kendisini sokağın ortasına attı, fren ve korna seslerinden bir koronun başlamasına neden oldu.</p>

  <p>"Elveda!" dedi ne yapacağını şaşıran ve elleri hâlâ direksiyonda Thomas'ın kaçışını izleyen Rahim'e.</p>

  <p>Sürücü şaşkınlığını çabucak üzerinden attı. Arabayı olduğu yerde durdurdu ve dışarı fırlayıp Farsça bağırmaya başladı. Fakat bu zaman zarfında emaneti çoktan kalabalığa karışmış ve Tahran Büyük Pazarı'nın labirenti andıran sokaklarında gözden kaybolmuştu.</p>
</body>
</html>
