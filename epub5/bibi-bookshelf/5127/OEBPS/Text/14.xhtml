<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_15">On dört</h2>

  <h2><br /></h2>

  <p>Siyah araba dağlardan esip gelen soğuk rüzgârlara ve gecenin karanlığına terk edilmiş sokaklarda ağır ağır yoluna devam etti. Farların ışığı hayaleti andıran sarımsı bir renkte yanarken gökteki yıldız denizi, kumun içindeki elmas gibi Elburz'un uyuyan siluetini aydınlatıyordu. Hafif bir ışıktı, her ne kadar karanlığa boyun eğmiş olsa da uzaktaki dağların zirvelerini ipekten bir örtü gibi kaplayan fildişi rengi karların görülmesine yetiyordu.</p>

  <p>Tahran'da gece olmuştu.</p>

  <p>Arabanın arkasında oturmuş, soğuk yüzünden ceketinin önünü kapatmış olan Thomas dükkânlara, ofislere, evlere ve camilere baktı, gözleri boş cephe ve kaldırımları taradı, zoraki iştirak edeceği bu çılgın operasyonun planını bir kez daha aklından geçiriyordu. Bir köşeye kıvrılmıştı ve çıkış yolu göremiyordu. Kendisini tümüyle çaresiz hissediyordu, denizde fırtınaya yakalanmış ve karşı koymasının imkânsız olduğu dalgalarca sürüklenen birisi gibi.</p>

  <p>Çıldırdım herhalde.</p>

  <p>Kafasına takılmış olan bu düşünce onu rahat bırakmazken içinde olduğu arabada İran'ın başkentinde yoluna devam edip adım adım&nbsp;<span style="text-indent: 0.3in;">onları hedeflerine, ölümün an meselesi olacağı yere doğru yaklaştırıyordu. Geri dönüşün olmadığı noktaya.</span></p>

  <p>Kesinlikle çıldırmış olmalıyım.</p>

  <p>Direksiyon başındaki Babak'ın sesi çıkmıyordu, tedirgin gözleri aynasından kuytu köşeleri tarıyor, görevi iptal etmelerine neden olabilecek herhangi bir gelişmeye karşı tetikte bekliyordu. Bakiri iri cüssesiyle Thomas'ın yanına oturmuştu, Bilim Bakanlığı'nın şemasını inceliyor, geçen birkaç gün içinde hazırlamış olduğu planı son bir kez gözden geçiriyordu. Ajan, otele siyah bir kıyafetle gelmiş ve bu şekilde daha az dikkat çekeceğini söyleyerek Thomas'a giymesi için bir sarık vermişti. Bakiri onun da en koyu renk kıyafetini giymesini istemiş ancak bir aptalın böyle bir göreve açık renk kıyafetle gideceğini söylemişti. Fakat Thomas zaten bu işe kalkıştığı için kendisini aptal gibi hissediyordu. Nihayetinde kim hiçbir eğitimi ve tecrübesi olmadığı halde cezaların aşırı olduğu bir ülkede iki yabancıya güvenerek bir devlet binasına girip ciddi askerî sonuçlar doğurabilecek gizli bir belge çalmaya kalkan birisinden daha çılgın olabilirdi ki?</p>

  <p>"Gergin misin?" diye sordu Bakiri, sessizliği bozdu.</p>

  <p>Thomas başını salladı. "Evet."</p>

  <p>"Çok doğal," dedi ajan gülerek. "Merak etme, sorun çıkmayacak."</p>

  <p>"Nasıl bu kadar eminsin?"</p>

  <p>Bakiri cüzdanını çıkardı, içinden bir yüz dolar aldı ve tarihçiye gösterdi.</p>

  <p>"Bunun gücünü küçümseme."</p>

  <p>Araba sola döndü, iki kez daha döndü ve yavaşladı. Babak bir kez daha dikiz aynasına baktı ve yanaşıp iki kamyonun arasına park etti. Motoru ve ışıkları kapattı.</p>

  <p>"Geldik mi?"</p>

  <p>"Evet."</p>

  <p>Thomas etrafına baktı, çevreyi tanımaya çalışıyordu. "Burası bakanlık değil."</p>

  <p>"Evet, öyle," dedi Bakiri, önlerindeki köşeyi işaret etti. "Şurada, sağda. Buradan yürüyerek gideceğiz."</p>

  <p>Arabadan çıktılar, buz gibi bir rüzgâr kıyafetlerinin arasından sızıyordu. Thomas ceketine daha sıkı sarıldı ve sarığı kafasına koydu, üçü birden köşeye doğru yürümeye başladılar. Tarihçi sonunda yolun karşısındaki binayı görebildi; gerçekten de Bilim Bakanlığı'ydı. Bakiri'nin işaretiyle kendisi ve Thomas durdu; sadece Babak devam edip Bakanlık'ın bulunduğu yolun karşısına geçti. Sürücü, nöbetçi kulübesinin yakınlarında gözden kayboldu ve iki üç dakika görünmedi. Uzun ince yüzü sonunda loş bir ışığın altında belirip onlara gelmelerini işaret etti.</p>

  <p>"Haydi," dedi Bakiri kısık bir sesle. "Tek kelime etme, tamam mı? Senin yabancı olduğunu bilmiyorlar."</p>

  <p>Caddeyi geçip girişteki demir kapıya geldiler. Thomas'm dizleri çözülüyor, midesine kramplar giriyor, kalbi deli gibi çarpıyor, elleri titriyor, alnından soğuk terler akıyordu; kendisine sürekli olarak ne yaptığını bilen profesyonellerin yanında olduğunu hatırlatıp duruyordu. Ama bu telkin sadece biraz daha iyi hissetmesini sağlayabilmişti.</p>

  <p>Kapı hâlâ kapalıydı, o yüzden sürekli Bakiri, Bakanlık'ı nöbetçi kulübesinin yanındaki bir girişten girdi. Tarihçi de onu takip etti. Babak nöbet tutan ve Bakiri'yi başıyla selamlayan askerin hemen yanında duruyordu. CIA ajanı da selama karşılık verdi ve Babak'la usulca bir şeyler konuştular. Sürücü sokağa geri döndü.</p>

  <p>Asker, Thomas ve Bakiri'yi bir yan kapıya, muhtemelen hizmetli girişi olan bir yere götürdü. Nöbetçi kapıyı açtı ve başıyla içeri girmelerini işaret etti, sonra da kapıyı arkalarından kapattı. Thomas o çok korktuğu görünmez çizgiyi aştığını anlamıştı.</p>

  <p>Geri dönüşü olmayan nokta.</p>

  <p>"Ya şimdi?" diye fısıldadı karanlıkta yankılanan titrek sesiyle.</p>

  <p>"Dördüncü kata çıkacağız," dedi Bakiri. "Belgeyi tuttukları yer orası, değil mi?"</p>

  <p>"Evet."</p>

  <p>"Haydi, o zaman."</p>

  <p>Ajan el lambasını yaktı ama tarihçi tereddüt etti. 'Ya Babak?"</p>

  <p>"O dışarıda nöbet tutacak."</p>

  <p>"Ah? Ya birisi gelirse ne olacak?"</p>

  <p>"Eğer şüpheli bir hareket olursa özel bir vericinin düğmesine basacak. Bunun üzerine benim taşıdığım alıcı titreyecek." El lambasını kemerine çevirip taşıdığı özel cihazı Thomas'a gösterdi. "Gördün mü?"</p>

  <p>"Yani bu alarm, öyle mi?"</p>

  <p>"Evet."</p>

  <p>"Ya çalarsa?"</p>

  <p>Bakiri güldü. "O zaman kaçarız."</p>

  <p><br /></p>
  <hr class="sigil_split_marker" />

  <p><br /></p>

  <p>İkili ihtiyatla ilerledi, el lambalı Bakiri önden gidiyor zifiri karanlığa koni şeklinde bir ışık çakarak duvarlar ve mermer zemin üzerinde korkunç gölgelerin oluşmasına neden oluyordu. Bir koridora ve oradan da, büyük bir merdivenin gölgesinde kalan ana lobiye indiler. Hemen yanında asansör vardı ama ışık ya da gürültüden çekindiği için Bakiri merdivene yöneldi.</p>

  <p>Dördüncü kata geldiler ve ajan sağdaki koridora döndü. "Aşağıda, değil mi?" diye sordu.</p>

  <p>"Evet."</p>

  <p>Bakiri, Thomas'a önden gitmesini işaret etti. Gün ışığında her şey farklı görünüyordu ama içinde bulundukları sıradışı duruma rağmen tarihçi burayı tanıyabilmişti. Solda, kendisine belgeyi gösterdikleri toplantı odasının kapısı duruyordu. Emin olmak için içeri baktı ve orada sessizce duran uzun masayı, sandalyeleri, bitkileri, dolapları gördü<span style="text-indent: 0.3in;">. Sonra da sağa, Ariana'nın elinde belgenin bulunduğu eski bir kutuyla dışarı çıktığını gördüğü kapıya döndü.</span></p>

  <p>"Orada," diyerek kapıyı işaret etti.</p>

  <p>Bakiri yaklaştı ve parmak uçlarıyla kapıya dokundu. "Burası mı?"</p>

  <p>"Evet."</p>

  <p>Ajan kapı kolunu denedi ama tahmin ettiği gibi kapalıydı. Kapı diğerleri gibi ahşap değil metaldi. Bu da özel bir güvenlik mekanizmasına sahip olduğunun işaretiydi.</p>

  <p>"Peki ya şimdi?" dedi Thomas.</p>

  <p>Bakiri cevap vermeden önce biraz düşündü. Öne eğilip ışığı yaklaştırdı ve kilidi iyice inceledi. Sonra diz çöktü ve içinde aletler olan kara bir çanta açtı. "Sorun değil," diye cevap verdi.</p>

  <p>Sivri bir metal alet çıkardı ve yavaşça kilide soktu. Bir kulaklık taktı, bu kulaklık da kilidin üzerine koyduğu çok hassas bir alıcıya bağlıydı. Dilini ağzının kenarına sıkıştırmış ve kara gözleri konsantrasyondan donuklaşmış halde kilidin tıklamasını dinledi. Bu hiç bitmeyecekmiş gibi gelen birkaç dakika boyunca devam etti. Bakiri sonunda aleti kilitten çıkarıp çantanın içinde başka bir şey aramaya başladı. Esnek metal bir kabloya benzeyen bir şey çıkardı ve anahtar deliğine soktu.</p>

  <p>"Eee?" diye fısıldadı Thomas gergin bir halde. 'Yapabilecek misin?"</p>

  <p>"Sabret."</p>

  <p>Ajan alıcıyı tekrar kilidin üzerine koydu, tüm dikkatini kablonun izlediği yola verdi. Birkaç klikten sonra, belki üç tane, son bir klik sesi duyuldu.</p>

  <p>Metal kapı açıldı.</p>

  <p>"Açıl susam," dedi tarihçi.</p>

  <p>Bakiri göz kırptı. "Ben de Ali Baba'yım."</p>

  <p>İçeri girdiler. Ajan el lambasıyla etrafına baktı. Küçük ve güzel döşenmiş bir ofisti, duvarlar ve tavan egzotik ahşapla kaplıydı. Arka&nbsp;<span style="text-indent: 0.3in;">duvara monte edilmiş, birkaç saksının üzerinde duran, şifreli ve gri bir kasa gördüler.</span></p>

  <p>"Belge orada olmalı," dedi Thomas. "Açabilir misin?"</p>

  <p>Bakiri yanına gidip baktı. "Sorun olmaz," dedi.</p>

  <p>Stetoskopla kilidi dinledi ama bu sefer farklı aletler kullandı. Küçüktüler; yüksek teknoloji ürünü karmaşık cihazlardı. Birinin içinde bilgisayar bulunuyordu; diğerinde ise küreler ve sarı renkli rakamlar gösteren plazma bir ekran bulunuyordu.</p>

  <p>Bakiri bir elektrikli matkabın ucunu kilit mekanizmasının üzerine koydu ve kabloları bilgisayara bağladı. Minik klavyesinden harf ve rakamlar yazarak farklı kombinasyonları denedi. Birkaç dakika sonra ekrandaki kırmızı ışık yeşile döndü. Kasanın üzerindeki kilit sanki canlanmış gibi hareket etti ve metal bir çarkın hareket sesini kuru bir klik sesi takip etti.</p>

  <p>Kapı açıldı.</p>

  <p>Tek kelime etmeden Bakiri ışığı içine tuttu. Thomas ajanın omzunun üzerinden baktı ve kasanın ortasında duran eski kutuyu hemen tanıdı. "Evet, bu," dedi.</p>

  <p>"Kutu mu?"</p>

  <p>"Evet."</p>

  <p>Bakiri elini uzatıp kutuyu dışarı çıkardı. Sanki kutsal bir emaneti, dokunmasıyla dağılacak olan çok kıymetli bir hâzineyi tutarmış gibi onu tuttu ve yavaşça yere koydu. "Ya şimdi?" diye sordu, elleri belindeydi.</p>

  <p>"İçindekileri kontrol edelim," dedi Thomas ve kutunun üzerine eğildi.</p>

  <p>Dikkatlice kutuyu kaldırıp açarken Bakiri'ye de ışığı içine tutmasını işaret etti. Kutunun içine dolan ışık eski el yazmasının sarı sayfalarını gözler önüne serdi. Thomas eğildi ve dikkatle bakıp ilk kareli sayfada başlık ve şiirin olduğunu teyit etti. Kelimeler silikti,&nbsp;<span style="text-indent: 0.3in;">garip şekilde tanıdık ama yine de gizemliydi. Thomas bu asıl sayfaların Einstein tarafından yazıldığını ve geçmiş zamanın bir delili olduğunu düşününce heyecanlandı. Zamanın hışmına uğramış ve üzerinde ince bir toz tabakası olan kağıt buram buram geçmiş tütüyordu, üzerinden çok zaman geçmiş bir dönemin gizemli kokusu.</span></p>

  <p style="text-align: center;"><img alt="Untitled-1" src="../Images/Untitled-1.jpg" /><br /></p>

  <p>"O muymuş?"</p>

  <p>"Evet."</p>

  <p>"Emin misin?"</p>

  <p>"Kesinlikle," diye cevap verdi Thomas. "Bu benim..."</p>

  <p>Bızzzzzzz.</p>

  <p>İkisi olduğu yerde kaldı, gözleri kocaman açılmıştı ve nefes bile almıyorlardı. Bu beklenmedik gelişmeye ilk tepkileri bunun ne olduğunu, sesin ne sesi olduğunu, bu sesin ne anlama geldiğini anlamaya çalışmak oldu ve ikisi birden sesin kaynağına döndüler.</p>

  <p>Bızzzzzzz.<br /></p>

  <p>Kaynak Bakiri'nin kemeriydi.</p>

  <p>Ses Bakiri'nin kemerinden geliyordu. Dahası Bakiri'nin kemerindeki alıcıdan geliyordu. Alıcı. Babak'ın vericisinden gelecek sinyale ayarlı olan alıcı. Dış dünyadan haberler getirecek olan verici. Ancak ciddi bir durum olduğunda sinyal gönderecek olan verici.</p>

  <p>Gözleri daha da açıldı, bu sefer şaşkınlıktan değil de çok daha ürkütücü ve inanılmaz derecede korkunç bir şey yüzünden: Kavrayış.</p>

  <p>Dehşet.</p>

  <p>"Alarm!"</p>
</body>
</html>
