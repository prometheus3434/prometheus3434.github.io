<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <p><br /></p>

  <h2 id="sigil_toc_id_29" style="text-indent: 0px;">Yirmi sekiz</h2>

  <h2 style="text-indent: 0px;"><br /></h2>

  <p>Saf kristali andıran ışık pencereden süzülerek Thomas'ı uyandırdı. Tarihçi bir süre daha sıcak battaniyenin altından çıkmayı reddetti, bu keyifli ânı olabildiği kadar uzattı, sonra da yataktan çıkıp yeni doğan güne bakmaya gitti. Açık ve soğuk bir hava vardı, ilk ışıklar karlı zirvelere vurarak onların arka fonunda mavi bir gökyüzü bulunan kahverengi dağlar üzerine atılmış mücevher bezeli bir pelerin gibi görünmesine neden oluyorlardı.</p>

  <p>Lhasa'da sabah.</p>

  <p>Tibet'in başkentindeki üçüncü günüydü. Ciğerlerini havayla doldurarak esneyen Thomas, kendisini çok daha iyi ve enerjik hissettiğini fark etti.</p>

  <p>Gonggar Havaalanı'na gelmesinden kısa süre sonra başı ağrıyıp midesi bulanmaya başlamış, kendisini yorgun hissettiği gibi nefes almakta da güçlük çekmişti. İlk gece ne yaptıysa da uyuyamamıştı. Kusmamak için kendisine zor engel olabildiğinden resepsiyonu arayıp bir doktor istedi. Hazırda bir doktor yoktu ama resepsiyonist yeni gelenlerde aynı belirtileri görmeye alışık olduğu için teşhisini koymakta zorlanmadı.</p>

  <p>"Akut dağ hastalığı," demişti odasına geldiği zaman.</p>

  <p>"Ne?"</p>

  <p>‘Yüksek irtifa hastalığı," diye açıkladı, yerde duran bavuluna baktı. "Buraya uçakla geldiniz, değil mi?"</p>

  <p>"Evet."</p>

  <p>"Buraya uçakla gelen hemen herkesin başına gelir bu. Ani rakım değişiminden kaynaklanır, yol boyunca ortama uyum sağlamadan gelindiği için olur."</p>

  <p>"İyi de bu bir sorun olur mu ki?"</p>

  <p>"Tabii ki olur. Buradaki atmosfer basıncı deniz seviyesinden çok daha düşüktür. Yani kanınıza yeterince oksijen karışmaz ve siz de kendinizi kötü hissedersiniz."</p>

  <p>Thomas derin bir nefes aldı, aradaki farkı anlamaya çalışıyordu. Buradaki hava gerçekten de daha hafif, seyreltilmiş gibi gelmişti ona.</p>

  <p>"Öyleyse ne yapmam gerek?"</p>

  <p>"Hiçbir şey."</p>

  <p>"Bu dediğiniz pek çözüme benzemiyor!"</p>

  <p>‘Aslında bir çözümü var. Hiçbir şey yapmamak. Odanızda durun. Dinlenin ve yavaşça rakıma alışın. Kendinizi yormayın. Kanınızdaki oksijen eksikliğini telafi etmek için kısa ve sık nefes almaya çalışın. Kalbiniz muhtemelen daha hızlı çarpacağı için kendinizi fazla zorlamayın. Birkaç gün sonra bir şeyiniz kalmaz. Dışarı çıkabilirsiniz," dedi gözlerinde uyarır bir ifadeyle. "Ama daha kötü hissetmeye başlarsanız akciğer ya da beyninizi etkileyen başka bir rahatsızlığınız var demektir. Öyle olursa derhâl Tibet'ten ayrılın."</p>

  <p>‘Ya gitmezsem?"</p>

  <p>Esmer resepsiyonist badem şekilli gözlerini kocaman açtı. "Ölürsünüz."</p>

  <p><br /></p>
  <hr class="sigil_split_marker" />

  <p><br /></p>

  <p>Bu üçüncü günde kendisini çok daha iyi ve neşeli hissettiğinden Thomas dışarı çıkmaya karar verdi. Gerekli yol tariflerini aldıktan sonra yavaşça Pekin Kyil Lam'dan görkemli Potala'ya doğru yürümeye başladı. Dalai Lama'nın muhteşem sarayının dibindeki Şol'u geçip kontrolden çıkmış bir Çin metropolünü karşısında görünce geri adım attı, caddede trafikten adım atılmıyordu.</p>

  <p>Tarihçi gösterişli bir heykelin gölgesindeki büyük bir meydana geldi. Fotoğraf çektirmek isteyen Çinli turistlerin önüne yığılmış olduğu saray arka planda yükseliyordu. Caddenin arkasında modern görünümlü elbise ve ayakkabı mağazaları, restoranlar, dondurmacılar, fırınlar, sigara satıcıları, çiçekçiler, eczaneler ve gözlükçüler yer alıyordu; bu karmaşanın her bir yanında neon ışıklar parlıyordu. Potala, engin bir Çin denizine dalmış Tibetli bir yabancı gibi görünüyordu.</p>

  <p>Birkaç sokak sonra Thomas sağa döndü ve sonunda Tibet mahallesine girdi. Bir o bir bu yana kıvrılan, kimi yerlerde genişleyen, beyaz renkli ve siyah pencere çerçeveli binalarla çevrilmiş su birikintileriyle dolu ve dışkı kokan dar sokaklardan oluşan bir karmaşanın içine daldı.</p>

  <p>"Merhaba," diye bir kadın sesi geldi yukarıdan. Tibetli bir genç kız ona pencereden el sallıyordu. "Taşi deleh! (*) Merhaba!"</p>

  <p><span style="text-indent: 0.3in;"><i>(*) Tibetçe bir selamlaşma ifadesi. İyi dilekler, iyi şanslar anlamına gelir. (yay. n.)</i></span></p>

  <p>"Taşi deleh," diye cevap verdi tarihçi gülümseyerek. Herkes yabancıları abartılı bir gülümseme ve zarif bir baş selamıyla karşılıyor, "merhaba" ve Tıbetçe "taşi deleh" diyordu, kimi zaman da geleneksel bir hareket olarak ona dillerini çıkarıyorlardı, sanki onunla dalga geçer gibi. Çin etkisinden uzak olan bu ara sokaklarda Thomas hayalini kurduğu Tibet'i görme şansını elde edebilmişti.</p>

  <p>Bu huzur dolu labirent başka bir büyük meydana açıldı. Çevresi insanlarla doluydu -çobanlar ve keçileri, Amdo'dan gelen hacılar, Jam'dan gelen gezginler, diz çökmüş ya da dua eden keşişler, gösteri&nbsp;<span style="text-indent: 0.3in;">yapan akrobatlar- halı satan tezgâhlar ve thangkahr (*), şapkalar, elbiseler; gaz tenekeleri, Dalai Lama'nın fotoğraflan, Katmandu'dan gelen eşyalar, Darjeeling'den çay, Szechuan'dan khatak eşarpları, Drepung Manastırından pondu muskaları, Şigatse'den perdeler, Keşmir'den atkılar, Himalayalardan bitkisel ilaçlar, süsleme olarak kullanılan eski Hint paraları, turkuaz taşlı gümüş küpeler; akla gelen satılabilecek her şeyin olduğu bir renk cümbüşü.</span></p>

  <p><span style="text-indent: 0.3in;"><i>(*) Çoğunlukla Budist bir tanrının, dini bir sahne ya da sembolün ipek üzerine nakşedilmesiyle yapılan resim.(yay. n.)</i></span></p>

  <p>"Merhaba," diye seslendi bir kadın satıcı.</p>

  <p>"Buraya! Buraya!" diye bağırdı bir diğeri ve bir üçüncüsü olan din adamı görünümlü biri yak (*) kemiğinden yapılma heykelleri kaldırdı. "Ucuz! Ucuz!"</p>

  <p style="text-indent: 28.799999237060547px;"><span style="text-indent: 0.3in;"><i>(*) Tibet sığırı (yay. n.)</i></span><br /></p>

  <p>Kalabalık saat yönünde dönüyor, dualar mırıldanıyor ve sağ ellerinde tuttukları kimisi bakır, kimisi yeşim taşı ve sandal ağacından yapılmış mani chos ‘khor'ları yani tespihleri, çeviriyorlardı. Bu Barkhor'du, tapınağın etrafında yapılan dinî bir tavaftı. Burada hacılar, tezgâhlara bakan ya da hac görevlerini ifa etmekle meşgul olan keşişleri izleyen akrobatları izlerlerdi.</p>

  <p>Thomas'ın buranın kutsal yol boyunca uzanan pazar yeri olduğunu anlamak için haritaya bakmasına gerek yoktu. Beyaz cepheleri ve ahşap balkonları olan geleneksel Tibet evlerinin arasından tapınağın girişini görebiliyordu. İki tarafında kırmızı sütunlar vardı, yak tüyünden kumaşlar balkonlarından sarkıyordu ve en yukarıda, ortadaki ahenkli Dharma Çakra adalet çarkına dönük duran iki adet altından kutsal geyik heykeli bulunuyordu.</p>

  <p>Jokhang Tapınağı.</p>

  <p>Hacılar kaldırım taşları üzerinde secde etmişti, ooooooom sesleri çıkarıyor, om mani padme humdan (*) kutsal sözleri okuyorlardı, Yaratılış duası, altı heceli dua. Budistlerin asıl ses, evrenin yaratılış sesi olarak kabul ettikleri tok bir çan sesi meydanda yankılanıyor, sadece arada bir inananların karınlarına yumruk yemiş gibi çıkardıkları sesler araya giriyordu. Tavafları ayrıca girişin yanına dizilmiş olan korten dua çarkının gıcırtılı sesiyle de işaretleniyordu.</p>

  <p><i>(*) Sanskritçe'de Budistlerin kullandığı bir mantradır (dinî hece veya şiir). "Mücevher lotus çiçeği,"&nbsp;<span style="text-indent: 0.3in;">"Mücevher, lotus çiçeğinin içinde,"&nbsp;</span><span style="text-indent: 0.3in;">"Lotus mücevherine selam," gibi farklı tercümeleri söz konusudur.(yay. n.)</span></i></p>

  <p>Thomas girişten geçerek kalabalığa kanştı ve büyük avluyu geçti. Ekşi yak tereyağının kokusu her yanı sarmıştı. İnananlar sarı yağ öbeklerini tapınaktaki ocaklara taşıyorlardı. Kokudan kurtulmak isteyen Thomas, bir süre yanan birkaç tütsü çubuğunun yanında durdu ve çevresindeki manzarayı düşündü. Avlu oraya gelmek için yüzlerce kilometre kat eden hacılarla doluydu, kimisi yerde secde ederek dua ediyor, kimisiyse küçük dua çarklarını çeviriyor ya da küçük Buda heykelinin önündeki sunaklara berbat kokulu yağları koymaya devam ediyordu.</p>

  <p>Boynuna kamera asmış cana yakın bir Batılı, Thomas'a yaklaştı.</p>

  <p>"Güzel manzara, değil mi?"</p>

  <p>"Öyle."</p>

  <p>Adam kendisini tanıttı. İsmi Carlos Ramos'tu ve Ispanya'da yaşayan bir Meksikalıydı. Tanışma faslının ardından Carlos inananlardan oluşan denize baktı ve başını salladı.</p>

  <p>"Bir sürü şey okuduğum halde, Budizm'in ne olduğunu ancak şimdi anlayabiliyorum," dedi. "O bir puan oyunu."</p>

  <p>"Nasıl yani?"</p>

  <p>Meksikalı sırıttı. "Basit. Hayatında ne kadar iyilik puanı kazanırsan reenkarnasyonda o kadar iyi bir şansın olur. Eğer yeterince&nbsp;<span style="text-indent: 0.3in;">puan toplayamazsan böcek, kertenkele ya da onun gibi bir şey olarak geri dönersin. Eğer gerçekten dindarsan tekrar insan olarak dönmen mümkündür. Eğer olağanüstü derecede iyi biriysen... bueno (*) bu durumda zengin bir adam ya da lama olarak dünyaya gelirsin. Anladın? Tıpkı bilgisayar oyunu gibi. Ne kadar puan toplarsan bir sonraki hayatın da o kadar iyi olur."</span></p>

  <p><i>(*) (Isp.) iyi. (yay. n.)</i><span style="text-indent: 0.3in;"><br /></span></p>

  <p>Thomas, Budizm'e yönelik bu çok basit bakış açısına güldü. "Peki, bu puanlar nasıl toplanıyor?"</p>

  <p>Meksikalı Jokhang Tapınağı'ndaki insanları işaret etti. "Secde edenleri görüyor musun? Ne kadar secde edersen o kadar puan kazanırsın. Kimisi günde bin kez secde ediyor. Caramba! (*)" Yüzünü buruşturdu. "Bu az değil. Bittiğinde sırtları oldukça ağrıyor olmalı... Çoğu kişi kutsal bir sayı olduğu için 108 kez yapar ve seni de o kadar yormaz!" Birisinin getirdiği bir keçiye baktı. "Ama başka yolları da var Bir hayvanın hayatını kurtarmak gibi. Bu da puan kazandırıyor. Bir dilenciye sadaka vermenin karşılığında da puan var."</p>

  <p><i>(*) (Isp.) Sürpriz (yay. n.)</i><br /></p>

  <p>"Peki, tekrar dünyaya geldiğinde mükemmel bir hayatı kim yaşıyor?"</p>

  <p>"Budist piyangoyu kazananlar! Büyük ikramiye! Yeterli puanı topladığında, Nirvana'ya erişiyorsun, değil mi? Nirvana da dünyadaki kısır döngüyü kırmak demek. Bu durumda sorun yok. Reenkarnasyon sıkıntın sona erdi demektir."</p>

  <p>"Sence de Hıristiyanlığa benzemiyor mu?" diye sordu Thomas. "Ne kadar iyi olursan cennete gidebilmek için o kadar puan toplarsın ve orada bir yer edinme ihtimalin artar."</p>

  <p>Meksikalı başını salladı. "İşte bu!" dedi heyecanla. "Tüm dinler aslında toplamda kazandığın puanla ilgili."</p>

  <p>Son bir gülümsemenin ardından Thomas hoşça kal, dedi ve tapınağa girdi.</p>

  <p>İçerisi loştu, sunaklar boyunca dizilmiş olan yak yağından mumlar titreyerek yanıyorlardı. Tarihçi bir kâğıt parçası çıkardı ve ancak görebildiği loş ortamda bir şeyler yazdı. Odayı geçti ve güneşli bir avluya çıktığında Gelugpa Tarikatı'nın kırmızı tasangını (*) takan kel bir keşişin diğer taraftan geldiğini gördü. Thomas ona seslendi.</p>

  <p><i>(*) Tılsım, muska</i><br /></p>

  <p>"Jinpa Khadroma?"</p>

  <p>Keşiş onu dikkatle süzdü. Hafif bir tereddüdün ardından başını eğerek selam verdi ve yabancıya kendisini izlemesini işaret etti.</p>

  <p>İlk terasa çıktılar, sola döndüler ve bir açık hava koridorundan geçtiler. Sondaki bir köşeyi dönen keşiş işlemeli bir kuou kapı perdesinin önünde durdu. Perdenin kenarını kaldırıp içeri baktı ve bir şeyler mırıldandı. Cevaben bir ses geldi ve keşiş perdeyi tamamen açıp, Thomas'a başını eğerek selam verdi, eliyle içeri girmesini işaret etti, bir kez daha selam verdi ve gitti.</p>

  <p>Küçük oda oldukça karanlıktı. Tek bir pencere vardı ve bir minderin üzerine oturmuş yapılı bir keşişi aydınlatıyordu. Sürgün edilen Dalai Lama'nın gülen ve son Panchen Lama'nın fotoğrafları da yanı başındaydı ve üzerinde kitapların dikkatlice dizilmiş olduğu küçük bir masa bulunuyordu. Keşiş tutmakta olduğu kitabı yavaşça kapattı. Başını kaldırdı ve yabancıyı gülerek karşıladı.</p>

  <p>"Taşi deleh," dedi Thomas'a.</p>

  <p>"Taşi deleh."</p>

  <p>"Ben Jinpa Khadroma'yım," dedi. "Benimle mi konuşmak istediniz?"</p>

  <p>Tarihçi kendisini tanıttı ve ona Lizbon'daki Amerikan elçiliğinde bulunan Greg Sullivan'ın bir şeyler yazdığı bir kâğıt parçasını uzattı. "İsminizi... bazı dostlardan aldım. Bana yardımcı olabileceğinizi söylediler."</p>

  <p>"Kim bu dostlar?"</p>

  <p>"Kim olduklarım söyleyemem, ancak dost olduklarını söyleyebilirim."</p>

  <p>Keşişin yüzünde bir gülümseme belirdi. "Ah," dedi düşünceli bir ifadeyle. "Sizin için ne yapabilirim?"</p>

  <p>"Tibet'teki birini arıyorum."</p>

  <p>Thomas posta kartını çıkarıp Jinpa'ya verdi. Keşiş Potala'nın görüntüsüne baktı, sonra da arkasındaki mesajı okudu.</p>

  <p>"Bu nedir?"</p>

  <p>"Bu kaybolan bir arkadaşıma gönderilmiş. Bunu yazanın ona neler olduğunu bilmeme yardımcı olacağını düşünüyorum. Bu Tibetli..." Thomas öne eğilip Jinpa'nın elindeki kartın üzerindeki imzaya baktı. "Tenzing Thubten."</p>

  <p>Keşiş Thomas'a baktı, kartı Dalai Lama'nın fotoğrafının yanına koyarken herhangi bir duygu ifadesi göstermedi.</p>

  <p>"Hiç kimse bu şekilde Tenzing Thubten'le görüşemez," dedi Jinpa. "Önce birkaç şeyden emin olup bazı kişilerden fikir almamız gerekiyor."</p>

  <p>"Tabii ki."</p>

  <p>"Cevabınızı yarın alırsınız. Eğer şüpheli bir durum görürsek aradığınız kişiyle asla görüşemezsiniz. Ama bir sorun çıkmazsa sonunda istediğinize kavuşursunuz." Tarihçiden gitmesini istediğini gösterir şekilde elini salladı. "Yarın sabah tam onda, Arya Lokeşvara Şapeli'nin önünde."</p>

  <p>Thomas çabucak söylediklerini yazdı. "Arya Lokeşara mı?"</p>

  <p>"Lokeşvara."</p>

  <p>Tarihçi yazdığını düzeltti. "Hımm," diye mırıldandı. "Nerede bu?"</p>

  <p>Jinpa döndü ve başıyla kartı işaret etti. "Potala'nın içinde."</p>
</body>
</html>
