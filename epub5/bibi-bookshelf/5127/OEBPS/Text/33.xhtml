<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_34">Otuz üç</h2>

  <h2><br /></h2>

  <p>Manastır'ın tepesindeki Maitreya Tapınağı'nda bulunan küçük, karanlık odadan çıktılar birkaç taş basamaktan aşağı inip sola döndüler. Thomas, bodhisattvanın koluna girerken, Anana göğsüne bastırdığı üç minderle peşlerinden geldi. Şapellerin yanındaki dar koridordan ilerleyip ilk kapıdan geçtiler ve Panchen Lama sarayının gölgesindeki sessiz bir avluya çıktılar.</p>

  <p>Birkaç keşiş Tenzing Thubten'i hürmetle selamladı ve o da her birinin selamını almak için durdu. Yürümeye devam ederlerken onlara gittikleri yeri gösterdi; büyük bir ağaç.</p>

  <p>"Yun Men şöyle demişti," dedi ihtiyar Budist attığı her adıma dikkat ederken. "Yürürken sadece yürü. Otururken sadece otur. En önemlisi tereddüt etme."</p>

  <p>Ariana en büyük minderi ev sahiplerinin işaret ettiği yer olan ağacın gövdesinin yanına koydu ve Thomas da adamın oturmasına yardım etti. Gölgedeydiler ama yeterli miktarda güneş ışığı da yaprakların arasından süzülüp gelebiliyordu, dolayısıyla ne çok sıcak ne de çok soğuktu. Kusursuz bir yerdi.</p>

  <p>Tenzing iki misafirine oturmalarım işaret etti. "Buda der ki, 'Otur, dinlen, çalış. Kendinle yalnız kalmaktan asla kaçma. Ormanın kıyısında arzulardan uzak neşe dolu bir hayat sür,'" dedi.</p>

  <p>Ariana ve Thomas daveti kabul edip bodhisattvanın önündeki minderlere oturdular.</p>

  <p>Sessizlik.</p>

  <p>Uzaktan dualarını mırıldanan keşişlerin seslerini duyabiliyorlardı, gırtlaktan gelen, yaratılışın sesi, evrenin bile önüne geçen kutsal hece, her şeyi yaratan ve birleştiren kozmik titreşim, om sesi hiç kesilmiyordu. Kuşlar dallarda neşeyle şakıyorlardı, arka plandan gelen bu kökensel, dalgaların kumlarla buluşmasını andıran sesin varlığından habersizdiler. Düşünmek için o kadar uygun, o kadar huzur dolu bir yerdi ki, ruhlarını doğrunun özünü aramaya yönelik sonsuz arayış için yükselmesi amacıyla serbest bıraktılar.</p>

  <p>"Az önce Tanrı'nın formülünden bahsettiniz," diye söze girdi Thomas. "Projenin ne olduğunu açıklar mısınız?"</p>

  <p>"Size ne söylememi istiyorsunuz?"</p>

  <p>"Her şeyi."</p>

  <p>Tenzing başını iki yana salladı. "Bir Çin atasözü vardır," dedi. "Öğretmen kapıyı açar, içeri girecek olan sensin."</p>

  <p>Thomas ve Ariana birbirlerine baktılar.</p>

  <p>"Öyleyse kapıyı bizim için açın."</p>

  <p>Yaşlı keşiş derin bir nefes aldı. "Darjeeling'de matematik ve fizik öğrenmeye başladığımda çok hoşuma gitmişti. Onları harika oyunlar olarak görürdüm ama Columbia'ya gittiğimde bir profesör benim çok daha farklı düşünmemi sağladı. Beni öylesine ileri taşıdı ki, oyun olarak gördüğüm şey muazzam bir keşif haline dönüştü."</p>

  <p>"Ne keşfettiniz?"</p>

  <p>"Batı biliminin Doğu irfanıyla olan bağını keşfettim."</p>

  <p>"Ne demek istiyorsunuz?"</p>

  <p>Tenzing, Thomas'a, sonra da Ariana'ya baktı. "Doğu mistisizmi hakkında ne biliyorsunuz?"</p>

  <p>"Benim bilgim İslam'la sınırlı," diye cevap verdi Ariana.</p>

  <p>"Ben de Yahudilik ve Hıristiyanlığı biliyorum," dedi Thomas. "Şimdi de Budizm'le ilgili bir şeyler öğrendim. Daha fazlasını öğrenmek isterdim ama bunları öğrenebileceğim kimseye denk gelmemiştim."</p>

  <p>Bodhisattva iç çekti. "Bir Budist atasözü vardır," diye başladı söze. "Öğrenci hazır olduğunda hoca ortaya çıkar." Kuşların cıvıltısına yer açmak için ara verdi. "Einstein'ın son projesinin özünü anlayabilmek için önce Doğu irfanı hakkında bazı şeyleri anlamanız gerekiyor." Avucunu ağacın gövdesine dayadı, bir süre orada tuttu, sonra da ellerini kucağının üzerinde kavuşturdu. "Budizm'in kökeni Hinduizm'e dayanır ve Hindu felsefesi de Sanskrit dilinde yazılmış anonim eserlere dayalıdır. Bu kutsal Ari metinlerine Vedas denir; dördüncüleri Upanişad olarak adlandırılır. Hinduizm'in temelinde, çevremizde gördüğümüz ve hissettiğimiz nesne ve olayların çeşitliliğinin aynı gerçekliğin farklı tezahürlerinden başka bir şey olmadığı düşüncesi yatar. Gerçeklik, Brahman olarak adlandırılır ve Budizm'deki Dharmakaya'yla aynı şey olduğu söylenebilir. Brahman 'büyüme' demektir ve gerçekliğin kendisi, tüm nesnelerin özüdür. Bizler Brahmanız fakat çeşitlilik hayalleri yaratan mayanın sihirli kudreti nedeniyle bunu idrak etmekten aciziz. Fakat yine de çeşitlilik bir hayalden öte bir şey değildir Sadece tek şey vardır ve o da Brahman'dır.</p>

  <p>"Özür dilerim ama pek anladım denemez," diye araya girdi Thomas. "Ben de Hinduizm'de bir sürü tanrı olduğunu zannederdim."</p>

  <p>"Bu söylediğinde haklılık payı var. Hindulann pek çok tanrısı vardır ama mukaddes metinler açıkça bunların tek bir tanrının, tek bir gerçekliğin yansımasından başka bir şey olmadığını ifade ederler. Tanrının binlerce ismi varmış ve her isim de farklı bir tanrıymış gibi görünebilir ama aslında hepsi aynı şeye karşılık gelirler: tek bir&nbsp;<span style="text-indent: 0.3in;">özün, farklı isimleri ve farklı yüzleri." İhtiyar keşiş kollarını iki yanı açtı, sonra tekrar birleştirdi. "Brahman herkestir ve birdir. Gerçek olandır ve ondan başka gerçek yoktur."</span></p>

  <p>"Anlıyorum."</p>

  <p>"Hindu mitolojisi, Dans Tanrısı aracılığıyla gerçekleşen yaratılış hikâyesi üzerine kuruludur. Hikâyeye göre madde, Brahman gecesinde Şiva ateşten bir çemberde dans etmeye başlayana kadar durağandı. O noktada madde, Şiva'nın ritmine tepki vermeye başladı ve onun dansı, hayatı, yaratılış ve yıkım, doğum ve ölümden ibaret olan büyük bir döngüsel sürece çevirdi. Şiva'nın dansı birliğin ve varlığın simgesidir. Bundan beş mukaddes hareket doğmuştur: evrenin yaratılışı, onun mekânda mevcudiyetinin korunması, onun dağılması, kutsalın doğasının gizlenmesi ve gerçek bilginin açığa çıkması. Mukaddes metinlere göre ilk dans, madde ve enerjinin yapılacağı malzemenin ortaya çıkmasına neden olan bir patlamaya yol açmıştır. İlk safhada evren, mekânla dolmuş ve her şey Şiva'nın enerjisiyle yayılmıştır. Patlamanın her şey birleşene kadar hızlanacağı söylenir, sonunda da Şiva korkunç yıkım dansını yapacaktır." Bodhisattva başını yana yatırdı. "Bunlar size tanıdık geldi mi?"</p>

  <p>"Akıl alır gibi değil," diye mırıldandı Thomas. "Bu, Büyük Patlama ve evrenin genişlemesi. Kütle ve enerji arasındaki denge. Büyük Çöküş."</p>

  <p>"Şaşırtıcı, değil mi?" diye sordu yaşlı keşiş. "Evren, Şiva'nın dansı ve Yüce Varlık'ın fedakârlığı sayesinde var olmuştur."</p>

  <p>"Hıristiyanlık'takine benzer bir fedakârlık mı?"</p>

  <p>"Hayır," dedi Tenzing, başını iki yana salladı. "Asıl anlamı acı çekme değil de mukaddes olan bir şey şeklinde kullanılmıştır. Hindu yaratılış hikâyesi, mukaddesin ilahi bir eylemle yaratılmasıdır; Tanrı'nın dünya, dünyanın da Tanrı olduğu bir eylemdir bu. Evren kutsal bir oyunun sergilendiği bir sahnedir ve bu oyunda Brahman, mayanın yaratıcı gücü ve karmanın eylemiyle dünya haline gelen büyük bir büyücü rolünü üstlenir. Karma yaratıcı kudrettir; kutsal oyunun,&nbsp;<span style="text-indent: 0.3in;">hareket halinde olan bir evrenin, aktif başlangıcıdır. Hinduizm'in temeli bizim kendimizi mayanın illüzyonları ve karmanın kudretinden kurtarabilme hürriyetimizde yatar. Meditasyon ve yoga vasıtasıyla sezgilerimizle tespit edebildiğimiz farklı olguların aynı gerçekliğin parçaları olduğunu görürüz; her şey Brahmandır." Bodhisattva elini göğsüne koydu. "Her şey Brahmandır," diye tekrarladı. "Biz bile."</span></p>

  <p>"Budizm'in iddia ettiği şey de bu değil mi?"</p>

  <p>"Kesinlikle," dedi yaşlı keşiş. "Brahman yerine bizler tek gerçekliği, evrendeki her nesne ve olguda bulunan özü tarif etmek için Dharmakaya demeyi tercih ederiz. Her şey Dharmakaya'dır. Her şey görünmez bağlarla birbirine bağlıdır. Nesneler aynı gerçekliğin farklı yüzlerinden başka bir şey değildir. Ama bu değişmez bir gerçeklik değildir; bu hiçbir şeyin ebediyen devam etmeyeceği kavramı olan samsarayla belirtilir, her şey sürekli olarak değişir, hareket ve dönüşüm doğanın yapısında vardır."</p>

  <p>"Öyleyse Hinduizm ile Budizm arasında ne fark vardır?"</p>

  <p>"Yapı, metodoloji ve hikâyelerde farklılık vardır. Buda, Hindu tanrılarını kabul eder ama onlara fazla önem vermez. İki din arasında pek çok farklılık olsa da temelleri aynıdır. Gerçeklik, pek çok farklı şekilde tezahür etse de, aslında birdir. Farklı şeyler aslında aynı şeyin maskeleridir. Nihai gerçeklik değişmez. İki düşünce ekolü de maskelerin ötesine bakmayı, birliğin içinde gizli farklılığı anlamayı, bir olanı ortaya çıkaracak şekilde çalışmayı öğretir ama aynı hedefe varmak için farklı metotlar kullanırlar. Hindular aydınlanmaya vedanta ve yoga yoluyla ulaşırken biz Buda'nın yüce Sekiz Basamaklı Yolu'nu kullanırız."</p>

  <p>"Diğer bir deyişle doğu irfanının özünde gerçek olanın farklı şekillerde tezahür ettiği ama aslında aynı şey olduğu düşüncesi yatıyor"</p>

  <p>"Doğru," dedi Tenzing. "Bu temel ilkeler Hinduizm ve Budizm'de tesis edilmiş olmasına rağmen, Taoistler mevcut bilgeliğin birkaç temel unsuruna daha vurgu yaparlar."</p>

  <p>"Öyle mi? Ne gibi?"</p>

  <p>İhtiyar keşiş avluda fısıldaşan temiz havayı ciğerlerine çekti. "Tao Te Ching'i okudunuz mu?"</p>

  <p>"Hayır."</p>

  <p>"Tao üzerine yazılmış temel kitaptır."</p>

  <p>"O ne anlatıyor peki?"</p>

  <p>"Zhuangzi der ki, 'eğer biri Tao hakkında soru sorar ve diğeri de cevap verirse, ikisi de onu bilmiyor demektir.'"</p>

  <p>Thomas güldü. "Anlaşıldı, bize açıklamak gibi bir niyetiniz yok!"</p>

  <p>"Tao, Brahman ve Dharmakaya'nın diğer ismidir," dedi Tenzing. "Tao gerçek olandır, evrenin özüdür, çokluğun türediği tektir. Taocuların yolu, bilgeliği tek bir temel kavram çevresinde özetleyen, Laozi tarafından ifade edilmiştir."</p>

  <p>"Hangi kavramdan söz ediyorsunuz?"</p>

  <p>"Tao Te Ching bazı aydınlatıcı sözlerle başlar," diye cevap verili keşiş. "İfade edilebilen Tao, sonsuz olan Tao değildir. Sonradan konan isim sonsuz isim değildir."</p>

  <p>Bodhisattvanın sözleri avluda yankılandı, rüzgârın insafına kalmış titreyen bir yaprak gibi.</p>

  <p>"Bu da ne demek?"</p>

  <p>"Tao nesnelerin özünü açıklarken hareketin rolünü küçümser. Evren, yin ve yang arasında dengededir, Tao'nun tezahür ettiği ve onların vasıtasıyla döngüsel hareket yapısının düzenlendiği iki yüz. Zhuangzi diyor ki, hayat, ying ve yangın uyumudur. Hindulann her şeyin Brahman olduğuna giden aydınlanma yolunun yoga ve Bu<span style="text-indent: 0.3in;">distlerin her şeyin Dharmakaya olduğu aydınlanma yolunun Sekiz Basamaklı Yol olması gibi, Taoizm de her şeyin Tao olduğuna giden aydınlatıcı Taoist yoldur. Taoizm çelişkiler, paradokslar ve inceliği kullanır." Tenzing elini kaldırdı. "Örneğin Laozi der ki 'Bir şeyin çekmesini istiyorsan önce genişlemesine izin vermelisin.'" Başını hafifçe&nbsp;</span><span style="text-indent: 0.3in;">öne eğdi. "Bu hassas bir düşüncedir. Taoistler doğadaki değişimi yin ve yang arasındaki dinamik ilişki ile açıklarlar. Onlar iki kutup, birbirlerine görünmez bağlarla bağlı iki uçturlar. Tao'nun iki farklı yüzü, tüm zıtlıkların birleşimidirler. Gerçek olan şey sürekli değişir ama değişimler döngüseldir: şimdi yin, şimdi yang." Tenzing tekrar bir elini kaldırdı. "Ama unutmayın, uçlar bir olanın illüzyonlarıdır ve Buda bunların çift olmadığını söyler. Demiştir ki, 'Işık ve gölge, uzun ve kısa, siyah ve beyaz göreceli ifadelerdir ve birbirlerinden bağımsız değildirler.' Zıtlık yoktur, sadece ilişki vardır."</span></p>

  <p>"Anladığımdan emin değilim," dedi Thomas. "Taoist din yeni olarak ne getirdi?"</p>

  <p>"Taoizm, Çin'de ortaya çıkmıştır ve bir dinden ziyade bir felsefedir. Bazı temel fikirleri Budizm'le örtüşür, Tao'nun dinamik ve erişilmez olması gibi."</p>

  <p>"Ne yönden erişilmez?"</p>

  <p>"Laozi'yi hatırlayın: 'İfade edilebilen Tao, sonsuz olan Tao değildir.' Ve Zhuangzi: 'Eğer birisi Tao hakkında bir şey sorarsa ve diğeri de cevap verirse, ikisi de onu bilmiyordur.' Tao bizim kavrayışımızın ötesindedir ve açıklanamazdır."</p>

  <p>"İlginç," dedi Thomas gülümseyerek. "Yahudilerin Kabalası da aynı şeyi söylüyor: Tanrı açıklanamazdır."</p>

  <p>"Gerçek olan şey açıklanamazdır," dedi Tenzing. "Hindu Upanişad (*) nihai gerçekliğin soyutluğunu şöyle açıklar: 'Gözler göremez/ne dil anlatır ne akıl anlar/bilmeyiz, anlamayız/ birisi böyle bir şeyi nasıl öğretebilir?' Buda günün birinde havarilerinin önünde durup hiçbir şey söylemeden bir nilüfer çiçeğini havaya kaldırmıştır, o zamandan beri Çiçek Merasimi olarak bilinir. Demek istediği kelimelerin ancak bize tanıdık olan nesneler ve düşüncelerde işe yaradığıdır. Buda der ki<span style="text-indent: 0.3in;">, 'Bir nesne ya da durum olduğu düşünülen şeye bir isim verilir ve bu onu diğer nesnelerden ve durumlardan ayırır. Ama ismin arkasında yatan şeye dikkat edersen bölünmesi mümkün olmayan, çok daha büyük bir gerçekliğin farkına varırsın.'" Yaşlı Tibetli iç çekti. "Nihai gerçekliğe, Dharmakaya'ya, uyanmak sözlerin ve tariflerin ötesindedir. Ona Brahman, Dharmakaya, Tao ya da Tanrı desek de gerçek değişmeden kalmaktadır. Gerçek olanı bir tezahürle sezebiliriz, karma çarkını ve mayanın illüzyonunu parçalayıp aydınlanabilir ve gerçek olanı bulabiliriz." Yavaşça tek elini salladı. "Yine de ne yaparsak yapalım, ne söylersek söyleyelim, onu tarif etmeyi asla başaramayız. Gerçek olan açıklanamazdır. Kelimelerin ötesindedir."</span></p>

  <p><span style="text-indent: 0.3in;"><i>(*) Hinduizm felsefesinin kutsal kitapları, "yanıbaşında oturmak" anlamına gelir. Hindu peygamberlerin öğrencilerine öğrettiği gizli bilgilerdir. (yay. n.)</i></span><span style="text-indent: 0.3in;"><br /></span></p>

  <p>Thomas heyecanla yastığının üzerinde kımıldanırken tek kelime bile etmeyen Ariana'ya baktı.</p>

  <p>"Özür dilerim," dedi tarihçi sabırsızlığını belli eden bir ses tonuyla. "Tüm bu anlattıklarınız harika ama sorumuza cevap vermiyorlar"</p>

  <p>"Vermiyorlar mı?"</p>

  <p>"Hayır," dedi Thomas. "Sizden Einstein'ın projesini açıklamanızı istemiştim."</p>

  <p>Yaşlı Budist iç çekti. "Feng Yang demiş ki; "Yanlış yola sevk edildiğinde ve şüphelerle doluyken bin kitap bile sana yetmez. Ama kavramayı başardığın zaman tek kelime sana fazla gelebilir'" Thomas'a baktı. "Anladın mı?"</p>

  <p>"Eh... gibi."</p>

  <p>"Söylediğin bu çekingen sözler bana Zen'in bir sözünü hatırlatan yağmur damlaları gibi," diye devam etti Tenzing. "Başo yapraklarının üzerine yağmur damlaları düşüyor ama bunlar üzüntü gözyaşları değil; o keder sadece onları dinleyen kişiye aittir."</p>

  <p>"Sizce ben kederli miyim?"</p>

  <p>"Bence sen beni dinlemiyorsun, Portekizli dostum. Beni duyuyorsunuz ama dinlemiyorsunuz. Dinlerseniz anlarsınız. Anladığınızda&nbsp;<span style="text-indent: 0.3in;">da bir kelime bile fazla gelecek. Diğer taraftan o zamana kadar bin kitap bile yeterli olmayacak."</span></p>

  <p>"Tüm bunların Einstein projesiyle bir ilgisi olduğunu mu söylüyorsunuz?"</p>

  <p>"Söylediğim şeyi söylüyorum," dedi yaşlı keşiş usulca ve Thomas'ı işaret etti. "Çin atasözünü unutma: Hocalar kapıyı açar ama içeri kendin girmelisin."</p>

  <p>"Tamam," dedi Thomas. "Kapıyı açtığınızı biliyorum; şimdi içeri girme zamanı mı geldi?"</p>

  <p>"Hayır," diye mırıldandı Tenzing. "Dinleme zamanı geldi. Laozi der ki; 'Yapmadan et; çaba harcamadan çalış.'"</p>

  <p>"Peki."</p>

  <p>Bodhisattvanın gözleri kapandı ve tekrar meditasyona dalmış gibi göründü ama fazla sürmedi.</p>

  <p>"Princeton'da size anlattığım her şeyi, Einstein'a da anlattım. Doğunun evren görüşüyle çok ilgilendi, özellikle de bizim düşünce tarzımızla, fizik ve matematik alanında yapılan bazı yeni keşiflerin kimi önemli detaylarının yakınlığıyla. Bunları Columbia'da fark etmiş ve yeni akıl hocama anlatmaya karar vermiştim."</p>

  <p>"Özür dilerim, anlayamadım," diye araya girdi Ariana, bilimsel aklı buraya takılmıştı. "Doğu irfanı ile fizik arasındaki yakınlık mı? Neden bahsediyorsunuz?"</p>

  <p>Tenzing güldü. "Bayan, siz de aynı Einstein'a ilk kez bunları anlattığım zaman verdiği gibi tepki verdiniz."</p>

  <p>"Sanırım tüm bilim adamları bu şekilde tepki verecektir," dedi İranlı.&nbsp;<span style="text-indent: 0.3in;">"Bağışlayın ama bilim ile mistisizmi karıştırmak, yani biraz garip değil mi?"</span></p>

  <p>"İkisi de aynı şeyi söylüyorsa değil," diye cevap verdi yaşlı keşiş. "Upanişad der ki; 'İnsan bedeni nasılsa kozmik beden de öyledir.&nbsp;<span style="text-indent: 0.3in;">İnsan aklı nasılsa kozmik akıl da öyledir. Mikrokozmos nasılsa makrokozmos da öyledir. Atom nasılsa evren de öyledir.'"</span></p>

  <p>"Bunu nerede söylüyor?"</p>

  <p>"Upanişad'da, Vedalar denilen mukaddes Hindu metinlerinin sonuncusunda." Tenzing beyaz kaşlarını kaldırdı. "Ama kulağa bilimsel bir kitaptanmış gibi geliyor, değil mi?"</p>

  <p>"Evet... bir bakıma öyle."</p>

  <p>Bodhisattva daha dik oturdu ve derin bir nefes aldı. "Laozi'nin dediğini hatırladınız mı? İfade edilen Tao, sonsuz olan Tao değildir. 'Sonradan konulan isim sonsuz isim değildir' Upanişad'ın nihai gerçekliği nasıl tarif ettiğini hatırladınız mı? Gözler göremez/ne dil anlatır ne akıl anlar/bilmeyiz, anlamayız/birisi böyle bir şeyi nasıl öğretebilir ki?' Buda'nın, Dharmakaya'ya uyanmanın tarif edilemez olduğunu göstermek için yaptığı Çiçek Merasimi'ni hatırladınız mı?"</p>

  <p>"Evet..."</p>

  <p>"O zaman sorarım size, belirsizlik ilkesi ne der? Bir mikro parçacığın davranışını asla kesin olarak bilemeyeceğimizi söyler, o hareketin önceden belirlenmiş olduğunu bilsek bile. Peki, eksiklik teoremleri ne der? Bir matematiksel sistemin tutarlılığını asla ispatlayamayacağımızı söyler, o ispatlanmayan ilke doğru olsa bile. Peki, kaos teorisi ne der? Gerçeklik çok karmaşık olduğundan dolayı evrenin nasıl evrim geçirdiğini, onun önceden belirlenmiş olduğunu bilsek bile, asla öngöremeyeceğimizi söyler. Gerçek, mayanın illüzyonları arkasında gizlidir. Belirsizlik ilkesi, eksiklik teoremleri, kaos teorisi, tamamı gerçek olan şeyin özünün erişilemez olduğunu söylemektedir. Onu keşfetmeyi ve tarif etmeyi deneyebiliriz ama asla bu konuda kesin başarı sağlayamayız: Evrenin sonunda her zaman bir gizem açığa çıkmadan kalacaktır. Sonuç olarak evren, tasarlanışındaki maharet nedeniyle açıklanamaz olan bir bütündür." Ellerini açtı. "Öyleyse asıl sorumuza dönelim. Belirsizlik ilkesindeki öngörülemez madde, Brahmandan başka nedir? Eksiklik teoremlerindeki ispat edilemez&nbsp;<span style="text-indent: 0.3in;">gerçek, Dharmakaya'dan başka nedir? Kaos teorisinde anlatılan sonsuz derecede karmaşık ve erişilemez olan gerçeklik, Tao değil de nedir? Sonuç olarak evren devasa ve açıklanamaz bir muamma değil de nedir?"</span></p>

  <p>Tenzing Thubten'in sakin bir ses tonuyla sorduğu bu sorular iki misafirinin kulaklarında gök gürültüsü etkisi yaptı. Thomas ve Ariana önlerinde oturan yaşlı Tibetliye baktılar ve Batı bilimi ve Doğu mistisizmi arasındaki garip paralellikleri yavaşça sindirdiler.</p>

  <p>"Bir de ikilik problemi var," diye devam etti Tenzing. "Hatırlayacağınız gibi doğu düşüncesi evrenin dinamik olduğunu ispatlamak için nesnelerin dinamikliğini kullanır. Hindu Brahman 'büyüme' demektir. Budist samsara 'kesintisiz hareket' demektir. Taoist Tao, yin ve yangla temsil edilen zıtların dinamiğine karşılık gelir. Her şey zıttır ve zıtlar da birdir; iki uç görünmez bağlarla birbirine bağlıdır. Yin ve yang. Size bunu söylediğimi hatırladınız mı?"</p>

  <p>"Evet, tabii ki."</p>

  <p>"Şimdi de izafiyet teorilerini hatırlayın: Enerji ve kütle farklı durumlardaki aynı şeydir. Şimdi de kuantum fiziğini hatırlayın: Madde aynı anda hem dalga, hem de parçacıktır. Şimdi de izafiyet teorisine geri dönelim: Zaman ve mekân ilişkilidir. Her şey yin ve yangdır. Evren zıtların dinamizmiyle hareket eder. Sonuç olarak uçlar tek bir birimin farklı tezahürleridir. Yin ve yang. Enerji ve kütle. Dalga ve parçacık. Zaman ve mekân."</p>

  <p>"Evren zıtların diyalektiğine göre hareket eder," dedi Thomas.</p>

  <p>"Evren statik değil, dinamiktir," diye doğruladı Tenzing. "Sana evreni yaratan Şiva'nın dansıyla ilgili anlattıklarımı hatırladın mı? Maddenin harekete geçip bu ritme uyması ve hayatı büyük bir döngüsel sürece çevirmesini?"</p>

  <p>"Evet."</p>

  <p>"Öyleyse elektronun çekirdek etrafındaki hareketine, atomların titreyiş şekline, bir molekülün nasıl hareket ettiğine, bir gezegenin&nbsp;<span style="text-indent: 0.3in;">yörüngede nasıl döndüğüne bak: evrenin ritmi. Her şeyin bir ritmi vardır; her şeyde bir ahenk vardır; her şeyde bir simetri vardır. Sahnede dönen bir balerinde olduğu gibi kaostan düzen çıkar. Kozmosun bu ritminin nerede görülebileceğini biliyor musun?"</span></p>

  <p>"Şey... hayır."</p>

  <p>"Her gece Malezya'daki bazı nehirlerde binlerce ateş böceği havada bir araya gelip, gizemli bir ahenge uyarak aynı anda ışık saçarlar. Sürekli olarak organlarımız içerisindeki elektrik akımlan sessiz senfonilerin ritimlerine göre dans eder, atışları binlerce görünmez hücre tarafından idare edilir. Her saat atıklar sistemlerimiz içerisinde bağırsak duvarlarının, bilinmez bir tempoya uyan, ritmik titreşimlerine göre hareket eder. Her gün bir erkek bir kadına girdiğinde ve yaşam sıvısı yumurtaya doğru yola çıktığında spermler kuyruklarını, bilinmez bir koreografiye uyarak aynı anda ve aynı yönde sallarlar. Her ay kadınlar ne zaman vakitlerinin çoğunu bir arada geçirseler âdet dönemleri açıklanamaz şekilde uyumlu olur. Bu Şiva'nın dans ettiği evren müziğinin gizemli ritmi değil de nedir?"</p>

  <p>"Ama yaşamda bir ahenk olması doğal bir sonuçtur," diye itiraz etti Thomas. "Nefes alış verişimiz, kalp çarpması, kan dolaşımı hepsi eşzamanlıdır..."</p>

  <p>"Tabii ki doğal," dedi Tenzing. "Kesinlikle doğaldır çünkü yaşam Şiva'nın dansının ritmine göre hareket eder. Ama sadece yaşam değil. Canlı olmayan madde de aynı müziğe göre dans eder."</p>

  <p>"Anlamadım."</p>

  <p>"On yedinci yüzyılda, Christiaan Huygens tesadüfen yan yana asılmış iki sarkaçlı saatin bir düzenlemeye gerek duymadan eşzamanlı olarak salınım yaptığını fark etti. Salınımı değiştirerek bu senkronizasyonu bozmak için ne kadar uğraştıysa da bir buçuk saat sonra saatlerin salınmalarını tekrar birbirlerine uydurduğunu gördü, sanki sarkaçlar görünmez bir koro şefine itaat ediyor gibiydiler Eşza<span style="text-indent: 0.3in;">nanlılığın sadece canlılara özgü bir şey olmadığını keşfetti: Cansız maddeler de dans ediyordu."</span></p>

  <p>"Hımm... bu çok garip," dedi Thomas. "Ama sadece tek bir keşfi genelleştiremezsiniz, değil mi? Ne kadar sıradışı olsa da sadece bir olay bu."</p>

  <p>"Yanılıyorsun," diye cevap verdi yaşlı keşiş. "Bu pek çok keşfin sadece ilkiydi. Yan yana konulan jeneratörlerin otomatik olarak dönüşlerini eşzamanlı hale getirdiği keşfedildi, eşzamanlı olarak dönmeye başlamadıkları halde. Elektrik şebekelerinin çalışmalarına izin veren de evrenin bu sıradışı ritmidir. Ayrıca sezyum atomunun iki enerji seviyesi arasında bir sarkaç gibi salınım yaptığı keşfedildi. Bu salınım o kadar hassastı ki, bu nedenle sezyum, yirmi milyon yılda bir saniyeden daha az şaşan atom saatlerinin yapımında kullanıldı. Ayın kendi çevresinde dünyayla aynı şekilde döndüğü görüldü ve bu ilginç senkronizasyon yüzünden bizler sürekli olarak ayın hep aynı yüzünü görüyoruz. Serbest dolaşan su moleküllerinin ısı sıfıra indiğinde eşzamanlı bir hareketle bir araya geldiği ve buzun da ancak bu şekilde oluşabildiği keşfedildi. Bazı atomların mutlak sıfıra yakın bir sıcaklıkta sanki teklermiş gibi davranmaya başladıkları görüldü; trilyonlarca atomun büyük ve eşzamanlı dansı. 2001 yılında fizik dalında Nobel ödülünü kazandıran bu keşif oldu. Yaptıkları açıklamada komite, bilim adamlarının atomların 'hep bir ağızdan şarkı söylemesine' neden olduklarını söyledi. Onların ifadesi buydu: 'hep bir ağızdan şarkı.' Peki, bu hangi müziğin ritmidir?"</p>

  <p>Thomas ve Ariana sessizce oturdular. Soru, en azından onlara göre, retorikti ve bodhisattva maddenin itaat ettiği bir ritimden bahsederek onları şaşırtmıştı.</p>

  <p>"Size hangi müziğin ritmi olduğunu sordum?" diye tekrarladı Tenzing. "Kozmik müzik, Şiva'yı dans etmeye sevk eden aynı müzik, iki sarkacın eşzamanlı şekilde sallanmasına neden olan aynı müzik, ayın hep aynı yüzü dünyadan görünecek şekilde dans etmesini sağlayan aynı müzik, atomların bir ağızdan şarkı söylemesini sağlayan&nbsp;<span style="text-indent: 0.3in;">aynı müzik. Evren gizemli bir ritme göre dans eder: Şiva'nın dansının ritmine göre."</span></p>

  <p>"Peki, bu ritim nereden geliyor?" diye sordu Thomas.</p>

  <p>Tenzing Thungten tüm avluyu kapsayacak şekilde bir hareket yaptı. "Dharmakaya'dan, evrenin özünden," diye cevap verdi. "Müzik ve matematik arasındaki ilişkiyi hiç duydunuz mu?"</p>

  <p>İki misafir de onayladıklarını ifade eder biçimde başını salladı</p>

  <p>"Fizik kanunları evrenin müziğinin göstergesidir," dedi Tenzing "1996 yılında, yaşayan sistemler ve cansız maddelerin tek bir matematik formülüne göre ahenkle hareket ettiği keşfedildi. Bununla demek istediğim bağırsaklarımızın titreşmesine neden olan kozmik müziğinin atomları bir ağızdan şarkı söyleten müzikle aynı olduğudur. Spermlere kuyruklarını aynı anda hareket ettiren müzikle ayın dünyanın etrafındaki kozmik dansına neden olan aynı müziktir. Ve bu kozmik ritmi organize eden matematik formülü, evrenin organize ediliş tarzının temeli olan matematik sistemlerinden türemiştir: kaos teorisinden. Kaosun senkronize olduğu görülmüştür. Kaotik görünse de gerçekte belirlenimci davranır. Modellere itaat eder ve kesin kurallar tarafından yönetilir. Senkronize olmasına rağmen hareketi asla kendisini tekrar etmez ve bu yüzden de kaosun belirlenimci ama belirlenemez olduğunu söyleyebiliriz. Belirlenimci kanunlar nedeniyle kısa vadede öngörülebilir ama gerçek olanın karmaşıklığı nedeniyle uzun vadede öngörülemezdir," dedi keşiş ve avuçlarını yukan kaldırdı. "Evrenin sonunda her zaman bir gizem olacaktır."</p>

  <p>Thomas minderinin üzerinde kımıldandı. "Bunların çok şaşırtıcı olduğunu itiraf etmeliyim," dedi. "Ama sizce Şiva'nın dansını tasvir eden bilgeler... bu kozmik ritimden haberdar mıydılar?"</p>

  <p>Tenzing gülümsedi. "Bizim dünyayı algılama şeklimizi Buda şöyle tarif etmiştir, 'şafakta bir yıldız, akarsuda bir köpük, yaz bulutunda bir şimşek, titreyen bir lamba, bir hayalet, bir rüya.'"</p>

  <p>Ariana ve Thomas bu cevapla şaşırdılar.</p>

  <p>"Bununla ne kastettiniz?"</p>

  <p>"Kozmik ritmin aydınlanana kadar idrak edilemeyeceğini kastettim. Her şeyde bu ritmi görmek istiyorsan Buda olman gerek. Onu idrak edecek seviyede olan kişilere görünmez olsalardı mukaddes metinlerin yazarları kozmik ritmi nasıl bilebilirlerdi?"</p>

  <p>"Tesadüf olabilir?" dedi Thomas. "Güzel bir mit olan Şiva'nın dansını uydurmuşlar ve bu daha sonra keşfedilen evrenin ritmine denk gelmiştir."</p>

  <p>Bodhisattva bir süre sessizce oturdu, söylediklerini düşünüyor gibiydi.</p>

  <p>"Hinduların, Brahman denen nihai gerçekliğe ve gördüğümüz ve hissettiğimiz nesne ve olayların aynı gerçekliğin tezahüründen başka bir şey olmadığına inandıklarını söylediğimi hatırlıyor musun? Budistlerin de nihai gerçekliği Dharmakaya olarak adlandırdığına ve her şeyin görünmez bağlarla bağlı olduğu ve her şeyin aynı gerçekliğin farklı yüzlerinden başka bir şey olmadığına inandıklarını hatırlıyor musun? Peki, Taoistlerin Tao'nun gerçek olan şey, evrenin özü ve çokluğun türediği teklik olduğuna inandıklarını hatırlıyor musun?"</p>

  <p>"Evet."</p>

  <p>"Bizim ariflerimizin iki bin yıldan uzun süredir söylediklerinin şimdi de Batılı bilim adamları tarafından söyleniyor olması sence sadece bir tesadüf mü?"</p>

  <p>"Pek anlayamadım," dedi Thomas.</p>

  <p>Yaşlı Tibetli derin bir iç çekti. "Bildiğin gibi, Doğu irfanı sadece tek bir gerçek olduğunu ve kalan her şeyin onun tezahürleri olduğunu söyler. Her şey birbiriyle bağlıdır."</p>

  <p>"Evet, bunu demiştiniz."</p>

  <p>"Kaos teorisi de bu görüşü doğrulamaktadır. Bir kelebek kanat çırptığında bu gezegenin diğer tarafındaki hava durumunu etkiler."</p>

  <p>"Doğru."</p>

  <p>"Ama maddeler arasındaki ilişki, her şeyin bir diğerini etkilediği, basit bir domino etkisinden ibaret değildir. İşin aslı, maddeler arasında organik bir bağ vardır. Her nesne aynı şeyin farklı bir tezahürüdür."</p>

  <p>"Bu Doğu irfanının söylediği şey," diye üsteledi Thomas.</p>

  <p>"Ve Batı biliminin söylediği şey," dedi Tenzing.</p>

  <p>Tarihçinin yüzüne hayret dolu bir ifade yayıldı. "Batı bilimi mi?"</p>

  <p>"Doğru."</p>

  <p>"Maddeler arasında organik bir bağ olduğunu kim söylemiş? Her nesnenin aynı şeyin farklı tezahürleri olduğu nerede yazıyor? Bunları ben ilk kez duydum."</p>

  <p>Bodhisattva gülümsedi. "Aspect deneyini duydun mu?"</p>

  <p>Thomas kaşlarını çattı ama Ariana'nın yüzünden bildiği anlaşılıyordu.</p>

  <p>"Neymiş?" diye sordu Thomas hem Tibetli hem de İranlıya aynı anda.</p>

  <p>"Gördüğüm kadarıyla bayan, bu deneyden haberdar," dedi Tenzing dikkatli bir bakışla.</p>

  <p>"Evet," diye onayladı. "Her fizikçi bilir."</p>

  <p>Ariana biraz huzursuz görünüyordu. Bilimsel ruhu, yaşlı Budist'in açıklamalarını değerlendiriyor olmalıydı, özellikle de Tenzing'in bahsettiği deneyle Dharmakaya arasında kurmuş olduğu beklenmedik ilişkiyi.</p>

  <p>"Birisi bana da anlatabilir mi?" dedi Thomas.</p>

  <p>Tenzing eflatun cübbesini bir kez daha düzeltti ve Thomas'a hitap etti. "Alain Aspect, Paris South Üniversitesi'nde 1982 yılında çok önemli bir deneyi gerçekleştiren grubun başındaki Fransız bir fizikçidir. Bunu televizyon ya da gazetede hiç duymamış olman normaldir. Bunu sadece fizikçiler ve bazı diğer bilim adamları bilir ama az sonra söyleyeceğim şeye dikkat et." Parmağını kaldırdı. "Aspect&nbsp;<span style="text-indent: 0.3in;">deneyi yirminci yüzyılın en olağanüstü bilimsel deneylerinden biri olarak kabul edilebilir." Ariana'ya baktı.</span></p>

  <p>"Sence de öyle değil mi?"</p>

  <p>Ariana başını salladı. "Hiç şüphesiz."</p>

  <p>Bodhisattva gözlerini kadından ayırmadı. "Bir Zen sözü şöyledir; 'Eğer yolda, bilen bir adama rastlarsan tek kelime etme, sessiz durma!"' durdu. "Sessiz durma," diye tekrarladı Ariana'ya bakarak ve Thomas'ı işaret etti. "Kapıyı onun için aç."</p>

  <p>"Deneyi anlatmamı mı istiyorsunuz?"</p>

  <p>Tenzing gülümsedi. "Başka bir Zen sözü der ki; 'Sıradan bir adam bilgiye sahip olduğunda o bir arif olur; bir arif idrak ettiğindeyse sıradan bir adam olur.'" Tenzing tekrar Thomas'ı işaret etti. "Onu sıradan bir adam haline getir."</p>

  <p>Ariana, düşüncelerini toparlamaya çalışırken, önce Thomas'a sonra Tenzing'e baktı. "Aspect deneyi... yani... aslında..." diye kekeledi, sanki talimat beklermiş gibi Tibetliye baktı. "EPR paradoksundan bahsetmeden Aspect deneyini anlatamayız, değil mi?"</p>

  <p>"Nagarjuna der ki; 'İrfan temiz bir havuz gibidir, ona her yandan girilebilir.'"</p>

  <p>"O zaman EPR paradoksu tarafından girmem gerekiyor," dedi Ariana ve tekrar Thomas'a döndü. "Sana kuantum fiziğinin, gözlemcinin gözlemin bir parçası olduğu, belirlenimci olmayan bir evren öngörürken izafiyetin gözlemcinin rolünün maddenin davranış şekliyle bir ilgisi olmadığı belirlenimci bir evreni savunduğundan bahsettiğimi hatırladın mı?"</p>

  <p>"Elbette."</p>

  <p>"Bu tutarsızlık belirgin hale gelince, bu iki farklı kampı uzlaştırma çabaları baş gösterdi. Maddeyi yöneten çelişen kanunlar olmaması gerektiği düşünülüyordu, hâlen de düşünülüyor: Bazıları makrokozmos bazıları mikrokozmos için. Tek bir kanunlar dizisi olması gerekiyordu. Öyleyse iki teori arasındaki farklılık nasıl açıklanacaktı?&nbsp;<span style="text-indent: 0.3in;">Bu problem nedeniyle izafiyetin babası Albert Einstein ile en önde gelen kuantum fizikçisi Niels Bohr arasında bir dizi tartışma yaşandı. Kuantum açıklamasının saçmalığını gösterebilmek için Einstein kuantum teorisindeki garip bir detay üzerine odaklandı: bir parçacığın nerede olacağına ancak gözlemlendiği zaman karar vermesi. Böylece Einstein, Podolsky ve Rosen, ki isimlerinin baş harfleri EPR yapar, paradokslarını, hareketin gözlemlendiği zamanda aynı olup olmadığını görmek için önceden birleşik olan iki ayrı sistemin ölçülmesi fikri üzerine kurdular. Aşağıdaki şeyi öne sürdüler: İki sistemi farklı odalardaki hatta aralarında bir kilometre olan kutulara koyun; sonra da kutuları aynı anda açın ve iç durumlarını ölçün. Eğer davranışları otomatik olarak benzer ise bu iki sistemin anında iletişime geçebildiği anlamına gelir. Ama bu bir paradokstur. Einstein ve destekçileri iletişimin anında olmayacağını çünkü hiçbir şeyin ışık hızından daha hızlı olmayacağını ifade ettiler."</span></p>

  <p>"Peki, kuantum fizikçisi ne dedi?"</p>

  <p>"Bohr mu? Eğer böyle bir deney yapılabilirse işin aslı anında iletişim diye bir şeyin olmadığını ispat etmiş olacağını söyledi. Ona göre eğer atom altı parçacıklar gözlemlenene kadar mevcut değillerse bağımsız varlıklar olarak görülmeleri de mümkün değildi. Maddenin bölünemez bir sistemin parçasını teşkil ettiğini söyledi."</p>

  <p>"Bölünemez bir sistem," diye tekrar etti Tenzing. "Brahman'ın nihai gerçekliği gibi bölünemez. Tao'daki çokluğun türediği teklik gibi bölünemez. Maddenin nihai özü gibi, tüm nesnelerin ve olayların tezahürü olduğu farklı maskelere sahip olan tek gerçeklik gibi bölünemez."</p>

  <p>"Tamam," dedi Thomas. "Bu kuantum fiziğinin söylediği şey. Ama Einstein farklı düşünüyordu, değil mi?"</p>

  <p>"Öyle," dedi Ariana. "Einstein bu açıklamanın saçma olduğunu ve test edilebilirse, EPR paradoksunun bunu ispat edebileceğini düşünüyordu."</p>

  <p>"Sorun şu ki paradokslar test edilemez."</p>

  <p>"Einstein'ın döneminde öyleydi," dedi İranlı. "Ama 1952'de Londra Üniversitesi'ndeki David Bohm adındaki bir fizikçi paradoksları test etmenin bir yolu olduğunu söyledi. Ancak 1964'te Cenevre CERN'deki başka bir fizikçi olan John Bell bu deney için bir taslak hazırladı. Ama bunu gerçekleştiren Bell değil, 1982 yılında Paris'teki Alain Aspect ve grubu oldu. Karmaşık bir deneydir, bilmeyen birine açıklaması çok zordur ama sonunda tamamlanabildi."</p>

  <p>"Yani Fransızlar paradoksu test mi ettiler?"</p>

  <p>"Evet."</p>

  <p>"Sonuç?"</p>

  <p>Ariana cevap vermeden önce Tenzing'e baktı. "Bohr haklıydı."</p>

  <p>"Anlayamadım," dedi tarihçi. "Ne demek haklıydı? Deneyden ne sonuç çıktı?"</p>

  <p>Ariana derin bir nefes aldı. "Aspect belli şartlar altında parçacıkların bir diğeriyle otomatik olarak haberleştiğini gördü. Atom altı parçacıklar evrende farklı yerlerde olabiliyorlardı, bazıları kozmosun bir uçundayken bazıları da diğer ucunda olabiliyor ve buna rağmen anında temas kurabiliyorlardı."</p>

  <p>Tarihçi şok olmuş gibiydi. "Bu imkânsız," dedi. "Hiçbir şey ışık hızından hızlı gidemez."</p>

  <p>"Bu Einstein ve onun özel izafiyet kuramının dediği şey," diye cevap verdi İranlı. "Ama Aspect mikro parçacıkların birbirleriyle anında temasa geçebildiklerini ispat etti."</p>

  <p>"Hata yapmış olamaz mı?"</p>

  <p>"Hayır," diyerek temin etti onu İranlı. "Sonuçlar 1998 yılında Zürih ve Innsbruck'ta çok daha ileri teknikler kullanılarak yapılan deneylerle onaylandı."</p>

  <p>Thomas kafasını kaşıdı. "Bu izafiyet teorilerinin yanlış olduğu anlamına gelmiyor mu?"</p>

  <p>"Hayır, hayır; onlar doğru."</p>

  <p>"Öyleyse bu olguyu nasıl açıklıyorsun?"</p>

  <p>"Bunun tek bir açıklaması var," dedi Ariana. "Aspect evrenin bir niteliğini ispat etti. Deneysel olarak evrenin görünmez bağlara sahip olduğunu ve nesnelerin hiç ummadığımız şekillerde birbirine bağlı olduğunu ve maddenin özünde hiç kimsenin tasavvur edemeyeceği bir organizasyonu olduğunu ispatladı. Eğer mikro parçacıklar birbirleriyle aralarında mesafe varken anında temas kurabiliyorlarsa bunun nedeni birbirlerine sinyal gönderebilmeleri değildir. Bunun nedeni aslında tek bir birim olmalarıdır. Ayrılık bir illüzyondur."</p>

  <p>"İşte şimdi iyice kafam karıştı."</p>

  <p>Ariana etrafına baktı, söylediğini en iyi şekilde nasıl açıklayacağını düşünüyordu. "Bak, Thomas," dedi aklına bir fikir geldiğinde. "Televizyonda hiç futbol maçı izledin mi?"</p>

  <p>"Tabii ki."</p>

  <p>"Televizyon yayınlarında aynı oyuncuyu farklı açılardan gösteren çok sayıda kamera vardır, değil mi? Eğer nasıl çalıştığını bilmezsen ve farklı kameralardan gelen görüntülere bakarsan farklı oyuncuları gördüğünü zannedebilirsin. Birinde oyuncuyu soldan, diğerinde sağdan görürsün. Eğer oyuncuyu tanımasaydın, rahatlıkla iki farklı kişi olduklarını düşünebilirdin. Ama yakından baktığında oyuncu ne zaman bir tarafa gitse diğer görüntüdeki oyuncunun da aynı anda aynı yöne gittiğini görürsün, ama diğer taraftan. Gerçekte iki kamerada aynı oyuncuyu farklı açılardan göstermektedir. Anladın mı?"</p>

  <p>"Evet. Gayet açık."</p>

  <p>"Aspect deneyi de madde hakkında benzer bir durumu ortaya koydu: iki parçacık arasına koca bir evren girebilir ama yine de biri hareket ettiğinde, diğeri de anında hareket eder. Sanırım bunun olmasının nedeni iki farklı mikro parçacıktan değil, aynı mikro parçacıktan bahsediyor olmamızdır. İkinin mevcudiyeti illüzyondur, farklı kamera açılarında iki farklı oyuncunun olmasının illüzyon olması&nbsp;<span style="text-indent: 0.3in;">gibi. Biz hep aynı oyuncuyu görüyoruz; biz hep aynı mikro parçacığı görüyoruz. Gerçekliğin daha derin bir seviyesinde madde ayrı bir birim değil sadece temel birimin bir temsilcisidir"</span></p>

  <p>Sessizlik.</p>

  <p>Tenzing boğazını temizledi. "Gördüğümüz ve hissettiğimiz nesnelerin ve olayların çeşitliliği aynı gerçekliğin farklı tezahürleridir," diye mırıldandı düşünceli bir ses tonuyla. "Her şey görünmez bağlarla bağlıdır. Her şey, her olay, aynı özün farklı yüzleridir. Çokluğun türediği sadece bir gerçek şey vardır. Bu Brahman'dır, Dharmakaya'dır, Tao'dur. Mukaddes metinler evreni açıklar." Gözlerini kapattı ve tefekkür eder bir hâle büründü. "Buda'nın her şeyin özünü anlatan bir şiiri vardır, Prajnaparamita denir."</p>

  <p>Kutsal bir duayı söylermiş gibi okumaya başladı.</p>

  <p><br /></p>

  <p style="text-align: center;">Boş, sakin ve yoksun kendinden</p>

  <p style="text-align: center;">Tüm nesnelerin doğası.</p>

  <p style="text-align: center;">Hiçbir bireysel nesne</p>

  <p style="text-align: center;">Gerçekte var değildir.</p>

  <p style="text-align: center;"><br /></p>

  <p style="text-align: center;">Son ya da başlangıç yoktur,</p>

  <p style="text-align: center;">Ya da orta yol.</p>

  <p style="text-align: center;">Her şey bir illüzyondur,</p>

  <p style="text-align: center;">Bir hayal ya da rüya gibi.</p>

  <p style="text-align: center;"><br /></p>

  <p style="text-align: center;">Dünyadaki tüm varlıklar</p>

  <p style="text-align: center;">Sözler âleminin ötesindedirler.</p>

  <p style="text-align: center;">Nihai doğaları saf ve gerçektir,</p>

  <p style="text-align: center;">Tıpkı uzayın sonsuzluğu gibi.</p>

  <p><br /></p>

  <p>Thomas gözleri kocaman açılmış halde ona baktı. "Buda maddelerin özünü böyle mi ifade ediyor?" diye sordu hayranlıkla. "İnanılmaz."</p>

  <p>Bodhisattva huzur dolu bir ifadeyle ona baktı. "Chao Chou der ki; Yol zor değildir; sadece istemek ve istememek olmamalıdır."' Misafirini işaret etti. "Hocalar kapıyı açar, ama içeri kendin girmelisin."</p>

  <p>Thomas kaşlarını kaldırdı. "Girme zamanı geldi mi?"</p>

  <p>"Geldi."</p>

  <p>Tekrar sessizlik.</p>

  <p>Ne yapmam gerek?"</p>

  <p>"Gir."</p>

  <p>Ne yapacağını bilemeyen tarihçi, Budiste baktı. "Nasıl?"</p>

  <p>"Bir Zen sözü şöyle der; 'Zihninin coşkun atını yakala.'" Tenzing gülümsedi. "Diğer taraftan yolculuğun için zihninin açlığını dindirecek bir yiyeceğim var"</p>

  <p>"Yiyecek mi?"</p>

  <p>"Ama önce bir çay içelim. Susadım."</p>

  <p>"Dur," dedi Thomas. "Neden bahsediyorsun?"</p>

  <p>"Tanrı'nın Formülü."</p>

  <p>"Ah!" dedi tarihçi heyecanla. "Hâlâ ne olduğunu açıklamadınız."</p>

  <p>"En başından beri yaptığım bu. Beni duydun ama anlamadın."</p>

  <p>Thomas kızardı. 'Ah."</p>

  <p>"Bir gün Einstein, Cizvit ve benimle görüştü. İsrail başbakanıyla görüştüğünü ve onun kendisinden sonunda yardım etmeye razı olduğu bir şey istediğini ve şimdi de bizim yardımımıza ihtiyacı olduğunu söyledi."</p>

  <p>"Einstein sizden... atom bombası yapmak için yardım mı istedi?"</p>

  <p>Budistin yüzü şaşkınlıkla buruştu. 'Atom bombası mı? Sen neden bahsediyorsun?"</p>

  <p>"Tanrı'nın Formülü atom bombası değil mi?"</p>

  <p>"Tabii ki değil."</p>

  <p>Thomas hemen Ariana'ya baktı ve onun da aynı ölçüde rahatladığını gördü. "Gördün mü?" dedi gülümseyerek. "Demiştim."</p>

  <p>İranlı öne doğru eğildi, sanki bu şekilde meseleleri daha iyi kavrıyordu. El yazmasını okumuştu, sonunda ne olduğunu anlayabildiği için heyecanlıydı ve bu sefer daha önemli bir neden de eklenmişti: VEVAK'ın kendilerini takip etmeyi bırakmasını istiyorlarsa bu bilgi büyük önem taşıyordu. Ama sadece gerçekten daha fazlasına ihtiyacı vardı; bunu ispatlamak zorundaydı, o nedenle beklenti dolu bir ifadeyle Tibetliye baktı.</p>

  <p>"Açıklayın lütfen," dedi ona. "Tanrı'nın Formülü tam olarak nedir?"</p>

  <p>"Şunryu Suzuki der ki; 'Bir şeyi anladığında onun vasıtasıyla kademe kademe her şeyi anlarsın.'"</p>

  <p>"Tanrı'nın Formülü'nü anlamak her şeyi mi anlamak demek?"</p>

  <p>"Evet."</p>

  <p>"Peki, ama o ne hakkında?"</p>

  <p>Tenzing Thubten bir elini kaldırdı, havada zarif bir tai chi hareketine benzer bir hareket yaptı ve tekrar kımıldamadan durdu. Temiz havayı ciğerlerine çekti ve yapraklardan süzülüp gelen güneş ışıklarının sıcaklığını hissetti. Geçen bir keşişe işaret edip ondan çay istedi. Sonra tekrar yerine kuruldu ve misafirlerine döndü.</p>

  <p>"O insan zihninin kalkıştığı en büyük arayıştır, evrenin en büyük gizemini çözme teşebbüsüdür, varlığının ardında yatan amacı ortaya çıkarma gayretidir."</p>

  <p>Thomas ve Ariana merakla ona baktılar, heyecanlarını gizlemekte güçlük çekiyorlardı. Bodhisattva sabırsızlıklarını görüp gülümsedi ve sonunda sırrı ifşa etti.</p>

  <p>"Tanrı'nın varlığının bilimsel ispatı."</p>
</body>
</html>
