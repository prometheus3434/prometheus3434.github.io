<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_12">On bir</h2>

  <h2><br /></h2>

  <p>Arenanın tribünleri insanlarla doluydu, çoğu kara çarşaflı kadınlardı ve herkes sanki bir gösteri başlamak üzereymiş gibi davranıyordu. Birisi Thomas'ı itip ortada diz çökmeye zorladı, başı öne eğikti ve ensesi ortaya çıkmıştı. Tarihçi gözünün ucuyla uzun ve beyaz İslami kıyafetler giymiş bir grup adam gördü; yaklaştılar ve etrafını sarıp idam alanından kaçacak yer bırakmadılar ona. Ariana'yı gördü, üzgün duruyordu, daha yakına gelip ona bir elveda öpücüğü vermeye cesaret edememişti. Ardından güzel İranlı kayboldu ve yerini Rahim aldı, öfke dolu gözleri parlıyordu ve belinde eğri bir kılıç vardı. Seri bir hareketle silahını çekti ve dimdik durdu, silahı iki eliyle kavradı ve yukarı kaldırdı, bir süre öylece tuttu ve hem kısa hem de sonsuz gibi gelen dehşet verici bir anda kılıcını tüm gücüyle savurup Thomas'ın kafasını kesti.</p>

  <p>Uyandı.</p>

  <p>Alnındaki buz gibi teri hissedebiliyordu, pijaması göğsüne ve sırtına yapışmıştı. Ölü olup olmadığını anlamaya çalıştı, sonunda sağ olduğunu anlayıp rahat bir nefes aldı. Karanlık oda sessizce cevap verdi, mevcut sakinliği ona bunun sadece bir kâbus olduğunu anlattı. Fakat dün CIA ajanının kendisini sürüklemiş olduğu diğer kâbus gerçekliğinden hiçbir şey yitirmemişti.</p>

  <p>Thomas battaniyeyi açıp yatağın kenarına oturdu ve gözlerini ovuşturdu. "Nasıl bir işe bulaştım?" diye mırıldandı.</p>

  <p>Banyoya gitti. Gözlerinin altındaki kara halkalar huzursuz geçen bir geceye işaret ediyordu. Bir duygu treninde bir aşağı bir yukarı gidip gelmiş, cezaların çok ağır olduğu bir ülkede suç işlemeye kalkışmanın düşüncesiyle ne yapacağını bilememiş, daha sonra ani bir karar değişikliğiyle bir tür ilahi müdahale ona sorununu çözmesinde yardımcı olmuş ve onu hiç beklemediği bir anda omuzlarına yüklenen bu dehşet verici sorumluluktan kurtarmıştı.</p>

  <p>Böyle bir ruh hali içerisindeyken öğleden sonra Ariana'yla yaptığı sohbeti düşünerek moral bulmuştu. Tabii ki bilim bakanı onun isteğini makul bulacaktı, aynanın önünde yüzüne tıraş köpüğü sürüp tıraşa başlamadan önce bir süre durup düşündü. Şifreli mesajı çözmeyi sağlayacak anahtarın belgenin içinde bir yerde olduğu iddiası son derece mantıklıydı; o kadar aşikârdı ki bakanın buna itiraz etmesinin bir yolu yoktu. Belgeye bakmasına izin vereceğinden emindi. Baktığında da muhtemelen CIA'in aradığı cevapları bulacaktı; belgenin çalınmasını gereksiz kılacak bilgiler bulabilirdi, böylece yapması mümkün olmayan bir görevi yapmaya kalkışmaktan da kurtulmuş olurdu.</p>

  <p>Gözlerini kapattı ve bir söz verdi. "Eğer buradan sağ salim çıkarsam, söz veriyorum bir yıl boyunca her gün dua edeceğim." Gözlerini açtı ve bu sözü tutmasının kolay olup olmayacağını düşündü. "Tamam, bir yıl boyunca her gün biraz fazla. Bir ay boyunca dua edeceğim."</p>

  <p>Aniden artan güveniyle keyfi yerine geldi ve duşu açtı, suya baktı ve sıcaklığının iyi olduğunu görünce de ayağını küvetin içine koydu.</p>

  <p><br /></p>
  <hr class="sigil_split_marker" />

  <p><br /></p>

  <p>Ariana'nın güzelliği anlaştıkları vakitten biraz daha geç lobiyi renklendirdi; Thomas kahvaltısını yapmıştı ve bardaki koltukta sabırsızca bekliyordu. Merhaba dedikten sonra İranlı dün oturduğu aynı yere&nbsp;<span style="text-indent: 0.3in;">oturdu ve bir portakal suyu söyledi. Kendisini güçlükle zapt eden tarihçi doğrudan konuya girdi.</span></p>

  <p>"Söyle bakalım, bakan ne dedi?"</p>

  <p>"Ne hakkında?"</p>

  <p>"Belgeye bakmama izin verecek mi?"</p>

  <p>Ariana'nın yüzünde anladığını gösteren bir ifade belirdi. "Ah, evet," dedi.</p>

  <p>"Verecek mi?"</p>

  <p>"Hımm... Hayır."</p>

  <p>Thomas kımıldamadan durup kadına baktı, kulaklarına inanamıyordu. "Hayır mı?" dedi hayretle.</p>

  <p>"Özür dilerim," dedi Ariana. "Ona şiirin şifreli bir mesaj olduğunu ve anahtarın da belgenin içinde bulunduğunu anlattım. Ulusal güvenlik nedeniyle belgeye bakmanın mümkün olmadığını söyledi. Eğer bu yüzden şiiri çözmen biraz daha zaman alacaksa o zaman sabırlı olman gerekiyor."</p>

  <p>"Ama... ama o zaman muhtemelen hiç çözemeyeceğim demektir;" diye üsteledi tarihçi. "Bunu da söyledin mi?"</p>

  <p>"Tabii ki söyledim ama daha fazla bu konuda konuşmak istemedi. Ulusal güvenliğin her şeyin üzerinde olduğunu söylüyor. Üstelik bu sırrın çözülmemesinin sadece İran'ın sorunu olmadığını da söyledi." Thomas'ı işaret etti. "Bu senin de sorunun."</p>

  <p>"Benim mi?"</p>

  <p>"Evet. Ağa Celili'nin şifreyi çözmediğin müddetçe İran'dan gitmene izin verilmeyeceğini söylediğini hatırladın mı? Bakan da bunu doğruladı ve mesele başbakana kadar çıkmış oldu." Ariana ellerini kaldırdı. "Bu nedenle özür dilerim ama gizli mesajı çözmekten başka şansın yok."</p>

  <p>Tarihçi derin bir nefes alıp parlak mermer zemine baktı; morali bozulmuştu ve kendisini tuzağa düşmüş gibi hissediyordu. "Başım belada," dedi.</p>

  <p>Ariana kolunu tuttu. "Böyle söyleme. Sen mükemmel bir kriptologsun. Bu gizemi çözeceğinden hiç şüphem yok."</p>

  <p>Thomas yıkılmıştı, üzüntüsü yüzünden okunuyordu. Yazıdaki gizli mesajı ortaya çıkarabileceğini biliyordu; belgeyi sürekli olarak görmek istemesinin asıl nedeni şifreyi çözmesinde kendisine yardımı olacağını düşünmesinden ziyade onu elinde tutabilmekti. Bakanın aldığı karar yüzünden CIA ajanının planına başvurmadan önce meseleyi çözebilme hayalleri tümüyle suya düşmüştü.</p>

  <p>"Başım büyük belada," diye tekrarladı beş karış suratla.</p>

  <p>"Hey," dedi Ariana, hâlâ kendisini teselli etmeye çalışıyordu. "Moralini bozma. Şifreyi çözeceksin. Bunu bir süre birlikte çalışabilmemiz için bir fırsat olarak düşün. Bunu... Bunu istemez miydin?"</p>

  <p>Thomas daldığı düşüncelerinden çıkmış gibi göründü. "Ne?"</p>

  <p>"Benimle bir süre daha çalışmak istemez misin?"</p>

  <p>Tarihçi İranlının kusursuz çehresine baktı. "Şu anda beni intihar etmekten alıkoyan tek şey bu zaten," dedi hiç düşünmeden.</p>

  <p>Ariana güldü. "Komiksin. Gerçekten komiksin." Ellerini çırptı. "Daha ne bekliyorsun? Haydi, başlayalım."</p>

  <p>"Neye?"</p>

  <p>"Çalışmaya."</p>

  <p>Thomas mesajların yazılı olduğu sayfayı aldı, açtı ve masanın üzerine koydu. "Haklısın," dedi, bir kalem çıkardı, "Çalışsak iyi olacak."</p>

  <p>Şiirdeki kelimelerin muhtemel sembolik anlamlarını değerlendirerek üç saat geçirdiler; özellikle de terra, terör, Şabat ve İsa, ama dünkünden fazla bir ilerleme kaydedemediler. Bezdirici bir işti, her varsayım sonunda saçma ya da tutarsız olduğu için saf dışı ediliyordu.</p>

  <p><br /></p>
  <hr class="sigil_split_marker" />

  <p><br /></p>

  <p>Öğlene doğru Thomas izin isteyerek tuvalete gitti. İran'daki, yerdeki bir delikten ibaret olan, çoğu tuvaletten farklı olarak bunda farklı bölmeler, pisuvarlar ve hatta havada parfüm kokusu bile vardı. Ülkedeki en iyi otellerden birinde olduklarının bir işaretiydi bu.</p>

  <p>Pisuvarın önünde duran tarihçi birisinin omzuna dokunduğunu fark edince yerinden fırladı.</p>

  <p>"Ee, Profesör?"</p>

  <p>Bakiri'ydi.</p>

  <p>"Musa!" dedi Thomas heyecanla. "Beni korkuttun!"</p>

  <p>"Çok gerginsin."</p>

  <p>"Hakkım var, öyle değil mi? Beni nasıl bir işe bulaştırdığını biliyor musun?"</p>

  <p>"Yaptığın işi bitir," dedi Bakiri, geri çekildi ve lavaboya doğru eğildi.</p>

  <p>Thomas bir süre daha pisuvarın önünde durdu; işi bitince ellerini yıkamaya gitti. "Dinle," dedi aynadan Bakiri'ye bakarak, "Ben bu tür şeylere uygun biri değilim. Düşündüm ve gitmemeye karar verdim."</p>

  <p>"Langley'nin emirleri."</p>

  <p>"Bana ne! Bu tür bir işe karışacağımı söylememişlerdi bana!"</p>

  <p>"Durum değişti. Belgeyi okuyamadığın için tüm planı değiştirmek zorunda kaldık. Üstelik bu, Langley'i de aşıyor."</p>

  <p>"Öyle mi?"</p>

  <p>"Evet, karar Washington'dan geliyor. Bakın Profesör bu uluslararası güvenlikle ilgili. Eğer İran gibi bir ülke kolay nükleer silah yapımı formülüne sahip olursa bu bütün dünyayı gerer, özellikle de 11 Eylül'den sonra. Söz konusu tehlikeyi düşününce Washington'un dikkate alacağı son şey sizin görevi sevip sevmediğinizdir."</p>

  <p>"İyi de ben komando değilim, bunun farkında değil misiniz? Askerlik bile yapmadım. Sadece size ayak bağı olurum."</p>

  <p>"Profesör, dün size iştirakinizin operasyonun başarısı için hayati önem taşıdığını söyledim." Bakiri vurgulamak için durdu. "Belgeyi sadece siz gördünüz. Nerede saklandığını da sadece siz biliyorsunuz."</p>

  <p>Thomas'ı işaret etti. "Belgeyi bulup tanımlamamız için sizin yardımınıza ihtiyacımız var. Sizin yardımınız olmadan bunu nasıl başaracağız? Şaşkın hamamböcekleri gibi bakanlığın içinde döner dururuz." Başını iki yana salladı. "Hayır."</p>

  <p>"Ama herhangi biri..."</p>

  <p>"Yeter!" diye kesti sözünü Bakiri bağırarak. "Karar verildi ve senin ya da benim bu konuda yapacak bir şeyimiz kalmadı. Mazeret dinleyerek harcayacak zamanımız yok." Kapıya baktı. "Ayrıca bana cevap ver."</p>

  <p>"Ne?"</p>

  <p>"İşini bitirdiğin zaman bu insanların gerçekten de eve dönmene izin vereceklerini mi zannediyorsun?"</p>

  <p>"Öyle söylediler"</p>

  <p>"Sen de onlara inandın mı? Bir düşün. Einstein'ın el yazmasını gördün ve daha da önemlisi nükleer bir formülü de içeren Einstein'ın sırlarını deşifre edeceksin. Her şeyi böylesine gizli tutmak için çırpınan bir hükümetin sahip olduğun bilgilerle Portekiz'e geri dönmene izin vereceklerini mi zannediyorsun? Bu durum İran'ın nükleer programının gizliliğini ihlâl etmez mi? İş bittiğinde ve sen de bu sırrın bir parçası olduğunda onlar için büyük bir tehdit haline geleceğin hiç aklına gelmedi mi?"</p>

  <p>Thomas bu soruları düşünürken gözlerinin neredeyse yuvalarından fırlayacağını hissetti. "Ah, yani... aslında... şey..." diye kekeledi. "Acaba... sence buradan gitmeme izin vermezler mi?"</p>

  <p>"İki şeyden biri olacak. Ya daha fazla ihtiyaçları kalmadığı için seni öldürecekler ya da seni hapse tıkacaklar." Bakiri tekrar kapıya baktı. "Bence ikinci seçenek daha yüksek ihtimal. Çünkü hükümeti oluşturan bir grup dinci fanatik. Şeriatı uygulamak söz konusu ol<span style="text-indent: 0.3in;">duğunda asla taviz vermezler ama ahlaki değerlere de sahiptirler. Geçerli bir neden olmadan seni öldüremezler, o yüzden muhtemelen seni burada tutacaklardır. Diğer taraftan hükümet için büyük önem taşıyan sırlardan bahsediyoruz ve ahlaki değerler bile göz ardı edilebilir. Seni susturmak için daha radikal ve güvenli bir metot seçmemeleri için hiçbir neden yok." Parmağıyla boğazını işaret etti. "Anladın mı?"</span></p>

  <p>Tarihçi, gözlerini kapattı, şakaklarını ovdu ve iç çekti.</p>

  <p>"Başım büyük belada."</p>

  <p>Bakiri tekrar kapıya baktı. "Dinle, fazla zamanımız yok," dedi. "Buraya her şeyin hazır olduğunu söylemeye geldim."</p>

  <p>"Gerçekten mi?"</p>

  <p>"Evet, görev hazırlıkları bitti gibi. Belgeyi çaldıktan sonra seni Hazar Denizi kıyısındaki Bender Türkmen adlı kasabaya götüreceğiz, Büyük İskender'in yaptırdığı Gorgan Seddi'nin yakınındadır."</p>

  <p>"Bender ne?"</p>

  <p>"Bender Türkmen. Türkmenistan sınırına yakın küçük bir kıyı kasabası. Orada Azerbaycan'ın başkenti Bakü'nün adını taşıyan bir balıkçı teknesi var. O seni oradan alacak. Anladın mı?"</p>

  <p>"Anladım gibi," dedi Thomas şaşkın bir yüz ifadesiyle. "Sen de gelecek misin?"</p>

  <p>Bakiri başını iki yana salladı. "Hayır, ben Tahran'da kalıp senin peşine düşmelerine engel olacağım. Ama dert etme, Babak seninle gelecek. Ama aklında tutman gereken birkaç detay var."</p>

  <p>Thomas bir kâğıt parçası ve kalem çıkardı. "Devam et."</p>

  <p>"Hayır, bunu sakın bir yere yazma. Ezberlemen gerek, anladın mı?"</p>

  <p>Tarihçinin yüzünde keyifsiz bir ifade belirdi. "Umarım hepsini doğru hatırlarım."</p>

  <p>"Bu senin güvenliğin için."</p>

  <p>"Devam et öyleyse."</p>

  <p>"Bender Türkmen limanındaki Bakü isimli tekneye bindiğinde Muhammed'i sor." Bakiri parmağını kaldırdı. "Unutma, Muhammed."</p>

  <p>"Peygamberin adı gibi."</p>

  <p>"Aynen. Ona bu yıl Mekke'ye gitmeyi planlayıp planlamadığını sor: O da cevaben inşallah diyecek. Bu paroladır.</p>

  <p>"Bu yıl Mekke'ye gitmeyi planlıyor musun?" diye sordu Thomas ezberlemek için. "Doğru değil mi?"</p>

  <p>"Evet."</p>

  <p>"İnşallah derse sorun yok demektir."</p>

  <p>"Kesinlikle."</p>

  <p>"Kolay görünüyor."</p>

  <p>"Kolay zaten." Bakiri saatine baktı. "Artık gitmem gerek. Gece yarısı tekrar gelirim."</p>

  <p>"Bu gece mi?"</p>

  <p>İranlı hayretle Thomas'a baktı. "Evet. Sana söylemedim mi?"</p>

  <p>"Hayır."</p>

  <p>"O zaman söylüyorum, operasyon bu gece, Profesör."</p>
</body>
</html>
