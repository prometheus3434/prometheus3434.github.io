<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_27">Yirmi altı</h2>

  <h2><br /></h2>

  <p>Amfiden çıkmak isteyen öğrenciler kapının önünde biriktiler, dar bir geçitten akan nehri andırıyorlardı. Thomas ön tarafa gidip bekledi. Luis Rocha notlarını toplarken bir yandan da soruları cevaplıyordu. Bu durum astrofizik profesörü, yanında hâlâ birkaç öğrenci olduğu halde, koridora çıkana kadar birkaç dakika sürdü. Thomas da peşlerinden dışarı çıktı; nihayet profesör yalnız kaldığında adımlarını hızlandırdı ve meslektaşına seslendi.</p>

  <p>"Profesör Rocha?"</p>

  <p>Luis Rocha döndü, yüzündeki ifade bu yabancıyı diğer bir öğrenci zannettiğini gösteriyordu. "Evet?" .</p>

  <p>Thomas elini uzattı. "Merhaba, ismim Thomas Noronha, Lizbon Üniversitesi'nde tarih hocasıyım. Babam Manuel Noronha burada matematik hocasıdır."</p>

  <p>Rocha'nın yüzünde tanıdığını gösteren bir ifade belirdi. "Ah! Profesör Noronha! Babanızı gayet iyi tanıyorum." El sıkıştılar. "O nasıl?"</p>

  <p>"Ne yazık ki pek iyi değil. Sağlığıyla ilgili sorunları var."</p>

  <p>Astrofizik profesörü üzgün bir ifadeyle başım salladı. "Evet, gerçekten çok üzücü," dedi. "Sanki birisi Coimbra Üniversitesi'ne büyü&nbsp;<span style="text-indent: 0.3in;">yapmış gibi. Önce Profesör Siza kayboldu, ardından da babanızın hastalığı nedeniyle ders veremeyeceğini duyduk." Çaresizce ellerini kaldırdı. "Üniversite en zeki iki beynini aynı anda kaybetti! Ne diyeyim bilmiyorum. Tam bir felaket!"</span></p>

  <p>"Evet... gerçekten... ciddi bir sorun."</p>

  <p>"Felaket," diye tekrarladı Luis.</p>

  <p>Profesör Rocha gün ışığına çıktıklarında biraz kafası karışmış göründü ve dört bir yanına bakındı. Döndü ve az önce çıktıkları binaya baktı. Uzun ve dikdörtgen şeklinde olan Fizik Bölümü daha çok bir hastaneyi andırıyordu, her köşesindeki büyük taş heykeller ve Einstein'ın bisiklete binerken çekilmiş kocaman fotoğrafı haricinde.</p>

  <p>"Ah, Tanrım!" diye mırıldandı fizikçi. "Özür dilerim. Biraz dikkatim dağıldı."</p>

  <p>Geri döndüler ve üst kattaki fakülte ofislerine çıktılar. Luis Rocha'nın yanında yürüyen Thomas konuşmaya devam etti, Coimbra Üniversitesi'nin üzerine çöken kara bulutlardan bahsedildi ve sonunda konu ister istemez Portekiz'in eğitim sisteminin kötülüğüne geldi.</p>

  <p>Profesör Rocha'nın dağınık ofisine girdiklerinde Thomas bu doğal arayı değerlendirip konuyu asıl istediği yere getirdi. "Dinleyin, Profesör, sizinle hassas bir konu hakkında konuşmaya geldim."</p>

  <p>"Babanızla mı ilgili?"</p>

  <p>"Hayır, hayır," dedi Thomas fizikçiye. "Sizin hocanızla ilgili."</p>

  <p>Luis Rocha'nın yüzünde şaşkın bir ifade belirdi. "Profesör Siza mı?"</p>

  <p>"Evet."</p>

  <p>"O hocam olmaktan öteydi, o... benim ikinci babam gibiydi." Sesi titremeye başlamıştı ve yere bakıyordu. "Hâlâ nasıl birdenbire ortadan kaybolduğunu aklım almıyor."</p>

  <p>"Benim konuşmak istediğim konu da tam olarak bu."</p>

  <p>"Ne öğrenmek istiyorsunuz?"</p>

  <p>"Onu bulmama yardım edecek herhangi bir şey."</p>

  <p>Fizikçi garip bir ifadeyle Thomas'a baktı. "Onu bulmaya mı çalışıyorsunuz?"</p>

  <p>"Evet, benden bu konuyu soruşturmam istendi."</p>

  <p>"Suç Araştırma Ekibiyle mi görüştünüz?"</p>

  <p>"Aslında... pek sayılmaz."</p>

  <p>"Halk Güvenliği Polisi mi?"</p>

  <p>"Hayır."</p>

  <p>Luis Rocha'nın yüzünde şüphenin ilk izleri görünmeye başladı. "Kim öyleyse?"</p>

  <p>"Eee... Uluslararası Polis Örgütü."</p>

  <p>"Interpol mü?"</p>

  <p>"Evet," diye yalan söyledi Thomas, Rocha'nın kuşkucu yapısı yüzünden buna mecbur kalmıştı. CIA'den bahsedemeyeceği için en mantıklı seçenek olarak Interpol kalıyordu. "Benden yardım etmem istendi."</p>

  <p>"Neden Interpol?"</p>

  <p>"Uluslararası çıkarlarla ilgili bir konu gibi görünüyor."</p>

  <p>"Öyle mi? Neymiş bu çıkarlar?"</p>

  <p>"Ne yazık ki bu konudan size bahsedemem. Sizin de takdir edeceğiniz gibi soruşturmayı güçleştirebilir."</p>

  <p>Luis Rocha düşünceli bir halde yanağını kaşıdı. "Tarih profesörüyüm demiştiniz, değil mi?"</p>

  <p>"Evet."</p>

  <p>"Öyleyse Interpol neden sizin yardımınıza ihtiyaç duydu?"</p>

  <p>"Ben kriptoloğum ve sonunda bizi Profesör Siza'ya götürebilecek bazı şifreli mesajlara sahibiz."</p>

  <p>"Ah?" Bu duydukları Luis'nin fazlasıyla ilgisini çekmiş görünüyordu. "Ne mesajıymış bunlar?"</p>

  <p>"Söyleyemem," diye cevap verdi Thomas. Tarihçi böyle bariz şekilde yalan söylemekten nefret ediyordu ve konuyu onu en çok ilgilendiren kısma getirdi. "Dinleyin, bana yardımcı olup olmayacağınızı öğrenmem gerekiyor"</p>

  <p>"Şüphesiz!" dedi fizikçi. "Ne öğrenmek istiyorsunuz?"</p>

  <p>"Profesör Siza hangi konu üzerinde çalışıyordu?"</p>

  <p>Luis Rocha doğruldu, pencereden dışarı baktı ve derin bir nefes aldı. Masasına oturdu, notlarını bir dosyaya koydu ve onu da bir çekmeceye yerleştirdi. Sonra arkasına yaslanıp Thomas'a baktı. 'Aç mısınız?"</p>

  <p><br /></p>
  <hr class="sigil_split_marker" />

  <p><br /></p>

  <p>Saat erken olduğundan Astoria Oteli'nin muhteşem restoranı hâlâ boştu. Yüksek pencerelerden süzülen güneş ışıkları ortamın güzelliğini bir kat daha artırıyordu. 1930'lardaki sayısız dans partileri nedeniyle aşınmış olan ahşap zeminin iyi bir cilalanmaya ihtiyacı vardı. Ihlamur ağaçları ve binanın önündeki caddenin arkasındaki Mondego Nehri ağır ağır akıyordu. Şehir de ona yakışır bir ağırlıkta hareket etmekteydi.</p>

  <p>Belle Epoque mobilyalar odaya farklı bir hava katmış, Thomas'ı yirminci yüzyılın başlarına götürmüştü. Buranın atmosferini severdi; bir tarihçi olarak geçmişin kokusunu içine çekmeye, tarihin onu tozlu kollarıyla sarmalamasını hissetmeye ve eski binaların içerisinde geçmişe yolculuk yapmaya ihtiyaç duyardı.</p>

  <p>Ballı portakallı ördek magret (*) siparişi verdiler. Thomas belki de Coimbra'nın ünlü chanfanasından (**) yemeleri gerektiğini düşündü ama öğle yemeği için biraz ağır kaçardı.</p>

  <p><i><span style="text-indent: 0.3in;">(*) (Fr.) Ördek göğsü. (yay. n.)</span><br /></i></p>

  <p><span style="text-indent: 0.3in;"><i>(**) Kırmızı şarapla pişirilen keçi-oğlak yahnisidir. (yay. n.)</i></span></p>

  <p>"Evet, konumuza gelelim," dedi tarihçi kısa sohbet sona erdikten sonra "Profesör Siza ne üzerinde çalışıyordu?"</p>

  <p>Luis Rocha bir dilim ekmek aldı ve üzerine leziz görünümlü pâteden (*) sürdü.</p>

  <p style="text-indent: 28.799999237060547px;"><span style="text-indent: 0.3in;"><i>(*) Kaz ya da tavuk ciğerinden yapılan püre. (yay. n.)</i></span><br /></p>

  <p>"Profesör Noronha," dedi ve bir ısırık aldı, "Kant'ın Saf Aklın Eleştirisi eserinin ikinci cildinin önsözünü okuduğunuzu varsayıyorum. Doğru mudur?"</p>

  <p>Thomas'ın gözleri kocaman oldu. "Önsöz... üçüncü cildinin..."</p>

  <p>"İkinci cilt," diye düzeltti Luis. "Kant'ın Saf Aklın Eleştirisi eserinin ikinci cildinin önsözü."</p>

  <p>"Yani... pek okuduğumu... söyleyemem," diye kekeledi. "Yani tabii ki kitabı okudum ama itiraf etmem gerekir ki, o cildi ve o önsözü okuduğumu pek hatırlayamadım."</p>

  <p>"Peki, onun önemini biliyor musunuz?"</p>

  <p>"Hiçbir fikrim yok."</p>

  <p>Fizikçi bir dilim ekmek daha alıp yine üzerine pâte sürdü. Thomas, adama baktı ve Rocha'nın koca göbeğinden onun yemeye ne kadar düşkün olduğunu anladı.</p>

  <p>"O önsözde Kant bilimin sınırlarını çizer," dedi Rocha çiğnerken. "Üç metafizik sorununu bilimin asla çözemeyeceğini söyler: Tanrı, özgürlük ve ölümsüzlük."</p>

  <p>"Gerçekten mi?"</p>

  <p>"Kant bilim adamlarının asla Tanrı'nın varlığını ispat edemeyeceğini, özgür iradeye sahip olup olmadığımızı ve ölümden sonra neler olduğunu kesin olarak bilemeyeceklerini söylemiştir. Ona göre bu sorular fiziğin değil, metafiziğin alanına girmektedir ve ispatlanamazlar."</p>

  <p>Thomas düşünceli bir ifadeyle başını salladı. "Yeterince makul görünüyor."</p>

  <p>"Çoğu ölümlüye göre öyle," dedi Luis Rocha. "Ama Profesör Siza'ya göre değil."</p>

  <p>Tarihçi merakla meslektaşına baktı. "Sahi mi? Neden?"</p>

  <p>"Çünkü Profesör Siza metafizik konuların bile ispatlanabileceğine inanırdı."</p>

  <p>"Öyle mi?"</p>

  <p>"Evet. Profesör Siza Tanrı'nın varlığını bilimsel olarak ispatlayabileceğimizi ve özgür irade ve ölümsüzlük sorunlarına da açıklık getirebileceğimizi düşünüyordu. Dahası tüm bunların ilişkili olduğuna inanırdı."</p>

  <p>Thomas sandalyesinde öne doğru eğildi, az önce duyduklarını sindirmeye çalışıyordu. "Profesör Siza'nın çalışmalarının Tanrı'nın varlığının ispatıyla ilişkili olduğunu mu söylüyorsunuz?"</p>

  <p>"Doğru."</p>

  <p>Thomas elde ettiği bu yeni bilginin üzerine düşünürken bir süre sessizlik oldu. "Cehaletimi mazur görün," dedi, "ama Tanrının varlığını ispatlamak mümkün mü?"</p>

  <p>"Kant'a göre hayır."</p>

  <p>"Ama Profesör Siza'ya göre mümkün, öyle mi?"</p>

  <p>"Çok doğru."</p>

  <p>"Neden?"</p>

  <p>"Bu tümüyle Tanrı'yı nasıl tasvir ettiğinize bağlı."</p>

  <p>"Ne demek istiyorsunuz?"</p>

  <p>Luis Rocha iç çekti. "Profesör Noronha, size göre Tanrı nedir?"</p>

  <p>"Bilmiyorum... Yüce bir varlık. Yaratıcı."</p>

  <p>"Pek iyi bir açıklama gibi gelmedi bana, ne dersiniz?"</p>

  <p>"Haklısınız," Thomas gülerek aynı fikirde olduğunu gösterdi. "Peki, Tanrı nedir?"</p>

  <p>"Evet, sormamız gereken ilk soru bu. "Tanrı nedir?'" Luis Rocha ellerini açtı. "Eğer sakallı ve kalın sesli, dünyaya tepeden bakan ve bizlerin yaptığı ve düşündüğü her şeyi takip eden bir ihtiyar görmeyi bekliyorsak... O zaman böyle birinin varlığını ispat etmek için sanırım daha çok bekleriz. Böyle bir Tanrı yok; bu bizlerin algımızın ötesindeki bir şeyi hayalimizde canlandırmasına izin veren antropomorfik bir uydurmadır. Tanrı'yı babacan bir karakter haline getirdik çünkü bizleri koruyacak, kötülüklere karşı savunacak, güçlü kollarıyla bizi sarıp zor zamanlarımızda bizi teselli edecek, kabul edilemezi kabul etmemize ve anlaşılamazı anlamamıza ve korkularımızla yüzleşmemize yardımcı olacak birisine ihtiyacımız var. İşte bu kişi Tanrı." Tavanı işaret etti. "Yukarıda birisinin sürekli bizi gözlediğini varsayıyoruz, üzüldüğümüz zaman teselli bulmak için yalvaracağımız bizi kollayıp koruyan birisi... Bum! İşte al sana Tanrı!"</p>

  <p>"Peki, eğer Tanrı yoksa biz burada neden bahsediyoruz?"</p>

  <p>"Ben öyle demedim," diye düzeltti fizikçi.</p>

  <p>"Demediniz mi?"</p>

  <p>"Bizim hayal gücümüzün ürünü olan antropomorfik, Yahudi, Hıristiyan kültüründen aldığımız Tanrı'nın var olmadığını söyledim."</p>

  <p>"Tamam," diye mırıldandı Thomas. "Yani İncil'den bildiğimiz Tanrı'nın var olmadığını söylüyorsunuz."</p>

  <p>"İncil'in Tanrı'sı kimdir? İnancını ispatlaması için İbrahim'i oğlunu öldürmeye gönderen kişi mi? Adem bir elma yedi diye tüm insanlığı suçlayan kişi mi? Zerre kadar aklı olan birisi böylesine zalim ve kibirli bir tanrıya inanır mı? Tabii ki böyle bir tanrı yok!"</p>

  <p>"Peki, nasıl bir tanrı var?"</p>

  <p>"Profesör Siza, Tanrı'nın çevremizdeki her şeyin içinde olduğuna inanırdı. Geleneksel manada üzerimizde duran bir varlık olarak değil de, her yerde hazır ve bilinmez, belki de ne iyi ne de kötü olan, zeki bir yaratıcı olarak, her adımda, her bakışta, her nefeste, hem&nbsp;<span style="text-indent: 0.3in;">evrende hem her atomda varolan her şeyi kapsayan ve her şeye anlam veren bir yaratıcı."</span></p>

  <p>"Anlıyorum," dedi Thomas. "Peki, bu tanrının varlığını ispat etmenin mümkün olduğuna mı inanıyordu?"</p>

  <p>"Evet."</p>

  <p>"Ne zamandan beri?"</p>

  <p>"Onu tanıdığımdan beri. Sanırım Princeton'dan da bu düşünceyle gelmiş."</p>

  <p>"Peki, Tanrı'nın varlığını nasıl ispatlayacaktınız?"</p>

  <p>Luis Rocha gülümsedi. "Ne yazık ki bunu Profesör Siza'ya sormanız gerekiyor."</p>

  <p>"En azından şunu söyleyin, bu gerçekten mümkün mü?"</p>

  <p>"Değişir."</p>

  <p>"Neye göre?"</p>

  <p>"Neyi delil olarak kabul ettiğinize göre."</p>

  <p>"Bunu biraz daha açar mısınız?"</p>

  <p>Fizikçi üçüncü pâteli dilimini hazırladı. "Profesör Noronha, bilimsel metot nedir?"</p>

  <p>"Sanırım tabiat hakkında bilgi toplama işlemidir."</p>

  <p>"Bu bir tarifi," dedi Luis Rocha. "Ama bir tane daha var."</p>

  <p>"Nedir?"</p>

  <p>"Bilimsel metot insan ile doğanın konuşmasıdır. İnsan bilimsel metotları kullanarak doğa hakkında sorular sorar ve karşılığında cevaplar alır. Önemli olan soruların soruluş tarzı ve alınan cevapların nasıl değerlendirileceğidir. Her önüne gelen, doğaya soru sorup aldığı cevaplara bir anlam veremez. Eğitim gerektirir. Zekâ ve muhakeme yeteneğine sahip olmanız gerekir. Sayısız cevabın içinde yatan sırları ayıklamak için yeterince akıllı olmak zorundasınız. Ne demek istediğimi anladınız mı?"</p>

  <p>"Evet."</p>

  <p>"Demek istediğim Tanrı'nın varlığı ya da yokluğu, soruların belirleniş tarzı ve bizim cevapları anlama kabiliyetimize bağlı olarak farklılık gösterecektir. Örneğin termodinamiğin ikinci kuralı doğaya ısıyla ilgili sorduğumuz sorulardan elde edilmiştir. Doğa cevap vermiş, bize enerjinin sıcaktan soğuğa gittiğini ve bunun asla tersinin olmadığım göstermiştir, yani enerji cisimler arasında nakledildiğinde sonuç her zaman bir kayıp olur" Kaşlarını kaldırdı. "Aynı şey Tanrı için de geçerli. Soracağımız soruları, onları nasıl formüle edeceğimizi ve daha sonra elde edeceğimiz cevapları nasıl izah edeceğimizi bilmek zorundayız. O nedenle Tanrı'nın varlığını ispattan bahsederken çok dikkatli olmamız gerekiyor. Eğer birileri bizden Tanrı'nın, bir elinde On Emir'i tutup diğer eliyle de beyaz sakalını sıvazlarken evrene göz kulak olduğunu gösteren bir görüntüsünü yayımlamamızı istiyorsa daha çok beklerler. Böyle bir Tanrı var olmadığı için böyle bir şey de söz konusu değildir Ama doğaya sorulacak bazı sorulara doğanın vereceği bazı cevaplardan bahsediyorsak... o zaman başka."</p>

  <p>"Peki, sormamız gereken sorular neler?"</p>

  <p>"Bilmiyorum... mantıkla alakalı sorular olabilir."</p>

  <p>Thomas başını iki yana salladı. "Pek anlamadım."</p>

  <p>"Bugün derste anlattığım Büyük Patlama problemini ele alalım mesela."</p>

  <p>"Tamam. Bunun konuyla ne ilgisi var?"</p>

  <p>"Açık değil mi? Eğer Büyük Patlama varsa bu da evrenin yaratıldığını gösterir. Bu sence de çok ciddi sonuçları olacak bir kavram değil mi?"</p>

  <p>"Ne gibi?"</p>

  <p>"Yaratılma sorusu beraberinde yaratıcı problemini getirir. Yaratılanı kim yarattı?" Rocha göz kırptı. "Hımm?"</p>

  <p>"Şey... Doğal nedenler olamaz mı?"</p>

  <p>"Şüphesiz! Zaten doğal bir meseleden bahsediyoruz." Luis Rocha şakağına vurdu. "Kafayı çalıştırın, Profesör Noronha. Tanrı doğal bir meseledir. Doğaüstü şeyler, mucizeler, büyü falan... bunların hepsi deli saçması. Eğer Tanrı varsa doğanın bir parçasıdır. Tanrı evrendir. Anlamıyor musunuz? Yaratılma bir tür suni bir inşa ediş değildir, belli kanunlara ve evrenin sabit değerlerine itaat eden bir doğa olayıdır. Ama soru her zaman dönüp dolaşıp aynı noktaya gelir. Bu kanunları kim tasarladı? Evrene yaşam bahşeden bu tanrı kim?" Elini masaya vurdu. "Bunlar mantığın temel sorularıdır, Profesör Noronha. Yaratılış, yaratıcıyı gerektirir."</p>

  <p>"Mantık vasıtasıyla Tanrı'nın varlığını ispat edebileceğimizi mi söylüyorsunuz?"</p>

  <p>Luis Rocha yüzünü buruşturdu. "Hayır, öyle değil. Mantık bize delil değil, sadece ipucu sunar." Masanın üzerine eğildi. "Dinleyin, şunu anlamanız gerekir ki, eğer Tanrı mevcutsa sadece varlığının bir kısmını görmemize izin verip son delili son derece hassas bilinmezlerden oluşan bir örtü arkasında bizden gizliyor. Eksiklik teoremlerini duydunuz mu?"</p>

  <p>"Evet."</p>

  <p>"Bir mantıklı sistemin asla içerdiği tüm ifadeleri ispatlayamayacağını söyleyerek -bu ispatlanamaz ifadeler doğru olsa bile- derin mistik önemi olan bir mesajı da gün ışığına çıkarmış olursunuz. Sanki, eğer varsa, Tanrı bizlere 'ben kendimi matematikle ifade ederim; matematik benim lisanımdır ama bunun böyle olduğuna dair size delil sunacak değilim,' der gibi." Rocha bir dilim ekmek daha aldı. "Bir de belirsizlik ilkesi var. O ilke de bize bir parçacığın aynı anda kesin konumunu ve hızını tespit edemeyeceğimizi söylüyor. Sanki Tanrı şöyle der gibi: ‘Parçacıklar belirlenimci hareket eder; geçmişi ve geleceği tayin ettim ama size bunun kesin delilini vermem.'"</p>

  <p>"Anlıyorum."</p>

  <p>"Asla Tanrı'nın varlığına dair kesin bir delil elde edemeyeceğiz, tıpkı mantıklı bir sistemdeki ispat edilemez ifadelerin doğru olduğunu ya da parçacıkların belirlenimci davrandıklarını ispat edemeyeceğimiz gibi. Bizden gizlenen şey bu şeylerin işleyiş şekilleri değil, kesin ispatlarıdır."</p>

  <p>"Peki, Tanrı'nın varlığını gösteren kesin işaretler nedir?"</p>

  <p>"Mantık açısından en ilginç ve akla en yatkın iddia Platon ve Aristoteles tarafından ortaya atılmış, Aziz Aquinalı Thomas tarafından geliştirilmiş ve Leibniz tarafından da son şekli verilmiştir. Fikrin temelini formüle etmek zor değildir. Fizik ve günlük yaşamdaki tecrübelerimizle her şeyin bir sebebi ve sonucu olduğunu, bir olayın sonucunun diğerinin sebebi olarak bunun sonu gelmez bir şekilde devam ettiğini biliyoruz. Şimdi de geçmişte yaşanmış tüm olayların sebebine bakacağımızı varsayalım. Eğer evrenin bir başlangıcı varsa bu döngünün de bir başlangıcı olması şarttır, değil mi? Sonuçlardan geriye doğru giderek evrenin yaratıldığı ve bizim Büyük Patlama dediğimiz ana ulaşırız. Peki, buna neden olan neydi? Makineyi ne harekete geçirdi? Büyük Patlama'ya ne sebep oldu?"</p>

  <p>Thomas arkasına yaslandı. "Sanırım bu soruya derste cevap verdiniz, değil mi? Zaman yaratılmamış olduğundan Büyük Patlama'dan önce ona neden olacak bir şeyin olmasının da mümkün olmadığını söylemiştiniz."</p>

  <p>"Görüyorum ki iyi dinlemişsiniz," dedi fizikçi sırıtarak. "Bunu söyledim ama bunun nedeni sadece bilim adamlarının böylesine zor bir konunun etrafından dolanma çabasından başka bir şey değildir. Her şey Büyük Patlama'nın olduğuna işaret ediyor. Eğer olduysa bunun bir nedeni olmalı. Bu da bizi yine aynı noktaya getiriyor. İlk neden neydi? Ve ilk nedene ne sebep oldu?"</p>

  <p>"Tanrı mı?"</p>

  <p>Luis Rocha gülümsedi. "Muhtemelen," diye mırıldandı. "Eğer yakından bakarsak evrenin sonsuz olduğu görüşünün Tanrı'yı dışarıda&nbsp;<span style="text-indent: 0.3in;">bıraktığını görürüz. Evren her zaman vardır; bir amacı yoktur ve nasılsa öyledir. Sonsuz evrende başlangıç ve son yoktur, sebep-sonuç ilişkisi de sonsuzdur. Ne ilk sebep ne de son sonuç vardır." Vurgu yapmak için durdu. "Ama yaratılma ilk nedeni gerektirir. Dahası eğer yaratılma varsa yaratıcının varlığını da kabul etmek zorundayız. O zaman da yine şu soruya geliyoruz. Makineyi kim çalıştırdı?"</span></p>

  <p>"Cevap Tanrı olmalı."</p>

  <p>"Tekrar söylüyorum, sadece tek bir ihtimal var. Bu mantıksal iddia bir ispat değil, sadece bir işarettir. Nihayetinde meseleyi açıklayacak ve bizim henüz bilmediğimiz bir tür mekanizma mevcut olabilir. Boşlukların Tanrı'sına sığınıp bir şekilde açıklanabilecek bir sorunun cevabını bulamadığımız her seferde onunla açıklamaya çalışmaktan kesinlikle kaçınmamız gerek. Bununla birlikte yaratılmanın yaratıcıyı gerektirdiği meselesine tekrar dikkatinizi çekiyorum ve neresinden bakarsak bakalım bu soru bizi her zaman yine bu kritik noktaya getirecektir." Başını iki yana salladı. "Diğer taraftan yaratılmanın onun işi olduğunu söyleyerek Tanrı'yı da denkleme dâhil edersek karşımıza sayısız yeni sorunlar çıkacaktır, değil mi?"</p>

  <p>"Ne gibi?"</p>

  <p>"İlk olarak eğer Büyük Patlama'dan önce zaman ve mekân yoktuysa, Tanrı neredeydi? Peki, Tanrı'nın nedenini nasıl tayin edeceğiz? Demek istediğim her şeyin bir nedeni varsa Tanrı'nın da bir nedeni olmalı."</p>

  <p>"Yani o zaman ilk neden yok..."</p>

  <p>"Olabilir. Kim bilir? Fizikçiler Büyük Patlama'yı bir eşsizlik olarak adlandırıyorlar. Tanrı'nın da Büyük Patlama gibi bir eşsizlik olduğunu söyleyebiliriz."</p>

  <p>Thomas parmaklarını saçlarında gezdirdi. "İlginç bir konu ama sonu yok, öyle değil mi?"</p>

  <p>"Ne yazık ki," diye onayladı Profesör Rocha.&nbsp;<span style="text-indent: 0.3in;">"Yok. Ama biraz daha ağırlığı olan başka bir iddia daha var. Filozoflar ona farklı isimler vermişler ama Profesör Siza ona kasıtlılık görüşü adını verdi."</span></p>

  <p>"Kasıt mı?"</p>

  <p>"Evet. Kasıt meselesi senin de bildiğin gibi açıklama söz konusu olduğunda tümüyle öznel bir konudur. Diğer bir deyişle birisi bir şeyi kasıtsız yapabilir ama dışarıdan biz onun kasıtlı olup olmadığını kesin olarak bilemeyiz. Onun kastıyla ilgili fikir yürütebiliriz ama kesin gerçeği ancak o eylemin faili bilebilir." Rocha, Thomas'a işaret etti. "Eğer şimdi bu masayı devirirsen ben bu hareketle ilgili bir yorumda bulunabilirim ama kasti olduğundan emin olamam. Kasten yapıp kazaymış gibi göstermeye çalışabilirsin. O nedenle senin gerçek niyetini senden başka kimse tam olarak bilemez; benim bu konuyla ilgili görüşüm her zaman için öznel olacaktır. Anladın mı?"</p>

  <p>"Evet," dedi Thomas. "Peki, bunun konumuzla ilgisi nedir?"</p>

  <p>"Şu soruya gelmek istedim: Yaratılmanın arkasındaki kasıt neydi?" Luis Rocha cevap bekler bir ifadeyle Thomas'a baktı.</p>

  <p>"İşte milyon dolarlık bir soru," dedi tarihçi gülümseyerek. "Cevabı ne?"</p>

  <p>"Keşke bilseydim," dedi Luis gülerek. "Doğru düzgün bir cevap almak istiyorsanız Profesör Siza'ya sormanız gerekecek."</p>

  <p>"Kendisi burada olmadığına göre bunu yapmam biraz zor. Peki, sizce bu soruya cevap verebilecek birisi var mı?"</p>

  <p>Fizikçi derin bir nefes aldı ve kelimelerini seçmeye özen gösterdi.</p>

  <p>"Sanırım bu soruya olumlu bir cevap vermek çok zor ama yine de elimizde dikkat çekici ipuçları var."</p>

  <p>"Ne gibi?"</p>

  <p>"On dokuzuncu yüzyılda William Paley cüretkâr bir iddia ortaya attı." Luis Rocha yerdeki bir noktayı işaret etti. "Düşün ki yürüyerek şuraya geldim, bir çiçek gördüm. Ona baktım ve ‘bu nasıl olmuş da&nbsp;<span style="text-indent: 0.3in;">buraya gelmiş?' diye düşündüm ve kendi soruma çabucak kendim cevap verebilirim: Çiçek doğal bir şeydir. Bunun üzerine daha fazla düşünmeme gerek kalmaz. Ama çiçeğin yerine bir saat bulduğumu düşünün. Aynı cevabı verebilir miyim? Tabii ki hayır. Karmaşık mekanizmasını inceledikten sonra saatin zeki bir varlık tarafından belli bir amaç uğruna yapıldığını söyleyebilirim. Şimdi de soruma gelelim: Neden çiçek için verdiğim cevabın aynısını saat için veremem?"</span></p>

  <p>Soru bir süre cevaplanmayı bekledi.</p>

  <p>"Nereye varmak istediğinizi anladım," dedi Thomas.</p>

  <p>"Saati meydana getirebilecek zeki bir türün üyesi olarak onun yaratılışının arkasında yatan niyeti görebiliyorum. Fakat ben çiçeği meydana getirebilecek bir türün üyesi değilim, o nedenle de onun arkasında yatan niyeti kesin olarak anlayamıyorum. Bir niyet olduğunu varsayabilirim. Nihayetinde daha önce hiç saat görmemiş olan birisi de kolayca bunun zeki bir varlığın ürünü olduğuna hükmedebilir, değil mi?"</p>

  <p>"Ama burada iki farklı şeyden bahsetmiyor muyuz?" diye itiraz etti Thomas.</p>

  <p>"Ne gibi?"</p>

  <p>"Bir saatin karmaşıklığı ile bir çiçeğin karmaşıklığını kıyaslayamayız."</p>

  <p>Luis başını iki yana salladı. "Ancak çiçeğin saatten çok daha karmaşık olduğunu söyleyebiliriz." Fizikçi tüm restoranı kapsayacak bir işaret yaptı. "Çevrene bak." Gözleri etrafı taradı, gökyüzüne ve bitkilere baktı. "Evrenin ne kadar karmaşık olduğunu fark etmiyor musunuz? Güneş sisteminin işlemeye devam etmesi için nelerin gerekli olduğunu hiç düşündünüz mü? Ya da iki atomun birleşmesi veya yaşamın ortaya çıkması için?" Yolun ötesinde akmakta olan Mondego Nehri'nin tembel sularını işaret etti. "Ya da bir nehrin herhangi belirgin bir yönde akmasını sağlamak için? Sizce de basit bi<span style="text-indent: 0.3in;">r saatin mekanizmasından sonsuz derece daha karmaşık ve zekice değil mi?"</span></p>

  <p>Thomas kımıldamadan durmuş, Profesör Rocha'ya bakıyordu. "Yani... aslında..."</p>

  <p>"Eğer zeki bir varlık belli bir amaçla küçük bir saat gibi basit bir şeyi yapabiliyorsa, bir çiçek hakkında ne diyebiliriz? Evrenin tümü hakkında ne diyebiliriz? Daha önce hiç saat görmemiş birisi bile bunun zekice bir yaratım olduğunu anlayabiliyorsa neden biz de evrende şahit olduğumuz ihtişam ve zekâyla ilgili olarak aynı şekilde lıüküm vermeyelim?"</p>

  <p>"Anlıyorum."</p>

  <p>"Kasıtlılık iddiasının temelinde yatan fikir budur. Eğer çevremizde gördüğümüz her şeyin bir amacı varsa ve bir zekâyı yansıtıyorsa neden bu yaratımın ardında da bir kasıt olduğunu kabul etmeyelim? Eğer nesneler tasarlanış şekilleriyle bir aklın ürünü olduklarını gösteriyorsa neden onların akıl sahibi birisi ya da bir şeyin ürünü olduklarını kabul etmeyelim?"</p>

  <p>"Ama bu zekâ nerede?"</p>

  <p>"Saati icat eden kişi nerede? Eğer yerde bir saat görürsem onu yapan kişiyle hiç tanışmayacağımı kabul etmekte zorlanmam. Ama bir an için bile bunun bir zekânın ürünü olduğundan şüphe etmem. Aynı şey evren için de geçerlidir. Onu yaratan zekâyı hiçbir zaman anlayamadım ama sadece etrafıma bakmam bile bunlann aklın ürünü olan bir yaratım olduğunu anlamama yeterli oldu."</p>

  <p>"Anlıyorum."</p>

  <p>"Tabii eğer bu zekice bir yaratım ise -ve her şey böyle olduğuna işaret ediyor- onu doğru şekilde inceleyip inceleyemediğimiz sorusu da akla geliyor"</p>

  <p>"Bu da ne demek?"</p>

  <p>Luis Rocha kendisini işaret etti. "İnsanlara bakın. Yaşayan bir varlık nedir?"</p>

  <p>"Bir bilgi yapısı," dedi Thomas, babasının kendisine öğrettiği şeyi söylemişti.</p>

  <p>"Kesinlikle. Ama bu bilgi yapısı atomlardan oluşuyor, değil mi? Atomlar birleşerek molekülleri oluşturur. Moleküller birleşerek de hücreleri, hücreler birleşerek de organları oluşturur. Organlar bir araya gelerek de canlıyı meydana getirir. Ama bunu bilmemize rağmen canlı bir varlığın sadece atom, molekül ya da hücrelerin toplamından ibaret olduğunu söylemenin yanlışlığını siz de takdir edersiniz, değil mi? Yaşayan bir canlı trilyonlarca atom, milyarlarca molekül, milyonlarca hücreden oluşur ama bu bilgiyle sınırlı herhangi bir açıklama doğru olsa da sizce de yetersiz olmayacak mıdır?"</p>

  <p>"Şüphesiz."</p>

  <p>"Hayat iki seviyede ifade edilebilir. Biri indirgemecidir; atom, molekül, hücre ve hayatın tüm mekaniklerini ele alır. Diğeri ise semantiktir; hayat bir amaç doğrultusunda hareket eden bir bilgi yapısıdır, kendisini oluşturan bütün parçaların toplamından fazladır ve bütün her bir parçasının varlığından ve işleyişinden habersizdir. Zeki bir canlı olarak sizinle Tanrı'nın varlığını tartışırken semantik seviyede olabilirim ama o sırada sağ kolumdaki bir hücre indirgemeci seviyededir ve damarlardan oksijen almakla meşguldür. Semantik olan ben indirgemeci olan benin ne yaptığından habersizdir; çünkü ikisi iki farklı seviyededir." Rocha, Thomas'a baktı. "Nereye varmak istediğimi anlayabiliyor musunuz?"</p>

  <p>"Evet."</p>

  <p>"Demek istediğim bu iki seviye her şeyde mevcut olabilir Örneğin Moby Dick'i indirgemeci seviyede analiz edebilirim. Bir nüshasındaki mürekkebi, kullanılan kâğıt türünü, kâğıt ve mürekkebin nasıl üretildiğini, içlerinde karbon atomu olup olmadığını vs... Analiz edebileceğim sayısız indirgemeci bakış açısı bulunmaktadır. Ama bunların hiçbirisi gerçek anlamda Moby-Dick'in ne olduğunu bize an<span style="text-indent: 0.3in;">latamaz, değil mi? Onun ne olduğunu anlamak istiyorsam analizim indirgemeci olamaz." Gülümsedi. "Semantik olmak zorundadır."</span></p>

  <p>"Anlamaya başladım."</p>

  <p>"Aynı şey müzik için de geçerlidir. Beatles'ın All You Need Is Love şarkısını indirgemeci olarak analiz edebilirim. Ringo Starr'ın davullarını, John Lennon'ın tınısını ve Paul McCartney'nin vokal seslerini, George Harrison gitar çalarken hava moleküllerinde oluşan osilasyonu inceleyebilirim ama bunlardan hiçbiri gerçek manada bana bu şarkının ne olduğunu söyleyemez. Bunu anlayabilmek için semantik seviyede incelemem gerekir."</p>

  <p>"Elbette."</p>

  <p>"Sonuç olarak bir bilgisayardan farklı değil. Bir donanım, bir de yazılım vardır İndirgemeci seviye donanıma, semantik seviye ise yazılıma önem verir."</p>

  <p>"Bu gayet açık."</p>

  <p>"Öyleyse size bir soru sorayım."</p>

  <p>"Buyurun."</p>

  <p>"Üniversitede temel madde, bileşim, kuvvetler ve kanunları öğrenmeye çalışırken ne tür bir analiz yapıyordum?"</p>

  <p>"Soruyu anladığımdan pek emin değilim..."</p>

  <p>"İndirgemeci mi, yoksa semantik analizi mi kullandığımı soruyorum."</p>

  <p>Thomas bir süre soruyu düşündü. "Eee... sanırım, indirgemeci."</p>

  <p>Luis Rocha'nın ağzı kulaklarına vardı. "Bu da bizi bir sonraki soruya götürür: Evreni semantik olarak analiz etmek mümkün müdür? Eğer Moby Dick ya da All You Need Is Love'ı semantik olarak inceleyebiliyorsam aynı şeyi evren gibi zengin, karmaşık ve zekice bir şeye de uygulayabilmem gerekmez mi?"</p>

  <p>"Ne desem..."</p>

  <p>"Eğer Moby Dick'in bir baskısındaki kâğıt ve mürekkebi incelemek, o kitabı incelemenin aşırı derecede kısıtlı indirgemeci bir yolu ise sadece atomları ve kuvvetleri ele alarak evreni anlamaya çalışmak neden yeterli olsun? Evrende de semantik olan şeyler yok mu? Atomların ötesinde bir mesaj bulunmuyor mu? Evrenin vazifesi nedir? Neden var olmuştur?" Profesör Rocha iç çekti. "Günümüzde fizik ve matematiğin sorunu bu. Bilim adamları olarak bizler hep evreni oluşturan kâğıt ve mürekkebe bakıyoruz. Peki, bu evrenin gerçekte ne olduğunu ortaya çıkarmaya yetecek mi? Onu da semantik seviyede incelememiz gerekmez mi? Müziğini dinleyip şiirini anlamaya ihtiyacımız yok mu? Belki de bizler evren dediğimizde sadece donanımı düşünüp, en az onun kadar önemli olan yazılıma hiç dikkat etmiyoruz." Tekrar iç çekti. "Profesör Siza'nın yıllardır sürdürdüğü araştırmalara yön veren sorular bunlardı. O evrenin semantiğini anlamak istiyordu. Evrenin donanımını programlamakta kullanılan yazılımı bulmak istiyordu."</p>

  <p>"Anladım," dedi Thomas. "Ama bunu nasıl bulabiliriz ki?"</p>

  <p>"Profesör Siza'ya sormanız gerekir," diye cevap verdi Luis. "Ama sanırım cevabı, formüle edilmesi kolay başka bir soruya bağlı: Çevremizde gördüklerimiz, hem mikro hem de makrokozmosa ait olanlar, yaratılmış mıdır, yoksa zeki varlığın ta kendisi midir?"</p>

  <p>"Ne?"</p>

  <p>Fizikçi sol elini kaldırdı, avcunun içi Thomas'a bakıyordu. "Elime baktığımız zaman benim yarattığım bir şeyi mi yoksa benim bir parçamı mı görüyoruz?" Çevresine baktı. "Evrene baktığımız zaman Tanrı'nın yarattıklarına mı, yoksa Tanrı'nın bir parçasına mı bakıyoruz?"</p>

  <p>"Sizce?"</p>

  <p>"Bir fikrim yok. Ama Profesör Siza her şeyin Tanrı'nın bir parçası olduğunu düşünürdü. Eğer dediği doğruysa her şey teorisi muhtemelen Tanrı'nın tanımını da içerecektir."</p>

  <p>"Sahi mi?"</p>

  <p>"Fizikçilerin yapmaya çalıştığı şey ortaya her şeyi kapsayan bir teori çıkarmak değil mi? Gerçi ben bunun mümkün olduğunu düşünmüyorum."</p>

  <p>"Neden?"</p>

  <p>"Eksiklik teoremleri yüzünden. Onlar ve belirsizlik ilkesi bu çemberin asla tamamlanamayacağını gösteriyor. Her zaman evrenin bir bölümü gizli kalmaya devam edecek."</p>

  <p>"Öyleyse neden hâlâ böyle bir teoriyi formüle etmeye uğraşıyorlar?"</p>

  <p>"Çünkü herkes benimle aynı fikirde değil. Her şey teorisinin mümkün olduğunu düşünenler var. Hatta bazıları onun temel bir denklemini ortaya koymanın bile mümkün olduğuna inanıyorlar."</p>

  <p>"Bu ne demek?"</p>

  <p>"Bu matematiğin ve fiziğin nihai hedefidir: evreninin tüm yapısını kapsayacak bir denklem ortaya koymak."</p>

  <p>"Bu mümkün mü?"</p>

  <p>"Olabilir," diye cevap verdi Luis omuz silkerek. "Bildiğiniz gibi evrendeki kanun ve kuvvet bolluğunun nedeninin evrenin genel sıcaklığının düşük olduğu yönünde artan bir inanış var. Belli ısılarda kuvvetlerin birleştiği yönünde işaretler var. Örneğin uzun bir süre evrende dört temel kuvvet olduğu düşünüldü: çekim, elektromanyetizma, baskın kuvvet ve zayıf kuvvet. Ama daha sonra elektromanyetizma ve zayıf kuvvetin tek bir kuvvet olduğu anlaşıldı ve adına da elektro zayıf kuvvet denildi. Baskın kuvvetin de elektro zayıf kuvvetin başka bir yüzü olduğunu düşünenler de var. Eğer doğruysa tek bir kuvvet ortaya çıkarabilmek için bu üç kuvvete çekim kuvvetini eklememiz yeterli olacaktır. Çoğu fizikçi Büyük Patlama gerçekleştiğinde, o anki aşırı yüksek ısılarda, tüm kuvvetlerin birleşip süper bir kuvvet haline geldiğini ve bunun da tek bir matematiksel denklem ile ifade edilebileceğine inanmaktadır." Luis masanın üzerine eğildi. "Peki, süper kuvvetten bahsetmeye başladığımız zaman akla ilk ne gelir?"</p>

  <p>"Tanrı mı?"</p>

  <p>Fizikçi gülümsedi. "Bilim adamları ısı arttıkça, enerjinin birleştiğini ve karmaşık atom altı yapının dağılarak basit yapıları ortaya çıkardığını keşfettiler. Yüksek ısı altında kuvvetler basitleşip birleşerek süper kuvveti ortaya çıkarırlar. Bu şartlara bağlı olarak temel bir matematiksel denklem formüle etmek mümkündür. Maddenin tümünün yapısını ve davranışını açıklayabilir ve olan her şeyi tarif eder." Bir sihir numarasını henüz bitirmiş gibi ellerini açtı. "Böyle bir denklem evren için ana formül olurdu."</p>

  <p>"Ana formül mü?"</p>

  <p>"Evet," dedi Luis Rocha. "Bazıları buna Tanrı'nın Formülü diyor."</p>
</body>
</html>
