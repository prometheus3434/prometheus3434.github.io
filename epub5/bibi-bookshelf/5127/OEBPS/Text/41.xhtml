<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_42">Kırk bir</h2>

  <h2><br /></h2>

  <p>Tahran'dan getirdiği kâğıt parçası artık iyice yıpranmıştı, kenarları kıvrılmıştı ve Thomas'ın cebine konup alınmaktan kırış kırış olmuştu. Ama kâğıdın durumunun bir önemi yoktu; Tahran'daki Bilim Bakanlığındaki sayısız kâğıttan bir farkı bulunmuyordu. Asıl değerli olan onun üzerinde yazılanlardı; Einstein'ın 1955 yılında Princeton'da şifrelediği mesajın tek kopyasıydı bu. Einstein o tarihte yazıp da yardımcılarına saklamalarını söylediği belge şu an İran'daydı.</p>

  <p>Coimbra'nın Fizik Bölümü'ndeki bir ofiste oturmakta olan Thomas masanın üzerine eğildi, eli alnındaydı, gözlerini yazıya dikmişti, aklı şifreyi çözmenin bir yolunu arıyordu. Ofis kapısı açıldı.</p>

  <p>"Akşam yemeği," dedi Luis Rocha elinde iki sandviç ve meyve sularıyla geldiğinde. "Boş mideyle çalışılmaz."</p>

  <p>Fizikçi masaya oturdu ve sandviçlerden birini tarihçiye verdi. "Bu ne?" diye sordu Thomas, plastik paketinin arasından bakarak. "Otomattan ton balıklı sandviç."</p>

  <p>Tarihçi bir diş aldı ve memnun bir ifadeyle başını salladı. "Hımm," diye mırıldandı, gözlerini devirip çiğnedi. "Acıkmışım."</p>

  <p>"Ona ne şüphe!" Rocha güldü ve kendi sandviçinin paketini açtı. "Saat on bir oldu. Midem gurulduyordu."</p>

  <p>"On bir mi?"</p>

  <p>"Geç olmuş, değil mi?"</p>

  <p>Midesi ani bir panikle yanan Thomas emin olmak için saatine baktı. "Tanrım! Sadece dokuz saatim kalmış."</p>

  <p>"Neye dokuz saat?"</p>

  <p>"Şifreyi çözmeye." Tarihçi sandviçini masanın üzerine bıraktı ve dikkatini yeniden kırışık kâğıt parçasına çevirdi. "Çalışmam gerek."</p>

  <p>"Sakin ol. Önce yemeğini ye."</p>

  <p>"Olmaz. Zaten çok zaman harcadık."</p>

  <p>Tarihçi tekrar dikkatini şifreli mesaja verdi, hâlâ sandviçten kopardığı parçayı çiğniyordu. Fizikçi de yemeye başladı ve yazanları görebilmek için sandalyesini daha yakına çekti.</p>

  <p style="text-align: center;"><img alt="Untitled-2" src="../Images/Untitled-2.jpg" /><br /></p>

  <p>"Bu sondaki şifreli mesaj, değil mi?"</p>

  <p>"Evet."</p>

  <p>"Böyle bir şey nasıl çözülür ki?"</p>

  <p>"Bilmiyorum. El yazmasını okumam gerek. Sen okudun mu?"</p>

  <p>"Evet. Profesör Siza bana göstermişti."</p>

  <p>"Peki, nasıl çözüleceğine dair bir ipucu verdi mi?"</p>

  <p>"Hayır. Sadece Einstein adıyla kod arasında bir bağlantı olduğunu söyledi."</p>

  <p>Thomas iç çekti. "Tenzing de böyle söylemişti." Kafasını kaşıdı. "Einstein ismi... şifre alfabesinin anahtar sözcüğü olabilir. Kendi adıyla&nbsp;<span style="text-indent: 0.3in;">bir Sezar şifresi kullanmış olabilir" Bir kalem ve boş bir kâğıt parçası aldı. "Deneyelim."</span></p>

  <p>Tarihçi, Einstein'ın adını kullanarak şifre alfabesini yazdı.</p>

  <p style="text-align: center;"><img alt="Untitled-28" src="../Images/Untitled-28.jpg" /><br /></p>

  <p>"Anlayamadım," dedi Luis Rocha satıra bakarak.</p>

  <p>"Bu Einstein'ın isminin başa konulduğu bir Sezar şifresi," dedi Thomas. "Anafıkir anahtar kelimeyi en başa yazmaktır -bu durumda Einstein'ın adını- ardından da alfabenin diğer harfleri normal sıralara göre eklenir, sadece önceden kullanılmış olan harfler konmaz: 'einst'. Anladın mı?"</p>

  <p>"Ah, tamam. Peki, şimdi ne olacak?"</p>

  <p>"Şimdi de normal alfabeyi şifreli alfabenin altına yazıp kelimelerin bir mesaj oluşturup oluşturmadığını göreceğiz."</p>

  <p>Şifre alfabesinin altına normal alfabeyi yazdı.</p>

  <p style="text-align: center;"><img alt="Untitled-29" src="../Images/Untitled-29.jpg" /><br /></p>

  <p>"Şimdi bakalım ikinci satırdaki 'ya ovqo' neye karşılık geliyor." Tarihçinin gözleri iki alfabe arasında gidip geldi, "y yine y, a olur e, o olur l, v yine v, q da olur o."</p>

  <p>Tarihçi sonucu yazdı:</p>

  <p style="text-align: center;"><img alt="Untitled-30" src="../Images/Untitled-30.jpg" /><br /></p>

  <p>İki adam yazıya baktılar.</p>

  <p>"Bu da ne demek?" dedi Rocha.</p>

  <p>"Bir Sezar şifresi değil demek," diyerek Thomas iç çekti. "Bana bu sırrın çifte şifreyle korunduğu söylenmişti ama elimizde bilgi olmadan hiçbir şey yapamayız. Başka bir yolunu bulmalıyız." Düşünürken çenesini kaşıdı. "Hangi tür bir şifrede Einstein'ın ismi bulunur ki?"</p>

  <p>Tarihçi farklı seçenekleri değerlendirdi ama gece yarısı geldiğinde çıkmaz sokağa girdiğini biliyordu. Bu isimle uyumlu bir şifre alfabesinin nasıl yapılabileceğini bir türlü bulamıyordu. Bezgin ve yorgundu, sandalyesinde arkasına yaslandı ve gözlerini kapattı.</p>

  <p>"Bilmiyorum," diye mırıldandı umutsuzca. "Ne kadar uğraşsam da fayda yok."</p>

  <p>"Yani vazgeçeceksin, öyle mi?"</p>

  <p>Thomas bir süre fizikçiye baktı, sonra birden canlanan bir kukla gibi dimdik oturdu ve sayfayı kaptı. "Asla," dedi. "Denemek zorundayım."</p>

  <p>"Ne yapacaksın?"</p>

  <p>Bu güzel bir soruydu. Eğer Einstein'in ismini kullanan seçenekler bir işe yaramıyorsa ne işe yarardı?</p>

  <p>"İstersen bir dakikalığına ikinci satırı unutalım, tamam mı?" Thomas yüzünü buruşturup ilk satırı işaret etti. "Şunu gördün mü?" diye fizikçiye işaret etti. "El yazmasını okuduğunda herhangi bir işaret gözüne çarptı mı?"</p>

  <p>Rocha gözlerini kıstı ve hatırlamaya çalıştı. "Dikkatimi çeken bir şey olmadı."</p>

  <p>"Peki, bu kriptogramda işaret neye karşılık geliyor?"</p>

  <p>İkisi de bu iki kelimeye baktılar.</p>

  <p>"Bu cümlenin kendisi bir işaret olabilir mi?" diye sordu Luis Rocha.</p>

  <p>Thomas bir kaşını kaldırdı. "Kendisi mi?"</p>

  <p>"Unut gitsin. Aptalca bir fikirdi."</p>

  <p>"Hayır, dur bir bakalım." Thomas derin bir nefes aldı. "Bu cümle nasıl bir işaret olabilir? Yani... eğer bir anagramsa."</p>

  <p>"Tamam."</p>

  <p>"Tabii, neden olmasın? Harflerini yeniden düzenleyince bakalım neler olacak." Tarihçi boş bir sayfa çevirdi. "Sesli ve sessizleri bir araya koyalım. S, g,n ve e ile i oluyor. N ile başlayalım."</p>

  <p>İşarete bak kelimesinde bulunan farklı harflerle kombinasyonlar denedi. "İşarete bak."</p>

  <p style="text-align: center;"><img alt="Untitled-31" src="../Images/Untitled-31.jpg" /><br /></p>

  <p>"Bir anlamı yok," dedi kriptolog." Bir de g ile deneyelim."</p>

  <p style="text-align: center;"><img alt="Untitled-32" src="../Images/Untitled-32.jpg" /><br /></p>

  <p>Durdu. Listeye baktı, ağzı kelimelerin anlamını düşünürken bir balığınki gibi açılıp kapanıyordu. Tepki veremiyor, gözlerini hiç beklemediği bir anda ortaya çıkan kelimeden alamıyordu; ardından şaşkın bir halde anagramın içinde gizli olan kelimeyi söyledi.</p>

  <p>"Genesis (Yaratılış)."</p>

  <p>Sonraki bir saati heyecandan coşmuş bir halde geçirdiler, Sâo Miguel Chapel'in kapısına dayanıp yarı uykulu bir rahibin elinden bir İncil kapmışlardı. Thomas, Pentateuch'un başını tekrar tekrar okudu, metnin içinde açıl susam açıl tarzı bir şeyin ortaya çıkmasını bekliyordu.</p>

  <p>"Başlangıçta Tanrı göğü ve yeri yarattı," diye okudu yüksek sesle üçüncü kez. 'Yer boştu, yeryüzü şekilleri yoktu; engin karanlıklarla kaplıydı. Tanrı'nın Ruhu suların üzerinde dalgalanıyordu. Tanrı 'Işık olsun' diye buyurdu ve ışık oldu. Tanrı ışığın iyi olduğunu gördü ve onu karanlıktan ayırdı. Işığa 'gündüz' karanlığa 'gece' adını verdi. Akşam oldu, sabah oldu ve ilk gün oluştu. Tanrı 'Bir kubbe olsun ortasında..."'</p>

  <p>"Profesör Noronha," dedi Luis Rocha, heyecanı yerini yorgunluğa bırakmaya başlamıştı. "Hepsini baştan okumayacaksın, değil mi?"</p>

  <p>Thomas tereddüt etti. "Okumam gerek. Okumadan işareti nasıl bulacağım?"</p>

  <p>"İyi de orada olduğu kesin mi?"</p>

  <p>Tarihçi şifrenin yazılı olduğu kırışık kâğıt parçasına baktı. "Einstein'ın şifreli mesajını anlamadın mı? İşarete bak kelimesinden 'Yaratılış' çıktı. Bunun şu ana kadar bildiğimiz tek karşılığı var. Bu şifre ve şifreli mesajın birbirlerini tamamladığı holografik bir mesaj. Açık değil mi? İşarete bak kelimesinden Yaratılış'ı elde ettik. Einstein bize işareti Yaratılış'ın içinde arayın diyor"</p>

  <p>"İyi de işaret ne?"</p>

  <p>Thomas önündeki masada açık duran İncil'e baktı. "Bilmiyorum. Çözmem gereken de o zaten."</p>

  <p>"Peki, bunu Yaratılış'ı üç yüz kez okuyarak mı yapacaksın?"</p>

  <p>"Gerekirse," dedi Thomas. "Einstein'ın mesajının neye karşılık geldiğini bulana kadar okumaya devam edeceğim. Başka bir tavsiyen var mı?"</p>

  <p>Luis Rocha şifreli mesajın ikinci satırını işaret etti.</p>

  <p>"Neden bunu çözmeye çalışmıyorsun? Hımm... !ya ovqo."</p>

  <p>"Çünkü onu deşifre etmem mümkün değil."</p>

  <p>"Ama ilk satırı deşifre etmeyi başardın."</p>

  <p>"O kolaydı; çünkü anagramdı."</p>

  <p>"Öyle mi? İlkini halletmeyi başardığına göre, ikincisini de halledebileceğini biliyorum."</p>

  <p>"Beni dinlemiyorsun. İkinci satır ilkiyle kıyaslanamayacak kadar daha..." telefonu çaldı.</p>

  <p>Thomas tereddüt etti, acaba açmadan kapasam mı, diye düşündü. Sabah saat sekiz olmadan bu sırrı çözmek için tüm dikkatini toplaması gerekiyordu. Eğer başaramazsa Ariana'yı İran'a göndereceklerdi ve bunun olmasına izin veremezdi. Son şifreyi çözmesi gerekiyordu ve bunun için de dikkatini toplamak zorundaydı. Belki de telefonu kapasa iyi olacaktı.</p>

  <p>Telefon çalmaya devam etti.</p>

  <p>"Alo?"</p>

  <p>Greg'in Ariana'yla ilgili bir haber verebileceğini düşünerek telefonu açtı. Ama her ne olursa olsun dikkatini dağıtmasına izin veremezdi.</p>

  <p>"Profesör Noronha?"</p>

  <p>Greg değildi.</p>

  <p>"Evet. Kim arıyor?"</p>

  <p>"Üniversite Hastanesi'nden Dr. Gouveia. Hatırladınız mı?"</p>

  <p>Babasının doktoruydu.</p>

  <p>"Elbette. Sizinle bugün karşılaşmıştık. Nasılsınız?"</p>

  <p>"Profesör Noronha, derhâl gelmeniz gerekiyor"</p>

  <p>"Hastaneye mi?"</p>

  <p>"Evet."</p>

  <p>"Neden? Babam iyi mi?"</p>

  <p>"Hayır, Profesör Noronha, iyi değil."</p>

  <p>"Doktor, neler oluyor?"</p>

  <p>"Lütfen gelin."</p>

  <p>"Ne oldu?"</p>

  <p>Hattın diğer ucunda bir sessizlik oldu. "Babanız bu geceyi atlatamayacak."</p>
</body>
</html>
