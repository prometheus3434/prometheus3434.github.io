<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_16">On beş</h2>

  <h2><br /></h2>

  <p>Işık hüzmeleri, sanki yaz panayırı şehre gelmiş gibi, bakanlığın bahçesini doldurdu. Beyaz far ve ışıldak ve turuncu yanıp sönen polis arabası ışıkları bir aradaydı. İnsanlar ortalıkta koşuşturup etrafa emirler yağdırıyordu. Daha yeni geldikleri ve görev yerlerini almaya hazırlandıkları belliydi; kiminde tabanca, kiminde pompalı, kiminde de otomatik tüfek vardı. Yeşil tenteli iki kamyon geldi ve durduktan sonra arkasından kamuflajlı askerler çıkmaya başladılar.</p>

  <p>Babak'ın alarmının çalmasının ardından geldikleri toplantı odasının penceresinde duran Thomas ve Bakari şok olmuş şekilde manzarayı izledi; başta inanılmaz ve hipnotize edici, sonrasındaysa korkutucuydu: Olabilecek en kötü şey gözlerinin önünde cereyan ediyordu.</p>

  <p>Tespit edilmişlerdi.</p>

  <p>"Peki ya şimdi?" diye mırıldandı Thomas panik hissi tüm bedenini sararken.</p>

  <p>"Kaçacağız," dedi Bakari.</p>

  <p>Hiç zaman kaybetmeyen CIA ajanı dönüp hemen odadan çıktı, tarihçiyi de beraberinde sürükledi. El lambasını yakmaya cesaret edemediklerinden karanlıkta yürüdüler; duvarları yoklayarak, engellere&nbsp;<span style="text-indent: 0.3in;">takılıp mobilyalara çarparak ağır aksak devam ettiler. Belge kutusu Thomas'taydı; Bakiri alet çantasını omzuna atmıştı.</span></p>

  <p>"Musa!" dedi tarihçi. "Nereye gidiyoruz?"</p>

  <p>"Birinci katta sokağa açılan bir kapı var."</p>

  <p>"Nereden biliyorsun?"</p>

  <p>"Şemada gördüm."</p>

  <p>Ana merdivene erişip ikişer basamak atlayarak aşağı koştular. Acil çıkış kapısına en kısa sürede ulaşmaları gerekiyordu; kuşatılmadan önce binadan çıkmak zorundaydılar Ama ikinci kata yaklaştıklarında sesler duymaya başladılar. Sesler ilk kattan geliyordu.</p>

  <p>Konuşma sesleri.</p>

  <p>İranlılar binaya girmiş ve aramaya başlamışlardı. Thomas ve Bakiri bunun ne demek olduğunu hemen anlayıp tarif edilemez bir korkuya kapıldılar. Polis ve askerler birinci kata ulaştığına göre kaçış yolları kesilmişti.</p>

  <p>Çıkış yok.</p>

  <p>Gidecek yer kalmamıştı. İçine düştükleri ağ hayal edemeyecekleri bir hızda kapanıyordu. İranlılar geliyordu ve yakalanmalarının an meselesi olduğu artık belliydi.</p>

  <p>Işık.</p>

  <p>Aniden binanın ışıkları yandı ve dehşetleri paniğe dönüştü. Hâlâ merdivende kımıldamadan durmuş, dehşet içerisinde birbirlerine bakıyor, alternatif bir kaçış yolu bulmaya çalışıyorlardı; bir kapı, bir delik, ne olursa. Aşağıdan gelen ses ve gürültüleri duydular; İranlılar ağı daraltıp hızla yaklaşıyorlardı.</p>

  <p>Yakalanmamaya kararlı olan Bakiri, Thomas'ı kolundan tuttu ve şu anda tümüyle aydınlık olan üçüncü kata geri çıktılar Bir koridordan ilerlemeye başladılar, çaresizce acil çıkış kapısını arıyorlardı. Bu onların son şansıydı.</p>

  <p>"İst!" (*)</p>

  <p><i>(Fa.) Dur. (yay. n.)</i><br /></p>

  <p>Arkalarından durmalarını isteyen bir emir yükseldi, koridorun ucundan bir yerden geliyordu ve boğuk bir sesle söylense de gayet anlaşılırdı. Kaçınılmaz olan gerçekleşmişti.</p>

  <p>Yakalanmışlardı.</p>

  <p>"İiiist!"</p>

  <p>Koridorun sonuna kaçtılar ve metal bir kapıyı açtılar. Burası gerçekten acil çıkış kapısıydı, alüminyum bir merdivene açılıyordu. Bakiri korkuluğa tutundu ve birkaç basamağı zıplayarak atladı. Dizlerinin bağı çözülmüş olan Thomas hemen arkasındaydı ama aşağıdan gelen sesleri ve bağırmaları duyunca durdular. Birileri koşarak merdivenlerden yukarı çıkıyordu.</p>

  <p>Bu çıkış da tutulmuştu.</p>

  <p>Dönüp tekrar üçüncü kata çıktılar ama o anda askerlerce tutulmuş olan koridora girmediler. Onun yerine dördüncü kata devam ettiler El yazmasının olduğu koridora çıktılarında diğer uçtan koşan askerler gördüler.</p>

  <p>"İst" diye bağırdı silahlı askerler bir kez daha ve onlara durmalarını emrettiler.</p>

  <p>Bakiri toplantı salonunun kapısına gelip içeri daldı, Thomas da hemen arkasındaydı. Nefes nefese olan tarihçi belge kutusunu uzun masanın üzerine koyup bir sandalyeye oturdu, yorgunluk ve çaresizlikten iki büklüm oldu.</p>

  <p>"Faydası yok," dedi güçlükle konuşarak. "Bizi yakalayacaklar."</p>

  <p>"Göreceğiz," diye cevap verdi Bakiri.</p>

  <p>Hemen çantayı açıp başka bir alet çıkardı. Ortalık aydınlık olduğu için Thomas bu kez Bakiri'nin elinde ne olduğunu açıkça gördü.</p>

  <p>Bir silah.</p>

  <p>"Delirdin mi sen?"</p>

  <p>Bakiri kapıyı açtı, dışarı uzandı, koridordan sağa nişan alıp ateş&nbsp;<span style="text-indent: 0.3in;">etti.</span></p>

  <p>Beng.</p>

  <p>Beng.</p>

  <p>İki el ateş.</p>

  <p>"Birini vurdum," dedi Bakiri onaylamak için baktıktan sonra yüzünde bir sırıtmayla.</p>

  <p>Thomas olup bitene hâlen inanamıyordu. "Musa!" diye bağırdı. "Aklını mı kaçırdın?"</p>

  <p>Bakiri solunda bir hareket sezip hemen döndü, koridorun diğer ucuna, dışarı çıktıkları ve İranlıların peşlerine düştüğü acil çıkış kapısına doğru, nişan aldı.</p>

  <p>Beng.</p>

  <p>Beng.</p>

  <p>Beng.</p>

  <p>Bir inilti ve birisinin yere yığılma sesi Thomas'a arkadaşının birini daha vurduğunu söylüyordu.</p>

  <p>"İki tane daha indirdim," dedi Bakiri tekrar baktıktan sonra. "Toplamda üç etti."</p>

  <p>"Musa, dinle," diye yalvarmaya başladı Thomas. "Şimdi cinayetten de suçlayacaklar. Durumu daha da kötüye götürüyorsun!"</p>

  <p>Bakiri ona baktı. "Bu ülkeyi tanımıyorsun," dedi asık bir suratla. "Yaptığımız şeyden daha kötüsü yoktur. Birkaç kişiyi öldürmek onun yanında hiç kalır."</p>

  <p>"Umurumda değil," dedi Thomas. "Öldürmenin de bize bir faydası olmayacak."</p>

  <p>Ajan tekrar koridora baktı. Direnişle karşılaşınca takipçilerinin geri çekildiğini gördüğünde çantasına uzandı ve kendisine çekti. Sa<span style="text-indent: 0.3in;">ğ elinde silahı olduğu halde sol eliyle çantanın içini karıştırmaya kışladı. "Bizi yakalayamayacaklar," dedi sıktığı dişlerinin arasından.</span></p>

  <p>Aradığı şeyi bulunca elleri çantanın içinde hareket etmeyi bıraktı. Kısa bir duraksamanın ardından kolunu geri çektiğinde elinde iki tane beyaz nesne duruyordu. Thomas ne olduklarından emin olmak için öne doğru eğildi.</p>

  <p>Şırıngalar.</p>

  <p>"Onlar da ne?" diye sordu, gözlerinde endişeli bir ifade vardı.</p>

  <p>"Potasyum klorür."</p>

  <p>"Ne?"</p>

  <p>"Bir potasyum çözeltisi."</p>

  <p>"Neye yarar?"</p>

  <p>"Enjekte etmek için."</p>

  <p>Thomas şaşkınlıkla başını iki yana salladı ve elini göğsüne getirdi. "Ama neden?"</p>

  <p>"Bizi canlı ele geçiremesinler diye."</p>

  <p>"Sen delirmişsin!"</p>

  <p>"Asıl bizi sağ ele geçirmelerine izin vermek delilik olur."</p>

  <p>"Sen kafayı yemişsin."</p>

  <p>"Bize işkence ederler," dedi Bakiri. "Her şeyi itiraf edene kadar işkence ederler ve sonra da bizi öldürürler. Bu işi şimdi bitirmek daha iyi."</p>

  <p>"Bence... bizi öldüremezler."</p>

  <p>"Sen öyle zannet ama artık bir önemi yok," diye cevap verdi ajan, şırıngaları havaya kaldırdı. "Emirler, Langley'den geldi."</p>

  <p>"Ne?"</p>

  <p>"Langley canlı ele geçmememiz yönünde talimat verdi. Uluslararası güvenlik yönünden sonuçları hayal bile edilemez."</p>

  <p>"Kim takar!"</p>

  <p>"Benim ya da senin düşündüklerinin bir önemi yok. İyi bir ajan gerektiğinde diğerlerinin yararına kendisini feda etmesi gerektiğini bilir."</p>

  <p>"Ben ajan falan değilim. Ben..."</p>

  <p>"Şu anda CIA ajanısın," diye kesti sözünü Bakiri, sesini yükseltmemeye çalışıyordu. "Beğensen de beğenmesen de kritik bir göreve dâhil oldun ve İran'la paylaşılırsa Birleşik Devletler'in başına ciddi sorunlar açacak ve uluslararası güvensizliği artıracak bir bilgiye sahipsin. Bunun olmasına izin veremeyiz!" koridoru işaret etti. "Bizi sağ ele geçiremeyecekler."</p>

  <p>Tarihçi şırıngalara baktı ve başını iki yana salladı. "Bunu kullanacak değilim."</p>

  <p>Bir elinde şırıngaları tutmayı devam eden Bakiri silahını Thomas'a çevirip salladı.</p>

  <p>"Evet. Kullanacaksın. Acele et."</p>

  <p>"Hayır. Kullanmayacağım."</p>

  <p>Ajan silahını tarihçinin başına doğrulttu. "Çok dikkatli dinle," dedi. "Bunu yapmanın iki yolu var." Başıyla şırıngaları işaret etti. "Birincisi bu sıvıyı enjekte etmektir; çabuk bir ölüm olacağına söz veriyorum. Potasyum klorür kana karıştığında derhâl kalbi durdurur. Doktorlar bunu ötanazi için ve Birleşik Devletler'in bazı eyaletlerinde de idam etmek için kullanırlar. Merak etme, acı çekmeyeceksin." Tekrar silahını salladı. "Diğeri ise seni vurmam. Bunda da acı çekmezsin ama biraz vahşi bir metottur. Üstelik dışarıdakilere atacak iki mermim daha kalmış olur." Durdu. "Anladın mı?"</p>

  <p>Thomas seçenekleri değerlendirdi. Şırınga ya da tabanca. Şınnga ya da tabanca. Şırınga ya da tabanca.&nbsp;</p>

  <p>"Ben... yani... bence..."</p>

  <p>Zaman kazanmaya çalışıyordu. İki seçenek de onu ilgilendirmiyordu. Onları seçenek olarak bile görmemişti. O, CIA ajanı değil tarih&nbsp;<span style="text-indent: 0.3in;">profesörüydü. O iyimser bir adamdı, eğer İranlılarla konuşabilirse onu anlamaları mümkündü.</span></p>

  <p>"Evet?"</p>

  <p>"Eh... ben... bilmiyorum..."</p>

  <p>Bakiri silahını kaldırdı ve tarihçinin kaşları arasına dayadı. "Anlaşılan senin yerine ben karar vereceğim."</p>

  <p>"Hayır, hayır, dur," dedi Thomas. "Şırıngayı ver."</p>

  <p>Bakiri birini Thomas'a verdi ve diğerini daha sonra kullanmak için cebine koydu. "Haydi, yap," dedi. "Zor değil, merak etme."</p>

  <p>Parmakları neredeyse kasılma seviyesinde titreyen Thomas şırınganın üzerindeki plastiği tutup yavaşça çekti, tabii ki yırtılmamıştı. "Bu., bu biraz zor."</p>

  <p>"Yırt gitsin."</p>

  <p>Titreyen elleriyle bir kez daha plastiği yırtmayı denedi ama beklenmedik bir şekilde yine başaramadı. "Yapamıyorum."</p>

  <p>Sabrı tükenen Bakiri sol elini salladı. "Ver bana."</p>

  <p>Thomas şırıngayı ona verdi. Bakiri plastiği dişiyle tutup yırttı, kopardığı parçayı yere tükürdü, iğnesini taktı, şırıngayı havaya kaldırdı ve içindeki sıvının birazını havaya püskürttü.</p>

  <p>"İşte," dedi. "Benim yapmamı ister misin?"</p>

  <p>"Hayır, hayır. Ben... ben yaparım."</p>

  <p>Bakiri şırıngayı tekrar ona verdi. "Haydi, elini çabuk tut."</p>

  <p>Her hareketi ağır çekimde olan ve elleri hâlâ titreyen Thomas şırıngayı aldı ve yan tarafına koydu. Ceketinin kolunu sıvayarak koluna baktı, sonra tekrar kapatıp diğer kolunu açtı ve başını iki yana salladı.</p>

  <p>"Nasıl yaparım bilmiyorum," dedi.</p>

  <p>Bakiri yaklaştı. "Ben yaparım."</p>

  <p>"Hayır, hayır. Bana bırak. Ben hallederim."</p>

  <p>İri kıyım ajan şırıngayı aldı. 'Yapamayacağın ortada," dedi. "Ben..."</p>

  <p>Koridordan gelen ani bir gürültüyle kapıya döndü, silahı elinde hazırdı. İki kişi belirdi, art arda, onlar Bakiri'nin üzerine atlarken o da ateşe başladı.</p>

  <p>Beng.</p>

  <p>Beng.</p>

  <p>Beng.</p>

  <p>İranlılar gelmeye devam edip Bakiri'nin üzerine çullanırken Thomas sürünerek odanın arkasına gitti, bu arbededen olabildiğince uzaklaşmaya çalışıyordu. Gelenlerin sayısı daha da arttı, hepsinin elinde AK-47 vardı. Bağırarak silahlarını tarihçiye doğrulttular.</p>

  <p>Dehşet içinde ama bir nebze de olsa rahatlamış olan Thomas yavaşça kollarını kaldırdı. "Teslim oluyorum."</p>
</body>
</html>
