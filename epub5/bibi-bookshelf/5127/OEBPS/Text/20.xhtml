<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_21">Yirmi</h2>

  <h2><br /></h2>

  <p>Mercedes, Tahran’ın trafiğinden ötürü Thomas’ın tercih ettiği hızdan çok daha yavaş şekilde şehir içinde yoluna devam etti. Gürültülü sokaklardan oluşan karmaşık bir ağın içerisine daldılar. İmam Humeyni Meydanı’nı geçtiler ve sonra da doğuya doğru uzanan labirentin içerisinde kaybolup gittiler. Tarihçi endişeyle dört bir yanı kolaçan ediyor, aklına en olmayacak ihtimaller bile geliyordu; her yüz ve araç potansiyel bir tehdit, her ses ya da korna bir alarm sesi, her duruş ve kalkış da bir saldırının habercisiydi.</p>

  <p>Tehlike hem karanlık hem de aydınlıkta onları bekliyor gibiydi ve sürekli olarak kendisine her şeyin yolunda gideceğini ve tüm bunların hayal gücünün bir ürünü olduğunu hatırlatmak zorunda kalıyordu, bir plan yapmışlardı ve her şey plana uygun ilerliyordu. O ve Ariana, Bender Türkmen’e arabayla gitmenin çok tehlikeli olacağına karar vermişlerdi; yetkililer kaçakları bulmak için yollarda çevirme yapıyor olabilirdi, o yüzden toplu taşıma daha güvenli olacaktı. Thomas sessizlik yemini etmiş dindar bir kadın rolüne bürünmüştü; tüm konuşmaları Sabbar yapacaktı.</p>

  <p>Yoğun trafikle yarım saat boğuştuktan sonra plandaki ilk duraklarına gelip arabayı park ettiler.</p>

  <p>"Terminal-i Şark," dedi Sabbar.</p>

  <p>Doğu otobüs terminalindeydiler; Thomas burasının tüm Horasan ve Hazar kıyısı boyunca uzanan bölgeye hizmet eden bir terminale göre çok küçük olduğunu düşündü.</p>

  <p>İkisi yoldan karşıya geçip terminale girdiler. Ellerinde bavulları sohbet eden insanlar ve homurdayan otobüslerden oluşan kalabalığın arasına daldılar ve gişeye yöneldiler. Sabbar biletlerini aldı ve Thomas'a acele etmesini işaret etti, otobüs kalkmak üzereydi. Kalkış noktasında köylüler, koyu derili balıkçılar ve çarşaflı kadınlarla dolu eski bir araç gördüler.</p>

  <p>Thomas araca binerken hissettiği tiksintinin yüzüne yansımamasına gayret etti. Aslında buna gerek de yoktu, nihayetinde kimse yüzünü görmüyordu. Koltukların üzerinde yiyecek kırıntıları vardı, bazı yolcular yanlarına içinde tavuk ve ördekler bulunan kafesler almışlardı. Kuş yemi ve pisliği, insan teri ve sidiği kokusu her yanı kaplamıştı, tüm istasyonu sarmış olan yanık yağ kokusu da cabasıydı.</p>

  <p>Otobüs beş dakika sonra tam saat altıda kalktı. Motoru öfkeyle gürleyen ve arkasından siyah bir duman bırakan araç nihayet otoyola çıkmayı başarabildi. Şehrin kalan kısmını geçmeleri neredeyse iki saat sürse de sonunda kendilerini o karmaşadan kurtarmayı başardılar.</p>

  <p>Gece boyunca dağlarda sorunsuz bir yolculuk yaptılar, yol kavisliydi, farlar yamaçlardaki karları kısa süreliğine aydınlatıyordu. Sonu gelmez kavis ve virajların, benzin kokusunun ve klostrofobik bir etki yaratan çarşafın neden olduğu bulantıdan kurtulmak için Thomas pencereyi açtı. Yolculuğun geri kalan kısmında Elburz'un temiz havasını soludu ve keskin kokuları soğuk havaya tercih eden diğer yolcuların rahatsız olmasına neden oldu.</p>

  <p>Gece on birde Sari'ye vardılar ve şehrin merkezindeki küçük bir otele yerleştiler. Sabbar yemeğin odalarına gelmesini istedi ve ikisi de gece boyunca dışarı çıkmadılar Nihayet çarşafını çıkarmış, yatağın kenarına oturup kebabını yiyen Thomas uyuyan şehre ve caddenin karşısındaki parktan yükselen garip görünümlü beyaz saat kulesine baktı.</p>

  <p>Sabah olunca Gorgan'a giden bir otobüse bindiler ve Thomas nihayet manzarayı gün ışığında izleyebilme şansına erişti. Burası Tahran civarındaki bölgeden tümüyle farklıydı. Başkentte karlı tepeler, dağ sıraları ve kurak arazi manzaraya hâkim iken burası yüksek dağlar ve sakin bir deniz arasında bulunan bir yağmur ormanını andırıyordu.</p>

  <p>Üç saat sonra Gorgan'a vardılar ve görüşecekleri kişiyi Enhelab Meydanı’nda beklediler. Thomas’ın vücudu yolculuk yüzünden tutulmuştu ve bu rahatsız çarşaf tahammülünü son noktasına getirmişti. Hepsinden beter olanı da Sabbar’ın İngilizce bilmemesiydi; o yüzden tarihçi tüm bu süreyi susarak geçirmek zorunda kalmıştı. Gizli kimliğinin bir parçası olsa da bu iletişim eksikliği yaşadığı stresin bir bölümünü üzerinden atabilme imkânını da elinden alıyordu.</p>

  <p>Çok sıcaktı ve sıcaklık çarşafla daha da çekilmez oluyordu. Thomas kadınların bu kıyafetle nasıl bir yaşam sürdürdüklerine akıl sır erdiremedi. Bu tahammül edilmez kıyafeti yırtıp atmamak için kendisini zor tutuyordu, kendisini kısıtlayıp sinir etmekten başka bir işe yaramayan bu giysiden kurtulup özgürlüğün tadını çıkarmak istiyordu ama bu dürtüye karşı koydu ve rolünü oynamaya devam etti.</p>

  <p>Öğleden sonra onları nihai hedeflerine götürecek diğer bir otobüse bindiler. Sahildeki bitki örtüsü arasından geçen çukurlarla dolu bozuk bir yolda sallanarak devam ettiler. İki saat boyunca hoplayıp zıpladıktan sonra Hazar Denizi’nin koyu mavisine gölgeleri düşen ilk küçük evleri gördüler.</p>

  <p>Bender Türkmen.</p>

  <p><br /></p>
  <hr class="sigil_split_marker" />

  <p><br /></p>

  <p>Kasaba alçak ve bir özelliği olmayan binalardan oluşuyordu ama resmedilmeye değer manzarası monoton mimarisini telafi eder düzeydeydi. Araçtan iner inmez Sabbar ve Thomas tipik Osmanlı kıyafetleri giyen ve son derece rahat tavırlar sergileyen insanlarla&nbsp;<span style="text-indent: 0.3in;">karşılaştılar. Pazar yeri açıktı ama satılan mallar birkaç balık, Türk giysileri ve hırpani ayakkabılardan ibaretti.</span></p>

  <p>Bir kadın evinin kapısında oturmuş örgü örüyordu ve Sabbar ona yol sordu. Kadın başörtüsünü düzeltti ve yaşlı ve kirli parmağıyla sol tarafı işaret etti.</p>

  <p>"İskele."</p>

  <p>Dağılan ahşap tren rayları boyunca yürüdüler. Sabbar önden gidiyor ve Thomas da onu takip ediyordu, boğucu çarşafın altında nefes nefese kalmıştı. Leş gibi yağ ve benzin kokan yakıt tanklarını geçtiler ve kıyı boyunca dizilmiş basit yelkenleri görünce durdular.</p>

  <p>Bender Türkmen limanı.</p>

  <p>Üç balıkçı teknesi Hazar Denizi’nin suları üzerinde tatlı tatlı sallanıyordu; arkalarında uzanan Gorgan Körfezi empresyonist bir tablodan farksızdı. Hava, deniz kokuyor ve martıların melankolik çığlıkları denizin üzerinde yankılanıyordu. Tanıdık bir yermiş gibi gelmişti onlara. Thomas daha önce buraya hiç gelmemiş olsa da kendisini yabancı hissetmiyordu. Deniz kokan ve martıların çığlıklarını duyduğu her yerde kendisini evinde hissederdi.</p>

  <p>Ağır çarşaf yüzünden zorlanan tarihçi suya doğru yürüdü ve yüzünü örten peçenin arasından teknelerin isimlerine baktı. İlkinin üzerinde Arap harfleriyle yazılı bir isim vardı ve bir anda telaşa kapıldı; yoksa aradığı isim bu muydu? Sabbar yüksek sesle okudu.</p>

  <p>"Anahita."</p>

  <p>O değildi.</p>

  <p>Thomas otuz metre kadar daha, ikinci balıkçı teknesine doğru, yürüdü, küçük kırmızı beyaz bir tekneydi, balık ağları güneşin altına serilmişti ve tepesinde kuşlar dönüyordu. Yine Arap harfleriyle bir isim görmeyi bekledi ama bu seferki Latin harfleriyle yazıyordu.</p>

  <p>Bakü.</p>

  <p>Bulmuşlardı.</p>

  <p>Çarşafa daha fazla katlanamayan Thomas bu çekilmez ağırlığı üzerinden çıkardı ve yere attı. Deniz meltemi terli yüzüne vurdu ve zaten karışmış olan saçlarını dağıttı; bir öpücük bekliyormuş gibi gözlerini kapattı ve çenesini kaldırdı. Rahatlamıştı ve deniz kokan havayla ciğerlerini doldurdu, ayakları kıyıya vuran beyaz köpüklerin içerisindeydi, sanki Tanrı'nın nefesiymiş gibi onlar da rüzgârın tadını çıkarıyorlardı. Thomas özgürlüğün ne olduğunu hatırladı, doğanın tatlı mırıltısının içinde bir annenin şefkatli kolları gibiydi.</p>

  <p>Bu anın keyfini sonuna kadar çıkardıktan sonra gözlerini açıp balıkçı teknesine baktı ve ellerini ağzının iki yanına koydu.</p>

  <p>"Heeey!" diye bağırdı.</p>

  <p>Sesi denizin sakin yüzeyinde yankılanıp martıların dikkatini çekti. Alçaktan süzülerek kara bir bulut gibi uçan ve havada dans eden bir grup kuş deliler gibi dönmeye başlayarak insan sesine, hafif buruk tonlu, histerik çığlıklarla tepki verdi.</p>

  <p>"Heeey!" diye tekrar bağırdı Thomas.</p>

  <p>Güvertede bir kafa belirdi. "Çhikar mikoni?" (*) diye sordu balıkçı.</p>

  <p><i>(*) (Fa.) Ne yapıyorsun? (yay. n.)</i><br /></p>

  <p>Tarihçi ciğerlerini havayla doldurdu.</p>

  <p>"Muhammed?"</p>

  <p>Balıkçı duraksadı. ‘‘Ye lahze sabr konin," (*) dedi sonunda, Thomas’a beklemesini işaret etti.</p>

  <p><i>(*) (Fa.) Biraz bekle, (yay. n.)</i></p>

  <p>Adam gözden kayboldu. Thomas kımıldamadan sessizce bekledi, umutla tekneden gözlerini ayırmadı, işlerin yolunda gitmesi için dua eder gibi bir hali vardı. Tekne dalgaların hafif ritmiyle bir tahterevalli, kırılgan bir kabuk gibi sallandı, bu ağır dansına kuşların melodik şakımaları ve kıyıya çarpan dalgaların hışırtısı eşlik etti.</p>

  <p>Balıkçı yanında başka biri daha olduğu halde tekrar göründü. Diğer adam konuştu ama bu sefer İngilizce.</p>

  <p>"Ben Muhammed. Nasıl yardım edebilirim?"</p>

  <p>Thomas sevinçten neredeyse zıplayacaktı. "Evet!" dedi heyecanla, rahat bir nefes alarak güldü. "Bu yıl Mekke’ye gitmeyi düşünüyor musun?"</p>

  <p>Aradaki mesafe çok olsa da Thomas, Muhammed'in gülümsediğini gördü.</p>

  <p>"İnşallah!"</p>
</body>
</html>
