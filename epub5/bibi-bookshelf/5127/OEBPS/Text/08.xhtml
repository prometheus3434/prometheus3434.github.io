<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_9">Sekiz</h2>

  <h2><br /></h2>

  <p>İran'ın başkentinin ticari merkezi dar sokak ve geçitlerden oluşan ve her türden dükkânı barındıran bir labirentti. Pazar şehrin içinde bir şehir gibiydi; sokaklar büyük ve küçük meydanlara açılıyordu, camilerin, bankaların, misafirhanelerin ve hatta bir itfaiye binasının bile dört bir yanı küçücük dükkânlarla çevriliydi. Yolların üzeri yarı saydam çatılarla örtülmüştü, eski pazarın üzerinde koruyucu bir gölge sağlıyorlardı. Kalabalıktan adım atılır gibi değildi, hepsi de sanki akıp giden anın tadını çıkarırcasına ağır adımlarla dolaşıyordu ortalıkta. Havada hoş bir serinlik vardı ve her bölüm kendisine has bir kokuya sahipti.</p>

  <p>Baharat tezgâhlarının çoğunlukta olduğu, renkli ve hoş kokulu ürünlerin açıkta satıldığı bir ara sokakta Thomas, üzerinde bulması gereken adamın ismini yazılı olduğu kâğıt parçasını çıkardı.</p>

  <p>"Salaam," dedi bir dükkâncıya. "Zamyad Şirazi?"</p>

  <p>"Şirazi?"</p>

  <p>"Bale."</p>

  <p>Adamın ağzından anlaşılmaz Farsça kelimeler dökülmeye başladı. Tarihçi onun el hareketlerine dikkatini vermeye çalıştı, düz gitmesi&nbsp;<span style="text-indent: 0.3in;">ve kafalardan oluşan bu deryanın ötesinde bir yerde de sola dönmesi gerektiğini anladı. Adama teşekkür edip baharat tezgâhları boyunca devam etti. Sola dönüp bakır eşyaların satıldığı bir yola girdi ve işini sağlama almak için tekrar adres sordu.</span></p>

  <p>Sonunda vitrininde halılar olan bir dükkânın önüne geldi. Zamyad Şirazi'yi bir kez daha sorduğunda bir satıcı ona el işaretleriyle Şirazi'nin dükkânının fazla uzakta olmadığını anlattı. Thomas biraz daha yürüdü ve aradığı yerin önünde durdu. Etraftaki diğer tüm dükkânlar gibi bu dükkânın kapısı da halılarla kaplıydı, kapının yanında da üst üste yığılmış halılar duruyordu. Kendisini takip eden kimse olmadığından emin olduktan sonra Thomas içeri adım attı.</p>

  <p><br /></p>
  <hr class="sigil_split_marker" />

  <p><br /></p>

  <p>Dükkânın içerisi karanlıktı, ampuller sarı ışık veriyordu ve naftalin kokan kuru ve keskin hava uçuşan toz parçacıklarıyla doluydu. Thomas burnunda bir gıdıklanma hissetti ve yüksek sesle hapşırdı. Her yer İran halılarıyla kaplıydı, duvarlar ve tavan bile. Her renk ve türü burada bulmak mümkündü, klasik miyon fars, kelleci ve kenari türleri bunlara dâhildi. Her birinin modeli farklıydı; çoğu geometrik ve arabesk desenlere sahip olsa da birkaç gösterişli modelin üzerinde bahçe, krizantem, gül ve nilüfer çiçeklerini görmek de mümkündü.</p>

  <p>"Hoş amadin! Hoş amadin!"&nbsp;diye seslendi tombul bir adam Thomas'a doğru gelirken, kolları açıktı ve yüzünde cana yakın bir gülümseme vardı. "Mütevazı dükkânıma hoş geldiniz. Çay içer misiniz?"</p>

  <p>"Hayır, teşekkürler."</p>

  <p>"Ah, lütfen, çayımız şahanedir, bir deneyin."</p>

  <p>"Çok naziksiniz ama yeni yemek yedim."</p>

  <p>"Daha iyi ya! Çay hazım için birebirdir" Dükkânının tamamını işaret etti. "Çayınızı içerken muhteşem halılarıma da bir göz atarsınız." Elini en yakındaki halılardan birinin üzerine koydu. "Bakın, işte Kum'dan harika çiçek ve kuş desenleri olan bir gül-i bülbül halısı. Mükemmel! Mükemmel!" Sağı işaret etti. "İşte bir Kürt seccadesi,&nbsp;<span style="text-indent: 0.3in;">Bijan'dan geldi ve bunu sadece benim dükkânımda bulabilirsin. Kesinlikle bir eşi daha yok!" Muhteşem bir hâzineye sahip olan birisinin haklı gururuyla muhtemel müşterisine doğru eğildi. "Eğer muhteşem şiir Şahname'yi biliyorsan bu aklını..."</span></p>

  <p>"Zamyad Şirazi?" diye kesti sözünü Thomas. "Sen Zamyad Şirazi misin?"</p>

  <p>"Emrinizdeyim, bayım," dedi satıcı. "Eğer bir İran halısı üzerinde dolaşacaksanız, geleceğiniz yer Şirazi'nin dükkânı olsun." Gülümsedi, minik sloganı hoşuna gitmişti. "Nasıl yardımcı olabilirim?"</p>

  <p>Thomas söylemek üzere olduğu şeyin etkisini ölçebilmek için dikkatle adama baktı. "İran'da olmak çok güzel," dedi.</p>

  <p>Gülümseme kayboldu, adam ona baktı, biraz telaşlanmıştı. "Affedersiniz?"</p>

  <p>"İran'da olmak çok güzel."</p>

  <p>"Alışverişe mi geldiniz?"</p>

  <p>Thomas gülümsedi. Bunlar parolaydı, kimseye garip gelmeyecek iki sıradan cümle. "İsmim Thomas," dedi ve elini uzattı. "Buraya gelmem söylendi."</p>

  <p>Endişeyle kapıya bakan Zamyad Şirazi aceleyle tokalaştı ve anormal bir şey olup olmadığını kontrol etmek için dışarı çıktı. Nispeten sakinleşerek dükkânın kapısını kapattı ve misafirine kendisini takip etmesini işaret etti. Dükkânın arkasındaki halıların yığılı olduğu küçük depoya gittiler. Dairesel bir merdivenden yukarı çıktılar ve dükkân sahibi Thomas'ı bir oturma odasına getirdi.</p>

  <p>"Lütfen burada bekleyin," dedi Şirazi.</p>

  <p>Thomas bir koltuğa oturdu. Halı satıcısının uzaklaştığını duydu ve kısa bir sessizliğin ardından eski bir telefonun sesi geldi kulağına. Satıcının Farsça konuşan ve kısa aralarla kesilen sesini duydu. Konuşma birkaç saniyeden uzun sürmedi. Karşılıklı birkaç cümleden sonra satıcı telefonu kapattı, Thomas onun ayak seslerinin yaklaştığım duydu ve sonunda tombul yüzü kapının eşiğinde göründü.</p>

  <p>"Geliyorlar," dedi Şirazi. Geldikleri yerden dışarı çıktı. Thomas oturduğu yerde beklemeye devam etti.</p>

  <p>Kapıdaki adam boksöre benziyordu. İri yapılıydı, çıkık alnı ve gür siyah sakalı vardı, uzun saçları küçük kulaklarının üzerinden omuzlarına dökülüyordu. Enerji dolu ve kendinden emin şekilde oturma odasına girdi, sanki boşa harcayacak zamanı olmayan birisi gibiydi.</p>

  <p>"Profesör Noronha?" diye sordu, kıllı ve kaslı elini uzattı.</p>

  <p>"Benim."</p>

  <p>"Memnun oldum. Benim adım Gulbahar Bakiri. Ben sizin Tahran'daki bağlantınızım."</p>

  <p>"Nasılsınız?"</p>

  <p>"Sizi takip eden birini fark ettiniz mi?"</p>

  <p>"Rehberime pazarın dışında izimi kaybettirdim sanıyorum."</p>

  <p>"Güzel, çok güzel," dedi iri kıyım, ellerini ovuşturdu. "Langley bugün kendilerine rapor vermemi istedi. Ne öğrendiniz? Belgeyi görebildiniz mi?"</p>

  <p>"Evet, bu sabah gördüm."</p>

  <p>"Gerçek mi?"</p>

  <p>Thomas omuz silkti. "Bilemem. Kâğıdı sararmış ve eskiydi. Kapak sayfası daktiloydu ve kalanı da el yazısıydı. İlk sayfanın altındaki karalama Einstein'ın imzasına benziyordu. Bütün belgeyi, en sondaki şifreli bir mesaj haricinde onun yazdığına inanılıyor. Bakanlık görevlileri o kısmı Profesör Siza'nın yazdığını düşünüyor."</p>

  <p>Bakiri bir not defteri çıkarıp alelacele bir şeyler yazmaya başladı. "Tamamı el yazısı dediniz, değil mi?"</p>

  <p>"Evet, ilk sayfa hariç."</p>

  <p>"Hımm..." Yazmaya devam etti. "Einstein'ın imzası mıydı?"</p>

  <p>"Öyle görünüyor. Kaligrafiyi analiz edip doğruladıklarını söylediler"</p>

  <p>"Bu zaman zarfında belgenin nerede olduğunu söylediler mi size?"</p>

  <p>"Hayır."</p>

  <p>Yazmaya devam etti. "Ya içeriği?"</p>

  <p>"Hemen hemen tamamı Almanca. İlk sayfada bir başlık -Die Gottesformel- ardından kaynağını ve anlamını henüz çözemedikleri bir şiir ve altında da Einstein'ın olduğu düşünülen bir imza var."</p>

  <p>Yazmaya devam etti.</p>

  <p>"Hımm," diye mırıldandı Bakiri yazarken, pembe dili dişlerinin arasından göründü. "Ya kalanı?"</p>

  <p>"Geri kalanı Almanca yazılmış yirmi sayfadan ibaret, siyah mürekkeple. Yazılanlar birbirine bağlı ve birkaç da garip denklem bulunuyor, bir üniversitedeki karatahtada göreceğin türden."</p>

  <p>"Belgede ne yazıyor?"</p>

  <p>"Bilmiyorum. Almancam orada yazılanları okumaya yeterli değil. Üstelik el yazısı da kolay okunmuyor. Daha da önemlisi okumam için bana zaman tanımadılar ve içinde ne olduğunu söylemeyi de kabul etmediler. Bunun bir ulusal güvenlik meselesi olduğunu söylediler."</p>

  <p>Bakiri yazmayı bırakıp Thomas'a baktı. "Ulusal güvenlik mi?"</p>

  <p>"Evet, öyle söylediler."</p>

  <p>Ajan not defterine yazmaya devam etti. "Yani tasvir ettiği nükleer cihazla ilgili bir detay elde etmeyi başaramadınız?"</p>

  <p>"Hayır."</p>

  <p>"Uranyum mu, plütonyumla mı ilgili?"</p>

  <p>"Hiçbir fikrim yok."</p>

  <p>"En azından geri döndüğünüzde bunu öğrenebilir misiniz?"</p>

  <p>"Dinleyin, belgeye bir daha bakmama izin vermeyecekler. Bana sadece ne olduğu hakkında genel bir fikir sahibi olabilmem için bir kez gösterdiler ve bunun bir ulusal güvenlik meselesi olduğunu ve bir daha bakmama izin vermeyeceklerini söylediler."</p>

  <p>Bakiri bir kez daha durup yine Thomas'a baktı. "Bir daha göremeyecek misiniz?"</p>

  <p>"Hayır, imkânsız."</p>

  <p>"Peki, sizden nasıl işinizi yapmanızı bekliyorlar?"</p>

  <p>"Şifreli kısmını bir kâğıt parçasının üzerine yazdılar. Onun üzerinde çalışmamı istediler."</p>

  <p>"Yani şifreli mesaj sizde mi?"</p>

  <p>"Evet. Son sayfada bulunan küçük bir el yazısı bölüm. Ayrıca ilk sayfadaki şiir de bende. Görmek ister misiniz?"</p>

  <p>"Evet, evet. Gösterin."</p>

  <p>Thomas katlanmış bir kâğıt parçası çıkardı. Açtı ve Bakiri'ye, Celili'nin metnin aslından kopyalamış olduğu kısmı gösterdi.</p>

  <p>"İşte bu."</p>

  <p style="text-align: center;"><img alt="Untitled-3" src="../Images/Untitled-3.jpg" /><br /></p>

  <p>"Nedir bu?"</p>

  <p>"İlk bölüm şiir, ikinci bölüm de şifreli kısım."</p>

  <p>Bakiri sayfayı aldı ve not defterine kopyaladı.</p>

  <p>"Hepsi bu mu?"</p>

  <p>"Evet."</p>

  <p>'Ya Profesör Siza? Ondan bahsettiler mi?"</p>

  <p>"Hayır. Sadece ulaşılmaz olduğunu söylediler?"</p>

  <p>"Bu da ne demek?"</p>

  <p>"Bilmiyorum. Rahatsız olmuş gibi göründüler ve o konuda daha fazla konuşmaya yanaşmadılar. Tekrar sormamı ister misiniz?"</p>

  <p>Bakiri yazarken başını iki yana salladı. "Hayır, sormasanız daha iyi. Gereksiz yere şüphe çekersiniz. Eğer konuşmak istemiyorlarsa öyle kalsın."</p>

  <p>"Ben de öyle düşünmüştüm."</p>

  <p>İri adam yazmayı bitirdi, not defterini kapattı ve doğruca Thomas'a baktı. "Güzel. Bunu hemen Langley'e göndereceğim." Saatine baktı. "Orada şimdi gece yarısıdır ve incelemek için de zamana ihtiyaçları olacak. Benim tahminim bizim zamanımızla yarın öğlene kadar onlardan bir talimat almayız." İç çekti. "Şöyle yapalım. Yarın üç civarında oteldeki komiye gidip Babak'ın taksisini beklediğinizi söyleyin. Anladınız mı? Babak'ın taksisi."</p>

  <p>Bu sefer not alan Thomas oldu. "Babak, değil mi? Saat üçte?"</p>

  <p>"Evet." Bakiri ayağa kalktı, görüşme sona ermişti. "Ve dikkat edin."</p>

  <p>"Neden?"</p>

  <p>"Gizli polis. Eğer yakalanırsan işin biter."</p>

  <p>Thomas zoraki gülümsedi. "Evet, bir süre dışarı, parmaklıkların arkasından bakarım herhalde."</p>

  <p>Bakiri güldü. "Parmaklık mı?" başını iki yana salladı. "Seni yakalarlarsa bülbül gibi öttürene kadar işkence ederler! Ardından ne yapacaklarını da tahmin ediyorsun, değil mi?"</p>

  <p>"Hayır."</p>

  <p>CIA ajanı parmağını şakağına dayadı. "Çat!"</p>
</body>
</html>
