<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_43">Kırk iki</h2>

  <h2><br /></h2>

  <p>Hastaneye varmalarının ardından nöbetçi hemşire Thomas'ı babasının odasına getirdi. Gece yarısı saat bir olmuştu ve aceleyle yürüdükleri koğuşlar karanlığa gömülüydü, nadiren bir köşede denk geldikleri lambaların yaydığı sarı ışıklar duvarlarda hayaleti andıran gölgelere neden oluyorlardı. Kuru öksürükler nefes darlığı çeken hastaların gözünü uyku tutmadığının işaretiydi.</p>

  <p>Dr. Gouveia onu koridorda karşıladı ve kendisini asık bir yüzle selamladı. "Durumu ciddi," dedi, Thomas'a başıyla içeri girmesini işaret etti. "Bilinci yerinde ama fazla sürmez."</p>

  <p>"Ya annem?"</p>

  <p>"Yolda."</p>

  <p>Thomas odaya girdi ve küçük lambanın soluk ışığında beyaz çarşafın altındaki babasının şeklini gördü. Yaşlı profesör büyük bir yastığa yaslanmıştı ve nefes almakta da güçlük çekiyordu. Oğlunu fark edince gözünde cılız bir ışıltı belirdi.</p>

  <p>Tarihçi, babasını alnından öptü ve bir sandalye çekip, masaya bitişik olan yatağın yanına oturdu, tek kelime etmedi. Babasının soğuk elini tutup hafifçe sıktı, sanki bu yolla ona enerji verip onu&nbsp;<span style="text-indent: 0.3in;">az da olsa canlandıracaktı. Manuel Noronha belli belirsiz güldü ama bu bile oğlunu konuşmaya teşvik etmek için yeterli olmuştu.</span></p>

  <p>"Nasılsın, Baba?"</p>

  <p>Matematikçi cevap verecek gücü bulmadan önce iki derin nefes aldı. "Fazla zamanım kalmadı," dedi. "Buraya kadarmış."</p>

  <p>Thomas ağlamamak için gayret göstererek yatağın üzerine eğildi ve babasına sarıldı. Çok kırılgan hissetmişti, sanki en hafif kış rüzgârında ağaçtan düşen yaprak gibiydi. "Ah, Baba..."</p>

  <p>Yaşlı adam şefkatle hafifçe oğlunun sırtına vurdu. "Dert etme, Thomas. Hayat böyle."</p>

  <p>Thomas başını kaldırıp babasına baktı. "Kötü görünmüyorsun."</p>

  <p>"Kendini kandırma, evlat. Son yolculuğun son durağındayım."</p>

  <p>"Korkuyor musun?"</p>

  <p>Manuel yavaşça başım iki yana salladı. "Hayır. Korkmuyorum," dedi. "Çok garip. Korkuya alıştım, biliyor musun? Acıdan ve bir sonraki nefesi alamamaktan. Bilinmeyene adım atmaktan, yoklukla yüzleşmekten, bu karanlık yola tek başına çıkmaktan." Derin bir nefes aldı. "Artık korkmuyorum. Bunu kabul ettim."</p>

  <p>Thomas elini daha güçlü şekilde sıktı. "Düzeleceksin. Görürsün."</p>

  <p>Yaşlı profesör hafifçe gülümsedi. "Çok zor Thomas. Üstelik mücadele etmeye de değmez." Sanki bir maratonu henüz bitirmiş, konuşacak kadar bile eneıjisi kalmamış ama yine de duramayan birisi gibi konuşuyordu, sanki duygularını paylaşmak için bu ânı değerlendirmek zorunda gibiydi. "Biliyor musun, dünyayla bağımı kestim. Fakülte ve siyasi entrikalar umurumda değil. Artık hiçbiri beni ilgilendirmiyor." Yavaşça elini kaldırıp pencereyi işaret etti. "Sadece güvercinleri ve rüzgârda sallanan dalların hışırtılarını dinlemek beni mutlu etmeye yetiyor. Bunlar benim için insanların gürültülerinden çok daha önemli."</p>

  <p>"Anlıyorum."</p>

  <p>Manuel Noronha oğlunun kolundan tuttu. "Daha iyi bir baba olamadığım için özür dilerim."</p>

  <p>"Böyle söyleme, Baba. Sen harika bir babaydın."</p>

  <p>"Hayır değildim ve sen de bunu biliyorsun," dedi nefes nefese. "Ben varlığıyla yokluğu belirsiz bir babaydım. Size karşı hiç sabır göstermedim. Araştırmam, denklemlerin ve teoremlerim benim dünyam olmuştu."</p>

  <p>"Üzülme baba, ben seninle hep iftihar ettim. Bunu biliyorsun, değil mi? Evrenin sırlarını arayan bir babayı ne aradığını bilmeyen bir babaya tercih ederim."</p>

  <p>Yaşlı matematikçi gülümsedi, sahip olmadığını zannettiği enerjiyi bulmuştu. "Doğru. Çoğu kişi ne aradığını bilmez." Tavana baktı. "Çoğu insan ömrünü yarı uykuda geçirir. Sahip olmak, para kazanmak, tüketmek isterler. Sahip oldukları gözlerini öyle kamaştırır ki, neyin önemli olduğunu unuturlar. Yeni bir araba, daha büyük bir ev, yeni elbiseler isterler." Nefesini toparlamaya çalıştı ve oğluna baktı. "Bunu neden yaparlar biliyor musun?"</p>

  <p>"Neden?"</p>

  <p>"Çünkü sevgi isterler ama onu asla bulamazlar. Bu yüzden eşyalara yönelirler. Arabalar, evler, elbiseler, mücevherler... Hepsi sadece sevginin yerini tutmak içindir." Manuel Noronha başını iki yana salladı. "Ama işe yaramaz. Para, güç, eşyalar... Hiçbir şey sevginin yerini tutamaz. Bu yüzden de edindikleri tatmin duygusu geçici olur; bir şeyi satın alırlar ve hemen bir sonrakini satın almayı düşünmeye başlarlar. Sürekli olarak olmayan bir şeyi ararlar." Nefesi kesilince durdu. "Bu şeylerden hiçbiri kalıcı mutluluk getirmez çünkü hiçbirinin aslında bir önemi yoktur. Herkes kayıp olan şeyi arıyor. Satın almak sadece onlara kendilerini boş hissettiriyor; bu gerçekte istedikleri şey değil. Hayat sevgi üzerine kuruludur, eşyalar üzerine değil."</p>

  <p>"Ama sen öyle biri değildin, Baba."</p>

  <p>"Farklı bir yol seçtiğim doğru. Hiçbir zaman eşya sahibi olmak istemedim. Ama tüm hayatımı bilgiyi aramakla geçirdim."</p>

  <p>"Gördün mü? Bu çok daha iyi, değil mi?"</p>

  <p>"Evet, ama bunun karşılığında sizi ihmal ettim. Bu çok yanlıştı."</p>

  <p>Tekrar derin nefes aldı. "Biliyor musun sonunda en önemli şeyin kendini insanlara adamak olduğuna karar verdim; ailene ve topluma. Ancak bu bizi tatmin edebilir. Ancak bunun bir manası vardır."</p>

  <p>"Bu tatmini çalışmaların sana vermedi mi?"</p>

  <p>"Ah, verdi."</p>

  <p>"Gördün mü? Demek ki değmiş."</p>

  <p>"Ama ailemi ihmal ettim."</p>

  <p>"Sorun değil, Baba. Şikâyetim yok. Annemin de şikâyeti yok. Biz iyiyiz ve seninle gurur duyuyoruz."</p>

  <p>Tekrar kucaklaştılar ve oda bir süreliğine sessizliğe gömüldü.</p>

  <p>"İnsanların bana bu kadar önemli gelen bir şeyi nasıl görmezden geldiklerini, neden kendilerini boş şeylerle oyaladıklarını bir türlü aklım almıyor. Önemsiz meseleler yüzünden kızıp, üzülüp endişeleniyorlar. Kendimi matematiğe adamamın nedenlerinden biri de bu. Hiçbir şeyin içinde bulunduğumuz dünyanın özünü kavramak kadar önemli olmadığını düşünmüştüm."</p>

  <p>"Aradığın şey bu muydu?"</p>

  <p>"Evet. Nesnelerin özü. Bütün bu zaman zarfında aslında Tanrı'yı aradığımı fark etmek beni biraz şaşırttı." Gülümsedi. "Tanrıyı aramak için matematiği kullanıyordum."</p>

  <p>"Peki, onu bulabildin mi?"</p>

  <p>Manuel Noronha'nın bakışları canlılığını kaybetmeye başladı. "Bilmiyorum," dedi sonunda. "Gerçekten bilmiyorum." İç çekti. "Tuhaf bir şey buldum. Tanrı mı, değil mi bilmiyorum ama... fevkalade bir şey."</p>

  <p>"Ne?"</p>

  <p>"Evrenin tasarımında zekânın olduğunu buldum. Bu inkâr edilemez bir gerçek: Evren zekice tasarlanmış. Kimi zaman bizler matematikte garipliklere denk geliriz, başta önemsiz gibi gelen dikkate değer bir şey. Ancak daha sonradan rakamsal garipliğin doğanın nesneleri yapılandırmasında ne denli büyük bir rolü olduğunu keşfettik."</p>

  <p>"Öyle mi?"</p>

  <p>"Tabiatın en garip tarafı her şeyin birbirine bağlı olmasıdır. Tümüyle birbirinden ayrı ve aralarında hiçbir bağlantı olmayan şeylerin bile... onlar bile birbirlerine bağlıdır. Düşünürsek beynimizde bulunan elektronlardaki en ufak bir değişiklik tarihin seyrini değiştirebiliyor." Yüzünde düşünceli bir ifade belirdi. "Kimi zaman bizim de Tanrı olup olmadığımızı düşünüyorum."</p>

  <p>"Ne demek istiyorsun?"</p>

  <p>"Tanrı her şeydir, Thomas. Doğadaki bir şeye baktığında Tanrı'nın bir yansımasını görürsün. Bizler de doğanın bir parçası olduğumuza göre biz de Tanrı'yız. Anlıyor musun?"</p>

  <p>"Evet."</p>

  <p>"Sanki Tanrı bizim bedenimiz, biz de onun bedenindeki nöronlar gibiyiz." Yaşlı matematikçi ağır ağır, sanki her kelime son sözüymüş gibi, konuştu ama sözcükler birbirlerinin ardından gelmeye devam etti. İçinde bir yerlerde bir kudret çeşmesi bulmuş gibiydi. "Nöronlarımızı düşün. Her nöronun düşünen, bilinçli bir vücudun parçası olduğunu bilmesine imkân yoktur. Her biri benden ayrı olduğuna, bir bağlantımız olmadığına, bir birey olduğuna inanır. Yine de benim bilincim, aslında bütünün parçalan olan, tüm bu bireylerin bir toplamıdır. Kolumdaki bir hücre doğadaki bir taştan daha bilinçli değildir. Ama beyindeki nöronlar düşünebilirler. Bana Tanrı'ymışım gibi bakar ve benim onların toplamından oluştuğumu düşünmezler. Benzer şekilde belki de insanlar da Tanrı'nın nöronlarıdırlar ve bundan habersizdirler. Biz kendimizin birey, diğerlerinden ayrı olduğunu zannederiz ama aslında bütünün parçalarıyız." Gülümsedi.</p>

  <p>"Einstein, Tanrı'nın gördüğümüz ve göremediğimiz her şey olduğunu düşünürdü."</p>

  <p>"Bunu nereden biliyorsun?"</p>

  <p>"Neyi? Tanrı'nın her şey olduğunu mu?"</p>

  <p>"Hayır. Einstein ne düşündüğünü nereden biliyorsun?"</p>

  <p>"Ah, Augusto söyledi bana."</p>

  <p>"Profesör Siza mı?"</p>

  <p>"Evet." Yorgunluğu Manuel'in yüzüne yansımaya başladı. "Zavallı adam. Kimbilir başına neler geldi?"</p>

  <p>Thomas fizikçinin başına gelenleri söyleyecekti ki son anda vazgeçti; babasının bu şok edici haberi duymasına hiç gerek yoktu.</p>

  <p>"İyi anlaşıyordunuz, değil mi?"</p>

  <p>"Augusto ve ben mi?"</p>

  <p>"Evet."</p>

  <p>"Ah, evet. Hiç durmadan konuşurduk. Augusto, Tanrı'nın var olduğuna inanırdı. Bense şüpheciyi oynar, hep şeytanın avukatlığını yapardım."</p>

  <p>"O ne derdi?"</p>

  <p>"Sürekli hocasından alıntılar yapardı: Einstein şöyle dedi, Einstein böyle dedi. O adama hayrandı." Manuel tekrar gülümsedi. "Einstein'ın ona verdiği her şeyi sakladığını biliyor muydun?"</p>

  <p>"Öyle mi?"</p>

  <p>"Her şeyi." Yaşlı matematikçi gülümsedi. "Augusto kaybolduğunda asistanı eve gelip bana Augusto'ya ait kapalı bir zarf verdi. Sana söylemiş olmalıyım."</p>

  <p>"Evet."</p>

  <p>"Zavallı adam çok gergindi. Augusto'ya kaçıranların geri gelebileceğini ve kendini güvende hissetmediğini söyledi."</p>

  <p>"Tahmin edebiliyorum."</p>

  <p>"Onu kaçıranların işini zorlaştırmak için Augusto'nun eşyalarını pek çok profesör arasında paylaştırdı. Gereksizdi aslında: Bir şey olacağı yoktu ama kimse onu buna ikna edemedi. Adam çok korkmuştu, ben de zarfı saklayacağıma söz verdim."</p>

  <p>"Doğru olanı yaptın."</p>

  <p>"Güleceksin belki ama merakıma yenildim; zarfı açıp içine baktım. Ne vardı biliyor musun?"</p>

  <p>"Hayır."</p>

  <p>"Augusto'nun, Princeton'daki günlerinden beri sakladığı eski bir hazine."</p>

  <p>"Sahi mi?"</p>

  <p>"Evet. Einstein üzerine birkaç şey yazdığı bir kâğıt parçası vardı içinde."</p>

  <p>"Bu doğru mu?"</p>

  <p>"Doğru. Fakat yazanların hiçbir manası yoktu. Üst üste yazılmış üç alfabe vardı, en üstünde de Einstein'ın ismi İtalyanca yazılmıştı. Düşünsene! Augusto bunu bile saklamış!"</p>

  <p>"Einstein'ın İtalyanca ismi mi? Anlayamadım..."</p>

  <p>"Yazan şey buydu."</p>

  <p>"Nasıl bir şeydi ki? Einsteinini mi?"</p>

  <p>Manuel Noronha hafifçe güldü. "Hayır, aptal," dedi. "Alberti."</p>

  <p>"Ne?"</p>

  <p>"Einstein'in ilk ismi Albert değil mi? Ama orada Alberti diye yazmıştı."</p>

  <p>Thomas öne doğru eğildi, birden ateş basmış, kalbi deli gibi çarpmaya başlamıştı. "Alberti mi? Yazanın bu olduğundan emin misin?"</p>

  <p>"Evet, neden?"</p>

  <p>"Baba," dedi Thomas eğilerek. "Bu zarf nerede?"</p>

  <p>"Evdeki masamın üst çekmecesinde. Neden?"</p>

  <p>Thomas artan heyecanını gizlemeye çalıştı. Derin bir nefes aldı, eve koşma dürtüsüne gem vurdu ve sandalyesinde arkasına yaslandı.</p>

  <p>"Bir önemi yok, Baba. Bir önemi yok."</p>

  <p>Manuel Noronha kuşkuyla baktı, oğlunun tepkisi onu şaşırtmıştı. "Neler dönüyor? Sıradışı bir şey mi söyledim?"</p>

  <p>"Hayır, hayır. Sorun yok."</p>

  <p>Yaşlı matematikçi ısrar edemeyecek kadar yorgundu. Derin bir nefes alıp kapıya baktı. "Annen nerede?"</p>

  <p>"Yolda. Birazdan gelir."</p>

  <p>"Annene iyi bak, duydun mu beni?"</p>

  <p>"Tabii ki baba, endişelenme."</p>

  <p>"Eğer günün birinde onu huzurevine koymak zorunda kalırsan iyi bir tane seç."</p>

  <p>'Yapma baba..."</p>

  <p>"Bırak da konuşayım."</p>

  <p>"Tamam."</p>

  <p>"Annene iyi bak, evlat." Manuel öksürdü. "Son ânına kadar hak ettiği şekilde yaşamasını sağla."</p>

  <p>"Peki."</p>

  <p>Manuel Noronha nefesini toparlamaya çalıştı. Bir süre hırıltıdan başka ses çıkmadı.</p>

  <p>"Ölüm fikrinin huzur verdiğine de şüphe yok," diye fısıldadı. "Ama hayatla barış yaparak kendimizi ölüme terk etmeliyiz. Diğerlerini affetmeli ve kendimizi affedebilmek için de gerekenleri yapmalıyız. Önce kendini sonra diğerlerini." Durup tekrar nefes aldı. "Ölümden korkuyoruz çünkü doğanın bir parçası olduğumuzu inkâr ediyoruz; biz bir şeyiz, evren de diğeri. Fakat doğadaki her şey ölür. Biz de bir tür evren olduğumuzdan biz de ölürüz." Uzanıp oğlunun elini tuttu, parmakları kenetlendi. "Sana bir sır vereceğim."</p>

  <p>"Ne?"</p>

  <p>"Evren döngüseldir."</p>

  <p>"Hımm?"</p>

  <p>"Augusto, bana Hinduların evrendeki her şeyin, hatta evrenin kendisinin bile, döngüsel olduğuna inandıklarını söylemişti. Evren, doğar, yaşar, ölür, hiçliğe girer ve sonsuz bir döngü içerisinde yeniden doğar. Her şey döngüseldir. Buna Brahman'ın gecesi ve gündüzü derler." Gözlerini kocaman açtı. "Bir şey daha bilmek ister misin?</p>

  <p>"Ne?"</p>

  <p>Babası gülümsedi. "Hindular haklıymış."</p>

  <p>Kapının açıldığını duydular ve Thomas annesinin içeri girdiğini gördü. Graça Noronha yüzünde güven saçan bir gülümsemeyle geldi, sanki iyileşmekte olan kocasına yaptığı sıradan bir ziyaretti bu. Ama Thomas bunun bir maske olduğunu biliyordu, bu gülümsemenin arkasında gözyaşları, bu güvenin arkasında çaresizlik vardı.</p>

  <p>O zaman, o anın anne babasıyla konuşabileceği, onların sevgilerini hissedebileceği son an olduğunu anladı, yolları ayrılmadan önce elveda demek için çok az zamanları kalmıştı. Hiçbir ayrılık ebedi olanı kadar ıstırap verici olamazdı. Boğazının düğümlenmesine engel olamayan Thomas babasına sıkıca sarılıp onu sevgiyle öptü, bunun bir elveda olduğunun bilinciyle gözyaşlarını salıverdi.</p>

  <p>Sonsuza kadar.</p>
</body>
</html>
