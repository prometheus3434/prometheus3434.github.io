<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_14">On üç</h2>

  <h2><br /></h2>

  <p>Öğle yemeğinde çelo kebabı yediler, Thomas'ın İran'a geldiğinden beri yediği belki de onuncu kebaptı. Benzer yemeklerden sıkılmıştı ve bu gece ülke dışına çıkarılacağından dolayı kendisini bir ölçüde rahat hissediyordu. Bakanlığa sızmak gibi zor bir görev onu bekliyordu ama o durum tümüyle onun kontrolünün dışında olduğu için endişelerini kafasından attı ve CIA'in ne yaptığını bildiği varsayımıyla kendisini teselli etti.</p>

  <p>Bunun Ariana'yla yediği son yemek olduğunu düşünerek özlemle ona baktı. Güzel ve ilgi çekici bir kadındı ve insanı hipnozite eden, bal rengi gözlerinden nezaket ve zekâ fışkırıyordu. Ona her şeyi anlatmak, onu kendisiyle gelmesi için ikna etmek yönünde büyük bir istek duysa da bunun bir hayal olduğunu biliyordu. Farklı dünyalardandılar ve amaçları da birbiriyle çelişiyordu.</p>

  <p>"Sence bu sırrı çözebilecek misin?" diye sordu kadın, gözlerini doğrudan dikip ona bakmak istememişti.</p>

  <p>"Parolanın anahtarına ihtiyacım olacak," dedi Thomas bir yandan pilavını yerken. "Açıkçası o olmadan karşımda çözülmesi imkânsız bir iş var diyebilirim."</p>

  <p>"Şifreli bir mesaj olsa daha mı kolay olurdu?"</p>

  <p>"Şüphesiz. Ama öyle değil."</p>

  <p>"Emin misin?"</p>

  <p>"Evet." Thomas kâğıt parçasını açtı ve onu masanın kenarına koydu. "Bak. Bu şiirde kelime ve cümleler var. Şifre sadece harflerle ilgilidir. Şifreli olsaydı hwxz gibi anlamsız şeyler yazıyor olurdu. İkinci cümlede olduğu gibi bir şey." Kâğıdın üzerindeki kelimeleri işaret etti. "Farkı gördün mü?"</p>

  <p style="text-align: center;"><img alt="Untitled-3" src="../Images/Untitled-3.jpg" /><br /></p>

  <p>"Evet '!ya ovqo' kesinlikle şifreli bir mesaj," dedi Ariana şiire bakarken. "Ama kelimeyi andıran şifreler olamaz mı?"</p>

  <p>"Tabii ki olamaz," dedi Thomas, sonra tereddüt etti. "Ancak... Ancak aktarım şifreleri değilse."</p>

  <p>"O nedir?"</p>

  <p>"Üç tür şifre vardır. İlkine stenografi denir, gizli bir mesaj basit bir sistemle saklanır. Bunun bilinen en eski örneği mesajın kölelerin kel kafalarına yazılmasıdır. Saçlarının uzaması bekleyip onu mesajı&nbsp;<span style="text-indent: 0.3in;">ulaştırması için gönderirlerdi. Böylece kafa derisindeki metin saçla örtüldüğünden görülemezdi."</span></p>

  <p>"Zekice."</p>

  <p>"Bir de denklik şifreleri vardır, önceden belirlenen bir koda göre belli harflerin yerine belli harfler kullanılır. Modern şifreleme sistemleri genelde bunu kullanır ve '!ya ovqo' gibi şeyler ortaya çıkar."</p>

  <p>"En yaygını bu mu?"</p>

  <p>"Günümüzde, evet. Ama bir de aktarım şifreleri vardır, gizli bir mesajdaki harfler asıl düzenleri değiştirilip farklı bir kurala göre yeniden düzenlenir."</p>

  <p>"Pek anlamadım."</p>

  <p>"Örneğin anagram bir aktarım şifresidir. Anagramın ne olduğunu biliyor musun?"</p>

  <p>"Duymuştum ama açıkçası..."</p>

  <p>"Harflerinden başka bir kelime yapılabilen kelimeye denir. Örneğin, 'Elvis', 'lives' kelimesinin anagramıdır. Dikkat edersen iki kelime de aynı harfleri kullanır. Benzer şekilde 'elegant man' de 'gentleman'ın anagramıdır."</p>

  <p>"Şimdi anladım."</p>

  <p>"Bunları söylememim nedeni başka kelimeler yaratabilen tek şifreleme türünün aktarım şifresi olmasıdır."</p>

  <p>Ariana şiire baktı. "Sence bu satırlarda benzer bir şifre gizli olabilir mi?"</p>

  <p>Tarihçi metne baktı ve gözlerini kısarak düşündü. "Bir anagram mı, Hımm?" ihtimali değerlendirdi. "Hımm... Belki de. Neden olmasın?"</p>

  <p>"Nasıl anlarız peki?"</p>

  <p>"Tek bir yolu var," dedi Thomas, kalemini çıkardı. "Buradaki aynı harflerle farklı kelimeler yazmayı deneyeceğiz. Önce İngilizce kelimelerle başlayalım." Sayfanın üzerine eğildi. "İlk satıra bakalım."</p>

  <p style="text-align: center;"><img alt="Untitled-5" src="../Images/Untitled-5.jpg" /><br /></p>

  <p>"Bu harfleri kullanarak başka hangi kelimeler yapılabilir?" diye sordu Ariana.</p>

  <p>"Hımm," diye mırıldandı Thomas. "T ve a'yı bir araya getirelim. Şu iki fyi de birleştirelim. Ne çıktı?"</p>

  <p>"Taff?"</p>

  <p>"Bir anlamı yok. Sonuna i eklersek ne olur?"</p>

  <p>"Taffi."</p>

  <p>"Şimdi de i'yi ff'nin önüne koyalım."</p>

  <p>"Taiff mi? Burası Suudi Arabistan'da bir yer adı. Ama bildiğim kadarıyla tek f ile yazılır."</p>

  <p>"Gördün mü? Şimdi bir şeyler ifade etmeye başladı. A ve i'nin arasına r koyduğumuzda da 'tariff' olur. Bir kelime daha! Şimdi de kalan harflerle ne yapacağımızı bulmamız gerekiyor Bakalım: e, r, i ve n var."</p>

  <p>"Erin mi?"</p>

  <p>"Hımm... Erin." Belki de 'in re.' Ya da... rien de olabilir. İşte bulduk."</p>

  <p>Bulduğu şeyi yazdı.</p>

  <p style="text-align: center;"><img alt="Untitled-6" src="../Images/Untitled-6.jpg" /><br /></p>

  <p>"Tariff rien? Bu da ne demek?"</p>

  <p>Thomas omuz silkti. "Hiçbir şey. Sadece deniyorum. Şimdi de diğer kombinasyonları deneyelim."</p>

  <p>Sonraki bir saat boyunca farklı seçenekleri denediler. İlk satırdaki aynı harfleri kullanarak, "finer rift", "retrain fit" ve "faint frier" gibi&nbsp;<span style="text-indent: 0.3in;">sözcükler elde ettiler ama hiçbirisi bir şey ifade etmiyordu. İkinci satırdaki "de terrors tight"a anagram olarak sadece "retorted rights"ı bulmuşlardı ki, onun da hiçbir anlamı yoktu.</span></p>

  <p>Thomas'ın sürekli ellerini gezdirdiği saçları darmadağınık olmuştu. Birden aklına bir fikir geldi. "İngilizce bir yere varamayız," dedi. "Einstein mesajı Almanca yazmış olabilir mi?"</p>

  <p>"Mümkün."</p>

  <p>"Evet. Sence de mantıklı, değil mi? Eğer tüm metni Almanca yazmışsa neden gizli mesajı da Almanca yazmış olmasın?" Tarihçinin gözleri sayfayı taradı. "İngilizce bir şiirin içinde gizli Almanca bir mesaj. Dâhice."</p>

  <p>"Sence öyle mi?"</p>

  <p>"Denemeye değer." Thomas yüzünü ovuşturdu. "Bakalım... Belgenin başlığını mesajın içerisine koymuş olabilir mi?"</p>

  <p>"Hangi başlık, Tanrı'nın Formülü mü?" .</p>

  <p>"Evet, ama Almancası: Die Gottesformel. Bir g, bir o ve iki t olan bir satır var mı?"</p>

  <p>"Gott mu?"</p>

  <p>"Evet, Almanca 'Tanrı' demek."</p>

  <p>Ariana satırları inceledi. "İkinci satırda var!" dedi heyecanla. "Altını çiziyorum."</p>

  <p style="text-align: center;"><img alt="Untitled-7" src="../Images/Untitled-7.jpg" /><br /></p>

  <p>"Doğru. T-o-g-t. Tekrar yerleştirirsek Gott çıkar."</p>

  <p>"Şimdi de formel'i bulmamız gerek."</p>

  <p>Tarihçi kalan harfleri inceledi. "Burada yok."</p>

  <p>Ariana tereddüt etti. 'Ama... Hımm, ilginç," dedi. "Gott ya da Goda ek olarak sir ya da Herr de var. Gördün mü? Onları bir araya getirirsek Herrgott olur."</p>

  <p>"O ne demek?"</p>

  <p>"Rab. Tanrı'nın diğer bir ismi."</p>

  <p>"Yaa," dedi tarihçi. "Herrgott. Geri kalan harflerle Almanca neler söyleyebilirsin?"</p>

  <p>İranlı kalemi aldı ve kalan harfleri not etti.</p>

  <p style="text-align: center;"><img alt="Untitled-8" src="../Images/Untitled-8.jpg" /><br /></p>

  <p>"Hımm," diye mırıldandı. "Herrgott dersit."</p>

  <p>"Bir manası var mı?"</p>

  <p>"Dersitin mi? Hayır. Ama kelimeyi bölebiliriz. O zaman der sit olur Sit de İst şeklinde yazılabilir Böylece en azından bir anlamı olur" "Nasıl? Herrgott der İst mi?"</p>

  <p>"Hayır. Tam tersi."</p>

  <p>Ariana cümleyi yeniden yazdı.</p>

  <p style="text-align: center;"><img alt="Untitled-9" src="../Images/Untitled-9.jpg" /><br /></p>

  <p>"Ist der Herrgott."</p>

  <p>"Bu da ne demek?"</p>

  <p>"Rab'dir."</p>

  <p>Tarihçi şiiri bir kez daha inceledi, gözleri keyiften ışıl ışıldı. Nihayet bilmece duvarını çatlatmayı başarmışlardı.</p>

  <p>"Vay be!" dedi heyecanla. "Bu bir anagram!" Ariana'ya baktı. "Sence kalanında daha fazla Almanca kelime bulmamız mümkün mü?"</p>

  <p>Kadın sayfayı aldı ve kalan üç satırı inceledi. "Bilmiyorum, daha önce böyle bir şeyi hiç yapmadım."</p>

  <p>"Almancadaki en yaygın kelimeler nelerdir?"</p>

  <p>"Yani und var veya ist."</p>

  <p>"Bir ist bulduk zaten. Und da olabilir mi?"</p>

  <p>İranlı şiirdeki tüm kelimeleri inceledi. "Hayır, und yok. Şiirde hiç u harfi yok."</p>

  <p>"Hımm," diye mırıldandı Thomas, şevki kırılmıştı. "Ya ist? Bir tane daha olabilir mi?"</p>

  <p>Ariana dördüncü ve son satırı işaret etti. "İşte!" diye bağırdı. Kalemi aldı ve üç harfin altını çizdi.</p>

  <p style="text-align: center;"><img alt="Untitled-10" src="../Images/Untitled-10.jpg" /><br /></p>

  <p>"Bravo," dedi Thomas. "Şimdi de bu kelimelerin her birinin ilk iki harfini alalım. 'Chni.' Bir anlamı var mı?"</p>

  <p>"Hayır," diye cevap verdi kadın. 'Ama bir düşüneyim. Harflerin yerini değiştirirsek nich olur. Fakat bir t'ye daha ihtiyacımız var. Birini ist için kullandık."</p>

  <p>"İşte bir tane daha."</p>

  <p>"Doğru. Şimdi nicht oldu."</p>

  <p>"Harika!" diye bağırdı tarihçi heyecanla. "Bu satırda ist ve nicht'i bulduk. Ne kaldı?"</p>

  <p>Bir r ve bir e.</p>

  <p>"Re?"</p>

  <p>"Hayır, dur,' dedi Ariana telaşla. "Er. Er bulduk."</p>

  <p>"O zaman cümle ne oldu?"</p>

  <p>"Ist er nicht. Görmüyor musun?"</p>

  <p>"Evet, ama anlamı ne?"</p>

  <p>"O değil, demek."</p>

  <p>Thomas not defterini aldı ve iki cümleyi ikinci ve dördüncü satırların altına yazdı.</p>

  <p style="text-align: center;"><img alt="Untitled-11" src="../Images/Untitled-11.jpg" /><br /></p>

  <p>"Ya geri kalanlar?" diye sordu Thomas. "Şimdi de birinci ve üçüncü satırlara bakalım."</p>

  <p>Kalan iki satırı deşifre etmek son derece zordu. Sayısız kombinasyon denediler. Ariana yeni kelimeler deneyebilmek için otelin resepsiyonundan Almanca sözlük istemek zorunda kaldı, attığı her adım<span style="text-indent: 0.3in;">da da Thomas kendisine rehberlik ediyordu. Restorandan çıkıp bara gittiler, ikisi de kelimeler deniyor, hecelerin yerini ve harfleri değiştiriyor, farklı anlamları sınıyorlardı.</span></p>

  <p>İki yorucu saatin ardından şifre nihayet sırrını açığa vurdu, üçüncü satırdaki aber kelimesini çözdüklerinde direniş kırıldı ve bu kelime sayesinde nihai ifadeyi çözebildiler. Yüzünde muzaffer bir gülümseme beliren İranlı şifreli şiirin içinde saklı dört satırı yazdı.</p>

  <p style="text-align: center;"><img alt="Untitled-12" src="../Images/Untitled-12.jpg" /><br /></p>

  <p>"Nedir bu?" diye sordu Thomas, çünkü Almanca onun için hâlâ gizemini koruyordu.</p>

  <p>"Raffiniert ist der Herrgott, aber boshaft ist er nicht."</p>

  <p>"Evet, görüyorum," diye çıkıştı. "Ne manaya geliyor?"</p>

  <p>Ariana koltukta arkasına yaslandı, yorgun ama heyecanlıydı, harcadıkları çaba yüzünden yorulmuş ama keşifleri onu heyecanlandırmıştı. Bir dağın zirvesine erişen ve orada dinlenirken dünyaya sessiz bir hayranlıkla bakan bir kişiyle aynı coşkuyu hissediyordu. Dudaklarını yaladı ve hafif gülümsedi, Einstein'ın bu gizemli şiir içine saklamış olduğu muhteşem cümlenin tadını çıkardı.</p>

  <p>"Rab mahirdir ama zalim değildir," diye tercüme etti cümleyi esrarlı bir fısıltıyla.</p>
</body>
</html>
