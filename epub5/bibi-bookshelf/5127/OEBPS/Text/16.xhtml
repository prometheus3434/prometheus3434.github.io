<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_17">On altı</h2>

  <h2><br /></h2>

  <p>Gözleri bağlı olan Thomas aşağıdan sızan hafif bir ışık dışında hiçbir şey göremiyordu ama sıcaklık ve seslerden kapalı bir yerde olduğunu anlayabiliyordu. Bir binaya getirildiğini anlamıştı. Elleri kelepçeli olduğu halde güçlü kollar onu kapılardan geçirmiş, merdivenlerden çıkarıp koridorlarda sürüklemişti. Karanlıkta uzunca bir süre yol aldıktan sonra nihayet tıpkı bir oyuncak gibi bir odaya getirilip tahta bir sandalyenin üzerine oturtulmuştu. Görünmeyen adamlar heyecanla Farsça konuşuyorlardı; ardından bir ses ona İngilizce hitap etti.</p>

  <p>"Pasaport?"</p>

  <p>Ellerini kımıldatamayan Thomas çenesini göğsünün sağ yanına değdirdi. "Burada."</p>

  <p>Bir el ceket cebine girdi ve belgeleri dışarı çıkardı. Konuşmalar devam etti. Thomas değişik bir metal sesi duymaya başladı, uzun zamandan beridir duymadığı bir vurma sesi. Birisi eski bir daktilo kullanarak bir form dolduruyordu.</p>

  <p>"Hangi otelde kalıyorsun?" diye sordu aynı ses.</p>

  <p>Odada çıt çıkmıyordu, sanki içerideki herkes birdenbire tutukladıkları adamla ilgili daha fazla şey öğrenmek istemişti.</p>

  <p>Thomas'a bu soru garip geldi. Eğer ona hangi otelde kaldığını soruyorlarsa demek ki hâlâ kim olduğunu bilmiyorlardı, Bakiri ve onun Bakanlık’ta ne işi olduğunun farkında değillerdi. Onları bunun büyük bir hata olduğuna ikna etmesi mümkündü. "Simurg’da kalıyorum."</p>

  <p>Bir şey yazıldı daktiloda, muhtemelen cevabı. "İran’da ne yapıyorsun?"</p>

  <p>"Bir proje üzerinde çalışıyorum."</p>

  <p>"Ne projesi?"</p>

  <p>"İran hükümeti için."</p>

  <p>Verdiği cevabın değerlendirildiği bir sessizlik oldu. "İran hükümetinde kim için?"</p>

  <p>"Bilim Bakanlığı."</p>

  <p>Daktilodan biraz daha tıkırtı geldi. "Ofis K’da ne işin vardı?"</p>

  <p>"Çalışıyordum."</p>

  <p>"Gecenin birinde mi? Ofis K'ya gizlice girdikten sonra mı?"</p>

  <p>"Bir şeyi görmem gerekiyordu."</p>

  <p>"Neden kapıyı açmak için anahtarını kullanmadın? Eğer yetkin varsa neden alarmı kapatmadın?"</p>

  <p>"Demek alarm vardı, öyle mi?"</p>

  <p>"Tabii ki. Ofis K'daki alarm sistemi doğrudan güvenlik güçlerine bağlıdır. Sizden nasıl haberimiz olduğunu zannediyorsun? Eğer anahtarını kullansaydın sistem otomatik olarak devre dışı kalırdı."</p>

  <p>"Bir şeyi doğrulamam gerekiyordu, tamam mı? Anahtar yanımda değildi."</p>

  <p>"Eğer bu doğruysa neden bize ateş açtınız?"</p>

  <p>"Ben ateş etmedim. Diğer adam yaptı. Bize saldırdığınızı zannetti."</p>

  <p>"Hımm. Göreceğiz bakalım," dedi ses.</p>

  <p>Farsça emirler verildi. Birisi Thomas’ı sandalyeden kaldırdı ve başka bir odaya götürdü. Göz bağını ve kelepçelerini çıkardılar ve&nbsp;<span style="text-indent: 0.3in;">tarihçi bir tür stüdyoda olduğunu gördü. Önünde bir kamera vardı ve iki spot ışığı da tepeden onu aydınlatıyordu. Kameranın arkasındaki adam ona objektife bakmasını işaret etti ve fotoğrafını çekti. Ardından sol ve sağ profilden. Fotoğraf çekimi bitince Thomas bir masanın yanına getirildi ve parmak izi alındı.</span></p>

  <p>Ardından bir soyunma odasına getirdiler onu. "Giysilerini çıkar," dedi adam.</p>

  <p>Thomas çırılçıplak kalana kadar her şeyini çıkardı, soğuktan titredi, tüyleri diken diken oldu ve ısınmak için kollarını kendisine doladı. Nöbetçi elbiselerini aldı, onları bir kutuya koydu ve eski, ucuz ve kalitesiz kumaştan yapılmış, pijama takımına benzer kıyafetler çıkardı. "Giy şunları," dedi.</p>

  <p>Kendisini soğuktan koruyacak herhangi bir şey için can atan Thomas derhâl adamın dediğini yaptı. Üzerindeki mahkûm kıyafetiyle artık kişiliğini bir kenara bırakmıştı, eğilip kendisine baktı. Kendisini ağlamanın kıyısına getiren çaresizlik ve şuursuzluk duygularıyla mücadele ederken elinde olmadan kendisini kabahatli bir çocuk gibi hissetti.</p>

  <p><br /></p>
  <hr class="sigil_split_marker" />

  <p><br /></p>

  <p>Thomas ilk yirmi dört saatini pis ve rutubetli bir hücrede diğer dört mahkûmla birlikte geçirdi, hepsi İranlıydı. Üçü sadece Farsça konuşuyordu ama daha yaşlı olan sıska ve yuvarlak gözlüklü bir adam akıcı İngilizce konuşabiliyordu. İlk saat Thomas’ı ağlaması için rahat bıraktı ve ardından kendisini biraz toparladığını görünce yanına gelip elini omzunun üstüne koydu.</p>

  <p>"İlk seferi her zaman en zorudur," dedi yumuşak, teselli eder bir sesle. "İlk seferin, değil mi?"</p>

  <p>Thomas yüzünü ovuşturdu ve başını salladı. "Evet."</p>

  <p>"Evet, bilirim korkunçtur," dedi yaşlı adam. "İlk seferinde iki gün boyunca ağlamıştım. Çok utanıyordum. Kendimi adi bir suçlu&nbsp;<span style="text-indent: 0.3in;">gibi hissetmiştim, Tahran Üniversitesi'nden bir edebiyat profesörü hapiste."</span></p>

  <p>Şaşıran tarihçi ona baktı. "Sen üniversite profesörü müsün?"</p>

  <p>"Evet, adım Parsa Câni. İngiliz edebiyatı öğretiyorum."</p>

  <p>"Peki, neden buradasın?"</p>

  <p>"Her zamanki şey. Reform yanlısı gazetelerde çalışmak, Humeyni’yi eleştirmek ve eski Başkan Hatemi’yi desteklemek."</p>

  <p>"Bu suç mu?"</p>

  <p>Yaşlı adam omuz silkti. "Fanatikler öyle olduğuna inanıyor." Gözlüklerini kaldırdı. "İlk seferinde beni buraya getirmemişlerdi."</p>

  <p>"Burası neresi?"</p>

  <p>"Bu hapishaneye. İlk seferinde Evin’e getirmemişlerdi."</p>

  <p>"Erin mi?"</p>

  <p>"Evin," diye düzeltti Parsa. "Burası Evin Hapishanesi, bilmiyor muydun?"</p>

  <p>"Hayır. Bu şehrin adı Evin mi?"</p>

  <p>Tarihçinin hücre arkadaşı güldü. "Hayır, hayır. Bu hapishanenin adı Evin; Tahran’ın kuzeyinde. Herkes bu hapishaneden korkar. Yetmişlerde şah tarafından inşa edildi ve onun gizli polisi SAVAK’ın kontrolündeydi. 1979’da İslam Devrimi olduğunda hapishane resmî olarak Ulusal Hapishane İdaresi’nin eline geçti. Ama sadece kâğıt üzerinde. Şu anda burası İran’daki farklı güçler için Birleşmiş Milletler gibi bir yer. Yargı, Bölüm 240’ı; Devrim Muhafızları, Bölüm 325’i ve İstihbarat ve Güvenlik Bakanlığı da Bölüm 209’u kontrol ediyor. Sürekli rekabet halindeler ve birbirlerinin mahkûmlarını sorguladıkları bile oluyor. Tam bir kaos."</p>

  <p>"Biz hangi bölümdeyiz?"</p>

  <p>"Burası genel bölüm. Beni Devrim Muhafızları tutukladı; burada tutan da onlar. Seni kim tutukladı?"</p>

  <p>"Bilmiyorum."</p>

  <p>"Seni buraya neden getirdiler?"</p>

  <p>"Gece, Bilim Bakanlığı’nda yakalandım. Hepsi büyük bir hata; umarım kısa sürede beni serbest bırakırlar."</p>

  <p>"Bakanlıkta mı? Casusluk yapmıyordun, değil mi?"</p>

  <p>"Tabii ki hayır"</p>

  <p>Parsa susup duyduklarını düşündü. "Hımm, bana siyasi olmayan bir suç gibi geldi," dedi. "Eğer öyleyse seni buraya yargının kararıyla getirmişlerdir."</p>

  <p>Thomas mahkûm gömleğine biraz daha sarıldı, az da olsa ısınmak istiyordu. "Sence Portekiz elçiliğiyle görüşmeme izin verirler mi?"</p>

  <p>Yaşlı adam acı acı güldü. "Eğer şanslıysan," diye cevap verdi. "Ama önce seni biraz hırpalarlar."</p>

  <p>"Ne demek istedin?"</p>

  <p>Parsa iç çekti, yorgunluğu gözlerinden okunuyordu. "Dinle bay..."</p>

  <p>"Thomas."</p>

  <p>"Dinle Thomas. İran’daki en berbat yerlerden biri olan Evin Hapishanesine getirilmişsin. Burada neler olduğunu biliyor musun?"</p>

  <p>"Hımm... Hayır."</p>

  <p>"Öyleyse şöyle anlatayım, ilk seferimde beni döverek işe başladılar Daha sonra bunun nazik bir karşılama olduğunu öğrendim çünkü beni tavuk şişe çektiler. Tavuk şişin ne olduğunu biliyor musun?"</p>

  <p>"Hayır."</p>

  <p>"İran’daki lokantalarda hiç kebap yemedin mi, Thomas?"</p>

  <p>"Ah, evet," dedi tarihçi. "Şiş üzerindeki et. Aslında yemekten bıkmıştım."</p>

  <p>"Burada tavuk şiş servisi de var."</p>

  <p>"Gerçekten mi?"</p>

  <p>"Ama Evin’deki yemek için değil. Bu özel bir sorgulama tekniğinin adıdır."</p>

  <p>"Yaa."</p>

  <p>"Önce ayaklarını zincirleyip ellerini bağlarlar; sonra el bileklerini ayak bileklerinin önüne indirirler ve dirseklerinin önünden ve dizlerinin arkasından demir bir çubuk geçirirler, böylece cenin konumuna gelmiş olursun. Demiri kaldırıp havada asılı bırakırlar ve çeker giderler, şişteki bir tavuk gibi. Sonra da seni döverler."</p>

  <p>Thomas yüzünde dehşet dolu bir ifadeyle baktı. "Sana da yaptılar mı?"</p>

  <p>"Evet, yaptılar."</p>

  <p>"Başkanı eleştirdiğin için mi?"</p>

  <p>"Hayır, hayır. Başkanı savunduğum için."</p>

  <p>"Savundun mu?"</p>

  <p>"Evet. O zaman Hatemi baştaydı. Dinci fanatikleri, hayatımızı cehenneme çeviren bu kara cahil manyakları dizginleyecek reformları hayata geçirmeye çalışıyordu."</p>

  <p>"Peki, başkan seni çıkaramadı mı?"</p>

  <p>Parsa başını iki yana salladı. "Şimdi farklı bir başkanımız var; Hatemi’nin yerine bir radikal geçti. Ama hiçbirinin önemi yok. Gerçekte Hatemi başta olduğu zaman bile burası üzerinde kontrolü yoktu. Saçma geldiğini biliyorum ama bu ülkede işler böyle yürüyor. Saddam Hüseyin’in yönettiği ve herkesin başı önde dolaştığı Irak gibi değil. Örneğin 2003’te Başkan Hatemi bu hapishanenin teftiş edilmesini emretti. En güvenilir danışmanlarını Bölüm 209’u incelemeleri için gönderdi. Ne oldu biliyor musun?"</p>

  <p>"Hayır."</p>

  <p>"İstihbarat ve Güvenlik Bakanlığı içeri girmelerine izin vermedi."</p>

  <p>"Vermediler mi?"</p>

  <p>"Hayır"</p>

  <p>"Peki, başkanın adamları ne yaptı?"</p>

  <p>"Ne yapabilirlerdi ki? Kuyruklarını bacaklarının arasına kıstırıp döndüler" Parsa sinirli bir ifadeyle elini salladı. "Burada gücün kimin elinde olduğunu anladın mı?"</p>

  <p>"Akıl alır gibi değil."</p>

  <p>"Evin’de inanılmaz şeyler olur ve kimsenin bu konuda elinden bir şey gelmez."</p>

  <p>"Sana işkence ediş şekilleri gibi mi?"</p>

  <p>"Evet, tavuk şiş. Ama dahası var Bir seferinde de beni atlıkarıncaya koydular. Ne olduğunu biliyor musun?"</p>

  <p>"Hayır."</p>

  <p>"Beni sırtüstü Y şeklinde bir yatağa bağladılar. Sonra da onu çok hızlı şekilde döndürüp beni kustururlarken bir yandan da şarkılar söyleyip beni dövdüler." Parsa derin bir nefes aldı.</p>

  <p>"Bu korkunç bir şey."</p>

  <p>Yaşlı adam hücre arkadaşlarından birini işaret etti, gözlerinin altında kara halkalar olan çelimsiz, genç bir adam. "Faramarz'a korkunç işkenceler yapıldı," dedi. "Onu ayağından tavana astılar ve testislerine ağırlık bağladılar, sonra da onu öyle başaşağı şekilde üç saat bıraktılar."</p>

  <p>Ne diyeceğini bilemeyen Thomas, Framarz’ın ne kadar perişan göründüğünü fark etti. "Sence... sence bana da aynı şeyleri yaparlar mı?"</p>

  <p>Parsa yere oturdu. "Bu Bilim Bakanlığı’nda ne yaptığını zannettiklerine göre değişir," dedi ve diliyle dudaklarını yaladı. "Hırsızlık yaptığına inanırlarsa ellerini kırıp seni birkaç yıl hapiste tutarlar. Casusluk yaptığına inanırlarsa... İşin aslı hayal bile edemiyorum."</p>

  <p>Tarihçi tüm vücudunun buz kestiğini hissetti ve acaba Bakiri’nin verdiği şırıngayı mı kullansaydım, diye de düşünmeden edemedi. "Ama ben yabancıyım. Benim..."</p>

  <p>"Zaten yabancı olduğun için," diye kesti sözünü Parsa. "Emin olduğum bir şey var," dedi Thomas’ı işaret ederek. "İşkencelerin en kötüsüne maruz kalacağına şüphe yok."</p>

  <p>Thomas kalbinin sıkıştığını hissetti. "Gerçekten mi?"</p>

  <p>"Herkesin başına gelir bu. En etkili metotlarıdır."</p>

  <p>"Ne... neymiş o?"</p>

  <p>"Tabut."</p>

  <p>"Ne?"</p>

  <p>"Kimisi tabut, kimisi ise beyaz işkence der. Kim olursan ol, pes edersin. Herkes eder. Kimi üç gün, kimi üç ay dayanır ama sonunda herkes bildiği ne varsa itiraf eder. Eğer Evin’de itiraf etmezsen seni daha beter bir yer olan Hapishane 59’a gönderirler. Sonunda herkes yaptığı, yapmayı düşündüğü ve yapmadığı her ne varsa itiraf eder. Onlar ne isterse sen onu söylersin."</p>

  <p>"Peki... peki... Sana ne yaptılar?"</p>

  <p>"Nerede?"</p>

  <p>"Tabutta."</p>

  <p>"Tabutta mı? Hiçbir şey."</p>

  <p>"Ne?"</p>

  <p>"Hiçbir şey."</p>

  <p>"Hiçbir şey yapmadılar mı? Nasıl yani?"</p>

  <p>"Orası bir tabut ebadında yalnız bırakıldığın bir hücredir Günlerce hiç kimseyle konuşmadan ya da hiçbir şey duymadan öyle küçücük bir yerde yaşamanın nasıl bir şey olduğunu düşün. Önemsizmiş gibi görünüyor, değil mi? Özellikle de tavuk şiş ve atlıkarıncayla kıyaslandığında. Ama bir kez başına geldi mi..." Parsa başını iki yana salladı. "Oof!"</p>

  <p>"Gerçekten de o kadar korkunç mu?"</p>

  <p>"Seni delirtiyor. Her bölümde tabutlar var ama en beterleri gözaltı merkezlerinde."</p>

  <p>"Onlar ne?"</p>

  <p>"Gazeteler oralara nahadeh movazi ya da paralel kurumlar diyor. O kadar gizliler ki, kanunların üzerinde sayılıyorlar ama yine de gazetelerde ve hatta Meclis'te bile onlardan bahsediliyor. Ensar-i Hizbullah ya da gizli polis kuvvetlerinden biri tarafından idare ediliyorlar ve hapishane olarak tanımlanmıyorlar. Mahkûmlarının isimleri kayıtlı değil ve bütçe ve organizasyonları hakkında devlet görevlilerinin bile bilgisi yok. Meclis’in bazı üyeleri ve Başkan Hatemi onları ortadan kaldırmayı denedi ama başaramadı."</p>

  <p>"Bu nasıl olur?"</p>

  <p>Parsa daha üstün bir güçten bahsedermiş gibi gözlerini yukarı çevirdi. "Ancak İran'da," dedi. "Ancak İran’da."</p>

  <p>"O paralel kurumlardan birine hiç götürdüler mi seni?"</p>

  <p>"Tabii ki. İlk tutuklandığımda beni Evin'e getirmediler. Doğruca Hapishane 59'a gönderildim."</p>

  <p>"Ah, demek ki bir hapishane."</p>

  <p>"Biz ona Hapishane 59 diyoruz, ya da Eşrat abad, ama hapishane olarak kayıtlı değil. İçlerinde en ünlüsü nadadeh movazi’dir."</p>

  <p>"Tahran’da mı?"</p>

  <p>"Evet, Devrim Muhafızlarının istihbarat örgütü Sepah’ın kontrolündeki Valiasr Caddesi’ndeki bir tesistir. Oradaki tabutlar en kötü olanlarıdır. Onlara kıyasla Evin’dekiler konforlu bile kalır. Neye benzediklerini hayal bile edemezsin. Bir gecede insanı delirtebilirler."</p>

  <p>Thomas elinde olmadan kendisini bu işkenceye tâbi tutulurken hayal etti. "Yabancıları... yabancıları da koyarlar mı oraya?"</p>

  <p>"Canları kimi isterse onu koyarlar. Hapishane 59'a düştün mü artık sen yok kabul edilirsin. Evin’de hiç değilse mahkûmların kayıt<span style="text-indent: 0.3in;">larını tutuyorlar. Hapishane 59’a giren biri ise ya tekrar çıkar ya da ebediyen kaybolur. Kaydı tutulmaz, kimse kimseye hesap vermez."</span></p>

  <p>"Anladım."</p>

  <p>"O yüzden sana tek bir tavsiyem olacak," dedi yaşlı adam.</p>

  <p>"Neymiş o?"</p>

  <p>"Eğer itiraf edecek bir şeyin varsa hemen söyle," dedi Parsa yorgun bir ses tonuyla. "Duydun mu beni?"</p>

  <p>"Evet."</p>

  <p>"Boş yere acı çekmezsin hiç değilse."</p>

  <p><br /></p>
  <hr class="sigil_split_marker" />

  <p><br /></p>

  <p>Ortak tuvaletten gelen iğrenç bir kokunun kapladığı mide bulandırıcı bir hücreye tıkılmış olan Thomas tüm geceyi ve ertesi sabahı sorgulandığı zaman neleri söyleyip neleri söylememesi gerektiğini düşünerek geçirdi. CIA için çalıştığını itiraf etmeyecekti; bunu söylerse kendi idam fermanını imzalamış olurdu.</p>

  <p>Gerçeği doğrudan söyleyemeyeceği için şimdi açıklanamaz olan şeyi nasıl açıklayacağını ve Bakiri'yle birlikte kasayı açmalarını nasıl mazur gösterebileceğini düşünüyordu. Yakalandıklarında Thomas, Bakiri’nin öldürülmüş olabileceğini düşünmüştü ama Bakiri hâlâ hayatta olabilirdi ve ikisinin anlatacaklarının çelişmesi de mümkündü. Diğer taraftan eğer Bakiri ölmüşse Thomas'n onunla birlikte bakanlıkta ne yaptıklarına dair tatmin edici bir açıklama yapabilmesi mümkün değildi. Ölü olsa da polis kimliğini tespit edebilir, sonra da arkadaşları ile ailesini sorgular ve evini ararlardı. Ne bulacaklarını bilmenin imkânı yoktu ama Bakiri’nin Amerikan ajanı olduğuna dair bir şeylere erişmeleri muhtemeldi. Eğer bu olursa ona ne soracakları belliydi. Thomas'ın bir CIA ajanıyla gece yarısı bakanlıkta ne işi vardı? Hem de çok gizli bir belgenin saklandığı kasayı açmışlardı. Tüm bunlar yetmezmiş gibi bir de Babak vardı. Sürücüyü de tutuklamışlar mıydı? Eğer öyleyse o ne söylerdi? Şimdi olmasa bile belki de ileride yakalayacaklardı.</p>

  <p>"Kafana takılan ne?" diye sordu Parsa.</p>

  <p>"Her şey!" dedi Thomas hayretle.</p>

  <p>"Kendi kendine konuşuyor gibisin..."</p>

  <p>"Sorgulayacaklar. Ne söyleyeceğimi planlıyorum."</p>

  <p>"Doğruyu söyle," diye nasihat etti yaşı adam tekrar "Boş yere acı çekmekten kurtulursun."</p>

  <p>"Doğru."</p>

  <p>Yabancıya gerçeği anlatmasının mümkün olmadığını söyleyemezdi. Ama Parsa anlamış gibi görünüyordu, başını çevirip parmaklıklardan süzülen gün ışığına baktı.</p>

  <p>"Eğer doğruyu söylemeyeceksen" dedi, "o zaman sana bir tavsiyem daha olacak."</p>

  <p>"Nedir?"</p>

  <p>"Sana söyleyecekleri şeylere inanma. Duydun mu beni? Hiçbirine inanma!" Thomas’a baktı, gözleri parlıyordu. "İlk seferinde beni Hapishane 59’a götürdüklerinde bana Başkan Hatemi’nin ülkeden kaçtığını ve kızlarımı da gözaltına aldıklarını söylediler. Tüm bunları bana yüzlerinde inandırıcı bir ifadeyle anlattılar ve affedilmemin tek yolunun da bir itirafname imzalamak olduğunu söylediler. Daha sonra dışarı çıktığımda söyledikleri her şeyin yalan olduğunu gördüm. Başkan hâlâ görevindeydi ve kızlarım da sorgulanmamıştı. "</p>

  <p>Thomas saatler boyunca sorguda ne söyleyeceğini düşündü, uydurduğu hikâyedeki açık uçlara, tutarsızlıklara ve saçmalıklara çözüm arayıp durdu. Nöbetçinin getirdiği alüminyum bir tastaki tavuk suyu çorbadan ibaret öğle yemeği boyunca da bu ikilem üzerine düşünmeye devam etti. Yorgunluğa daha fazla dayanamayıp öğleden sonra, Evin Hapishanesi’nin genel bölümündeki hücrenin nemli ve soğuk zemini üzerindeki samandan yatağında, uykuya daldı.</p>
</body>
</html>
