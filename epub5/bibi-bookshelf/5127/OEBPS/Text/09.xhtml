<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_10">Dokuz</h2>

  <h2><br /></h2>

  <p>Ariana Pakravan'ın narin bedeni otel restoranının kapısında belirdiğinde Thomas da tostunu yemekle meşguldü. Güzel İranlı boynunu uzatıp zarif bir ceylan gibi etrafına bakındı ve tarihçiyi görünce el salladı. Masasına yaklaştı ve gülümsedi.</p>

  <p>"Günaydın, Thomas."</p>

  <p>"Merhaba, Ariana." Restoranın ortasındaki uzun büfe masasını işaret etti. "Kahvaltı yapmak ister misin?"</p>

  <p>"Hayır, teşekkürler, ben yaptım." Başıyla kapıyı işaret etti. "Gidelim mi?"</p>

  <p>"Nereye?"</p>

  <p>"Bakanlığa tabii ki."</p>

  <p>"Ne yapmaya?"</p>

  <p>İranlı şaşırdı. "Çalışmaya."</p>

  <p>"İyi de belgeleri görmeme izin vermiyorsunuz," diye itiraz etti Thomas. "Eğer üzerine bir şeyler yazdığınız kâğıt üzerinde çalışacaksam oraya gitmeme gerek yok sanırım, değil mi?"</p>

  <p>"Sanırım haklısın," dedi kadın, bir sandalye çekip tarihçinin karşısına oturdu.</p>

  <p>"Üstelik eğer bakanlığa gidersek o korumaya denk gelebilirim.</p>

  <p>"Ah, evet, Rahim." Kadın merakla öne doğru eğildi. "Ona ne yaptın?"</p>

  <p>Thomas kahkahayla güldü. "Hiçbir şey!" dedi. "Onu sokağın ortasında bırakıp kaçtım, hepsi bu."</p>

  <p>"Çok öfkeli. O sana, patronu da ona kızgın."</p>

  <p>"Tahmin edebiliyorum."</p>

  <p>"Bunu neden yaptın?"</p>

  <p>"Pazarda tek başıma dolaşmak istedim. Bu da yasak deme sakın."</p>

  <p>"Bildiğim kadarıyla hayır."</p>

  <p>"Güzel," dedi Thomas. "Her ihtimale karşı burada kalmamız daha uygun olur. Üstelik daha da konforlu, öyle değil mi?"</p>

  <p>Ariana şüpheyle bir kaşını kaldırdı. "Bu bakış açına bağlı," diye ihtiyatlı bir cevap verdi. "Demek istediğim, bu işi nerede yapmak istiyorsun?"</p>

  <p>"Otelde tabii ki. Başka nerede olacak ki?"</p>

  <p>"Tamam, senin odana gitmediğimiz müddetçe sorun yok."</p>

  <p>"Nedenmiş?"</p>

  <p>İranlı zoraki gülümsedi. "Çok komik," dedi. "Çok zekice." Doğruldu ve etrafına baktı. "Ciddi soruyorum, nerede çalışacaksın?"</p>

  <p>"Barın bitişindeki koltuklarda olabilir mi?" diye sordu işaret ederek.</p>

  <p>"Tamam," Ariana masadan kalktı. "Sen kahvaltını bitirirken, ben de bakanlığı arayıp burada çalışmayı tercih ettiğini söylerim." Başını yana yatırdı. "Benim kalmam da gerekecek değil mi?"</p>

  <p>Thomas gülümsedi. "Tabii ki. Bir ilham kaynağına ihtiyacım var"</p>

  <p>Ariana gözlerini devirdi ve başını iki yana salladı. "Uzatma! Bana ihtiyacın var mı, yok mu?"</p>

  <p>"Almanca biliyorsun, değil mi?"</p>

  <p>"Evet."</p>

  <p>"O zaman sana kesinlikle ihtiyacım var."</p>

  <p>"Şifreyi çözmek için Almancaya ihtiyacın olduğundan emin misin?"</p>

  <p>Thomas omuz silkti. "Açıkçası bilmiyorum. Yazının büyük bölümü Almanca olduğundan şifreli kısmın da Almanca olabileceği ihtimalini göz ardı etmemeliyiz."</p>

  <p>"Tamam," dedi kadın, gitmek için arkasını döndü. "O zaman burada seninle birlikte çalışmak için kalacağımı söylüyorum."</p>

  <p>"Mükemmel."</p>

  <p><br /></p>
  <hr class="sigil_split_marker" />

  <p><br /></p>

  <p>Bar hiç de bara benzemiyordu. Raflarda içki şişesi olmaması ve parlak sabah güneşi yüzünden daha çok bir kafeyi andırıyordu; bunu vurgular gibi Thomas ve Ariana da bitki çayı siparişi vermişlerdi. İkili bir kanepede yan yana oturdu ve Thomas farklı hipotezleri denemek için masaya boş bir kâğıt parçası koydu. Katlı kâğıt parçasını cebinden çıkardı ve yazılanları inceledi.</p>

  <p style="text-align: center;"><img alt="Untitled-3" src="../Images/Untitled-3.jpg" /><br /></p>

  <p>"Bakalım," dedi Thomas, kendisini, önünde duran zor işe hazırlamaya çalışıyordu. "Bir şey çok açık görünüyor." Sayfayı Ariana'nın da görebileceği şekilde çevirdi. "Bakalım görebilecek misin?"</p>

  <p>İranlı yazıyı inceledi. "Bir fikrim yok," dedi sonunda.</p>

  <p>"İşte," dedi tarihçi. "İkinci kısımla başlayalım. Sadece bakarak bile şifreli bir mesaj olduğunu anlamak mümkün." Harflerin birleşimini gösterdi. "Şuna bak. Bu bir parola değil, bir şifre."</p>

  <p>"Farkı ne?"</p>

  <p>"Parolada kelime ve cümlelerin yerine geçecek şeyler kullanılır. Şifre ise harflerin karşılığıdır. Örneğin eğer şu andan itibaren ben ve sen, senin adının Tilki olacağına karar verirsek bu bir paroladır. Ariana isminin yerine Tılki'yi getirmiş oldum. Anladın mı?"</p>

  <p>"Evet."</p>

  <p>"Ama as ve ıs'in yerini değiştirmeye karar verirsek ya da tam tersine, senin asıl ismin olan Ariana yerine Iraini diyebilirim. Sadece harflerin yerini değiştirdim. İşte bu şifredir."</p>

  <p>"Anladım."</p>

  <p>"Buradan da ikinci cümlenin kesinlikle bir şifre olduğu anlaşılıyor" Thomas başını iki yana salladı. "Deşifre etmek kolay olmayacak. Daha sonraya bıraksak iyi olur."</p>

  <p>"Birinciden mi başlayacaksın?"</p>

  <p>"Evet. Şiir belki de o kadar zor değildir."</p>

  <p>"Sence bir parola mı?"</p>

  <p>"Evet," tarihçi çenesini sıvazladı. "Şimdilik şiirin genel tonuna dikkat edelim. Nasıl bir duygu aktarıyor?"</p>

  <p>Ariana ilk dört satıra baktı. "Terra if fin/De terrors tight/Sabbath fore/Christ nite," diye yüksek sesle okudu. "Bilmiyorum, karanlık, iç karartıcı ve korkunç görünüyor"</p>

  <p>"Kıyametle ilgili bir kehanet gibi mi?"</p>

  <p>"Onun gibi, evet."</p>

  <p>"Tamam. İlk satıra dikkat ettin mi?"</p>

  <p>"Anladığımdan emin değilim."</p>

  <p>"Terra Latince 'dünya' demektir Fin de Fransızca ya da İspanyolca '<span style="text-indent: 0.3in;">son' demek olabilir. İlk satır kıyametten bahsediyor gibi görünüyor; ahir zaman, gezegenin yok olması." Thomas, Ariana'ya baktı. Einstein'ın belgesi ne hakkında?"</span></p>

  <p>"Söyleyemem."</p>

  <p>"Dinle, şiirle bir ilgisi olabilir. Belgede büyük bir felaketle ilgili birşey var mı, dünyadaki yaşama yönelik büyük bir tehdit?"</p>

  <p>"Söyleyemem dedim sana. Çok gizli."</p>

  <p>"İyi de şiiri açıklamak için buna ihtiyacım olduğunu görmüyor musun?"</p>

  <p>"Biliyorum fakat benden bir şey öğrenemezsin. Tek yapabileceğim bu konuyu üstlerime, özellikle de bakana bildirmek olacaktır. Eğer o, senin belgenin ne hakkında olduğunu bilmen gerektiğine karar verirse daha iyi olur."</p>

  <p>Thomas iç çekti. "Tamam, öyleyse, onunla konuş ve durumu ınlat." Tekrar şiire döndü. "Şimdi de ikinci cümleye bak: 'De terrors tight.' Baskıcı bir terör. Bir kez daha bir felakete atıf var; endişe verici ve karanlık. İlk satırda olduğu gibi ikinci satırın da açıklanması doğrudan Einstein'ın belgesiyle ilişkili olabilir."</p>

  <p>"Hımm. Biraz... insanın kanını donduruyor."</p>

  <p>"Belge her ne hakkında ise Einstein üzerinde derin bir etki bıraktığı açık, o kadar ki, üç ve dördüncü satırlarda dinden bahsettiğini görüyoruz. Gördün mü? 'Sabbath fore/Christ nite."&nbsp;Thomas yüzünü buruşturdu, derin düşüncelere dalmıştı. "Şabat, altı günlük yaratılışın ardından Tanrı tarafından kutsanan gündür. Yahudiler için dinlenmelerinin zorunlu olduğu gündür. Einstein bir Yahudiydi ve burada Şabat Günü'nden bahsediyor, sanki Tanrı'ya sığınırmış gibi. Cehennemin ateşleri Şabat Günü sönecek ve her Yahudi buna saygı gösterirse Mesih gelecek." Gözü son satıra kaydı. "Dördüncü&nbsp;<span style="text-indent: 0.3in;">satır baskıcı teröre, dünyayı yok etmekle tehdit eden cehennem ateşlerine karşı bir çözüm olarak ortaya çıkan mistisizmi destekliyor N-i-t-e, gecenin diğer bir yazılış şeklidir. İsa'nın gecesi." Ariana'ya baktı. Meşum bir gönderme daha.</span></p>

  <p>"Sence bu kasvetli ton, mesajın tamamına da hâkim midir?"</p>

  <p>Thomas dumanı tüten çay bardağını aldı ve bir yudum içti. "Tüm mesajda hâkim olmayabilir ama bir parçasında olduğu kesin." Bardağı geri koydu. "Einstein'ın keşfettiği ya da icat ettiği bir şeyden dolayı dehşete düştüğü belli, o yüzden de uyarı olarak bu yazıyı eklemek zorunda hissetmiş kendini. Tanrı'nın Formülü her ne ise doğanın temel güçlerine, bize hükmeden güçlere karşılık geldiğine şüphe yok. Bu yüzden belgeyi görmekte ısrarlıyım. Ne hakkında olduğunu bilmediğim müddetçe şiiri deşifre etme yeteneğim büyük ölçüde sınırlanacaktır."</p>

  <p>"Bakana soracağımı söyledim," dedi Ariana ve tekrar kâğıda baktı. "Sence şiirde daha fazla mesaj olabilir mi?"</p>

  <p>Thomas başını salladı. "Olabilir. Burada daha fazla şey olduğu hissine kapılıyorum."</p>

  <p>"Bunu nereden çıkardın?"</p>

  <p>"Bilmiyorum, sadece içime doğdu."</p>

  <p>"Önsezi mi?"</p>

  <p>"Evet, dün bakanlıkta şiiri okuduğumda garip yapısı dikkatimi çekmişti. Fark ettin mi?" Thomas işaret parmağını şiirin üzerine koydu. "Bu İngilizce sence de biraz garip, değil mi? Eğer yazıldığı gibi okursak yerine oturmayan bir şey var. Genel anlamı açık ama özel anlamı gizli. Şiirin görünen manasına bir bakalım: Eğer dünya sona ererse, terör baskı yapar, Şabat ortaya çıkar, İsa'nın gecesinde. Bunlar da ne demek oluyor?"</p>

  <p>"Anlaşılan kafiye yapmaya çalışmış."</p>

  <p>"Doğru," dedi Thomas. "Tıght ve nite kafiyeli. Ama "night" ı seçse de kafiyeli olurdu. Neden n-i-t-e'ı seçmiş?"</p>

  <p>"Konuşma diline daha yakın olsun diye belki de?"</p>

  <p>Tarihçi bu seçeneği düşündü. "Belki," dedi. "Olabilir. Sadece görüntüden öte bir şey olmayabilir. Ama yine de bir şey yerine oturmuyor." İlk satırı inceledi. "Neden earth değil de terrayı demiş? Neden Latince bir kelime seçmiş? Ve neden end değil de fin? 'Earth if ends' yazabilirdi ama o, 'Terra if fin' yazmayı tercih etmiş. Neden?"</p>

  <p>"Şiire gizemli bir hava katmak için olabilir mi?"</p>

  <p>"Mümkün. Ama ne kadar bakarsam o kadar daha belirgin görünüyor. Nedenini nasıl açıklayacağımı bilmiyorum. Bu bir duygu, altıncı his gibi bir şey ya da kripto analist olarak tecrübem konuşuyor. Ama bir şeyden kesinlikle eminim."</p>

  <p>"Neymiş o?"</p>

  <p>Thomas derin bir nefes aldı. "Bu mesajın içinde gizli bir mesaj daha var"</p>

  <p><br /></p>
  <hr class="sigil_split_marker" />

  <p><br /></p>

  <p>Bütün sabahı şiir üzerinde çalışarak geçirdiler, düğümü çözüp anlamını öğrenebilmelerine imkân verecek bir çatlak aradılar. Thomas kodlu bir mesaj olduğu için bunu çözmenin ne kadar zor olacağını çok geçmeden anladı. Kod kitabına ihtiyacı vardı, şiirdeki her kelimenin manasını çözmesine imkân verecek bir tür sözlük. Doğal olarak bu kitaba sahip değildi ve Einstein gibi bir adamın onu nereye saklamış olabileceğine dair fikir yürütmeye başladı. Evinde mi? Çalışma yaptığı Princeton'daki enstitüde mi? Yoksa birine mi vermişti? Eğer mesajı kodlamışsa belki de onu herkesin değil de, sadece belli kişilerin anlayabileceği şekilde yazmıştı. Aksi takdirde onu yazmasına gerek yoktu. Onu eklediyse bunu birisi için yaptığı açıktı, şiiri deşifre etmesine imkân verecek kod kitabına sahip olan kişi için. Ama kim?</p>

  <p>Kim?</p>

  <p>Bu şartlar altında en güçlü aday Profesör Siza'ydı. Kod kitabı onda mıydı? Mesaj ona mı hitap ediyordu? Thomas bir an için Ariana'ya fizikçiye ne olduğunu sorma yönünde dayanılmaz bir arzu duydu. Soru dilinin ucuna geldi ama kendisine hâkim olup onu geldiği&nbsp;<span style="text-indent: 0.3in;">yere gönderdi. Thomas eğer profesör ile İran arasında bir bağlantı olduğunu açık ederse sonuçlarının felaket olabileceğini biliyordu. İranlılar kolayca bunu ona başkasının söylediğini anlayacak ve onun gerçek amacıyla ilgili şüpheler su yüzüne çıkacaktı. Bunun olmasına asla izin veremezdi.</span></p>

  <p>Tabii ki bir aday daha vardı: David Ben-Gurion. Nihayetinde Einstein'dan yapması kolay bir atom bombası geliştirmesini isteyen eski İsrail başbakanıydı. Eğer Einstein şiirin içine bir mesaj gizlemişse bunu Ben-Gurion'un gereken kod kitabına sahip olduğu bilgisiyle yapmış olması muhtemeldi. Eğer öyleyse İsrail gizli servisi Mossad'ın da bu kitaptan haberi olmalıydı. Kod kitabını Batı'nın elinde varsaydığı için en ilginç olan varsayım buydu. Thomas şiiri Tahran'daki CIA ajanına teslim etmişti ve şimdiye kadar çoktan Langley'e varmış olmalıydı. Eğer vardıysa CIA çoktan mesajı çözmüş olabilirdi.</p>

  <p>İncelemeleri Ariana ve Thomas'ı tekrar otel restoranına getirdi. Öğle yemeği tümüyle İran yemeklerinden oluşuyordu. Thomas, zereşkli (*) tavuklu pilavı denerken; Ariana gorme sebzi yani fasulyeli ve sebzeli biftek tercih etti. Bir yandan yerken bir yandan da şiiri deşifre etmekten bahsettiler ve sohbet tatlılarını yerken de devam etti. Paludeh, yani pirinç unundan dondurma aldılar; tarihçi için karışık meyveli ve İranlı için de kavunlu.</p>

  <p><i>(*) İran'da yetişen, tadı kuru üzüm ile vişne arası, tatlı-ekşi bir yemiştir. (yay. n.)</i><br /></p>

  <p>"Biraz kestirsem iyi olacak," dedi Thomas bir fincan kahvenin ardından.</p>

  <p>"Çalışmaya devam etmek istemiyor musun?"</p>

  <p>"Ah, hayır," dedi ve teslim olur gibi ellerini kaldırdı. "Çok yoruldum."</p>

  <p>Ariana fincanı işaret etti. "Nasıl uyuyacağını merak ettim," diye güldü. "Kahvemiz çok serttir."</p>

  <p>"İberya'nın eski bir geleneği olan siestanın karşısında hiçbir kahve direnemez."</p>
</body>
</html>
