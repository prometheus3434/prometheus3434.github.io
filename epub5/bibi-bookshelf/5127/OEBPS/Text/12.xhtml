<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_13">On iki</h2>

  <h2><br /></h2>

  <p>Thomas, Ariana'nın yanına gittiğinde öyle dağılmıştı ki, dikkatini toplamakta zorlanıyordu. Aklını ne kadar şiire vermeye çalışsa da bu gece kendisini bekleyen cümbüşü aklından çıkarması bir türlü mümkün olmuyordu. Gözleri boş boş kelimelere bakarken beyni her türlü detayı defalarca inceleyip otelden ayrılış hazırlığından teknede Muhammed adındaki kişiyle buluşmasına kadar olabilecek her şeyi düşündü. Eşyalarını da almalı mıydı? Ama görenler şüphelenmez miydi? Sadece gerekenleri alması yeterli olurdu. Peki, görülmeden nasıl gidecekti? Gece yarısı çıkıp gitmesi otel çalışanlarının dikkatini çekmez miydi? Alarma geçerler miydi? Peki ya bakanlığa girince ne olacaktı? Acaba...</p>

  <p>"Thomas? Thomas?"</p>

  <p>Tarihçi başını iki yana salladı ve şimdiki zamana döndü. "Evet?"</p>

  <p>"İyi misin?"</p>

  <p>Ariana sanki yüzünde hummanın belirtisini görmüş gibi dikkatle ona bakıyordu.</p>

  <p>"Kim? Ben mi?" diye kekeledi ve dik oturdu. "Evet, evet. İyiyim. Bir şey yok."</p>

  <p>"İyi görünmüyorsun. Söylediklerimi duymuyorsun bile." Her zamanki gibi başını yana yatırıp baktı. "Yoruldun mu?"</p>

  <p>"Aslında... evet, biraz."</p>

  <p>"Dinlenmek ister misin?"</p>

  <p>"Hayır, hayır, işimizi bitirelim de öğleden sonra dinlenirim. Olur mu?"</p>

  <p>"Tabii ki olur. Nasıl istersen."</p>

  <p>Thomas iç çekti ve tekrar şiire döndü. "Doğrusunu söylemem gerekirse Einstein'ın el yazması olmadan bunu nasıl çözeceğimi bilmiyorum," dedi, hâlâ İranlıyı bir şekilde ikna ederek gece katılacağı maceradan kendisini kurtarmaya çalışıyordu. Yalvaran gözlerle ona baktı. "Biraz olsun söyleyemez misin? Birazcık?"</p>

  <p>Ariana huzursuzca etrafına bakındı. "Thomas, yapamam..."</p>

  <p>"Sadece bir fikir."</p>

  <p>'Yapamam. Bu senin iyiliğin için."</p>

  <p>Yapma..."</p>

  <p>"Hayır."</p>

  <p>"Dinle, bana bir şey söylemezsen bundan daha ileri gidemeyiz. Beni doğru tarafa yönlendirmen gerekiyor."</p>

  <p>İranlı ona baktı, ne yapacağından emin değildi. Bir şeyler söyleyebilir miydi? Söylese ne söyleyecekti? Eğer söylerse bunun sonuçları ne olurdu? Bu soruları birkaç saniye düşündü ve sonunda karar verdi.</p>

  <p>"Sana belgenin ne hakkında olduğunu söylemeyeceğim çünkü bu sadece İran'ın ulusal güvenliğini değil, seni ve beni de tehlikeye atar," dedi sesini alçaltarak. "Sana tüm söyleyebileceğim belgenin ilgimizi çektiği ve ancak sırları çözüldükten onu deşifre edebileceğimize inandığımızdır."</p>

  <p>"İlginizi mi çekti?"</p>

  <p>"Evet."</p>

  <p>"Neden?"</p>

  <p>Ariana huzursuzca yerinde kımıldandı. "Söyleyemem. Zaten gereğinden çok şey söyledim."</p>

  <p>"İyi de bu kadar ilgi çekici olan ne?"</p>

  <p>"Söyleyemem dedim. En fazla bunu Einstein'ın hayatıyla özdeşleştirebilirim. Bu sana yeter mi?"</p>

  <p>Thomas tereddüt etti. "Ah... Tabii, neden olmasın. Sence ilişkili&nbsp;<span style="text-indent: 0.3in;">mi?"</span></p>

  <p>"Bilmem. Belki de değildir."</p>

  <p>"Belki de öyledir, kim bilir?" Tarihçi sonunda kafasını toparladı. "Anlat."</p>

  <p>Ariana koltuğa yerleşti ve düşüncelerine çekidüzen verdi. "Thomas, fizik hakkında ne biliyorsun?"</p>

  <p>Tarihçi güldü. "Fazla değil," dedi. "Bildiğin gibi ben bir tarihçi ve kriptoloğum; fizik uzmanlık alanım sayılmaz. Babam matematikçidir ve böyle şeylere çok meraklıdır. Tüm hayatını denklem ve teorilerle uğraşarak geçirdi. Ama ben öyle değilim. Hiyeroglif İbranice ve Aramcayı tercih ederim. Ben kütüphanelerin tozlu havasını, el yazmaları ve papirüslerin küflü kokusunu severim. Benim dünyam budur"</p>

  <p>"Biliyorum. Peki, modern fiziğin asıl araştırma alanını biliyor musun?"</p>

  <p>"Hiçbir fikrim yok."</p>

  <p>"Her şey teorisini duydun mu?"</p>

  <p>"Hayır."</p>

  <p>İranlı, güzel siyah saçlarını düzeltti, açıklamanın en uygun yolunu düşündü. "Bir bakalım. En azından izafiyet teorisini biliyor musun?"</p>

  <p>"Tabii ki. O, temeldir."</p>

  <p>"Her şey teorisi arayışının izafiyet teorisiyle başladığını söyleyebiliriz. O zamana kadar fizik, insanların evrenin işleyişini algılayış şeklini açıklayan, Newton'un çalışmalarına dayanıyordu. Ama iki sorun&nbsp;<span style="text-indent: 0.3in;">çözülememişti. Birisi ısıtılan bir nesnenin neden ışık yaydığıydı ve ikincisi de ışık hızının sabit değerini anlayabilmekti.''</span></p>

  <p>"Sanırım ışık sorununa çözüm bulan kişi Einstein oldu," dedi Thomas.</p>

  <p>"Evet. 1905'de Einstein, izafiyet teorisini tamamlayarak zaman ve mekân arasında bağlantı kurdu ve ikisinin de izafi olduğunu açıkladı. Örneğin, mekânda hareket olduğunda zaman değişir. İzafi değil de sabit olan tek şey ışığın hızıdır. Zamanın ışık hızına çok yaklaşıldığında yayılıp genişleyeceğini de söyledi."</p>

  <p>"Bunu biliyorum."</p>

  <p>"Güzel, en azından onunla zaman harcamam gerekmeyecek. Mesele şu ki, eğer her şey izafi ise -ışık hızı hariç- o zaman kütle ve enerji de izafidir. İzafiden ziyade, kütle ve enerji madalyonun iki yüzü gibidir."</p>

  <p>"Bu o ünlü denklem değil mi?"</p>

  <p>Ariana onu bir kâğıdın üzerine yazdı.</p>

  <p style="text-align: center;"><img alt="Untitled-4" src="../Images/Untitled-4.jpg" /><br /></p>

  <p>"Doğru. Enerji eşittir kütle çarpı ışık hızının karesi."</p>

  <p>"Eğer doğru hatırlıyorsam atom bombasının yapımında kullanılan denklem de buydu."</p>

  <p>"Kesinlikle. Bildiğin gibi ışık inanılmaz bir hızda yol alır, o nedenle de ışık hızının karesi çok büyük bir rakamdır. Bu da çok küçük bir kütlenin bile muazzam miktarda enerji içerebilmesi anlamına gelir. Örneğin sen 80 kilosun, değil mi?"</p>

  <p>"Aşağı yukarı."&nbsp;</p>

  <p>"Demek ki senin fiziksel kütlende küçük bir şehre bir hafta boyunca elektrik sağlayacak kadar enerji bulunmaktadır. Zor olan ise maddeyi enerjiye dönüştürmektir."</p>

  <p>"Bu, atomları çekirdekte tutan baskın kuvvetle ilgili, değil mi?"</p>

  <p>Ariana kaşlarım kaldırdı. "Demek ki biraz fizik biliyorsun."</p>

  <p>"Ah... Herhalde bir yerde okudum."</p>

  <p>"Şimdi enerji ve kütlenin bir madalyonun iki yüzü olduğunu aklından çıkarma. Bu da birinin diğeri olabileceği anlamına gelir; diğer bir deyişle enerji madde ve madde de enerjiye dönüşebilir."</p>

  <p>"Yani enerjiden bir taş yapmanın mümkün olduğunu mu söylüyorsun?"</p>

  <p>"Teorik olarak, evet. Enerjinin kütleye döndüğüne pek şahit olmasak da aslında oluyor Örneğin bir nesne ışık hızına yaklaşırsa zaman daralır ve nesnenin kütlesi büyür. Bu durumda hareketin enerjisi kütleye dönüşmüş olur."</p>

  <p>"Bu hiç gözlemlendi mi?"</p>

  <p>"Evet, İsviçre'deki CERN parçacık hızlandırıcısında. Elektronları öyle bir hızlandırdılar ki, kütleleri kırk bin kat arttı. Hatta çarpışmadan sonra protonların bıraktığı izlerin fotoğrafları bile var."</p>

  <p>"Vay."</p>

  <p>"Hiçbir nesnenin ışık hızında hareket edememesinin nedeni de budur. Eğer ederse kütlesi sonsuz büyür ve bu da hareket edebilmesi için sonsuz enerji gerektirir. Bu da mümkün değil tabii ki, değil mi? Bu yüzden ışık hızının evrendeki en yüksek hız olduğunu söyleyebiliriz. Hiçbir şey o hıza çıkamaz, çıkarsa da kütlesi sonsuz büyür."</p>

  <p>"Peki, ışık neden oluşuyor?"</p>

  <p>"Foton denen parçacıklardan."</p>

  <p>"Peki, ışık hızında gittiklerinde bu parçacıkların kütlesi artmıyor mu?"</p>

  <p>"Bu da ayrı bir mesele. Fotonlar kütlesi olmayan parçacıklardır; saf enerji konumundadırlar ve zamanın akışından etkilenmezler. Işık hızında gittikleri için evren onlara göre zamansızdır. Bir fotonun bakış açısına göre, evren aynı anda doğar, büyür ve ölür."</p>

  <p>"İnanılmaz."</p>

  <p>Ariana, portakal suyundan bir yudum aldı. "İzafiyet teorisinin birden fazla olduğunu muhtemelen bilmiyorsundur; iki taneler."</p>

  <p>"Öyle mi?"</p>

  <p>"Evet. Einstein özel izafiyet teorisini 1905'te bir dizi fiziki olguyu, yerçekimi hariç, açıklamak için tamamladı. Özel izafiyet teorisi klasik yerçekimi tanımıyla çelişiyordu ve bunun çözülmesi gerekliydi. Newton kütledeki ani bir değişimin çekim gücünde de ani bir değişime neden olacağına inanırdı. Ama bu imkânsızdı; çünkü bunun için ışık hızından daha hızlı bir şeye ihtiyaç vardı. Şu anda güneşin patladığını düşün. Özel izafiyet teorisine göre biz bunun sekiz dakika sonra farkına varırız; çünkü ışığın bu iki kütle arasındaki yolu kat etmesi için bu kadar süre gereklidir. Oysa ki Newton, bizim güneş patlar patlamaz etkisini dünya üzerinde hissedeceğimize inanıyordu. Ama bu imkânsız; çünkü hiçbir şey ışıktan hızlı hareket edemez, değil mi? Bunu ve diğer problemleri çözmek için Einstein 1915'te genel izafiyet teorisini ortaya koydu. Çekim kuvvetiyle ilgili sorunları ele alıyor ve uzayın bükülebilir olduğunu söylüyordu. Bir nesnenin kütlesi ne kadar büyükse etrafındaki uzay da o kadar bükülebilir ve çekim gücü de o kadar büyük olurdu. Örneğin güneşin bir nesne üzerindeki çekim gücü Dünya'dan fazladır; çünkü kütlesi daha büyüktür. Anladın mı?"</p>

  <p>"Pek değil. Uzay bükülebilir mi? Bu da ne demek?"</p>

  <p>Ariana kollarını açtı. "Thomas, uzayın seninle benim aramda havada duran bir battaniye olduğunu hayal et. Ortasına bir futbol topu koyarsak ne olur? Battaniye topun etrafını sarar, değil mi? Peki, battaniyenin üzerine bir misket atarsam o da topa doğru çekilmez mi? Evrende de aynı şey geçerli. Güneş o kadar büyüktür ki, çevresindeki uzay eğrilir. Eğer bir nesne çok yavaş bir hızda yaklaşırsa güneşe çarpar. Eğer, Dünya gibi bir nesne belli bir hızda yaklaşırsa güneşe çarpmadan ya da ondan uzaklaşmadan çevresinde dönmeye başlar. Eğer bir nesne, ışık fotonu gibi, çok yüksek bir hızda yaklaşırsa izlediği yol yaklaştıkça eğrilir ve güneşi ıskalayarak&nbsp;<span style="text-indent: 0.3in;">yoluna devam eder. Genel izafiyet teorisinin söylediği kısaca budur. Tüm nesneler uzayı büker ve nesnenin kütlesi ne kadar büyükse çevresindeki uzayı bükmesi de o kadar fazla olur. Zaman ve mekân aynı madalyonun iki yüzü gibi olduğundan bu, nesnelerin zamanı bükebildiği anlamına gelir. Bir nesne ne kadar büyükse çevresindeki zaman da o kadar yavaş akar."</span></p>

  <p>"Bunların tümü çok ilginç," dedi Thomas. "Ama Einstein'ın el yazmasıyla ne ilgisi var?"</p>

  <p>"Hem çok. Hem hiç. Bilmiyorum. Ama senin asıl anlaman gereken Einstein'ın bu belgeleri her şey teorisini tamamlamaya çalışırken kaleme aldığıdır."</p>

  <p>"Ah, tamam. Bu da Einstein'ın teorilerinden biri mi?"</p>

  <p>"Evet."</p>

  <p>"İki izafiyet teorisi yetmemiş mi?"</p>

  <p>"Einstein başta yeterli olacaklarını düşündü ama daha sonra kuantum teorisi karşısına çıktı." Ariana tekrar başını yana yatırdı. "Kuantum teorisinin ne olduğunu biliyor musun?"</p>

  <p>"Aslında... duydum... ama... hayır."</p>

  <p>İranlı güldü. "Önemli değil," dedi. "Bazı bilim adamları kendilerinin bile tam olarak anlamadıkları kuantum teorisini ortaya attılar."</p>

  <p>"Ah, bunu duyunca kendimi daha iyi hissettim."</p>

  <p>"Kısacası şöyle. Newton fiziği günlük olayları açıklamak için yeterlidir. Bir gökdelen yapılacağı ya da yörüngeye bir uydu oturtulacağı zaman mühendisler Newton ve Maxwell'in fiziğine başvururlar. Klasik fizikte sorun ancak günlük yaşamımızın parçası olmayan yerlere baktığımızda ortaya çıkmaktadır, aşırı yüksek hız ya da parçacıklar dünyası gibi. Einstein'ın iki teorisi büyük kütle ve aşırı hız sorunlarını ele alırken kuantum teorisi de parçacıklar dünyasına el attı."</p>

  <p>"Yani izafiyet büyük nesneler, kuantum ise küçük nesneler için, öyle mi?"</p>

  <p>"Aynen." Ariana yüzünü buruşturdu. "Fakat mikro parçacıklar dünyasının makroskopik tezahürleri olabileceğini de akıldan çıkarmamak gerek."</p>

  <p>"Doğru. Peki, kuantum teorisini kim ortaya attı?"</p>

  <p>"Kuantum teorisi 1900 yılında Max Planck'ın sıcak gövdelerden yayılan ışık üzerine yaptığı çalışmalar sırasında doğdu. Daha sonra atomlar hakkında bilinen en iyi teoriyi ortaya atan Niels Bohr tarafından geliştirildi. Bu teoriye göre elektronlar çekirdeğin etrafında, güneşin etrafında dönen gezegenler gibi dönüyorlardı."</p>

  <p>"Bu genel bir bilgi."</p>

  <p>"Doğru. Ama burada asıl önemli olan, parçacıkların garip davranış şekilleri. Örneğin bazı fizikçilere göre atom altı parçacıklar A enerji durumundan B enerji durumuna, iki durum arasında bir geçiş yaşamadan geçebilirler."</p>

  <p>"Nasıl yani?"</p>

  <p>"Buna kuantum sıçraması denir; anlaşılması zor ve çelişkilerle doludur. Merdivenden çıkan birini düşün. Bir basamaktan diğerine arada üçüncü bir basamak kullanmadan geçeriz, değil mi? Yarı basamak yoktur. Birinden diğerine geçeriz. Enerji bakımından aynı şeyin kuantum dünyasında olduğunu da savunanlar vardır. Bir durumdan diğerine ara bir safhaya uğramadan geçerler."</p>

  <p>"Evet, garipmiş, tamam."</p>

  <p>"Gerçekten de öyledir. Mikro partiküllerin zıpladığını biliyoruz. Mesele bu değil. Fakat atom altı dünyadan bahsettiğimizde boşluğun devamlı olmayı bırakıp tanecikli hale geldiğini düşünenler vardır." Ariana bir kez daha yüzünü buruşturdu. "Kişisel olarak buna inanmıyorum ve bunu doğrular yönde de bir şey görmedim."</p>

  <p>"Garip bir fikir."</p>

  <p>Ariana parmağını kaldırdı. "Ama dahası var. Maddenin hem parçacık hem de dalga şeklinde var olabildiği görüldü. Tıpkı zamanla mekân ve kütleyle enerjinin bir madalyonun iki yüzü olması gibi, d<span style="text-indent: 0.3in;">alga ve parçacık da maddenin iki hâlidir. Sorun bunun mekaniklerini anlamaya çalıştıklarında ortaya çıkıyor."</span></p>

  <p>"Bununla neyi kastettiğini anlamış değilim."</p>

  <p>"Şöyle ki, fizik, maddenin nasıl davranacağını kestirmek için mekanikler kullanır. Klasik fizik ve izafiyette mekanikler belirlenimcidir Örneğin, eğer biz ayın nerede olduğunu, hangi yönde döndüğünü ve hangi hızda gittiğini biliyorsak onun geçmiş ve gelecek hareketlerini belirleyebiliriz. Eğer ay sola doğru saatte bin beş yüz kilometre hızla dönüyorsa bir saat sonra bin beş yüz kilometre solda olacak demektir. Mekanik budur. Hızını ve konumunu bilmek şartıyla bir nesnenin hareketini tahmin edebilirsin. Gayet basittir. Ama kuantum dünyasında işlerin farklı yürüdüğünü gördük. Bir parçacığın kesin yerini bildiğimiz zaman tam hızını kestiremiyoruz ya da tam tersi. Bu aykırılığı yöneten belirsizlik ilkesi 1927 yılında Werner Heisenberg tarafından ortaya atılmıştır. Bu ilkeye göre kesin hız ya da konumu bilebiliriz ama bunu aynı anda bilmemiz imkânsızdır."</p>

  <p>"Peki, bir parçacığın ne şekilde hareket ettiği nasıl biliniyor?"</p>

  <p>"İşte, sorun da bu zaten. Bilinmiyor. Ayın konumunu ve hızını bilebilirim ve buna bağlı olarak da hareketlerinin geçmiş ve geleceğini tahmin edebilirim. Fakat bir elektronun kesin konumunu ve hızını bilmem mümkün olmadığı için geçmiş ve gelecek hareketlerini tahmin edemem. Buna belirsizlik denir. Bunu aşmak için kuantum mekanikçileri ihtimalleri hesaplamaya başladılar. Eğer elektron geçmek için iki yarıktan birini seçmek zorunda ise soldakinden gitme ihtimali yüzde ellidir, sağdakinden gitme ihtimali de benzer şekilde yüzde ellidir."</p>

  <p>"Bu problemi çözmek için iyi bir yola benziyor"</p>

  <p>"Öyle. Ama Niels Bohr elektronlann iki yarıktan da aynı anda geçtiklerini söyleyerek işleri karıştırdı. Hem sağdan hem de soldan geçiyor."</p>

  <p>"Ne?"</p>

  <p>"Dediğim gibi. İki yol arasında seçim yapması gerektiğinde elektron aynı anda iki yoldan geçer. Diğer bir deyişle aynı anda iki yerde birden olur!"</p>

  <p>"Ama bu imkânsız."</p>

  <p>"Yine de kuantum teorisinin öngördüğü bu. Örneğin eğer bir elektronu ikiye bölünmüş bir kutuya koyarsak, elektron dalga şeklinde aynı anda iki tarafta birden olacaktır Kutuyu gözlemlediğimizde dalga dağılacak ve elektron iki taraftan birinde parçacık haline gelecektir Bu iki taraf birbirinden ayrılıp birbirlerinden binlerce ışık yılı uzağa konsalar bile elektron iki tarafta aynı anda var olmaya devam edecektir Ancak biz bu taraflardan birini ya da diğerini gözlemlemeye kalktığımızda elektron seçim yapacaktır."</p>

  <p>"Sadece biz gözlemleyince mi karar veriyor?" diye sordu Thomas, yüzünde şüphe dolu bir ifadeyle baktı. "Bu nasıl bir saçmalık böyle?"</p>

  <p>"Gözlemci rolünü belirleyen ilk ilke belirsizlik ilkesidir. Heisenberg, gözlemcinin varlığı nedeniyle bizlerin parçacığın kesin konumu ve hızını bilmemizin imkânsız olduğunu söylemiştir. Teori öyle bir noktaya geldi ki bazıları elektronun bir yerde olmayı ancak gözlemcinin varlığı koşuluyla seçtiğini iddia ettiler."</p>

  <p>"Bunun hiçbir anlamı yok."</p>

  <p>"Einstein da dâhil olmak üzere diğer bilim adamları da bunu söyledi. Hesaplar ihtimallere dayanmaya başladığında Einstein, Tanrı'nın zar atmayacağını söyledi. Diğer bir deyişle parçacığın konumu gözlemcinin varlığına ya da, daha da önemlisi, ihtimal hesabına bağlı olamazdı. Parçacık ya bir yerde ya da diğerindedir ve aynı anda iki yerde birden olamazdı. Bu konuda o kadar çok şüphe vardı ki, Schrödinger bu saçmalığı göstermek için paradoksal bir durum kullandı. Bir kedinin bir kutunun içinde siyanür şişesiyle birlikte olduğunu varsaydı. Kuantum teorisine göre bir çekicin siyanür şişesini kırma ihtimali yüzde elliydi. Teoriye göre kutu kapalı kaldığı müddetçe eşit derecede mümkün iki olay aynı anda cereyan edecekti, bu da kediyi aynı anda hem ölü hem de diri yapardı, tıpkı elektronun gözlenmediği zaman kutunun iki tarafında aynı anda olması gibi. Ama sence de bu saçmalık, değil mi?"</p>

  <p>"Tabii ki öyle. Böyle bir teoriyi nasıl savunurlar?"</p>

  <p>"Einstein da aynen böyle düşündü. Fakat kulağa ne kadar acayip gelse de teori tüm deneysel verilerle uyum içerisindedir. Bilim adamları matematik ile sezgi ne zaman çelişse matematiğin haklı olmasının muhtemel olduğunu bilirler. Kopernik, dünya güneşin etrafında dönüyor dediği zaman bu doğruydu, oysa ki sezgi dünyanın merkezde olduğunu ve her şeyin onun etrafında döndüğünü söylüyordu. Herkes şüphe etmişti ve Kopernik sadece dünyanın, güneşin çevresinde döndüğünü denklemlerle ispatlayan matematikçiler tarafından desteklenmişti. Şimdi onların haklı olduğunu biliyoruz. Aynı şey Einstein'ın izafiyet teorisinde de oldu. Söylediği pek çok şey bizim sezgilerimizle çelişti, zamanın genişlemesi ve diğer garip kavramlar gibi, ama gerçek şu ki, bilim adamları bir şeyi ancak matematik ve gerçek gözlemle ispatlandıktan sonra kabul ederler. Kuantum teorisinde de böyle oldu. Gözlemlenmediği zaman bir elektronun aynı anda iki yerde birden olmasını söylemenin hiçbir mantığı yok gibi görünse de bu, matematik ve daha önce yapılan tüm deneylerle çelişmemektedir."</p>

  <p>"Hımm, tamam."</p>

  <p>"Fakat Einstein çok basit bir nedenden dolayı kabul etmedi. Kuantum teorisi, izafiyet teorisiyle çelişerek başlıyordu; çünkü biri sadece büyük nesneler diğeri ise atomlarla ilgiliydi. Einstein, evrenin, bazıları büyük nesneler için belirlenimci ve bazıları küçük nesneler için olasılığa dayalı, farklı kanunlara göre yaratılmış olduğunu kabul etmedi. Tek bir kurallar bütünü olmalıydı. Doğanın temel kuvvetlerini tek bir gücün yansıması olarak gösterecek birleştirici bir teori aramaya girişti. İzafiyet teorisi, zaman, mekân ve çekimle ilgili tüm kanunları tek bir formüle indirmişti. Bu yeni teoriyle de çekim ve elektromanyetizmayı tek bir formüle indirmeye çalışıyordu.</p>

  <p>O, elektronun çekirdeğin etrafında dönmesini sağlayan güçle, dünyanın güneşin etrafında dönmesini sağlayan gücün aynı olduğuna inanıyordu."</p>

  <p>"Yeni bir teori, öyle mi?"</p>

  <p>"Evet. Buna ortak alan teorisi adını verdi. Onun her şey teorisi de buydu."</p>

  <p>"Anladım."</p>

  <p>"El yazmasını yazdığı sırada Einstein'ın üzerinde çalıştığı şey buydu."</p>

  <p>"Sence Tanrı'nın Formülü bu arayışla mı ilgili?"</p>

  <p>"Bilmiyorum," dedi Ariana. "Olabilir de olmayabilir de."</p>

  <p>"Ama eğer öyleyse gizli tutmanın ne anlamı var ki?"</p>

  <p>"Dinle, bunun bahsettiğimiz şeyle ilgili olup olmadığını bilmiyorum. Belgeyi okudum ve bir garipti, tamam mı? Üstelik onun gizli tutulmasına karar veren Einstein'ın kendisiydi. İyi bir nedeni olmasa bunu yapar mıydı sence?"</p>

  <p>Thomas, İranlıya baktı, tepkisini şimdi soracağı soruya cevap alabilmek için kullanmaya hazırdı. "Eğer Tanrı'nın Formülü, her şey teorisi hakkında değilse ne hakkında?" diye sordu. "Nükleer silah mı?"</p>

  <p>Ariana doğruca yüzüne baktı. "Bu soruyu duymadım sayıyorum," dedi, her kelimeyi yavaşça ve vurgulayarak söylemişti. "Bir daha sakın böyle bir şey söyleme, anladın mı beni?" Sağ şakağına vurdu. "Güvenliğin senin zekâna bağlı."</p>

  <p>Tarihçi ürperdi. "Güvenliğim mi?"</p>

  <p>"Lütfen, Thomas," dedi kadın. "Bundan kimseye bahsetme. Bu kelimeleri kimsenin yanında söyleme. Sadece işini yap, tamam mı? Sadece işini yap." Thomas bir süre konuşmadı, düşünceliydi ve korkmuştu. Başını çevirdiğinde bir Pakistanlının restorana girdiğini gördü Bu, tehlikeli konuşmayı sona erdirmek için harika bir mazeretti. "Aç mısın?" diye sordu.</p>
</body>
</html>
