<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_26">Yirmi beş</h2>

  <h2><br /></h2>

  <p>Amfi öğrenciyle kaynıyordu. Yerlerine oturuyorlar, kitaplarını çıkarıyorlar, birbirleriyle bakışıyorlardı. Fizik Bölümü'nün ilk katının tamamı heyecanlı bir uğultuyla kaplanmıştı: Bu dersin özel olacağı söylenmiş ve Coimbra Üniversitesi'nin diğer bölümlerinden de öğrenciler gelmişti. Uğultu hiç azalmıyordu, boş bir plajdaki okyanusun gürültüsü gibi, arada birkaç öksürük kuşların çığlığı gibi uğultudan kendisini sıyırmayı başarabiliyordu.</p>

  <p>Kalabalığa karışmış olan Thomas gidip amfinin arkasına bir yere oturdu. Sınıfa bu noktadan bakmayalı, öğrencilerin yüzleri yerine enselerini görmeyeli uzun zaman olmuştu ama kafasını dinlemek istiyordu ve burası da bulabileceği en sakin yerdi. Yaş farkı kendisini belli ediyordu -nihayetinde o kırk iki yaşındayken çevresindeki herkes yirmili yaşlardaydı- ve acaba gelmekle iyi mi yaptım, diye düşünmeden edemedi. Çok sürmeden bunun iyi bir fikir olduğuna ikna oldu. Bu, Profesör Siza'nın bulunmadığı ilk dersti ve hiç kimse bunu kaçırmak istememişti.</p>

  <p>Siza ortadan kaybolduğu için o dönem astrofizik dersi açılmamıştı ama bu böyle devam edemezdi; ders fizik bölümü için büyük önem taşıyordu. Siza'nın nerede olduğundan hâlâ kimsenin haberi&nbsp;<span style="text-indent: 0.3in;">olmadığı için ikinci bir değişikliğe kadar derse onun asistanı Profesör Luis Rocha'nın devam etmesine karar verilmişti.</span></p>

  <p>Thomas, Profesör Rocha ile tanışmak istemişti. Herkes matematik ve fizik fakültesinin, kibarca ifade etmek gerekirse, biraz garip bir yer olduğunu bilirdi ve Thomas, Luis Rocha'nın da çok farklı olmadığını duymuştu. Manuel Noronha ona, öğretim görevlisinin paranoyak olduğunu ve Profesör Siza kaybolduktan sonraki birkaç gün evinden dışarı çıkmadığını söylemişti.</p>

  <p>Hocasının yerini almayı kabul ettiğine göre Rocha toparlanmış olmalıydı. Aslında bunun rahatlatıcı bir tarafı da vardı: Profesör Siza'nın asistanının onun vekili olarak derse devam kararı alması profesörün ani ve açıklanamaz kayboluşunun neden olduğu kara bulutların dağılmasını sağlayacaktı.</p>

  <p>Thomas'ın gözünde ise bu ders onu tanışmak istediği kişiyle buluşturan bir araç olacaktı. Tarihçi, Profesör Siza'nın iş arkadaşıyla konuşmanın önemli olacağını düşünüyordu; hocasının nerede olabileceğine dair bir fikri olmasını beklemiyordu ama ona düşünceleri, araştırması ve projeleri hakkında bilgi verebilir ve bu bilgilerden de önemli ipuçları elde edebilirdi. Thomas başını salladı; evet, bu ilk derse gelmesi iyi olmuştu.</p>

  <p>Saatine baktı. On biri on dört geçiyordu. Göründüğü kadarıyla burada da dersler Lizbon Üniversitesi'nde olduğu gibi geç başlıyordu. Boş kürsüye, tahtaya ve profesörün masasına baktı ve tekrar başını salladı. Evet, dedi kendi kendine tekrar, gelmekle iyi bir şey yaptın.</p>

  <p>Geriye bir tek Luis Rocha'nın gelmesi kalmıştı.</p>

  <p><br /></p>
  <hr class="sigil_split_marker" />

  <p><br /></p>

  <p>Profesörün içeri girmesiyle amfi bir anda sessizleşti ve temkinli adımlarının sesleri daha da dikkat çekici bir hâl aldı. Birkaç saniye sonra uğultu yeniden başladı ama şimdi daha çok fısıltı şeklindeydi. Birdenbire öğrenciler, pencereye oturmuş yeni komşularını süzen, elbiselerini inceleyen, yüz ifadesine bakarak muhtemel zayıflıklarını t<span style="text-indent: 0.3in;">espit etmeye çalışan cam kenarına oturmuş yaşlı kadınlara dönüşmüşlerdi sanki.</span></p>

  <p>Luis Rocha uzun boylu ve bir zamanlar zayıf olduğu anlaşılan bir adamdı, koca göbeği bira ve şehrin en iyi restoranlarının güzel yemeklerine düşkün olduğunun göstergesiydi. Saçları önden seyrekleşmeye ve beyazlaşmaya başlamıştı. Pasif hatta ezik bir duruşu vardı ama Thomas tüm bunların bir numara olduğundan şüpheleniyordu.</p>

  <p>Profesör masasına oturdu, notlarına baktı, sonra da ayağa kalkıp öğrencilerine döndü. Gözleri sınıfı taradı, yüzü gergin bir tikle seyirdi.</p>

  <p>"Günaydın," dedi.</p>

  <p>Ve koro şeklinde bir cevap geldi.</p>

  <p>"Sizin de bildiğiniz gibi... bir süre... bizlerle olamayacak olan Profesör Siza'nın vekiliyim," diye kekeledi. "Bu dönemin ilk astrofizik dersi olduğu için iki önemli noktanın, Alfa ve Omega'nın üzerinden geçmenin yerinde bir fikir olacağını düşünüyorum. Denklem ve hesaplara sonra bakarız. Sizce nasıl?"</p>

  <p>Öğrenciler umutlu bir bekleyişle sessizce oturdu. Onu cevapsız bırakmak istemeyen ön sıradaki iki kız başlarını sallayıp onaylayarak devam etmesi için onu teşvik ettiler.</p>

  <p>"Tamam... Alfa ve Omega noktalarının ne olduğunu kim söyleyebilir?"</p>

  <p>Rocha sadece ders verme konusunda acemi değil, diye geçirdi içinden Thomas, aynı zamanda da inatçıydı. Pedagojik bakış açısından doğru bir adım atmıştı ama mevcut durumda bu gereksiz bir riskti. Grup sessizce oturdu, belki Augusto Siza'ya saygılarından belki de öğrenciler Rocha'nın tecrübesizliğini sezmiş ve onun sınırlarını test etmek istemişlerdi ama o yine de ısrar etmişti.</p>

  <p>Durum ne olursa olsun profesörün sorusu karşısında sınıftan çıt çıkmamıştı.</p>

  <p>"Cevap?"</p>

  <p>Yine sessizlik.</p>

  <p>Ders kötü başlamıştı ve daha da kötüye gidiyordu ama Luis Rocha taviz vermedi ve sakalıyla bir öğrenciye işaret etti. "Alfa noktası nedir?"</p>

  <p>Öğrenci doğruldu; gösteriyi sessizce izliyordu ve kendisine bir soru yöneleceği hiç aklına gelmemişti.</p>

  <p>"Sanırım Yunan alfabesinin ilk harfi," dedi, verdiği cevaptan duyduğu gururla göğsü kabardı.</p>

  <p>"İsmin ne?"</p>

  <p>"Nelson Carniero."</p>

  <p>"Nelson, bu dil ya da tarih dersi değil. Böyle bir cevap verdiğine göre bu dersten kalmayı hak ediyorsun."</p>

  <p>Nelson kızardı ama Rocha onun tepkisini görmezden gelip sınıfın geri kalanına döndü.</p>

  <p>"Dikkatle dinleyin," dedi. "İki tür öğrenciyi takip edeceğim. Düşünen, aktif, sorgulayan beyinler istiyorum, pasif süngerler değil. Anlaşıldı mı?" Derhâl sınıfın diğer ucundaki başka bir öğrenciyi işaret etti, aşırı kilolu genç bir adamı. "Astrofizikte Alfa noktası nedir?"</p>

  <p>"Evrenin başlangıcıdır," diye cevap verdi çabucak, Nelson örneğinden ders almıştı.</p>

  <p>‘Ya Omega noktası?"</p>

  <p>"Evrenin sonudur"</p>

  <p>Luis Rocha ellerini ovuşturdu. Sınıfın arkasından izleyen Thomas yanıldığını kabul etmek zorunda kaldı; bu adam acemi değildi. Birkaç kelimeyle, bir öğrenciyi sınıfta bırakmakla tehdit ederek diğerlerini derse katılmaya teşvik etmiş, tüm grubun kendisine gelmesini sağlamıştı.</p>

  <p>"Alfa ve Omega, başlangıç ve son, evrenin doğumu ve ölümüdür," dedi Profesör Rocha. "Bugünkü dersimizin konusu bunlar." Yana iki adım attı. "Şimdi de şunu sorayım, neden evrenin bir başlangıcı ve s<span style="text-indent: 0.3in;">onu olmak zorunda? Evrenin sonsuz olmasına mani olan nedir? Sonsuz olamaz mı?"</span></p>

  <p>Kimse cevap vermedi; hâlâ yeni metoda uyum sağlamaya çalışıyorlardı.</p>

  <p>"Size soruyorum, cevap nedir?"</p>

  <p>Luis Rocha'nın işaret ettiği bir öğrenci aniden utançtan kızardı.</p>

  <p>"Şey, Profesör, ben... ben bilmiyorum."</p>

  <p>"Yalnız değilsin, kimse bilmiyor," dedi Rocha. "Ama dikkate almaya değer bir varsayım var, öyle değil mi? Başlangıcı ve sonu olmayan, kadim ve baki, ebediyen devam eden bir evren; hep var olan ve olacak olan bir evren. Peki, sizce Kilise bu düşünceye, bu kavrama nasıl tepki verir?"</p>

  <p>Tüm öğrencilerin yüzünde şüphe dolu bir ifade belirdi; bazıları profesörü doğru duyduklarından emin olamamıştı.</p>

  <p>"Kilise mi?" dedi içlerinden birisi şaşkın şekilde. "Kilisenin bununla ne ilgisi var ki?"</p>

  <p>"Hem çok, hem hiç," diye cevap verdi Profesör Rocha. "Evrenin başlangıcı ve sonu sadece bilimsel bir soru değildir, aynı zamanda da teolojik bir sorudur. Temel bir soru olarak fiziğin sınırlarında durur ve hatta belki de tümüyle metafiziğin alanına girer. Yaratıldı mı, yaratılmadı mı?" soruyu cevapsız bıraktı. "İncil'e dayanan Kilise hep bir başlangıç ve sonun olduğunu savunmuştur, yaratılış ve kıyamet, Alfa ve Omega. Ama bir noktadan sonra bilim farklı sorular sormaya başladı. Kopernik, Galileo ve Newton'un keşiflerinin ardından bilim adamları sonsuz bir evrenin en muhtemel varsayım olacağına karar verdiler. Bunun bir nedeni yaratılışın kabulünün bir yaratıcının olmasını gerektirmesiydi. Yaratılış ortadan kalkarsa yaratıcıya da gerek kalmazdı. Diğer bir nedense evrenle ilgili gözlemlerimizin sürekli orada olmuş ve olacak fikriyle daha uyumlu görünen statik mekanizma ile ilgili belirtiler göstermesiydi. Öyleyse problem çözüldü, değil mi?" Bir cevap bekledi. Kimseden ses çıkmayınca masasına&nbsp;<span style="text-indent: 0.3in;">döndü, notlarını aldı ve kapıya yöneldi. "Sizin için sorun çözüldüğüne göre artık derse devam etmenin bir anlamı yok. Eğer evren sonsuzsa, Alfa ve Omega zaten yoktur. Bu ders de bu iki noktayla ilgili olduğu için size hoşça kalın demekten başka çarem kalmıyor." El salladı. "Haftaya görüşürüz."</span></p>

  <p>Öğrenciler hayretle ona bakakaldılar.</p>

  <p>"Hoşça kalın," dedi Profesör Rocha son olarak.</p>

  <p>"Gidiyor musunuz?" diye sordu genç bir kız hayretle.</p>

  <p>"Evet," diye cevap verdi kapıda durarak. "Evrenin sonsuz olduğu fikri sizi tatmin etmiş görünüyor."</p>

  <p>"Olmadığını ispat etmek mümkün mü?"</p>

  <p>"İşte!" dedi Luis Rocha heyecanla, sanki nihayet derse devam etmesi için gereken şeyi duymuştu. "Bu ilginç bir fikir." Masasına geri döndü ve notlarını bıraktı. "Öyleyse ders bitmedi. Küçük bir detayı açıklığa kavuşturmamız gerekiyor. Evrenin sonsuz olmadığını ispatlamak mümkün mü? Bu soru aslında kritik bir meselenin kapısını açar: gözlemlerimizin teoriyle çelişmesi meselesi." Ellerini ovuşturdu. "Bu çelişkilerin ne olduğunu bilen var mı?"</p>

  <p>Bilen varmış gibi görünmüyordu.</p>

  <p>"Evet, ilk çelişki İncil'dedir. Fizikle alakası olduğu söylenemez ama böyle bir görüş varsa incelemekten de zarar gelmez. Eski Ahit'e göre Tanrı evreni bir ışık patlamasıyla yarattı. Yahudi, Hıristiyan ve İslam inancı hâlâ bu açıklamayı kabul etse de bilim bunu ciddi şekilde sorgulamıştır. Nihayetinde İncil bilimsel bir kitap değildir, değil mi? Daha önce de belirttiğim nedenlerle evrenin sonsuz olduğu en çok kabul görmüş varsayım olarak kalmıştır." Dramatik bir hareket yaptı. "Fakat on dokuzuncu yüzyılda yapılan çok önemli bir keşif, hatta bilim alanında yapılmış en büyük keşiflerden biri olduğunu söyleyebilirim, sonsuz evren görüşü üzerine gölge düşürdü." Sınıfı bir uçtan diğerine süzdü. "Neden bahsettiğimi bilen var mı?"</p>

  <p>Kimseden çıt çıkmadı.</p>

  <p>Luis Rocha bir kalem aldı ve tahtaya bir denklem yazdı.</p>

  <p style="text-align: center;"><img alt="Untitled-18" src="../Images/Untitled-18.jpg" /><br /></p>

  <p>"Bunun ne olduğunu bilen var mı?"</p>

  <p>Öğrenciler tahtaya baktılar.</p>

  <p>"Bu termodinamiğin ikinci kuralı, değil mi?" diye sordu gözlüklü ve dağınık saçlı genç bir çocuk, programdaki en parlak öğrencilerden biriydi.</p>

  <p>"Kesinlikle!" dedi Luis Rocha heyecanla. "Termodinamiğin ikinci kuralı." Her bir ilgili parçayı işaret etti. "Üçgen, değişkeni simgeler; S, entropi demektir; hepinizin büyüktür işaretini ve sıfır rakamını bildiğinizi varsayıyorum. Bu denklem entropideki değişken ne olursa olsun sıfırdan büyük olacağını gösterir." Kalemini tahtaya vurdu ve sonra aynı öğrenciye hitap etti. "Bu formülü bulan kim?"</p>

  <p>"Clausius. 1861'deydi yanılmıyorsam."</p>

  <p>"Rudolf Julius Emanuel Clausius," dedi Profesör Rocha, konuya ilgisi belirgin şekilde artmıştı. "Clausius enerji korunumu kanununu daha önceden formüle etmiş ve evrendeki enerjinin sonsuz sabit olduğunu söylemişti; yok edilemez ve yaratılamazdı ancak dönüştürülebilirdi. Daha sonra entropi kavramının tüm enerji ve ısı türleri için de geçerli olduğunu söyledi, onun da sonsuz sabit olduğuna inanıyordu. Eğer evren sonsuz ise enerji ve entropi de sonsuz olmalıydı, fakat ölçümlerine başladığı zaman büyük bir hayretle mekanik bir işlemde tüm ısının aktarılmadığını ve bir kısmının kaçarak verimsizliğe neden olduğunu gördü. Bunu kabul etmeye yanaşmayarak doğaya ve hatta insanlara baktı ve bu olgunun her yerde bulunabileceği kararına vardı. Delili kabul etmek zorundaydı. Entropi sabit değildi ve sürekli artıyordu. Sürekli. Böylece termodinamiğin ikinci kanunu ortaya çıktı. Clausius termal davranış vasıtasıyla bir kanunun&nbsp;<span style="text-indent: 0.3in;">varlığını ispatladı ama entropi kavramı daha sonra tüm doğal olgulara tatbik edilmeye başlandı. Entropinin evrenin her köşesinde var olduğu görülmüştü." Öğrencilerine baktı. "Bu keşfin sonucu nedir?"</span></p>

  <p>"Her şey yaşlanır," diye cevap verdi yıldız öğrenci.</p>

  <p>"Doğru," dedi Rocha. "Termodinamiğin ikinci kuralı üç şeyi ispatlamıştır. İlk olarak eğer nesneler yaşlanıyorlarsa bir noktada ölmeleri de kaçınılmazdır Bu entropi maksimuma eriştiğinde olur, yani evrenin her köşesinde ısı aynı olduğunda. Diğeri ise zamanın yönüdür. Evren belirlenimci ve tüm tarihi şimdiden mevcut olabilir ama evrim sürekli olarak geçmişten geleceğe doğru gider. Üçüncüsü de eğer her şey yaşlanıyorsa her şeyin genç olduğu bir zamanın da olması gerekir. Üstelik entropinin minimum olduğu bir zamanın bulunması da kaçınılmazdır: doğum anı." Dramatik bir ara verdi. "Clausius evrenin doğduğunu ispatlamıştır."</p>

  <p>"Profesör, on dokuzuncu yüzyılda bile evrenin sonlu olduğunu bildiklerini mi söylüyorsunuz?"</p>

  <p>"Evet. Termodinamiğin ikinci kanunu formüle edilip ispatlandığında bilim adamları sonsuz evren fikri ve geri alınamaz fizikî sürecin varlığının birbiriyle çeliştiğini gördüler. Evren, termodinamik bir dengeye doğru evrim geçiriyordu, o noktada her yer eşit sıcaklıkta olduğu için ne soğuk ne de sıcak bir yer olmayacaktı ve bu da tam entropi ya da maksimum düzensizlik demekti. Diğer bir deyişle evren tam bir düzen içinde başlayıp tam bir düzensizlik içinde sona erecek demektir. Bu keşifle açığa çıkan başka şeyler de vardır. Olber paradoksunu bilen var mı?"</p>

  <p>Ses çıkmadı.</p>

  <p>"Olber paradoksu gökyüzündeki karanlıkla ilgilidir. Eğer evren sonsuz ise geceleri karanlık olamazdı; gökyüzünün sonsuz sayıdaki yıldızından gelen ışıkla sürekli aydınlık olması gerekirdi. Ama karanlık mevcuttur ve bu paradoks ancak evrenin bir yaşı olduğu kabul edilerek çözülebilir. Bu şekilde bizler Dünya'nın sadece evrenin do<span style="text-indent: 0.3in;">ğuşundan beri kendisine ulaşacak zamanı olan ışıkları aldığını farz edebiliriz. Geceleri gökyüzünün karanlık olmasının tek izahı budur."</span></p>

  <p>"Öyleyse gerçekten bir Alfa noktası var, öyle mi?" diye sordu bir öğrenci.</p>

  <p>"Öyle. Ama çekimle alakalı bir sorun hâlâ çözülemedi. Bilim adamları evrenin sonsuz olmasının yanında statik de olduğunu düşünüyorlardı. Newton fiziği tümüyle bu varsayım üzerine kuruludur. Fakat Newton bile kendi yerçekimi kanununun kaçınılmaz sonucunun ne olacağını biliyordu, eğer madde maddeyi çekiyorsa tüm evrenin tek bir devasa kütle halinde bir araya gelmesi gerekirdi. Madde maddeyi çeker. Yine de durumun sadece bundan ibaret olmadığını anlamak için başımızı kaldırıp gökyüzüne bakmamız bile yeter, değil mi? Madde dağınık halde. Peki, bu olgu nasıl açıklanabilir?"</p>

  <p>"Sonsuzluk kavramına dönen kişi Newton, değil miydi?"</p>

  <p>"Evet. Newton evrenin sonsuz olmasının maddenin toplanmasını önleyen şey olduğunu söyler. Ama asıl cevabı Hubble verdi."</p>

  <p>"Teleskop mu, astronom mu?"</p>

  <p>"Astronom. 1920'de Edwin Hubble, Samanyolu'nun ötesinde de galaksiler olduğunu söyledi. Yaydıkları ışığın spektrumunu ölçmeye kalktığında hepsinin bizden uzaklaşmakta olduklarını fark etti. Dahası bir galaksi ne kadar uzaksa o kadar daha hızlı uzaklaşıyordu. Böylece neden evrenin tek bir büyük kütle haline gelmediğini anladı: evren sürekli olarak genişliyordu." Profesör Rocha kürsünün ortasında durdu ve sınıfa baktı. "Peki, öyleyse bu keşfin Alfa noktasıyla ne ilgisi olduğunu söyler misiniz?"</p>

  <p>"Basit," dedi parlak genç öğrenci, oturduğu yerde kımıldanarak. "Evrendeki tüm maddeler uzaklaşıp yayılıyorlar; çünkü bir zamanlar hepsi temas halindeydi."</p>

  <p>"Kesinlikle. Evrenin genişlediğinin keşfi bir zamanlar her şeyin bitişik olduğu ve tüm yönlerde dışarı doğru uzaklaştıkları anlamına gelmektedir. Bilim adamları bunun, dinamik evren kavramını da&nbsp;<span style="text-indent: 0.3in;">içeren, genel izafiyet teorisine uyduğunu gördüler. 1920'lerde ise Georges Lemaître adında bir rahip ve bilim adamı yeni bir fikirle ortaya çıktı."</span></p>

  <p>Luis Rocha tahtaya döndü ve iki kelime yazdı.</p>

  <p style="text-align: center;"><img alt="Untitled-19" src="../Images/Untitled-19.jpg" /><br /></p>

  <p>"Büyük Patlama," dedi ve tekrar yüzünü öğrencilere döndü. "Lemaître evrenin muazzam büyüklükte bir ilk patlamayla var olduğunu söylüyordu. Fikir sıradışıydı ve bir anda sonsuz ve statik evren fikrinin neden olduğu tüm sorunları çözmüştü. Büyük Patlama termodinamiğin ikinci kuralına da uyuyordu, Olber paradoksunu çözmüştü, Newton'un çekim kanunuyla belirtilen evrenin mevcut yapısını açıklıyordu ve Einstein'ın izafiyet teorisiyle de ters düşmüyordu. Evren büyük ve ani bir patlamayla var olmuştu; gerçi patlamadan ziyade genişleme daha doğru bir terim olacaktır."</p>

  <p>"Profesör, patlamadan önce ne vardı?" diye sordu kitap kurdu genç bir kız. "Sadece boşluk mu?"</p>

  <p>"Öncesi yok. Evren, Büyük Patlama'yla başladı."</p>

  <p>Kız ona baktı, şaşırmıştı. "Ama... yani ondan önce ne vardı? Bir şey olması gerek, değil mi?"</p>

  <p>"Ben de bunu söylüyorum," diye üsteledi Luis Rocha. "Öncesi yok. Koca bir boşluktan oluşan ve zamanla dolmaya başlayan bir uzaydan bahsetmiyoruz. Büyük Patlama uzayın bile var olmadığını gösteriyor Anlamıyor musunuz, uzay bu patlamayla var oldu. İzafiyet teorisi de zaman ve mekânın bir madalyonun iki yüzü olduğunu söylüyor değil mi? Eğer durum buysa bunun mantıklı tek bir sonucu olabilir: Eğer uzay Büyük Patlama'yla meydana geldiyse, zaman da öyle meydana gelmiştir. Zaman var olmadığı için de 'öncesi' diye bir şey yoktur. Zaman mekânla, mekân da Büyük Patlama'yla başlamıştır. Bunun&nbsp;<span style="text-indent: 0.3in;">ilerisinde ne var diye sormak Kuzey Kutbu'nun kuzeyinde ne var diye sormak gibi bir şeydir. Anlamsızdır. Anladınız mı?"</span></p>

  <p>Öğrenciler gözlerini kısmış dinliyorlardı, kız başını salladı ama fikri tam olarak idrak edemediği açıktı.</p>

  <p>"Tüm teorinin en karmaşık kısmı o ilk ânla alakalıdır," diye açıkladı Profesör Rocha, söylediği şeyin kolay sindirilen bir şey olmadığının bilincindeydi. "Buna 'eşsizlik' denir. Evrenin tek bir sonsuz şekilde küçük enerji noktası haline gelecek kadar sıkıştırıldığı ve ani bir patlamanın mekân, zaman ve fizik kanunlarını yarattığı düşünülmektedir."</p>

  <p>"Peki, patlamaya neden olan nedir?" diye sordu yıldız öğrenci, detayları gözden kaçırmıyordu.</p>

  <p>Luis Rocha'nın yüzündeki tik tekrar belirdi. Tüm teorinin en karışık ve açıklaması en zor noktası buydu; sadece açıklama mantığa aykırı olduğu için değil, aynı zamanda bilim adamlarının kafası da bu konuda karışık olduğu için.</p>

  <p>"Burası sıradan mekanizmaların geçerli olmadığı bir alandır," diye cevap verdi.</p>

  <p>"Geçerli olmamakla neyi kastediyorsunuz?" diye üsteledi öğrenci. "Bir nedeni olmadığını mı söylemeye çalışıyorsunuz, Profesör?"</p>

  <p>"Özünde. Bakın garip geldiğini biliyorum ama nasıl fikir yürüttüğüme dikkat edin. Olan her şeyin bir nedeni vardır ve buna bağlı olarak da her şeyin sonucu bir diğerinin nedenidir, değil mi?" Birkaçı kafasını salladı; bu fizikteki genel bir bilgiydi. "Pekâlâ, sebep-sonuç ilişkisi bir kronoloji gerektirir, değil mi? Önce sebep, ardından da sonuç." Söyleyeceği şeyi vurgulamak için elini kaldırdı. "Bu noktaya çok dikkat edin. Eğer o sonsuz derecede küçük enerji noktasında zaman mevcut değilse nasıl bir olay diğerinin nedeni olabilir? Önce ya da sonra yok ki. Birbirinden önce ya da sonra olmadığından ne sebep ne de sonuç mevcuttur."</p>

  <p>"Profesör, siz de bu açıklamanın yeterince tatmin edici olmadığını görmüyor musunuz?" diye sordu aynı öğrenci.</p>

  <p>"Ne katılıyorum, ne de karşı çıkıyorum. Sadece bugün sahip olduğumuz bilgiyle Büyük Patlama'yı açıklamaya çalışıyorum. İşin aslı baştaki eşsizlik meselesi haricinde bu teorinin evrenin sonsuz olduğu varsayımının sahip olduğu tüm sorunları çözmesidir. Ortaya çıkan en ilginç teorilerden birisi de kalıcı evren teorisiydi ve düşük-entropi maddesinin sürekli olarak yaratılmakta olduğu fikrine dayalıydı. Tüm madde ilk Büyük Patlama'yla ortaya çıktıktan sonra da zaman içinde diğer küçük patlamalarla ortaya çıkmaya devam etmekte ve maksimum entropiye ulaştığı için ölen maddelerin neden olduğu açık bu şekilde kapatılmaktadır. Eğer durum buysa, evren sonsuz olabilirdi. Bilim bu seçeneği ciddi olarak ele aldı ve uzunca bir süre kalıcı evren teorisi Büyük Patlama'nm alternatifi olarak görüldü."</p>

  <p>"Peki, ne değişti?"</p>

  <p>"Büyük Patlama'daki bir tahmin. Bilim adamları eğer bu ilk Büyük Patlama olduysa o zaman bu ilk patlamanın bir yankısı olması gerektiğini düşündüler. Bu 1948 yılında öne sürüldü ve ısısının da yaklaşık 5 Kelvin ya da mutlak sıfırın beş derece fazlası olması gerektiği düşünüldü. Peki, bir yankı var mıydı?" Rocha abartılı bir omuz silkmeyle ellerini havaya kaldırdı. "Ne kadar aradılarsa da bir şey bulamadılar. Sonunda 1965'te iki Amerikalı bilim adamı New Jersey'deki büyük haberleşme antenlerini kullanarak bir deney yaptı ve buhar düdüğüne benzeyen rahatsız edici bir arka plan sesi tespit etti. Sanki her taraftan geliyormuş gibi duyulan korkunç bir sesti bu. Anteni farklı yönlere, yıldızlara, galaksilere, boşluğa, uzak nebulalara çevirdiler ama gürültü devam etti. Bu sesten kurtulmak için bir yıl uğraştılar. Kabloları kontrol ettiler, hasar var mı diye baktılar, ellerinden gelen her şeyi yaptıkları halde bu rahatsız edici sorunun kaynağını bir türlü bulamadılar. Yapacak başka bir şeyleri kalmayınca Princeton'dan bir bilim adamıyla temasa geçtiler. Olanları anlatıp&nbsp;<span style="text-indent: 0.3in;">bir açıklama istediler. Tek bir cevap geldi. Bu, Büyük Patlama'nın yankısıydı."</span></p>

  <p>"Yankıyla neyi kastediyorsunuz?" diye sordu parlak öğrenci. "Bildiğim kadarıyla uzayda ses yoktur."</p>

  <p>"Lafın gelişi tabii ki. Tespit ettikleri şey bize ulaşan en eski ışıktı, zamanın mikrodalgaya dönüştürdüğü ışık. Buna kozmik mikrodalga arka plan radyasyonu denir ve yapılan ısı ölçümleri sonucu 3 Kelvin olduğu tespit edilmiştir. 1948'de yapılan tahmine çok yakın." Rocha durdu. ‘Yayın olmayan bir TV kanalını açtığınız oldu mu hiç? Ne gördünüz?"</p>

  <p>"Parazit."</p>

  <p>"Gürültü. Ekranda dans eden küçük noktalar görür ve rahatsız edici bir cırrrrrrrr sesi duyarız, değil mi? Bunun yüzde biri söz konusu yankıdan kaynaklanır." Gülümsedi. "O yüzden TV izlerken doğru düzgün bir program yoksa boş bir kanalı açıp evrenin doğuşunu izleyebilirsiniz. İşte size Reality Show!"</p>

  <p>"Peki, ilk patlama matematiksel olarak ispatlanabilir mi, Profesör?"</p>

  <p>"Evet. Penrose ve Hawking, evrenin yaratıldığı aşırı şartlar altında yerçekiminin çekim gücüne sahip olması şartıyla, Büyük Patlama'nın kaçınılmaz olduğunu gösteren bir dizi teori geliştirdiler." Rocha tahtayı işaret etti. "O teorilere ileriki derslerde bakacağız."</p>

  <p>"Profesör; Büyük Patlama'dan sonra ne olduğunu açıklar mısınız? Yıldızlar o zaman mı ortaya çıktı?"</p>

  <p>"Her şey on ile yirmi milyar yıl önce gerçekleşti. Enerji bir noktada yoğunlaştı ve akıl almaz bir patlamayla genişledi."</p>

  <p>Tahtaya döndü ve Einstein'ın ünlü denklemini yazdı.</p>

  <p style="text-align: center;"><img alt="Untitled-20" src="../Images/Untitled-20.jpg" /><br /></p>

  <p>"Bu denkleme göre enerji kütleye eşittir, dolayısıyla enerji dönüşürken madde ortaya çıktı. Mekân ilk anda oluşup genişlemeye başladı. Mekân da zamanla ilişkili olduğu için mekânın ortaya çıkışı zamanın da ortaya çıkması demektir, ki o da derhâl genişlemeye başlamıştır O anda süper bir güç doğmuş ve tüm kanunlar oluşmuştur. Isı inanılmaz derecede yüksekti, on milyonlarca derece. Bu süper güç farklı güçlere ayrılmaya başladı. İlk nükleer reaksiyonlar başlayarak hidrojen ve helyum gibi daha hafif elementleri ve lityum izlerini oluşturdu. Üç dakika içerisinde şu anda mevcut ya da şimdiye kadar mevcut olmuş olan tüm madde ortaya çıktı."</p>

  <p>"Vücudumuzu oluşturan atomların geçmişi o tarihe mi dayanıyor?"</p>

  <p>"Evet. Maddenin neredeyse tümü Büyük Patlama sırasındaki enerjiden oluştu. Bu da vücudumuzdaki tüm atomların pek çok yıldızdan geçtiğini ve bizden önceki farklı organizmaların parçası olduğunu gösterir O kadar çok atomdan oluşuyoruz ki, her birimizde bizden çok önceleri yaşamış en azından bir milyon başka canlıya ait atom olduğu düşünülüyor" Profesör Luis Rocha kaşlarını kaldırdı. "Bu da demektir ki, şu anda bizim vücudumuzda bulunan atomlar bir zamanlar İbrahim'in, Musa'nın, İsa'nın, Buda'nın ve Muhammed'in vücudundaydı..."</p>

  <p>Sınıftan bir uğultu yükseldi.</p>

  <p>"Biz yine Büyük Patlama'ya geri dönelim," dedi Luis Rocha, sesinin şaşıran öğrencilerin mırıltılarını bastırmasına dikkat etti.</p>

  <p>"İlk patlamadan sonra, evren otomatikman kendisini yapılar şeklinde düzenlemeye başladı, ilk anda yaratılan kanunlara bağlı olarak. Zaman içerisinde ısı kritik bir noktaya kadar düştü ve süper güç, dört farklı güce ayrıldı. Önce çekim kuvveti geldi, bunu baskın kuvvet izledi, sonra elektromanyetizma ve son olarak da zayıf kuvvet. Çekim kuvveti maddeyi yerel gruplara ayırdı. İlk yıldızlar iki yüz milyon yıl sonra parlamaya başladı. Gezegen sistemleri, galaksiler ve galaksi grupları doğdu. Gezegenler başta küçüktü, yıldızların etrafında&nbsp;<span style="text-indent: 0.3in;">dönen, kendileri de küçük yıldızları andıran, parlak cisimlerdi. Bu . cisimler tıpkı Dünya'da da olduğu gibi gittikçe soğuyup katılaştılar." Gülümsedi ve elini uzattı. "Ve işte şimdi de bu noktaya geldik."</span></p>

  <p>"Profesör, gezegenlerin sonradan katılaşan küçük yıldızlar gibi olduğunu söylediniz. Buna göre günün birinde Güneş de mi katılaşacak?"</p>

  <p>Rocha yüzünü buruşturdu. "Böyle bir düşünceyle sabahımı berbat etmeye niyetin yok, değil mi?"</p>

  <p>Sınıf güldü.</p>

  <p>"Peki, ama olacak olan bu mu?" diye üsteledi genç kız.</p>

  <p>"Doğumdan bahsetmek her zaman için daha uygundur, sence de öyle değil mi? Yeni doğmuş bir bebeğe kim hayran olmaz?" Parmağını salladı. "Ama ölüme gelince... O başka bir hikâye. Yine de sorunun cevabı, evet. Güneş ölecek. Önce Dünya, daha sonra Güneş ölecek, sonra galaksi ve en sonunda da evren ölecek. Termodinamiğin ikinci kanununun kaçınılmaz sonudur bu: Evren tam entropiye doğru gidiyor." Teatrâl bir hareket yaptı. "Doğan her şey ölecek. Bu da bizi tekrar Alfa ve Omega noktalarına getiriyor."</p>

  <p>"Evrenin sonuna."</p>

  <p>"Doğru. Her şey iki seçeneğe işaret ediyor," tahtaya döndü ve bir şeyler yazdı.</p>

  <p style="text-align: center;"><img alt="Untitled-21" src="../Images/Untitled-21.jpg" /><br /></p>

  <p>"Önce Büyük Donma denen şey olacak. Bu termodinamiğin ikinci kanununun ve evrenin genişlemeye devam etmesinin kaçınılmaz sonucudur. Entropi arttıkça ışık yavaş yavaş kaybolmaya başlar ve bu durum ısı her yerde eşit olup evreni donmuş bir galaksi mezarlığına çevirene kadar devam eder."</p>

  <p>"Bu yarın olmayacak, değil mi?" diye şaka yaptı öğrencilerden birisi.</p>

  <p>Kahkahalar yükseldi.</p>

  <p>"Hayır. Hesaplara göre en yakın yüz milyar yıl sonra." Yüzünü buruşturdu. "Rakam çok büyük olduğu için bir şey ifade etmediğini biliyorum. İsterseniz biraz daha açıklık getireyim. Evrenin yüz yirmi yaşına geldiğinde ölecek bir adam olduğunu düşünün. Bu durumda güneş o on yaşındayken ortaya çıkmış olur ve şu anda da on beş yaşındadır, daha yüz beş yıllık ömrü kalmıştır Fena sayılmaz, sizce de öyle değil mi?"</p>

  <p>Öğrenciler de aynı fikirdeydiler ve Luis Rocha bir kez daha tahtaya döndü. "Evet, şimdi de Omega noktasının ikinci ihtimaline bakalım." Pürüzsüz beyaz yüzeye siyah mürekkeple bir şeyler daha yazdı.</p>

  <p style="text-align: center;"><img alt="Untitled-22" src="../Images/Untitled-22.jpg" /><br /></p>

  <p>"İkinci ihtimal Büyük Çöküştür," dedi kalabalığa. "Genişleme gittikçe yavaşlar ve durma noktasına gelir ve evren kendi içine çökmeye başlar" Ellerini birbirinden ayırdı, aralarındaki mesafeyi artırdı ve sonra tekrar birleştirdi. "Çekim kuvveti nedeniyle uzay, zaman ve madde tekrar sonsuz bir enerji noktası olacak şekilde birbirlerine yaklaşmaya başlar." Bir elini diğerinin içinde yumruk yaptı. "Büyük Çöküş'ün Büyük Patlama'nın tersi olduğunu söyleyebilirsiniz."</p>

  <p>"Şişen ve sönen bir balon gibi mi?"</p>

  <p>"Aynen ama buradaki sönmenin nedeni çekim kuvvetidir." Luis Rocha elini cebine atıp bir metal para çıkardı. "Tıpkı bu para gibi." Parayı havaya attı. Para bir iki metre yükselip tekrar eline düştü. "Gördünüz mü? Para yukarı çıktı, durdu ve tekrar başladığı yere geldi. Başta çekim kuvvetini yendi ama sonra ona mağlup oldu."</p>

  <p>Diğer bir öğrenci elini kaldırdı ve Profesör Rocha başıyla ona konuşmasını işaret etti.</p>

  <p>"Profesör, bu ihtimallerden hangisi daha muhtemeldir?"</p>

  <p>Luis kalemini tahtaya vurdu.</p>

  <p>"Astronomik gözlemleri düşünün. İlk olarak Büyük Çöküş evrende bizim görebildiğimizden daha fazla maddeye ihtiyaç duyar; evrende çekim gücü nedeniyle büzülmesine neden olacak miktarda madde yoktur Bu sorunu çözebilmek için kara maddenin var olduğu ve doğal maddeyle etkileşimi çok az olduğundan gözle görülmediği iddia edilmiştir. Bu da evrenin en az yüzde doksanını ihtiva eder ve karmaşık bir meseledir. Eğer varsa bile evrenin genişlemesini durdurmaya yetecek kadar var mıdır?" Omuz silkti. "İkinci olarak evrenin genişlemesiyle ilgili yakın zamanda yapılan gözlemlerin ortaya çıkardığı gerçekleri göz ardı etmeyelim. 1998'de galaksilerin birbirlerinden uzaklaşma hızlarının arttığı tespit edildi. Tekrar söylüyorum, artıyor. Bunun nedeni de muhtemelen karanlık enerji adındaki yeni bir kuvvettir. Einstein onun varlığını tahmin etmiştir ve bu enerji çekim kuvvetiyle savaşabilecek güçtedir. Oysaki Büyük Çöküş genişlemenin yavaşlayıp durma noktasına gelmesi ve büzülmenin başlamasını gerektirmektedir. Eğer genişleme hızı artıyorsa bunun tek bir nedeni olabilir." Profesör Rocha amfiyi dikkatle süzdü. "Bu nedenin ne olduğunu bilen var mı?"</p>

  <p>Yıldız öğrenci elini kaldırdı. "Evren, Büyük Donmaya doğru gidiyor"</p>

  <p>Luis Rocha gülümsedi. "Bingo."</p>
</body>
</html>
