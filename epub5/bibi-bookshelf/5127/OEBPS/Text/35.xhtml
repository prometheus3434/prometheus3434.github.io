<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_36">Otuz beş</h2>

  <h2><br /></h2>

  <p>Avrupa Birliği dışından gelen yolcular kuyruğu uzun ve yavaştı ama Thomas bundan sıyrılabileceğini düşünüyordu. Ariana'yı yer tutması için bırakıp gümrük polisi kulübesine gitti, Lhasa'dan yaptığı aramaların bir işe yarayıp yaramadığını görmek istiyordu. Görmeyi umduğu kişi orada değildi. Keyfi kaçtı, cep telefonunu açtı ama önce çekmesini beklemek zorunda kaldı. Tam tuşlara basacaktı ki, kulübenin ötesinde tanıdık bir sima gördü.</p>

  <p>"Merhaba, Thomas," dedi Greg Sullivan, her zamanki nezih giyimi nedeniyle bir Mormon'a benziyordu.</p>

  <p>Tarihçi rahat bir nefes aldı. "Merhaba, Greg," diye cevap verdi gülümseyerek. "Her şey ayarlandı mı?"</p>

  <p>Amerikalı ataşe koca göbekli, bıyıklı, kısa boylu bir adama işaret etti, ikisi gümrüğü geçip Thomas'ın yanına geldiler. "Bu Bay Moreira, havaalanmdaki sınır güvenliği sorumlusu," dedi Greg.</p>

  <p>Thomas ve adam el sıkıştı, ardından Moreira doğrudan konuya girdi. "Söz konusu kadın nerede?" diye sordu, AB kuyruğundaki yolcuları süzdü.</p>

  <p>Thomas, Ariana'ya el sallayınca kadın gelip diğer üçüne katıldı. Tanıştırma faslı bittikten sonra Moreira onları gümrükteki, İranlının önden girmesine izin verdiği, küçük bir ofise getirdi. Thomas peşinden gitmek için bir adım attığında kısa adam onun yolunu kesti. "Onunla ilgili bazı bürokratik meselelerin halledilmesi gerekiyor," dedi kibar ama kararlı şekilde. "Siz ikiniz burada bekleyin."</p>

  <p>Thomas kapalı kapının yanında durdu, Ariana'nın oturmuş kendisine verilen sayısız formu dolduruşunu izlerken az da olsa endişelenmişti.</p>

  <p>"Her şey kontrol altında," dedi Greg. "Rahat ol."</p>

  <p>"Öyle olsa iyi olur."</p>

  <p>Amerikalı kravatını düzeltti. "Thomas, bana neler olup bittiğini anlatmanı istiyorum," dedi. "Lhasa'dan aradığında fazla bir detay öğrenememiştim."</p>

  <p>"Söylemedim de ondan. Telefonda olmazdı."</p>

  <p>"Elbette. Öyleyse şimdi anlat."</p>

  <p>"Olmayan bir şeyi arıyormuşuz."</p>

  <p>"Öyle mi? Neymiş o?"</p>

  <p>"Ucuz ve yapımı kolay bir atom bombası formülü. Böyle bir formül yok."</p>

  <p>"Nasıl yani?"</p>

  <p>'Aynen dediğim gibi."</p>

  <p>"Peki, Bay Bellamy'nin üzerinde çalıştığı el yazmasının konusu neymiş?"</p>

  <p>"O, Einstein'ın evrenin tarihinin İncil'de yazılı olduğunu ispatladığı bilimsel bir belge ve şifreli formülünde de Tanrı'nın varlığının ispatı olması gerekiyor."</p>

  <p>Greg hayret içerisinde bakakaldı. "Ne anlatıyorsun sen?"</p>

  <p>"Tanrı'nın Formülü'nden bahsediyorum. İranlılann elindeki belgenin nükleer silahlarla alakası yok; Tanrı ve onun varlığının ispatının İncil'de olduğuna dair bir metin."</p>

  <p>Amerikalı başını iki yana salladı, sanki hâlâ uyumakta olan zihnini canlandırıyor gibiydi. "Kusura bakma Thomas ama bunun hiçbir anlamı yok. Einstein, İncil'in Tanrı'nın varlığını ispatladığını gösteren bir metin mi yazmış? İlkokul çocuğu bile bunu söyleyebilir."</p>

  <p>"Anlamıyorsun, Greg," diye üsteledi Thomas, yorgundu ve sabrı tükenmişti. "Einstein, İncil'in fiziğin en son araştırmalarla keşfettiği gerçeklere göre yaratılışı anlattığını ortaya çıkardı. Örneğin İncil, Büyük Patlama'nın on beş milyar yıl önce olduğunu söylüyor, bunu günümüzde uydular kozmik mikrodalga arka plan radyasyonunu inceleyerek doğruladı. Mesele şu, Eski Ahit'in yazarları binlerce yıl önce bunu nasıl bilebilmiş?"</p>

  <p>Greg hâlâ ikna olmamıştı. "İncil, Büyük Patlama'nın on beş milyar yıl önce olduğunu mu söylüyor?" diye sordu hayretle. "Bunu ilk kez duyuyorum." Gözlerini kısarak düşündü. "Ben sadece altı günde yaratılmayı hatırlıyorum..."</p>

  <p>Thomas bezgin bir halde iç çekti. "Boş ver. Detayları sonra anlatırım, tamam mı?"</p>

  <p>Amerikalı Thomas'a bakmaya devam etti. "Hımm," diye mırıldandı. "Benim merak ettiğim konu atom bombası. Einstein'ın el yazmasında kolay yapılabilir bir atom bombası formülü olmadığından emin misin?"</p>

  <p>"Kesinlikle."</p>

  <p>"Peki, el yazmasını gördün mü?"</p>

  <p>"Evet, Tahran'da görmüştüm."</p>

  <p>"Biliyorum ama asıl sorduğum okudun mu?"</p>

  <p>"Hayır."</p>

  <p>"Peki, nasıl bu kadar emin olabiliyorsun?"</p>

  <p>"Çünkü Princeton'da, Einstein ve Profesör Siza'yla birlikte çalışmış yaşlı bir Tibetli fizikçiyle konuştum."</p>

  <p>"O da sana belgenin atom bombasıyla ilgisi olmadığını mı söyledi?"</p>

  <p>"Doğru."</p>

  <p>"Peki, bunu doğruladın mı?"</p>

  <p>"Evet."</p>

  <p>"Nasıl?"</p>

  <p>Thomas çenesiyle ofisi işaret etti. "Ariana asıl metni okumuş ve söylediği her şeyin belgeye uyduğunu doğruladı."</p>

  <p>Greg dönüp pencereden göçmenlik belgelerini dolduran İranlıya baktı. "El yazmasını okumuş mu?"</p>

  <p>"Evet."</p>

  <p>Ataşe bir karar vermeye çalışırken düşünceli bir ifadeyle Ariana'ya baktı. "Müsaadenle," dedi Thomas'a. "Birkaç şeyi halletmem gerekiyor"</p>

  <p>Cep telefonunu çıkardı ve Lizbon havaalanının salonunda yürümeye başladı.</p>

  <p><br /></p>
  <hr class="sigil_split_marker" />

  <p><br /></p>

  <p>Bürokratik işlemler bitmek bilmedi: form üzerine form, edilen birkaç telefon, her sayfaya bir damga. Bu arada Greg geri dönmüş ve gümrük kontrol ofisine çağrılmıştı. Thomas, ataşe ve sorumlunun konuşmasını izledi; sonunda İranlı, Moreira'ya elveda deyip çıkmaya hazırlandı.</p>

  <p>"Şimdi gözaltına alınacak," dedi Greg ofisten çıktığında.</p>

  <p>"Nasıl yani?" dedi Thomas şaşkınlıkla.</p>

  <p>"Yani artık Birleşik Devletler'in gözetiminde."</p>

  <p>Tarihçi ataşeye baktı. "Anlamadım," dedi. "Belgeleri yeterli değil&nbsp;<span style="text-indent: 0.3in;">mi?"</span></p>

  <p>"Onlarda bir sorun yok. Fakat onu elçiliğe götüreceğiz."</p>

  <p>Thomas korktuğu belli olan Ariana'ya baktı, sonra da Greg'e döndü, hâlâ neler döndüğünü anlayamamıştı. "Neden?"</p>

  <p>Ataşe omuz silkti. "Sorgulamamız gerekiyor."</p>

  <p>"İyi de ne maksatla?"</p>

  <p>Greg elini babacan bir tavırla tarihçinin omzuna koydu. "Dinle Thomas, Dr Pakravan İran'ın nükleer programında görev almış birisi. Sence de onu sorgulamak görevimiz değil mi?"</p>

  <p>"Sorgulamakla ne kastettiğini anlamadım. Onunla birkaç saat konuşacak mısınız?"</p>

  <p>"Hayır," dedi Amerikalı. "Onunla birkaç gün konuşacağız."</p>

  <p>Tarihçinin ağzı açık kaldı. "Birkaç gün mü? Aklınızdan bile geçirmeyin!" Uzanıp Ariana'nın elini tuttu. "Haydi, gidelim."</p>

  <p>Thomas, İranlıyı kendisine doğru çekti, gitmeye niyetliydi ama Greg geçmelerine izin vermedi. "İşleri zorlaştırma Thomas. Lütfen."</p>

  <p>Tarihçi ona baktı. "Kusura bakma Greg ama bir yanlışın var. İşleri güçleştiren sensin."</p>

  <p>"Dinle, Thomas..."</p>

  <p>"Hayır, sen dinle," dedi Greg'i göğsünden dürterek. "Telefonda Ariana'nın Portekiz'e gelebileceği ve sizin de her şeyi halledeceğiniz konusunda anlaşmıştık. O serbest olacak ve siz de eğer İranlılar tarafından bir tehdit gelirse onu koruyacaktınız. Bana bir iyilik yap ve bu sözü tut."</p>

  <p>"Thomas," dedi Greg, sabırlı olmaya çalışıyordu, "Bize Einstein'ın el yazmasındaki sırrı sunmanız şartıyla bu söylediklerinde anlaşmıştık."</p>

  <p>"Onu yaptık zaten."</p>

  <p>"Öyleyse nedir bu Tanrı Formülü?"</p>

  <p>Thomas kımıldamadan durdu, kendisi de bilmediği bir şeye nasıl cevap verebilirdi. "Şey... henüz deşifre etmedim."</p>

  <p>Greg'in yüzünde muzaffer bir gülümseme belirdi. "Gördün mü? Üstüne düşeni yapmadın."</p>

  <p>"Ama yapacağım."</p>

  <p>"Yapacağına inanıyorum. Sorun henüz sözünü tutmamış olman. Pazarlığın sana ait olan bölümünü yerine getirene kadar bizden bir şey talep etme hakkın olamaz, değil mi?" Thomas yalvaran gözlerle kendisine bakan Ariana'nın elini tutmaya devam etti.</p>

  <p>"Dinle, Greg. Tahran'da hapse atıldım ve Lhasa'da kaçırıldım, yetmezmiş gibi o manyaklar hâlâ peşimdeler! Bu sırrı açığa çıkarıp bu macerayı sona erdirmeyi dünyada hiç kimse benden fazla isteyemez. Başıma gelen onca şeyin ardından tek istediğim Ariana'nın benimle birlikte Coimbra'ya gelmesine izin vermeniz. Fazla bir şey istemiyorum, değil mi?"</p>

  <p>Tam o sırada iki adam gelip Greg'i selamladı. Elçiliğin güvenlik personeli oldukları belliydi, Ariana'yı götürmeleri için havaalanına çağrılmış sivil kıyafetli görevlilerdi.</p>

  <p>Thomas kadını kendisine doğru çekti, sanki onu herkesten ve her şeyden koruyacağını göstermek ister gibiydi. Kültür ataşesi ikisine bakıp başını iki yana salladı. "Anlıyorum, gerçekten anlıyorum," dedi. "Ama aldığım emirlere uymam gerek. Söylediklerini az önce Langley'e aktardım; onlar da Portekizli yetkililerle temasa geçip bana yeni talimatlar verdiler. Dr. Pakravan bizim konuğumuz ve benimle birlikte elçiliğe gelmesi gerekiyor."</p>

  <p>"Aklından bile geçirme."</p>

  <p>"Bizimle gelecek," dedi Greg. "Umarım sorun yaşamayız."</p>

  <p>Thomas, Ariana'ya daha sıkıca sarıldı. "Hayır."</p>

  <p>Amerikalı derin bir nefes aldı. "İşleri güçleştirme, Thomas."</p>

  <p>"İşleri güçleştiren sensin."</p>

  <p>Greg'in bir baş işaretiyle iki ajan Thomas'ın üzerine çullandı, kolunu arkaya bükerek bir patates çuvalıymış gibi onu uzaklaştırdılar. Thomas çaresizce kurtulabilmek için çırpandı ama ensesine inen bir darbeyle yere yığıldı. Ariana'nın çığlık attığını duydu. Sersemlemiş olduğu<span style="text-indent: 0.3in;">&nbsp;halde kalkmaya çalıştı ama onu tutan koldan kurtulması mümkün olmadı.</span></p>

  <p>"Sakin ol, Thomas," dedi Ariana, sesi şaşırtıcı şekilde sakindi, neredeyse şefkatliydi. "Bir şey olmaz, merak etme." Sesinin tonu sertleşti. "Ve siz de onu rahat bırakacaksınız, duydunuz mu beni? Ona elinizi sürmeye kalkmayın sakın."</p>

  <p>"Bir şey olmayacak, Dr. Pakravan. Ona hiçbir şey yapmayacağız, benimle gelin."</p>

  <p>"Bırakın beni! Kendi başıma yürüyebilirim."</p>

  <p>Sesler gittikçe zayıfladı ve sonunda duyulamaz hale geldi. Ancak o zaman Thomas'ın suratını granit zemine yapıştırmış olan ajan onu serbest bırakıp, başını kaldırıp etrafa bakmasına izin verdi. Sersemleşmişti ve kendisini toparlamaya çalıştı. Ellerinde çantalar ve arabalarla geçen yolcuların kendisine suçlar bir ifadeyle baktıklarını gördü; sonra da Amerikalı ajanın salondan yavaşça bagaj kabul bölümüne doğru gittiğini fark etti. İranlınm tanıdık siluetini görmek için dört bir yana baktı ama bir şey göremedi. Güçlükle ayağa kalktı, başı halen dönüyordu, terminali bir uçtan bir uca taradı ve sonunda gerçeği kabul etti.</p>

  <p>Ariana gitmişti.</p>

  <p><br /></p>
  <hr class="sigil_split_marker" />

  <p><br /></p>

  <p>Thomas sonraki bir saatini dört bir yanı arayarak geçirdi. Havaalanındaki gümrük muhafazanın sorumlusuyla konuştu, ABD elçiliğini aradı. Gulbenkian Vakfı'ndaki ve Lizbon'daki Yeni Üniversite'deki tanıdıklarını araya sokmaya çalıştı; hatta Frank Bellamy'yle görüşebilmek için Langley'i aramayı denedi.</p>

  <p>Hiçbiri işe yaramadı.</p>

  <p>Ariana'yı ondan koparmışlardı ve artık ona ulaşabilmesi mümkün değildi. Sevdiği kadınla arasında bir duvar örülmüş, onu dünyadan ve kendisinden çekip almışlar, Lizbon'daki ABD elçiliğinin güvenli sınırları içerisinde bir yere gizlemişlerdi.</p>

  <p>Gelenler bölümünde bir yere oturdu ve iki eliyle yüzünü ovuşturdu. Kendisini çaresiz ve beceriksiz hissediyordu. Şimdi ne yapacaktı? Onu Ariana'dan ayıran bu hiç beklenmedik engeli nasıl aşacaktı? Kadın nasıl hissediyordu acaba? İhanete uğradığını mı düşünüyordu? Ne kadar alternatif düşünse de aklına sadece tek bir çözüm geldi: Einstein'ın el yazmasındaki sırrı bir an önce açığa çıkarmalıydı. Başka çaresi yoktu.</p>

  <p>Ne yapması gerekiyordu? Öncelikle Profesör Siza'nın keşfettiği ikinci ispatı öğrenmeliydi. Daha sonra Tanrı'nın Formülü'nü içerdiğini düşündüğü şifreli mesajı çözmesi gerekecekti. Tenzing o konuda ne demişti? Her şeyin temelini teşkil eden bir formüldü o: evreni yaratan, yaratılışını açıklayan ve Tanrı'yı olduğu şey yapan formül.</p>

  <p>Tarihçi elini cebine atıp Tahran'dan aldığı şifreli mesajı içeren kâğıdı çıkardı. Başta zaten deşifre ettikleri şiir yer alıyordu. Alttaki şifre ise onunla dalga geçer gibi sırrını saklamaya devam etmekteydi.</p>

  <p style="text-align: center;"><img alt="Untitled-2" src="../Images/Untitled-2.jpg" /><br /></p>

  <p>Bunu nasıl çözeceğim şimdi, diye içinden geçirdi Thomas. Bodhisattvanın, Einstein'ın mesajı nasıl şifrelediği yönünde söylediklerini hatırlamaya çalıştı. Eğer doğru hatırlıyorsa çifte şifreliydi ve aynı zamanda...</p>

  <p>Cep telefonu çaldı.</p>

  <p>Çabaları sonuç mu vermişti? Birisi Ariana'yı Amerikalıların elinden kurtarmanın bir yolunu mu bulmuştu?</p>

  <p>Heyecandan titreyerek telefonunu çıkardı ve yeşil tuşa bastı.</p>

  <p>"Alo?"</p>

  <p>"Thomas?"</p>

  <p>Annesiydi.</p>

  <p>"Merhaba anne," diye mırıldandı, hayal kırıklığını güçlükle gizleyebilmişti.</p>

  <p>"Oh, evladım, sonunda seni bulabildim! Ne kadar endişelendiğimi bir bilsen..."</p>

  <p>"Geldim."</p>

  <p>"Çok merak ettim. Kaç kez aradım ama açmadın. Bir kez bile!"</p>

  <p><span style="text-indent: 0.3in;">"Yapma anne. Tibet'te olduğumu biliyordun."</span><br /></p>

  <p>"Ama araman gerekirdi."</p>

  <p>"Aradım."</p>

  <p>"Geldiğin gün mü? Ya öncesi?"</p>

  <p>"Aramak kolay değildi ve aslında pek zamanım da yoktu, tamam mı? Artık geldiğime göre bir sorun yok."</p>

  <p>"Ah, şükürler olsun, tatlım. Şükürler olsun."</p>

  <p>Graça Noronha hattın diğer ucunda ağlamaya başladı ve Thomas'ın yüz ifadesi değişti. Bıkkınlığı yerini endişeye bırakmıştı.</p>

  <p>"Anne? Ne oldu?"</p>

  <p>"Baban..."</p>

  <p>"Ne olmuş ona?"</p>

  <p>"O..."</p>

  <p>"Evet?"</p>

  <p>"Hastaneye yatırıldı."</p>

  <p>"Ne zaman?"</p>

  <p>"Dün."</p>

  <p>"Hangisine?"</p>

  <p>"Üniversite Hastanesi."</p>

  <p>Annesi hıçkırmaya başladı.</p>

  <p>"Sakin ol, anne."</p>

  <p>"Bana en kötüsüne hazırlıklı olun dediler"</p>

  <p>"Bu da ne demek?"</p>

  <p>"Öleceğini söylediler."</p>
</body>
</html>
