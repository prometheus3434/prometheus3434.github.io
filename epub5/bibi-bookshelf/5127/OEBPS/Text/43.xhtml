<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="sigil_not_in_toc"><br /></h2>

  <h2 id="sigil_toc_id_44">Kırk üç</h2>

  <h2><br /></h2>

  <p>Uzaklardan gelen gök gürültüleri yağmurun yaklaştığını haber veriyordu. Thomas kafasını kaldırıp üstü parlak, altı koyu bulutlara baktı, öyle yoğunlardı ki yerden fazla yüksek olmayan yekpare bir tavanı andırıyorlar ve tüm bölgenin kasvetli ve gri bir gölgeyle kaplanmasına neden oluyorlardı.</p>

  <p>Gökyüzü gözyaşlarına boğulmak üzereydi.</p>

  <p><br /></p>

  <p style="text-align: center;"><i>Pater noster, qui es in caelis,</i></p>

  <p style="text-align: center;"><i>Sanctificetur nomen tuum</i></p>

  <p style="text-align: center;"><i>Adveniat regnum tuum,</i></p>

  <p style="text-align: center;"><i>Fiat voluntas tua</i></p>

  <p style="text-align: center;"><i>Sicut in caelo et in terra.</i></p>

  <p style="text-align: center;"><i><br /></i></p>

  <p style="text-align: center;"></p>

  <p><br /></p>

  <p style="text-align: center;"><i>Ey göklerde olan babamız&nbsp;</i></p>

  <p style="text-align: center;"><i>ismin mukaddes olsun</i></p>

  <p style="text-align: center;"><i>Melekûtun&nbsp;</i></p>

  <p style="text-align: center;"><i>Gökte olduğu&nbsp;</i><i style="text-align: justify; text-indent: 0.3in;">gibi</i></p>

  <p style="text-align: center;"><i style="text-align: justify; text-indent: 0.3in;">yerde de senin iraden olsun.</i></p>

  <p><br /></p>

  <p>Uzun selviler rüzgârda sallandı. Thomas annesine sarılırken rahip vaazını bitirdi, istavroz çıkardı ve Latince İsa Duası'nı okumaya baş<span style="text-indent: 0.3in;">ladı. Graça Noronha hafif hafif ağlıyordu, işlemeli mendili burnuna tutmuştu; ona sarılmış olan Thomas kendisine endişelenmemesini, korkmamasını, onu koruyacağını söyler gibiydi.</span></p>

  <p>Manuel Noronha'nın cilalı cevizden tabutu nemli zeminde duruyordu, kazılan mezarın hemen yanındaydı. Akrabalar, dostlar, tanıdıklar, yeni ve eski öğrencilerden bir grup sessizce üniversite papazının Conchada Mezarlığı'nda okuduğu duayı dinliyordu.</p>

  <p style="text-align: center;"><i><br /></i></p>

  <p style="text-align: center;"><i>Panem nostrum supersubstantialem da nobis hodie;</i></p>

  <p style="text-align: center;"><i>Et dimitte nobis debita nostra,</i></p>

  <p style="text-align: center;"><i>Sicut et nos dimittius debitoribus nostris;</i></p>

  <p style="text-align: center;"><i>Et ne inducas nos in tentationem,</i></p>

  <p style="text-align: center;"><i>Sed libera nos a malo.</i></p>

  <p style="text-align: center;"><i>Amen.</i></p>

  <p style="text-align: center;"><i><br /></i></p>

  <p style="text-align: center;"></p>

  <p style="text-align: center;"><span style="text-indent: 0.3in;"><i>Gündelik ekmeğimizi bize bugün ver</i></span></p>

  <p style="text-align: center;"><span style="text-indent: 0.3in;"><i>Ve bize borçlu olanlara bağışladığımız gibi, bizim borçlarımızı bize bağışla</i></span></p>

  <p style="text-align: center;"><span style="text-indent: 0.3in;"><i>Ve bizi iğvaya götürme, bizi serirden kurtar</i></span></p>

  <p style="text-align: center;"><span style="text-indent: 0.3in;"><i>Çünkü melekût, kudret ve izzet ebediyete kadar senindir.</i></span></p>

  <p style="text-align: center;"><span style="text-indent: 0.3in;"><i>Amin.</i></span></p>

  <p style="text-align: center;"><i><br /></i></p>

  <p>Kalabalıktan bir mırıltı yükselerek âmine eşlik etti. Rahip tabutu kutsadı. Mezarcılar, tabutu kaldırıp yavaşça mezara indirdiler Graça'nın hıçkırıkları artarken, Thomas da kendi duygularını kontrol etmekte zorlanmaya başladı. Babasının kara bir çukurun içinde kayboluşunu izledi, bilge ve içine kapanık bir adamın görüntüsü geldi gözlerinin önüne, ofisinde evrenin sırlarını çözmeye çalışırken sunduğu görüntü. Yaşarken o kadar büyük olduğu halde şu anda hiçbir şeydi.</p>

  <p>Hiçbir şey.</p>

  <p>Thomas, ancak baban öldüğünde adam olursun şeklinde bir söz duymuştu ama şu anda kendisini olgun hissetmiyordu. Aksine tabutun üzerine kürekle atılan toprakları izlerken kendisini çok daha küçük, yabancı bir yerde kaybolmuş bir çocuk gibi hissetti, koruyucusu tarafından terk edilmiş, huzur veren dayanak noktası, hep hayranlık duyduğu adam elinden alınmıştı.</p>

  <p>Bazıları saygılarını sunmak için sıraya geçtiler. Koyu renk kıyafetleri, hüzünlü gözleri, rüzgârda uçuşan saçlarıyla nazik ve dikkatle seçilmiş teselli edici cümleler sarf ettiler. Yüzlerin bazılarını tanıyordu -uzaklardan gelen akrabalar, babasının meslek arkadaşları- ama yaşlı profesöre elveda demeye gelenlerin çoğunu daha önce hiç görmemişti.</p>

  <p>Mezarlığın girişinde resmî plakalı siyah bir limuzin duruyordu. Thomas etrafına bakınca siyah takım elbiseli, güneş gözlükleri giymiş adamların sıralarda oturmuş olduğunu gördü. Onu görünce ayağa kalktılar, belki saygıdan belki başka bir nedenden dolayı. Mavi renkli daha narin yapıda birisi dikkatini çekti ve Thomas onun bal rengi gözlerine mıknatıs karşısındaki bir metal gibi çekildi.</p>

  <p>Ariana.</p>

  <p>Yavaşça birbirlerine yaklaşıp kucaklaştılar. Thomas onun siyah saçlarını ve pürüzsüz tenini okşadı, yumuşak yanaklarını ve nemli dudaklarını öptü, yüzünden süzülen gözyaşlarının sıcaklığını hissetti. Ağladığını duyunca ona sıkıca sarıldı, titreyen vücudunun sıcaklığını çekti, dolgun göğüslerini kendi göğsünde hissetti, sırtını sıvazladı, parmakları saçlarını okşadı.</p>

  <p>"Seni özledim," diye mırıldandı.</p>

  <p>"Ben de seni özledim," diye mırıldandı kadın. "Hem de çok."</p>

  <p>"İyi misin?"</p>

  <p>"İyiyim."</p>

  <p>"Sana kötü davrandılar mı?"</p>

  <p>"Hayır." Kadın geri çekilerek ona dikkatle baktı. 'Ya sen, sen nasılsın, Thomas?"</p>

  <p>"İyiyim. Merak etme."</p>

  <p>Thomas bir hareket sezdi ama umursamadı. Şu an için önemi olan tek şey Ariana'ydı. Onu sıkıca tutarken, tuzlu gözyaşları ve tatlı öpücükleri paylaşırken, ikisi de arzu ve heyecandan titriyordu.</p>

  <p>"Merhaba, Thomas," dedi tanıdık bir ses. "Buluşmanızı kesmek istemezdim."</p>

  <p>Gelen Greg'di.</p>

  <p>"Merhaba."</p>

  <p>"Başın sağ olsun. Uygun bir zaman olmadığını biliyorum ama yapmamız gereken işler var."</p>

  <p>Thomas, Ariana'yı bıraktı ama Amerikalıyla da tokalaşmayı reddetti; ona minnettar olması ve yaşanan bunca şeyden sonra kibar davranması için bir sebep yoktu.</p>

  <p>"Evet."</p>

  <p>"Senin de bildiğin gibi CIA'in İslamabad uçuşunu iptal ederek büyük riske girdim. Arayıp bana haberi verdiğinde çoktan havaalanına doğru yola çıkmıştık bile. Sen sözünü tuttuğun için bizim de sözümüzü tutmamız gerektiğini Langley'e anlatmam biraz zaman aldı."</p>

  <p>"Ne istiyorsun?" diye tersledi Thomas. "Teşekkür mü bekliyorsun?"</p>

  <p>"Hayır, öyle bir şey değil," dedi Greg profesyonelliğini koruyarak. "Einstein'ın el yazmasında gizlediği mesajı bana göstermeni istiyorum. Bay Bellamy bunun için iki kez aradı."</p>

  <p>İlk yağmur damlaları düşmeye başladı, başta birer ikişerdi ama sonraları şiddetini artırdı. Thomas etrafına baktı. Cenazeye katılanlardan bazıları siyah şemsiyelerini açıp hızla uzaklaşmaya başlamışlardı.</p>

  <p>"Oturup konuşabileceğimiz sakin bir yer var mı?"</p>

  <p>Amerikalı birkaç metre ileri park edilmiş Cadillac'ı gösterdi.</p>

  <p><br /></p>
  <hr class="sigil_split_marker" />

  <p><br /></p>

  <p>Limuzin genişti, ön ve arka koltukları arasında küçük bir masa vardı. Thomas ve Ariana yan yana oturdular, sırtlarını arkalarında izler bırakan yağmur damlalarının çarptığı arka cama dönmüşlerdi. Greg de araca binip kapıyı kapattı. Diğer Amerikalılar -korumalar- yağmurun altında dışarıda bekliyorlardı.</p>

  <p>"Viski?" diye sordu Amerikalı ataşe, minik bir barın kapağını açtı.</p>

  <p>"Hayır, teşekkürler."</p>

  <p>Yağmur damlaları Cadillac'ın tavanını dövmeye başladı. Thomas ve Ariana yan yana oturmuş, birbirlerinin sıcaklığını ve güvenini paylaşıyorlardı. Thomas kendisine buzlu bir viski koydu ve tarihçiye döndü. "Evet? Mesaj nerede?"</p>

  <p>Thomas elini cebine attı ve kırışık bir kâğıt parçası çıkarıp Amerikalıya uzattı. "İşte."</p>

  <p>Greg yazıya baktı.</p>

  <p style="text-align: center;"><img alt="Untitled-2" src="../Images/Untitled-2.jpg" /><br /></p>

  <p>"Bu ne?"</p>

  <p>"Şifreli mesaj."</p>

  <p>"Görüyorum. Deşifre edilmiş mesaj nerede?"</p>

  <p>Thomas ilk satırı işaret etti.</p>

  <p>"'İşarete bak' yazan satırı görüyor musun?"</p>

  <p>"Evet."</p>

  <p>"Bu bir anagram. Harflerin yerini değiştirince Yaratılış'ı elde ediyoruz. Einstein kesinlikle, 'İşareti Yaratılış'ta arayın,' diyor."</p>

  <p>"Ne işaretinden bahsediyorsun?"</p>

  <p>Kriptolog cevap vermedi. "Sorun da bu zaten." İkinci satırı işaret etti. "Sondaki bu garip kelime sorunun cevabı olmalı. Bir anagram değil, bir yer değiştirme şifresi ki çok karışık bir şeydir. Çözmemiz için anahtarı bulmamız gerekir. Bana Einstein'ın isminin anahtar olduğu söylendi, bu da bir Sezar şifresi olduğunu gösteriyordu ama denemelerim bir işe yaramadı."</p>

  <p>"Peki, hangisi işe yaradı?"</p>

  <p>Thomas huzursuzca yerinde kımıldandı. "Aslında... hiçbiri."</p>

  <p>"Ne?"</p>

  <p>"Denediğim hiçbir şey işe yaramadı."</p>

  <p>Greg anlamamış görünüyordu. "Benimle dalga mı geçiyorsun? Ne yani sırrı hâlâ çözemedin mi?"</p>

  <p>"Hayır."</p>

  <p>Amerikalının yüzü öfkeden kızardı. "Kahretsin, Thomas! Bana telefonda ne demiştin? Bana yaptığını söylememiş miydin? Anahtarı bulduğunu söylememiş miydin?"</p>

  <p>"Evet."</p>

  <p>"O zaman benim burada ne işim var?"</p>

  <p>Thomas o gün ilk defa gülümsedi, Amerikalının sinirini bozmak hoşuna gitmişti. "Buraya onu deşifre edişimi görmeye geldin."</p>

  <p>Greg hayretle gözlerini kırptı. "Anlamadım."</p>

  <p>"Merak etme, anahtarı buldum. Ama babamın ölümü yüzünden onu çözmeye ne zamanım, ne de isteğim oldu, tamam mı?"</p>

  <p>"Ah... doğru."</p>

  <p>"Şimdi deşifre edeceğiz."</p>

  <p>"Tamam."</p>

  <p>Thomas cebinden bir zarf çıkardı. Eski, sararmış ve açık bir zarftı. Zarfın içinden benzer şekilde yıpranmış bir kâğıt çıkardı. Bir tarafında Die Gottesformel yazıyordu ve Einstein tarafından da imzalanmıştı. Diğer tarafında ise bir dizi harf mürekkeple yazılmıştı.</p>

  <p style="text-align: center;"><img alt="Untitled-33" src="../Images/Untitled-33.jpg" /><br /></p>

  <p>"Bu ne?" diye sordu Greg yüzünü buruşturarak.</p>

  <p>"Anahtar."</p>

  <p>"Şifrenin anahtarı mı?"</p>

  <p>"Evet." Thomas dik oturdu. "Einstein, Die Gottesformel el yazmasını Profesör Siza'ya Tanrı'nın varlığını ispat etmenin ikinci bir metodunu bulana kadar halka ilan etmemesi şartıyla vermiş. Doğal olarak izafiyetin babası kimseyi kendisine güldürmek istememiş. Altı günlük yaratılışın izafıyetçi analiziyle keşfettiklerinin doğrulanmasına ihtiyaç duymuş." Thomas üzerinde iki şifre olan kırışık kâğıdı işaret etti. "Ek bir tedbir olarak Tanrı'nın Formülü'nü şifrelemiş. Şifre çok karmaşık olduğundan ve kimsenin onu çözemeyeceğinden korktuğundan anahtarı bir zarfın içinde ancak ikinci metodu bulduğu zaman açması şartıyla Profesör Siza'ya vermiş." Tarihçi zarftan çıkardığı notu işaret etti. "Profesör Siza'yı kaçırıp el yazmasını Tahran'a götüren Hizbullahçıların bunun varlığından haberi bile yoktu. Profesörün asistanı Luis Rocha bu zarfın içinde ne olduğunu bilmese de hocasının ona büyük değer verdiğini biliyordu. Hocasını kaçıranların geri gelip bunu da almalarından korktuğundan saklaması için babama vermiş."</p>

  <p>"Babanda mıymış?"</p>

  <p>"Evet. Son konuşmamıza kadar ben de bilmiyordum. Babam ve Profesör Siza iyi dost ve meslektaştılar ve Profesör Siza zarfın onun yanında güvende olacağını biliyordu."</p>

  <p>"Baban içinde ne olduğunu biliyor muydu?"</p>

  <p>"Hayır, hiçbir fikri yoktu. Ama meraklı bir adam olduğu için zarfı açıp içine bakmış." Thomas, Einstein'ın imzasını göstermek için zarfı kaldırdı. "Bunu Einstein yazdığını biliyordu ama sadece bir hatıra zannetmiş."</p>

  <p>'Anlıyorum."</p>

  <p>"Bana zarftan bahsedip bu sırrı çözmemi sağlaması da tümüyle tesadüfen oldu."</p>

  <p>"Tesadüf diye bir şey var mı?" diye sordu Greg.</p>

  <p>Thomas gülümsedi. "Haklısın, tesadüf değil. Bu kaderdi."</p>

  <p>Amerikalı viskisinden bir yudum aldı. "Güzel bir hikâye," dedi. "Peki, ya şimdi?"</p>

  <p>"Şimdi de mesajı deşifre edeceğiz."</p>

  <p>"Harika!"</p>

  <p>Thomas anahtarı içeren sayfanın üst kısmını işaret etti. "Bu adı gördün mü?"</p>

  <p>"Alberti mi?"</p>

  <p>"Evet."</p>

  <p>"Ne olmuş ona?"</p>

  <p>"Çok zekice. Einstein'ın ilk isminin değişik bir hâli. Sıradan birisi onun isminin İtalyancası olduğunu düşünür ama bir kriptolog ilk bakışta aradaki farkı görebilir."</p>

  <p>"Öyle mi? Neymiş peki?"</p>

  <p>"Leon Battista Alberti on beşinci yüzyılda Florentina'da yaşamış bir bilge, İtalyan Rönesansı'nın önde gelen simalarından birisiydi; Leonardo da Vinci'ye yakın birisi. Filozof, bestekâr, şair, mimar, perspektif analizin ilk yazar ve çizeri, artık aklına ne geliyorsa." Tarihçi gülümsedi. "Roma'daki Trevi Çeşmesi'nin ilk havzasını da o tasarlamıştı."</p>

  <p>Greg başını iki yana salladı ve kaşlarını çattı. "Hiç duymamıştım."</p>

  <p>"Önemi yok," diye cevap verdi kriptolog elini sallayarak. "Günün birinde Alberti, Vatikan'ın bahçesindeyken orada çalışan bir arkadaşına denk gelir. Kriptografinin ilginç yönleri üzerinde konuşurlar ve bu konuşmanın sonunda Alberti bir makale yazmaya karar verir. Bu makalede yeni bir tür şifre ortaya koyar. Buna göre iki şifre alfabesi kullanılacaktı, şifreyi çözecek kişiyi şaşırtmak için iki alfabedeki harfler dönüşümlü olarak kullanılacaktı. Dâhiceydi; çünkü metindeki aynı harfin şifreli alfabedeki aynı harfe denk gelme zorunluluğunu ortadan kaldırıyor ve çözülmesini çok daha zor hale getiriyordu."</p>

  <p>"Anlamadım."</p>

  <p>Thomas anahtarın yazılı olduğu kâğıt parçasını kaldırdı ve alfabeyi işaret etti.</p>

  <p style="text-align: center;"><img alt="Untitled-33" src="../Images/Untitled-33.jpg" /><br /></p>

  <p>"Çok kolay," dedi. "İlk satır bizim alfabemiz, değil mi? Hemen altındaki iki satır da şifre alfabeleri. 'Aacc' yazmak istediğimi düşün. İlk şifre alfabesinde a'ya karşılık gelen harf c ve c'ye karşılık gelen de b değil mi? İkinci alfabede ise sırasıyla l ve x'e denk geliyorlar Dolayısıyla bu sistemi kullanarak şifrelediğimde 'flbx' olacaktır Anladın mı? Asıl metni iki şifre alfabesiyle dönüşümlü olarak yazdığın da aynı harfler tekrar etmez ve çözülmesini çok daha zor hale getirir."</p>

  <p>"Anladım."</p>

  <p>"Einstein bize Alberti'nin şifresini kullandığını söylüyor ve bunun için bize iki alfabeyi de vermiş."</p>

  <p>Greg şifreli mesajın ikinci satırını işaret etti. "Yani bu metodu kullanarak '!ya ovqo'nun neye karşılık geldiğini çözeceğiz."</p>

  <p>"Bir başlangıç olur."</p>

  <p>"O zaman ne bekliyoruz? Başlayalım!"</p>

  <p>Thomas bir kalem çıkardı ve her harfi alfabedeki karşılıklarıyla kıyasladı. "Bakalım," dedi. "İlk şifre alfabesindeki y, i'ye karşılık geliyor; ikinci şifre alfabesindeki a ise l'ye karşılık geliyor." Harfleri yazdı. "Tamam... o bir r ve v de bir s. Q bir a ve o da bir b."</p>

  <p>Kelime şuydu:</p>

  <p style="text-align: center;"><img alt="Untitled-34" src="../Images/Untitled-34.jpg" /><br /></p>

  <p>"Anlamadım," dedi Greg kaşlarını çatarak. '"!il rsvb' mi? Bu da ne?"</p>

  <p>"Bu Einstein'ın asıl şifreli mesajı," dedi Thomas.</p>

  <p>Amerikalı şüpheyle ona baktı. "İyi de bunun bir manası yok ki."</p>

  <p>"Yok."</p>

  <p>"O zaman?"</p>

  <p>"Devam edeceğiz."</p>

  <p>"Nasıl? Zaten deşifre olmadı mı?"</p>

  <p>"Demek ki olmamış," dedi Thomas. "Gördüğün gibi '!il rvsb' bir anlam ifade etmiyor. Demek ki daha ilk adımı atmışız."</p>

  <p>"Dahası mı var?"</p>

  <p>"Besbelli." Tarihçi alfabelerin altında yazan kelimeyi işaret etti. "Şu kelimeyi gördün mü?"</p>

  <p>"Evet. Ne olmuş ona?"</p>

  <p>"Okuyabilir misin?"</p>

  <p>Greg kâğıdın üzerine eğildi. "At... atbask mı?"</p>

  <p>"Atbaş."</p>

  <p>"Bu ne demek?" diye sordu Amerikalı.</p>

  <p>"Bu geleneksel Yahudi yer değiştirme şifresi, Eski Ahit'teki anlamları gizlemek için kullanılırdı. Bunun yapılış şeklinde de mesela alfabenin üçüncü harfi alınır ve alfabenin sondan üçüncü harfi ile yeri değiştirilirdi. Böylece c, x olurdu, anladın mı? Baştan üçüncü harf sondan üçüncü harf ile yer değiştirir ve bu şekilde devam ederdi."</p>

  <p>"Anladım."</p>

  <p>"Eski Ahitte bazı Atbaş örnekleri var. Yeremya Kitabı'nda şişak ismi birkaç kez geçer. İki İbrani harfi şin ve kaf ile okunur. Şin İbrani&nbsp;<span style="text-indent: 0.3in;">alfabesinin sondan ikinci harfidir. Onu ikinci harfle değiştirirsek bet kelimesini elde ederiz. Kaf sondan on ikinci harftir, onu da baştan on ikinci harf ile yer değiştirirsek lamed kelimesini elde ederiz. Bu yüzden şişak şeklinde okunan şin-şin-şin, bet-bet-lamed ya da Babil olur. Şişak, Babil demektir, anladın mı?"</span></p>

  <p>"Evet, zekiceymiş."</p>

  <p>"Ve de basit."</p>

  <p>'Yani Einstein Atbaş şifresini mi kullandı?"</p>

  <p>"Not öyle söylüyor. Bak: 'Alberti' yüksek ihtimalle Alberti şifresi ve onunla bağlantılı alfabeleri kastediyor 'Atbaş'da 'il rsvb' harflerine karşılık gelen harflere bakmamızı söylüyor."</p>

  <p>"Mantıklı görünüyor," dedi Greg. "Bakalım mı?"</p>

  <p>Thomas nota baktı ve '!il rsvb'yi okuyup her harfin alfabede karşılık geldiği yeri saydı.</p>

  <p>"İ baştan dokuzuncu harf. Sondan dokuzuncu harf ise r. L baştan on ikinci harf ki, bu da o'ya karşılık geliyor. R, i'ye, s, h'ye, v e'ye ve b de y'ye denk geliyor."</p>

  <p>Sonucu onlara gösterdi:</p>

  <p style="text-align: center;"><img alt="Untitled-35" src="../Images/Untitled-35.jpg" /><br /></p>

  <p>"Bunun anlamı ne?" diye sordu Greg.</p>

  <p>Kriptolog mesaja baktı. "Aslında..." diye kekeledi, alt dudağını ısırdı. "Bilmiyorum... ne olabileceğine dair bir fikrim yok."</p>

  <p>"Garip bir dilde mi?"</p>

  <p>Bunu duyan tarihçinin gözleri kocaman oldu. "Tabii ya!" dedi heyecanla. "Eğer Yaratılıştaki bir işaret ise, İbranice olması gerekir, değil mi?"</p>

  <p>"Sen İbranice biliyor musun?"</p>

  <p>"Öğreniyorum," dedi Thomas. "İbranice'nin soldan sağa değil de sağdan sola okunduğunu biliyorum." Kalemi aldı. "Durun, anlayacağımız şekilde yazayım."</p>

  <p>Harflerin yerini değiştirdi.</p>

  <p style="text-align: center;"><img alt="Untitled-36" src="../Images/Untitled-36.jpg" /><br /></p>

  <p>"Yehi or!" diye okudu Greg. "Bu ne demek?"</p>

  <p>Thomas'ın rengi kaçtı. "Aman Tanrım!"</p>

  <p>"Ne?"</p>

  <p>"Yehi or! Görmüyor musun? Yehi or!"</p>

  <p>"Nedir bu?"</p>

  <p>"İşarete bak. Yaratılış. Yehi or!" Tarihçi kâğıdın üzerindeki yazıya vurdu. "Yaratılıştaki işaret bu. Yehi or!"</p>

  <p>"İyi de ne demek?"</p>

  <p>Thomas hayret içerisinde, önce Greg'e sonra da Ariana'ya baktı, henüz ortaya çıkardığı bu büyük keşfi sindirmeye çalışıyordu. Zihninde görüntüler, sesler, kelimeler ve düşünceler bir araya gelmeye başlamıştı, sanki aniden uyumlu olacak şekilde planlanmışlardı, gürültünün içinden yükselen tatlı bir melodi, gölgelerin içinden çıkan çıplak bir gerçek gibi.</p>

  <p>Om.</p>

  <p>Evreni yaratan kökensel om Tibetli seslerinin derin tınılarında yankılandı. O duayı duyan Thomas doğum ve ölüm, yaratım ve yıkım,&nbsp;<span style="text-indent: 0.3in;">Şiva'nın kutsal, ebedi dansı arasındaki salınımı hatırladı. Kafasının içinde tekrarlanan bu kutsal sözle yaratılışın sırrına, Alfa ve Omega'nın ardında yatan gizeme, evreni evren yapan denkleme, Tanrı'nın esrarlı tasarımına, hayatın şaşırtıcı hedefine, kozmos donanımı için yazılmış olan yazılıma vâkıf oldu.</span></p>

  <p>Varoluşun son hamlesi.</p>

  <p>Yokluğu parçalayıp her şeyi var eden formül önünde duruyordu.</p>

  <p>Her şeyi. Hatta yaratıcıyı bile.</p>

  <p>"Thomas," dedi Amerikalı, tarihçiden bir an önce cevap almak istiyordu. '"Yehi or'un manası ne?"</p>

  <p>Kriptolog önce ona, sonra Ariana'ya baktı; sanki uzun süren bir transtan uyanmış gibi şaşkınlıkla bakıp yumuşak, neredeyse korku dolu bir fısıltıyla sihirli denklemi söyledi; zekânın, zaman sona erdiğinde her şeye yeni baştan başlamak için, evrene açılacağı gün başvurmak zorunda kalacağı cümleye.</p>

  <p>Tanrı'nın Formülü.</p>

  <p>"Işık olsun!"</p>

  <p>Greg'in yüzünde bir farklılık olmadı, güneş ışığını kesen kapalı bir pencere ya da yaşam bulmak için bir fırçanın renklerini bekleyen boş bir tuval gibi. "Işık olsun mu?" diye mırıldandı sonunda. "Anlamadım."</p>

  <p>Thomas öne doğru eğildi, heyecan dolu yüzünü Amerikalının boş bakışlı suratına yaklaştırdı.</p>

  <p>"Bu Tanrı'nın İncil yoluyla ispatı: Işık olsun!"</p>

  <p>Ataşe başını iki yana salladı, hâlâ anlamamıştı. "Kusura bakma ama bunun bir anlamı yok. Bu ifade Tanrı'nın varlığını nasıl ispatlar?"</p>

  <p>Kriptolog sabırsızca iç çekti. "Dinle, Greg. İfadenin kendisi Tanrı'nın varlığını ispat etmiyor. Bilimsel keşifler doğrultusunda açıklanması gerek, tamam mı? Einstein'ın el yazmasının ortaya çıkmasını istememesinin asıl nedeni de bu zaten. İncil'deki bu ifadenin yeterli olmadığını biliyordu; bunun bilimsel olarak doğrulanması gerekiyordu." Thomas artan heyecanıyla koltukta arkasına yaslandı. "Bu doğrulama ancak şimdi sağlandı. Ne kadar inanılmaz görünse de İncil'in bilimsel gerçeklerle örtüştüğünü gösteriyor. İşte 'Işık olsun!' cümlesi bu şekilde Tanrı'nın varlığını ispatlıyor."</p>

  <p>"Hâlâ bir bağlantı göremedin. Lütfen açıkla."</p>

  <p>"Tamam," dedi Thomas, düşüncelerini toparlarken şakaklarını ovdu. Derin bir nefes alıp Amerikalıya baktı. "İncil evrenin bir ışık patlamasıyla var olduğunu söylüyor, değil mi? 'Tanrı ışık olsun, dedi ve ışık oldu."'</p>

  <p>"Evet."</p>

  <p>"Einstein'ın önsezisi ona İncil'deki cümlenin doğru olduğunu söyledi. Ölümünden yıllarca sonra, kozmik mikrodalga arka plan radyasyonunun keşfi Büyük Patlama teorisinin doğruluğunu kanıtladı. Evren gerçekten de bir tür ilk patlamayla oluşmuştu, ki bu da İncil'in bu konuda haklı olduğunu gösteriyor: Her şey ışık olduğunda başladı."</p>

  <p>"Tamam."</p>

  <p>"Şimdi geriye ışığa neyin neden olduğunu bulmak kaldı."</p>

  <p>"Tanrı'yı kastediyorsun."</p>

  <p>"İstersen Tanrı de; ismin önemi yok. Önemli olan şu: Evren Büyük Patlama'yla başladı ve Büyük Donma ya da Büyük Çöküş'le ile sona erecek. Einstein, Büyük Çöküş olacağını tahmin ediyordu."</p>

  <p>'Yani Büyük Patlama'nın tam tersi."</p>

  <p>"Aynen," dedi Thomas, tekrar öne doğru eğildi, fazlasıyla memnun olmuştu. "Söyleyeceklerime çok dikkat edin. Her şeyin zamanın başlangıcından beri belirlenmiş olduğunu söyleyen antropik ilkeye göre en başından beri insanlığın yaratılması amacı vardı. Asıl önemli olan bunun nedeni. Neden insanlık yaratıldı? Plan neydi? Neden buradayız?"</p>

  <p>"Akıl ermez sırlar."</p>

  <p>"Zannettiğin kadar akıl ermez değil."</p>

  <p>"Ne yani bu soruların cevabı var mı?"</p>

  <p>"Kesinlikle." Thomas kâğıttaki "Yehi Or!" yazan satırı gösterdi. "Cevap Tanrı'nın Formülü'nde. 'Işık olsun.' Einstein insanlığın son hamle değil de son hamleye giden bir araç olduğunda karar kılmıştı."</p>

  <p>"Hiçbir şey anlamadım."</p>

  <p>"Evrenin tarihine bir bak. Enerji maddeyi, madde hayatı, hayat ise zekâyı üretti." Tarihçi durdu. "Ya zekâ? Zekâ neyi üretecek?"</p>

  <p>"Bir fikrim yok."</p>

  <p>"Einstein, 'Işık olsun!' cümlesini ilahi bir formül olarak tanımlayarak bu soruya ilk cevabı verdi."</p>

  <p>"Tam olarak ne cevap verdi?"</p>

  <p>"Tanrı."</p>

  <p>"Ne?"</p>

  <p>"Zekâ, Tanrı'yı üretecek."</p>

  <p>Greg başını iki yana salladı. "Ne anlattığını anladığımdan emin değilim."</p>

  <p>"Çok basit," dedi Thomas. "İnsanlık daha gelişmiş bir zekâ yaratmak için yaratıldı: yapay zekâ. Bilgisayarlar. Birkaç asır içerisinde bilgisayarlar insanlardan daha zeki olacak ve milyonlarca yıl içerisinde biyolojik hayatı sona erdirecek olan kozmik değişimlerden kendilerini kurtarabilecekler. Birkaç milyon yıl içerisinde kozmik şartlar değiştiğinde karbon tabanlı yaşamlar ortadan kalkacak ama diğer atomlara dayalı yaşamlar varlıklarını sürdürebilecek. Bilgisayarlardan bahsediyoruz. Evrenin dört bir köşesine yayılacak ve milyarlarca yıl içerisinde bir galaksi ağıyla birleşip her yerde var olan ve her şeyi bilen tek bir varlık haline gelecekler. Böylece büyük bir evrensel bilgisayar doğmuş olacak. Ama varlığı Büyük Çöküş tarafından tehdit edilecek. Büyük evrensel bilgisayar evrenin sonundan kurtulabilmek&nbsp;<span style="text-indent: 0.3in;">için bir yol bulmak zorunda kalacak. Cevap çok korkunç olacak." Durdu. "Kaçış yok. Son kaçınılmaz."</span></p>

  <p>'Yani her şey sona erecek."</p>

  <p>Thomas sinsice güldü. "Pek sayılmaz. Büyük evrensel bilgisayarın varlığını devam ettirebilmesinin tek bir yolu olacak."</p>

  <p>Kriptolog beklentiyi artırmak için sustu.</p>

  <p>"Ne?" diye sordu Amerikalı.</p>

  <p>"Büyük Çöküş'le ilgili her detayı kontrol etmek zorunda kalacak. Büyük Çöküş'den sonra evreni yeni baştan yaratmasını mümkün kılacak bir formüle uygun olarak her şeyi kontrol etmesi gerekecek, böylece her şey yeniden var olacak. Kendisi de dâhil her şey."</p>

  <p>"Her şeyi yeniden mi yaratacak?"</p>

  <p>"Evet. Büyük evrensel bilgisayar Büyük Çöküş'le ortadan kalkacak ama bu zaman zarfında yeni bir evrende ortaya çıkmasını sağlayacak bir formülü tasarlamış olacak. Bu formülde belirlenimci şekilde ve yeni bir evrende maddenin yeniden ortaya çıkmasına imkân verecek şekilde belirlenmiş kesin değerlere sahip kanunlar ve sabitlere göre enerjinin nasıl dağıtılacağı bulunacak, bunu yaşamın ve zekânın yaratılışı izleyecek ve böylece antropik ilke yeniden uygulanmış olacak."</p>

  <p>Peki, bu formül ne olacak?"</p>

  <p>Thomas omuz silkti. "O kadar karmaşık ki ancak süper bir bilgisayar tarafından hesaplanabilir. Ama böyle bir formül var ve tasarımı mecazi olarak İncil'de yer alıyor."</p>

  <p>"Işık olsun!" diye fısıldadı Greg, mavi gözleri ışıldadı.</p>

  <p>"Aynen!" dedi Thomas gülümseyerek. "Işık olsun!" Omuz silkti. "Tanrı'nın Formülü."</p>

  <p>"Dur bir dakika," dedi Amerikalı elini kaldırarak. "Tanrı'nın bir bilgisayar olduğunu mu söylüyorsun?"</p>

  <p>"Tüm zekâ öyledir zaten," diye cevap verdi tarihçi kibirli bir ifadeyle. "Fizikçi ve matematikçiler bana bunu öğrettiler." Şakağına vurdu. "Zekâ, hesaplamadır. İnsanlar bir tür biyolojik bilgisayardır. Bir karınca basit bir biyolojik bilgisayardır; biz sadece biraz daha karmaşığız."</p>

  <p>"Sence de bu tanım biraz abartılı değil mi?"</p>

  <p>Thomas tekrar omuz silkti. "Eğer istemiyorsan ona büyük evrensel bilgisayar demek zorunda değilsin. Ona... ne bileyim mesela yaratıcı zekâ, büyük mimar, yüce varlık gibi canın ne istiyorsa diyebilirsin. İsmin bir önemi yok. Önemli olan hepsinin kökünde zekânın olması."</p>

  <p>"Anlıyorum."</p>

  <p>"Einstein evrenin bir sonraki evreni var edecek zekâyı yaratmak için var olduğuna karar verdi. Bu, evrenin yazılımı. Bu varlığın son hamlesi. 'Işık olsun!' İncil'de geçen evrenin yaratılma formülünün mecazi karşılığıdır; Büyük Çöküş olduğunda büyük evren bilgisayarının uygulayacağı formül, yeni bir Büyük Patlama'ya yol açarak her şeyi yeni baştan yaratacak formül. Her şeyi. Tanrı'yı bile. Evrenin nihai amacı Tanrı'yı yeniden yaratmaktır; biz sadece bu amaca hizmet eden araçlarız."</p>

  <p>Amerikalının gözleri Thomas ve Ariana arasında gidip geldi. Kriptoloğun elinde tuttuğu nota baktı ve sonunda Einstein'ın en büyük sırrını o da kavradı: Tanrı'nın varlığının ortaya çıkışı, evrenin amacı, insanlık için yapılan plan.</p>

  <p>"Bu... bu inanılmaz."</p>

  <p>Thomas cevap vermedi. Arabanın kapısını açıp dışarı baktı. Yağmur dinmişti. Serin bir rüzgâr yüzüne çarptı; hafif ve narindi, sanki parfümlüymüş gibi yumuşaktı. Gökyüzündeki bulutların görüntüleri su birikintilerinde yansıyordu. Her şey yıkanıp tertemiz olmuştu. Sabah vakti sessiz ve huzur doluydu, ağaç yapraklarından damlayan suların ritmine bir müzik gibi eşlik ediyordu. Güneş ışığı&nbsp;<span style="text-indent: 0.3in;">gökyüzünde kayıp giden bulutların arasından süzülmekteydi, kimisi koyu ve yoğun, kimisi açık ve kabarık.</span></p>

  <p>Tarihçi dışarı çıktı ve dönüp elini uzatarak Ariana'nın da çıkmasına yardım etti. Hâlâ dallarından damlalar düşen bir çınar ağacının altında toplanmış olan Amerikalı korumalar yaklaşıp Greg'e bir emri olup olmadığını sordular. Amerikalı ataşe sorun olmadığı söyleyince hepsi rahatladı.</p>

  <p>Gitmeden önce Thomas limuzinin içine baktı ve Greg'e son bir şey söyledi. "Ne garip ki insanlık en başından beri evrenin ardında yatan bu temel gerçeği bilmiş."</p>

  <p>"Nasıl yani?"</p>

  <p>"Ölmeden önce babam bana Hinduların evrenin döngüsel olduğuna inandığını söylemişti. Evren doğar, yaşar, ölür, hiçliğe girer ve sonsuz bir döngüde yeniden doğar, Brahman'ın gecesi ve gündüzü dedikleri sonsuz bir dönüş. Hindu yaratılış hikâyesine göre Tanrı dünya, dünya da Tanrı olur."</p>

  <p>"Şaşırtıcı."</p>

  <p>Thomas gülümsedi. "Kesinlikle." Derin bir nefes aldı. "Ayrıca Laozi'nin ilginç sözlerini de benimle paylaştı, evrenin sırlarını içeren bir şiir. Dinlemek ister misin?"</p>

  <p>"Tabii ki."</p>

  <p>Ani bir rüzgâr ağaçların dallarını salladı, yaprakları dönüp arabanın etrafındaki kara gölgeleri sarstı. Sanki gökyüzü uluyordu, sinsi bir sızlanma gibi, yağmurdan sonra baş gösteren huzurlu ortamı bozmak ister gibi bir hali vardı, sanki cezalandırıcı bir selle tehdit ediyordu, sanki en derin sırlardan birinin açığa çıkmasının intikamını almak ister gibiydi.</p>

  <p>Bundan etkilenmeyen Thomas sanki hâlâ babasının titreyen dudaklarından dökülüyormuş gibi şiiri okudu; büyük bir şevk ve hırsla okudu, doğru yolu bulduğunu ve kaderinin de peşinden geleceğini bilen birinin azmiyle okudu:</p>

  <p><br /></p>

  <p style="text-align: center;"><i>Sessizliğin sonunda cevap,</i></p>

  <p style="text-align: center;"><i>Günlerimizin sonunda ölüm vardır.</i></p>

  <p style="text-align: center;"><i>Hayatımızın sonunda ise yeni bir başlangıç.</i></p>

  <p style="text-align: center;"><i><br /></i></p>

  <p style="text-align: center;"><i>Yeni bir başlangıç.</i></p>
</body>
</html>
