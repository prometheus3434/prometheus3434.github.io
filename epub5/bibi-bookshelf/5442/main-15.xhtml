<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">III</span></h4>
<p>Bu kış, Noel ve yılbaşı balolarına, Ankara'da, her seneden daha zevkli bir hazırlanış vardı. Çünkü, bu eğlenceler, henüz açılmış olan Ankara Palas'ın büyük <span style="font-style:italic;">hail</span> ve salonlarında yapılacaktı. Buranın bin kişiden fazla davetli alabileceği söyleniyordu. Onun için, birçok ailelerin daha iki ay evvelinden İstanbul terzilerine taşındıkları görülmeye başladı. Gerek Kaligurusi'de, gerek Fegara'da en son Paris modelleri Ankarah hanımlar tarafından kapışılıyordu. Beyler, fraklarını ya daralmış ya eskimiş bularak yeniden gece esvapları ısmarlıyorlardı. İlk yıllar, bir kuyruklu ceketle bir silindir şapkayı kâfi sananlar, şimdi, klak ve makferlan peşinde koşuşuyorlardı. Yazık ki, bu <span style="font-style:italic;">artikllerin*</span> bir kısmını stoklar tükenmiş olduğu için bulmak kabil olmuyor ve Be- yoğlu nun belli başlı mağazaları vasıtasiyle Avrupa'ya ısmarlamak lâzım geliyordu. Bu sırada dans iskarpinlerinin fiatı üç dört misline fırladı. Gerçi, yeni çıkan <span style="font-style:italic;">Adabı Muaşeret.</span> kitabında maskaraisız olmak şartiyle bağlı rugan iskar-</p>
<p>) Eşya kır.</p>
<p>pinlere mesağ* vardı. Lâkin, zarafetin en ileri şartlarını yerine getirmek asriliğin ihmal götürmez bir şiarı telâkki olunuyordu.</p>
<p>Suvarelerin başlayacağı tarih yaklaştıkça bu şevk hummalı bir galeyan halini aldı. Bütün yeni evlerin kırmızı çatıları altında, bir zarafet yarışıdır gidiyordu. Her aile kendi penceresinden komşusunun, o gecelere nasıl bir <span style="font-style:italic;">sürpriz</span> hazırladığını keşfe çalışıyordu. Dedikodular, münakaşalar, bazen bir familya ferdlerini birbirine düşürecek kadar hâd bir şekil alıyordu. Hele karılarının bülün arzularını yerine getiremeyen kocalar dünyanın en bedbaht insanlarıydı. Bunlar, Allahtan ya bir zelzele, ya bir tufan beklemekte idiler, ta ki, o gece eğlencelerine yetişilmesin de ortada mesele kalmasın diye...</p>
<p>Lâkin, ne tufan oldu, ne zelzele... Bütün şenliği, cümbüşü; bütün çalgıları, dansları, şarkıları ve bütün külfetleriyle o geceler geldi, çattı.</p>
<p>Saat ondan itibaren Ankara Palas'ın önü helecanlı bir canlılıkla harekete gelmeye başladı. Polislerin beyaz eldivenli elleri, kuru soğuğa rağmen, kimbilir daha ne vakitten beri otelin kapısında birikmiş olan meraklı halk kümelerini zorlukla açabiliyordu. İçleri birer mağaza camekânı gibi aydınlatılmış hususî arabalar ve şık kira otomobilleri, buraya, şehrin dört bir köşesinden, durmaksızın insan taşıyordu. Bu insanlar, arabaları, tam yaya kaldırımının önüne yanaşınca, bir iki dakika süren bir tereddütten sonra ayaklarını basamaklara uzatıyorlar, ağır ağır yere inerek, Ankara Palas'ın mermer merdivenlerine doğru ilerliyorlar ve kâh çifter kâh üçer dörder, kadınlı erkekli gruplar halinde bir müddet dış veslibülün ortasında birikiyorlardı.</p>
<p>Bunları, ağırlaştırılmış birer sinema şeridi gibi seyre dalan yerliden ve köylüden mürekkep sokak kalabalığı için,</p>
<p>' İzm hiç şüphesiz balo denilen şey burada başlıyor ve burada bitiyordu. Çünkü, bu kalabalık, otomobillerden inip, merdivenlerden çıkan bu insanların içeriye girdikten sonra vestiyere yanaşıp palto ve şapkalarını nasıl bıraktıklarını ve oradan dans salonuna nasıl girdiklerini, artık, göremiyordu. Bundan ötesi, artık, faraziye ve muhayyelenin işi oluyordu.</p>
<p>Nitekim, bir köylü donu üstünde bir redingot eskisi giymiş ve bunun üstüne bir kuşak bağlamış acayip kıyafetli bir adam, yanmdakine diyordu ki:</p>
<p>“Sen, sanki, buradan bir şey gördün mü sanıyorsun? He, he, he... Aklına şaşayım.”</p>
<p>Öbürü, siperi arkaya çevrilmiş kasketinin üstüne bir sarık geçirilmiş başını iki yana sallayarak cevap veriyordu:</p>
<p>“İçeride, ne yaparlar bilirim emme, söylemem” diyor ve iki sıra bembeyaz dişlerini gösteren bir gülümsemeyle sırıtıyordu. Redingotlu adam, dirseğiyle kasketlinin böğrüne vurdu:</p>
<p>“Deyiver, be... Ne biliyon, daha deyiver...”</p>
<p>“Deyemem...”</p>
<p>Bunlar böyle bağdaşırken bir üçüncü söze karıştı. Bu tıknaz, babacan bir tipti:</p>
<p>“Ne var, bunu bilmiyecek be? İşte, ben deyivereyim: İçerde <span style="font-style:italic;">tango</span> var” dedi.</p>
<p>“Tango mu? Ne dedin, tango mu? He, he, he...”</p>
<p>“Tango da kim oluyor ki?”</p>
<p>Tıknaz adam» bunu, bir türlü anlatamıyordu. Çünkü, onun için <span style="font-style:italic;">tango</span> kelimesinin ifade ettiği mâna gayet müphem ve müphem olduğu kadar genişti. Bu, belki, bir âyinin, belki bir yemeğin, belki de bir çalgının adı idi. Belki de bir insanın adı olabilirdi. İşin içinden çıkamayacağını anlayınca o da sırıtmaya başladı. Tam bu sırada halkın içinden bir ses duyuldu:</p>
<p>“Aman Allah, yaradana gurban olayım...”</p>
<p>Bu, beyaz yün çoraplarının üstüne iki partal lâstik geçirmiş ve bu lâstikleri sicimle ayaklarına bağlamış, yan külhanbeyi tavırlı bir delikanlı idi ve bu lâfı, lam o esnada otelin merdivenlerinden çıkmakta olan şişman bir hanıma alıyordu. Bunun yanında duran bir köy imamı, koluyla delikanlıyı dürttü:</p>
<p>“Sus, oğlum, başına iş açarsın” dedi.</p>
<p>“Ne işi be? Şimdi hürriyet var. Herkes islediğini söyleyebilir. Anladın mı, sarmısak kafalı?”</p>
<p>Hoca arkasına doğru çekildi. Fakat, çekilmesiyle öne doğru atılması bir oldu. Ayağı, yerde yığılı duran canlı bir şeye çarpmıştı. Bu yığın onun çarpmasiyle yavaş yavaş yukarı doğru uzanmaya ve kanatları yan açılmış bir kocaman, bir korkunç kuş şekli almaya başladı. Hoca, az kalsın, sala- vat getirip: “İn misin, cin misin?” diye bağıracaktı. Lâkin, gördü ki, bu, yorganına sarılmış bir köylüden başka bir şey değildir.</p>
<p>“Ülen, ne idiyon orda be?”</p>
<p>Hocaya ince, ince, bir sivrisinek vızıltısını andırır kadar ince bir ses cevap verdi:</p>
<p>“Bakırdım, bakırdım, uykum geldi. Birdenbire bacaklarım tutmayıverdi. Olduğum yere yığılıp kalmışım.</p>
<p>Hoca aldırmadı. Tekrar Ankara Palassın kapısını seyre daldı. Fakat, yorganlı köylü gene uyuyup düşmemek gayesiyle* konuşmak isliyordu. Belki de derdi vardı ve belki de hoca büyük şehirde ona ilk hitap eden adam olduğu için ona yüreğini açmak ihtiyacını duyuyordu:</p>
<p>“Sekiz saatlik yoldan gelirim;” dedi. “Handa bana yer vermediler. Bir kahveye gireyim, dedim, sokmadılar. Dolaşırken, karşıdan buranın ışıklarını gördüm. Bir de baktım, ahali toplanmış. Belki, bizim köylülerden birine rasgelirim dedim.”</p>
<p>) (.ehliyle</p>
<p>Hoca, gene hiç tınmadı. Köylü yaklaştı:</p>
<p>“Burada ne var ki? Ne idirler?” diye sordu.</p>
<p>Hoca başını çevirmeksizin:</p>
<p>“Balo var, balo... dedi.</p>
<p>Bu kelime köylüye neyi ifade etti? bilinmez. Lâkin yor- gaıılı adam kendi kendine söylenir gibi mırıldandı:</p>
<p>“Bu gecenin yarısında hep dolaşıp dururlar. Onlar da benim gibi garip mi, nedir? Yatacak yer mi ararlar?”</p>
<p>Hoca, kendini tutamayıp güldü. Bundan cesaret alan köylü ona daha ziyade sokuldu:</p>
<p>“Bu koca konak kimin? Ah deyiver bana, gözünü seveyim...</p>
<p>“Tövbe yarabbi, tövbe yarabbi... Burası otel, otel be. Hani, senin anlıyacağın alafranga han.”</p>
<p>Tam bu sırada, otelin iç salonlarından birinde bir köşeden, sokaktaki bu konuşmaların yankısı Selma Hanımın kulağına şu şekilde çarpıyordu:</p>
<p>...kim bilir bizim için ne düşünürler? Neler söylerler? Onlar için, kapısından gördükleri bu âlem ne kadar esrarengiz şeylerle doludur?”</p>
<p>“Yavaş yavaş onlar da öğrenecek, onlar da alışacak. Bu yeni hayatın icapları onlarca da anlaşılır, açık ve basil şeyler haline girer.”</p>
<p>“Demin, otelin merdivenlerinden çıkarken tuhaf bir baş-dönmesi hissettim. Bana öyle geldi ki, ayağımı bastığım her basamak, halkla benim aramdaki uçurumu bir parça daha derinleştiriyor. Ters yüzü geri dönüp arkamda bıraktığım bu uçuruma atılmak istedim; ta ki onlara karışayım ve içinde bulunduğumuz bu sunî âlemi, onların arasından, onların gözüyle uzaktan seyredeyim diye.. Fakat, düşündüm ki...”</p>
<p>“Fakat, düşününüz ki, bu kabil değildir. İçtimaî merdivenin bu basamağına çıktıktan sonra geriye dönenlere, hiç bir yerde, hiç bir devirde rasgelinmiş mi? Azizim, demokrasilerin kanuniyetine göre hep aşağıdan yukarıya doğru çıkış vardır. Bunun tersi ancak bir <span style="font-style:italic;">katastrofu*</span> ifade eder 'Halka doğru'<sup>1</sup> lâfının hakikî mânası halkı kendine doğru çekmek demektir.”</p>
<p>“Ben, meseleyi böyle vazetmiyorum, böyle vazetmek de islemem. Çünki, bir nevi <span style="font-style:italic;">demagoji'ye</span> sapmış olurum. Benim için burada bir rejim üslûbu dâvası mevcut değildir. Bilirim ki, sınıf tezatlarının en çok tebarüz ettiği, en çok keskinleştiği yerler şu çağdaş demokrasilerdir. Size maksadımı nasıl anlatayım? Bilmem ki... Bu, bir maksat bile değil. Bu, hattâ bir ruh haleti bile değil, buna, belki bir <span style="font-style:italic;">sezimi</span> diyebilirim. Demin, merdivenlerden çıkarken, kendimi, birdenbire, muallâkla gibi hissettim. Ayağım yerden kesilmişti. İşte o vakit, sokaktaki o insan kümesi, bana kendimden daha reel bir varlığın ifadesi gibi göründü. Onlara dönmek isteyişimin sebebi işte bundan hasıl olmuştu. <span style="font-style:italic;">Realite</span> ile kaybettiğim teması bulmak ihtiyacı...”</p>
<p>Selma Hanım, arkasında konuşan bu iki kişiden biri, sanki, bu son sözleri doğrudan doğruya kendine hitap ediyormuş gibi hızla başını çevirdi: “Evet, ne doğru söylüyorsunuz, ben de ara sıra bu ihtiyacı duymaktayım” diyecek oldu. Fakat, kendini tuttu. Çünkü, konuşanlardan ne birini, ne öbürünü tanıyordu. Zaten iki dans arasında iliştiği bu kanapede yalnız da değildi. İstiklâl Harbi esnasında, bir gün, Aktepe'de tanıdığı doktorun hanımı ile kız kardeşi onu aralarına almışlardı ve suvarenin, şimdiden birer dedikodu mevzuu haline girmiş birçok hâdiselerini anlatıp duruyorlardı.</p>
<p>Ezcümle, Murat Beyin, baloya çocuklarını da beraber getirişi, bu akşamın en tuhaf vakalarından birini teşkil etmiş-</p>
<p>’ll’cl.’ıkcl.</p>
<p>li. İlk önce, kalabalıktan sinerek, büyükannelerinin eleğine yapışıp kalan bu çocuklar, yavaş yavaş muhite alışmışlar ve halkın arasında dolaşıp koşuşmaya başlamışlardı. Hiç şüphesiz kendi eğlencesi için, bu işe razı olan İsviçreli müreb- biye, Hariciye'nin gençleriyle danstan bir dakika baş alamıyordu ve çocuklar, bu suretle, çoktan kaybettikleri bir serbestliğin tadını çıkarıyorlardı. Bunların, mızıka ve dans esnasında pek belli olmayan mevcudiyetleri mızıka ve dans aralarında son derece göze batıcı bir hal alıyordu. Birbirlerini kovalayarak, <span style="font-style:italic;">hall'in* </span>ortasından geçiyorlar ve birtakım çığlıklar kopararak koridora uğruyorlardı. Murat Bey, bir köşeden tantanalı karnını hoplatarak gülüyor ve yanındakilere:</p>
<p>“Bizim çocuklar... Mahsus getirdim,” diyordu; “Küçükten alışsınlar. Bizim gibi acemilik çekmesinler.”</p>
<p>Ve çocuklar, aynı sesler, aynı koşuşmalarla koridordan hall'e atlıyorlar, oradan yolunu keşfettikleri büfeye saldırıyorlardı.</p>
<p>Selma Hanım, mahçup, korkak, gözlerini ecnebilerin üzerinde gezdiriyordu. Bunların hiçbir şeyin farkında olmayan bir halleri vardı. Hattâ içlerinden biri, Selma Hanımın kendisine baktığını görerek hemen yanına yanaştı:</p>
<p>“Bir emriniz mi var?” diye sordu.</p>
<p>Selma Hanım, “hayır” cevabını verince:</p>
<p>&quot;Öyle ise benim sizden bir ricam var. Gelecek dans için kimseye söz vermeyin” dedi.</p>
<p>Selma Hanımın sağ ve solundaki dedikoducu hanımlar birbirlerine bakarak manalı bir tarzda gülümsediler. Selma Hanım, çıplak ensesinin üstünden geçen bu anî tebessüm seyyalesinde,** âdeta, bir günah esnasında yakalanan kadının hicabını duymuştu. Fakat, neden? o da bilmiyordu.</p>
<p>( ) Salon</p>
<p>ı ) Selinde</p>
<p>İlk zamanlar Türk hanımlarının balolarda dans etmesi, hele ecnebilerle dans etmesi pek hoş görülmezdi. Bunlar, bir Avrupah salon hanımının bütün masraflarını yapmakla beraber mond'un* zevkini henüz onlar kadar çıkarmıyorlardı. Nitekim, üstünde en az birkaç bin liralık mücevher taşıyan Murat Beyin kız kardeşi Cemile Hanım, suvareye geldiği dakikadan beri dar <span style="font-style:italic;">lamc</span> kılıfının içinde bir büyük kuşlüyü yastık gibi hep aynı koltuğun içinde duruyordu. Eğer, yengesi, arasım eğilip de ona birkaç kelime söylemese. o da başını çevirip ona cevap vermese, uzaktan, bunun gerçeklen süslü bir yaslık mı, yoksa canlı bir mahlûk mu olduğunu kestirmek epeyce güç olurdu.</p>
<p>Selma Hanım, bundan dört beş yıl evvel, Ellik'teki bağda o kadar taşkın bir hayal ile zinde, o kadar sıhhatli ve neşeli tanıdığı bu kızcağızın böyle hantal bir yığın haline girişindeki hikmeti bir türlü anlayamıyordu. Bu gibi akşamlarda, çok defa bu tecessüs saikasiyle onun yanına sokulduğu ve onu harekete getirmeye çalıştığı oluyordu. Lâkin, eskiden o kadar açık yürekli o kadar babacan olan Cemile, şimdi, haşin denilecek derecede asık suratlı ve küskündü. Bütün gayretlerine rağmen bir türlü kaynaşamadığı bu <span style="font-style:italic;">monden</span> hayatı gittikçe daha ziyade yadırgıyor ve bu yadırganlığı, onda, bu hayatta muvaffak olmuşlara karşı bir kin vc düşmanlık şeklinde tezahür ediyordu. Selma Hanım, yanına yaklaşınca büsbütün suratını astı:</p>
<p>“Kuzum Selma Hanım, pek yanımda durmayın. Çünki, sonra beni de dans edenlerden sanırlar.”</p>
<p>Selma Hanım gülerek:</p>
<p>“iyi ya, siz de dans edersiniz” dedi.</p>
<p>Bu, ona, yani bu vücutla, bu acemilikle âleme rezil olursun mânasını ifade ediyordu. Cemile omuzlarını silkti:</p>
<p>“Allah göstermesin, dedi. “Bilmediğimden değil, fakat</p>
<p>( )Sosyetik çevre</p>
<p>doğrusu, bu umumî yerlerde, ilin tanımadığım berilleriyle, katiyen...''</p>
<p>Tam bu sırada,- uzun boylu, sarışın bir genç, kalabalığın içinden çıktı, Selma Hanıma doğru ilerledi, gelip önünde eğildi ve onu henüz başlayan bir tango'ya davet etli.</p>
<p>Gelin görümce birbirlerine bakıp gülüştüler. Cemile:</p>
<p>&quot;'Vallahi, buradan işaret etli. Ben gördüm” diyordu.</p>
<p>Hakkı Beyin haremini dansa kaldıran (...) Elçiliği erkânından henüz evlenmiş bir gençti. Nitekim, danstan sonra büfeye gittikleri vakit, genç diplomat, karısını ilk deki olarak Selma Hanıma takdim elti. Bu, su içinde bilen çiçekler gibi narin ve serin bir Şimal güzeli idi. Selma Hanım, biraz ötede, kocasının yanlarına yaklaşmak ister gibi kendilerine bakmakta olduğunu gördü. Genç evliye:</p>
<p>&quot;Ben de size kocamı takdim edeyim, dedi. Ve eliyle Hakkı Beye küçük bir işaret elli. Onun da, akşamın ilk saatinden beri kollayıp güzellediği hep bu idi. Yanındaki hanımı bırakıp koştu ve yerlere kadar eğilip genç kadının elini öptü. Selma Hanım, kocasının bu pek bayat alafranga tavırlarına hâlâ ısmamamıştı. Bu yerlere kadar eğilip kadın eli öpmelerin, o konuşulan müddetçe şapkayı elde tutmaların ve her vesile ile reverans yapmaların ne kadar aykırı bir nezaket olduğunu asıl Avrupalı erkeklerin hal ve tavırlarını gördükten sonradır ki, daha iyi anlıyordu. Arasıra, kocasiyle pek samimî dakikalarında:</p>
<p>“Vallahi kıskandığım için değil, diyordu. “Bir kadın karşısında senin gibi kırılıp dökülen bir tek ecnebiye rasgelmi- yorum. Demek ki, bu saray merasimperdazlığı* ya pek eski zamanlara ait bir şey olacak, ya da...”</p>
<p>Hakkı Bey:</p>
<p>“A hanım, diyordu. “Bir defa, ben Avrupa'da bulunmuş bir adamım. (Harbiumumî'de bir kere Almanya'ya gitmiş</p>
<p>) Törcncıliğı.</p>
<p>li.) Sonra da Avrupa adap ve muaşeretine dair ne kadar kitap görürsem alıp okuyorum. Artık, benim yaptığımın doğruluğundan şüphe edilir mi?&quot;</p>
<p>Ve bunu, o kadar ciddiyetle söylüyordu ki, Selma Hanım kocasının bu sadeliğine gülmek mi, ağlamak mı lâzım geldiğini tâyin edemiyordu.</p>
<p>Yarabbi, asker üniforması içinde her hareketi, o kadar şahsî, o kadar kusursuz olan bu adamı, sivil kıyafet, ne kadar acayipleştirmiş, salaklaştırmış, kendiliğinden ayırıp su-nîleştirmişti.</p>
<p>Selma Hanım, Hakkı Beyle evlendiği günden beri, kimbi- lir kaç defa yaptığı bu muhakemeyi, bu balo büfesi başında tekrar ederken, acayip bir vaziyetle karşılaştı. Büfe başında içenlerden biri, yaşlı ve matruş bir adam, elindeki kadehi kaldırıp kaldırıp Selma Hanıma işaret ediyor ve onu açıktan açığa birlikte içmeye çağırıyordu.</p>
<p>Kafası deminki düşüncelerle dalgın olan genç kadın, önce, bu işaretlerin kendisine mi, yoksa başka birine mi yapıldığını anlayamadı. Fakat, biraz dikkat edince gördü ki, bu adamın içki yarenliklerine mevzuu olan kendisi, bizzat kendisidir. Başını çevirmek, görmemezlikten gelmek istedi. Lâkin, o adam, şimdi, bulunduğu noktadan ayrılmış, elinde kadehiyle ona doğru geliyordu. Selma Hanım korkarak arkasını çevirdi. Bir sarhoş tecavüzüne maruz kalmak üzere olduğunu hissediyordu. Derken çıplak omuzuna bir elin hafif dokunuşu...</p>
<p>&quot;Hanım kızım, hanım kızım, beni tanıyamadm mı?”</p>
<p>Hakkı Beyin haremi döndü, baktı. Fakat, baktıkça onu tanımaktan uzaklaşıyordu. Bu adam, frakı, bol yakalığı, katı plastronu içinde kaba saba tahtadan yapılmış bir elbise askısını andırıyordu. Ne renkle olduğu bilinmeyen, yer yer dökülmüş saçlarının arkasında iri ter taneleri matruş yüzünün sayısız buruşukları arasına yuvarlanıyordu. Bir eliyle sımsıkı kadehini tutuyor, öbürüyle, muttasıl, bu ter tanelerini silmeye çalışıyordu.</p>
<p>Selma Hanım ürkerek ve kekeleyerek:</p>
<p>“Hayır, tanımıyorum,” dedi.</p>
<p>Yaşlı zat, cıvık bir sarhoş gülüşüyle güldü:</p>
<p>“Murat Beyin bağında tanıştık ya, dedi. “Beş yıl oluyor. Emin Bey, Şeyh Emin. Hâlâ tanıyamadın mı?”</p>
<p>Bereket, Hakkı Bey, karısının imdadına erişti, Selma Hanımın müşkül bir vaziyette kaldığını hissederek söze karıştı ve Şeyh Emin Efendinin koluna girerek uzaklaştılar. Kalabalığın içinden, Şeyh Emin'in yüksek sesle şunları söylediği işitiliyordu:</p>
<p>“Yahu, bıraksaydın, şu hanımla bir toka etseydim. Biz, dans bilmiyoruz. Bari bunu yapalım. He, hch, heh... Bari bunu yapalım.</p>
</body>
</html>