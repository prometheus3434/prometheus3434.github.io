<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">XIII</span></h4>
<p>Binbaşı Hakkı Beyin tahmin ettiği gibi, düşman halta sonunda bir umumî taarruza geçti. Selma Hanım, bundan bir iki gün evvel kocası Nazif'in ve bütün Ankara'daki ahbaplarının itirazlarına rağmen Eskişehir yolunu boylamıştı. Orada, askerî hastahanede kendisine bir hastabakıcılık vazifesi verildi. Fakat, genç kadın, o kadar tehalükle* atıldığı bu vazife başında üç dört gün ya kaldı ya kalmadı; bir sabah, müthiş bir yaralı ve hasta asker kalabalığı ile dolu, mahşer gibi bir tren içinden çıkageldi. Avurtları çökmüş, gözlerinin etrafı kararmıştı.</p>
<p>“Ne oklu? Ne var? Ne gördün?” diyenlere açık bir cevap vermiyor:</p>
<p>“Bilmem, bilmem, ne oldu... Evvelki gece, müthiş bir tayyare hücumu vardı. Ertesi gün bize 'Haydi toplanın. An- ka-ra'ya gideceksiniz' dediler.”</p>
<p>Nazif soruyordu:</p>
<p>Hstcklc</p>
<p>“Korktun mu? Çok korktun mu?&quot;</p>
<p>Genç kadın korkmadığını söylüyordu. Fakat, her vakit altın renginde bir billur partilisiyle ışıldayan gözlerinin üstündeki gölge onun nasıl bir badireden geçtiğini haber veriyordu. İlk günler, uykusunun içinde, hep sıçrıyordu. Vc sabahleyin uyandığı vakit, uzun bir müddet, sanki, nerede olduğunu anlamak istiyormuş gibi ürkek ürkek etrafına bakıyordu.</p>
<p>Nazif, ona:</p>
<p>“Her şey bitti, hiç ümit yok değil mı?&quot; derken o inatçı bir çocuk tavriyle başını sallıyor:</p>
<p>“Yok canım, mutlaka yeneceğiz, mutlaka... diyordu. Sonra yavaş yavaş, içten gelen bir sesle ilâve ediyordu:</p>
<p>“Benim gördüğümü sen de görmüş olsan inanırdın. Hiç ümitsizliğe düşmezdin. Ben, ilk sedyelerin hastahaneye nasıl geldiklerini gördüm. Hiç birinde ne bir pişmanlık, ne bir azap, ne de bir korku emaresi vardı. Hepsinin yüzünde okunan şey, yalnız azim, yalnız metanetli. “Hanım abla şu yarayı sar da dönüvereyim.” Bu ses kulağımdan hiç gitmiyor.”</p>
<p>Selma Hanım:</p>
<p>“Ben, ay aydınlığındaki ölüyü de gördüm” diyordu. Onu haslahanenin avlusunda, kerpiç duvarın kenarına getirip bıraktılar. Yapayalnızdı. Gittim, yanında oturdum. Vc bundan başka (.............) Alay Kumandanının gözlerini de ben ka</p>
<p>padım. Yüzünde öyle bir huzur, öyle bir bahtiyarlık vardı ki, o andan beri artık, ölüm korkusu nedir bilmiyorum.</p>
<p>Selma Hanım. Eskişehir istasyonunda, ara ve aman vermeyen bir ateş yağmuru altında Büyük Şef'in sakin, kararlı ve destanî çehresini de görmüştü. Tahliye edilen kasabanın bozgun kalabalığı ortasında, keskin vc sıcak bir sesle emirler veriyor; yanında duran Garp Cephesi Kumandanına hemen hemen gülümseyerek bir şeyler söylüyor ve Ankara'ya ilk kafileyi götürecek olan trene son yolcunun binmesini bekliyordu.</p>
<p>Mustafa Kemal Paşa'nın bu mahşer içindeki silueti Selma Hanımın hayalinde o kadar derin nakşolmuştur ki, bunu en küçük teferruatına kadar hatırlıyordu.</p>
<p>Üzerinde nefti bir avcı kostümü vardı. Bir gümüşî kalpak, gür ve uçları yukarıya doğru kıvrık kaşlarının hizasına kadar iniyordu. Bütün bir ırkın asaletini taşıyan, uzun parmaklı, güzel elleri bir kehribar teşbihle oynuyordu. Sanki, bir istirahat saatinde bahçesinde dolaşan bir genç aile reisi gibiydi ve sanki gökyüzünden durmaksızın yağan şeyler bir yaz yağmurunun ilk damlalarıydı.</p>
<p>Selma Hanıma, asıl, en büyük, en derin ve en sarsılmaz huzuru, emniyeti veren de, işte, Büyük Şcl'in ona bu ilk ve son görünüşü oldu.</p>
<p>İşte, gene onun içindir ki, harbi mutlaka biz kazanacağız, mutlaka biz yeneceğiz, demekten usanmıyordu.</p>
<p>Nazif, bu sıtmalı kâhin telâkatini, Selma'dan ilk defa işitiyordu ve gözkapaklarının altından ona şüphe ile bakıyordu.</p>
<p>&quot;Ama şu var ki, Eskişehir düştü ve cephe Ankara'nın altmış yetmiş kilometre ötesindedir.&quot;</p>
<p>Selma Hanım, kocasından ne kadar uzak olduğunu, onu ne kadar sönük, ne kadar şahsiyetsiz ve mıymıntı bulduğunu asıl bugün anlıyordu. Onun ütülü ve lozsuz pantolonundan, beyaz gömleğinden, saçlarının o intizamlı taranışından ve yumuşak, pembe cildinden tiksiniyordu.</p>
<p>Asker kıyafeti haricinde bir erkek timsali, onun için, arlık, tasavvuru kabil olmayan cinsiyetsiz bir şeydi ve gene bunun içindir ki, Binbaşı Hakkı Beyi her görüşünde, tekrar o doğuşken erkek mahşerinin içine dönmüş gibi bir helecan duyuyor, onu gittikçe daha derin bir hisle takdir ediyordu.</p>
<p>Binbaşı Hakkı Beyi her görüşünde, dedik; halbuki, Selma Hanım, Eskişehir dönüşü genç Erkânıharp zabitine ya bir, ya iki defa rasgeldi. Bir üçüncüde ise o kendisine bir kısacık veda ziyareti yaptı. Daha o günden itibaren Hakkı Beyin üstünde harb meydanlarının tozundan dumanından bir şey vardı. O, büyük ve boyasız çizmeleri, kalın ve bol eldivenleri, kulaklarına kadar inen boz kalpağı ile genç kadına her zamandan ziyade çalımlı ve heybetli geldi.</p>
<p>“Biraz oturmaz mısınız?”</p>
<p>“Hayır, maatteessüf, hemen gideceğim. Size ayak üstünde bir allahaısmarladık demeğe geldim.”</p>
<p>“Kim bilir ne kadar memnunsunuzdur. Cephe ardı öyle hazin, öyle sıkıntılı bir şey ki... Hele, orayı gördükten sonra bir dakikasına tahammülüm yok.</p>
<p>Hakkı Bey, bir küçük çocuğun gevezeliklerini dinleyen bir adam tebessümüyle gülümsedi:</p>
<p>“Eskişehir'deki vazifenize burada da devam edersiniz. Cebeci Haslahanesine müracaat ediniz” dedi.</p>
<p>Genç kadın, içinden, “Ne istihfaflı bir tavsiye” diye söylendi. Fakat, üç dört gün sonra, boşalan Ankara'nın içinde onun için yegâne teselli yeri Cebeci hastanesi oldu.</p>
<p>Her sabah, erkenden çıkıyor, mezarlığın kara taşları arasında âdeta şevkli, neşeli adımlarla geçiyor ve derenin öbür yamacındaki gölgeli yokuşu bir hamlede tırmanıyordu. Hastahanenin avlusu, sıra sıra tahta pavyonları ve içeriye girerken daha ilk adımlardan burna çarpan ecza, asitfenik ve Amerikan bezi kokulariyle onun yüreğine bir nevi ferahlık ve rahatlık veriyordu.</p>
<p>Yürürken, kendi kendine: “Çalışmak, çalışmak. Bir şeye yaramak, bir şeye yaradığını hissetmek, işte, yaşamanın yegâne mânası” diyordu ve böyle düşünürken bütün kederlerini, hayal inkisarlarını, içsıkmtılannı unutuyordu.</p>
<p>Zaten, Ankara'da, Selma'nm düşündüğü tarzda yaşamayanlara artık yer kalmamıştı. Evlerinde, kendi köşelerinde eski çeşit hayatlarına devam edenleri, ihtiyarlardan, alillerden, çocuklardan ayırt etmenin imkânı yoktu. Bunlar, cemiyet harici gibi bir şey olmuştu. Önceleri, merhamet ve himaye ile geçinip gitmekte idiler, yavaş yavaş ihmale uğramaya başladılar. Hele, Kayseri'ye son kafileler gittikten sonra artık bunlara kimse dönüp bakmaz oldu. Selma Hanım, hiç değilse bunlardan olmadığına ve bunlar arasında görülmediğine şükrediyordu. Gerçi, kocası, onu da Kayseri yolcularına katmak için epeyce uğraşmıştı. Esasen, kendi bankası bütün paralarını ve bütün idaresini Kayseri'ye nak- letmişti. Arkadaşlarının büyük bir kısmı aileleriyle kalkıp gitmişti. Lâkin, Selma Hanım, bu hususla bütün energi'sini kullandı ve Na-zif'i kendi iradesine ram etmesini bildi.</p>
<p>“Gidersem, en son gidenlerle beraber giderim” diyordu.</p>
<p>Nazif:</p>
<p>“Bakalım vakit kalır mı?” diye soruyordu. “Top sesleri gittikçe yaklaşıyor, bilmem ama...</p>
<p>Ve sözlerini bitirmeye imkân bulamadan, karısının çıkıp gittiğini görüyordu. Onun arkasından, kendisi de nereye gittiğini bilmeksizin sokaklara düşüyordu. Ankara, kızgın bir güneş ve koyu bir toz tabakası içinde bunalmış kalmıştı. Zaten tenha olan sokaklarında, artık, hiç kimseye rasge- linmiyordu. Muhasara edilmiş bir kaleyi, veya sadece, ahalisi çoktan göçmüş bir eski şehir harabesini andırıyordu. Nazif bu ıssız viranenin içinde tek başına yürüyerek Meclisin civarına kadar geliyordu. Orada, ekseriya, Murat Beyle buluşuyorlardı. O, ailesini Kayseri'ye göndereli ve Meclis müzakereleri günden güne mevzuunu kaybedeli, hemen, bütün saatlerini -birçok kimseler gibi- Meclis karşısındaki Belediye Bahçesinde geçiriyordu.</p>
<p>Burada, kalabalığın sayısı, bazen ona, bazen yirmiye kadar çıkardı. Meclisten sızan en taze muharebe havadisleri buradan alınabilir ve gene harbe dair en selâhiyeili tefsirler, mülâhazalar burada yapılırdı. Nazif, bunları endişeli bir dikkatle dinlerdi. Kimine inanır, kimine inanmazdı. Sonra, eve dönmek vakti gelince Murat Beye sokulur:</p>
<p>“Söyle allah aşkına; yarma öbür güne bir tehlike varsa, biz de yola çıkalım” derdi.</p>
<p>Bir gün, Murat Bey kızdı:</p>
<p>“A beyim, yola çıkmak kolay mı? Ne araba, ne al, hattâ ne eşek var. Geçen gün Samsun Polis Müdürü mahalli memuriyetine gitmek için bin belâ bir beygir satın almıştı. Beygir daha Çankırı'ya varmadan yolda ölmüş. Beş gün evvel tanıdıklarından birine raslgeldim. Bütün eşyasını, çoluk çocuğunu bir kağnıya yüklemiş, kendisi de arkadan yaya olarak gidiyordu. “Nereye?” dedim. Diyarbakır'a demesin mi? Hayretten donakaldım. Şimdi, bu vasıtayı da bulmak kabil değil. Ben, sana vaktinde git demedim mi?”</p>
<p>Nazif, kafası, altüst, eve dönerdi. Ve o vakte kadar karanlık da basmış olurdu. Sokaklarda, tek bir fener yoktur. Bazı, o kadar zifiri karanlık olurdu ki, Nazif, yürümek için yalnız ayaklarının değil, ellerinin de yordamına ihtiyaç duyardı. Çıkrıkçılar Yokuşunu bir sincap çevikliğiyle tırmanır ve yokuşun üst başında soluk soluğa kalırdı. Bir müddet durup aşağıya bakardı. Aydınlık namına, yalnız, istasyondaki on altı elektrik ampulünden başka bir şey görünmezdi. Sol tarafta, hapishane olarak kullanılan eski taş.binanın ağır ve korkunç silueti bir ikinci karanlık gibiydi. Bunun mazgallarından, bazı o kadar donuk bir aydınlık sızardı ki, Nazif, buna, yekpâre karanlığı bin kere tercih ederdi. Ve o vakit, içini bir korku alıp Samanpazarı'na doğru daha hızlı yürümeye başlardı. Oradan, Tacettin mahallesine giden dar yokuşlardan birine sapar, taştan taşa sekerek ve elleriyle kerpiç duvarlara tutunarak nihayet, kan ter içinde evine varırdı.</p>
<p>O saatte ev sahipleri çoktan yatmış uyumuşlardır. Nazif, bunların tevekkülüne şaşardı. Hakikaten, bu yerli AnkaralIlar, vaziyetten telâş ve endişeye düşmek şöyle dursun, hepsi en normal zamanlardaki gibi gündelik işleriyle sakin sakin meşgul oluyorlar ve arasıra top seslerini işitince başlarını kaldırıp yan gözle birbirlerine bakıyorlar:</p>
<p>' Acep, bu bizim topların sesi mi, onlarınkinin mi?” diye soruyorlardı.</p>
<p>Bir gün, üç dört düşman tayyaresi Ankara'nın üstünde bir cevelân yaptı. Attıkları bombalardan biri istasyonda boş bir vagona isabet etti. Öbürü Çubuk'a düştü. Üçüncüsü Akköprü civarında bir söğüt ağacına değdi. Bundan bile birçok AnkaralInın haberi olmadı. Lâkin, o gün Nazif'in sinir tahammülü artık son haddine gelmişti. Karısına:</p>
<p>'Yarın sabah, mutlaka yola çıkmalıyız; artık seni dinlemem, dedi.</p>
<p>Selma Hanım: “Ben hastalarımı nereye bırakayım?” deyince:</p>
<p>“Öyle ise, ben seni bırakır giderim. Canımı pazarda bulmadım ya” diye haykırdı.</p>
<p>Genç kadın, hiç sesini çıkarmayarak önüne baktı. O dakikadan itibaren bu karı koca arasında âdeta manevî bir boşanmanın ilk hükmü yazılmıştı. Bu devir, Selma Hanım için, yalnız karılık kocalık bakımından değil, fikirce, hisce bütün benliğine şamil bir inkılâbın kaynağı oldu. Nazif'ten ayrıldıkça Ankara'ya, Ankara'nın ifade ettiği millî mânaya bağlılığı artıyordu. Sanki, gözlerinin üstünden bir perde kalkmış, sanki idraki emsalsiz bir şeffaflık bağlamıştı. Bir zamanlar, penceresinden bakıp da yalnız kasvet ve nefret duyduğu sokakla, şimdi, o bir yaya kadındır ki, kara mandaların arasından sürtünerek geçiyor, yaramaz küçük mekteplilerin başlarını bir ana şefkatiyle okşuyor ve işlerinden dönen sâkin, sinirsiz insanların yüzündeki erkekçe metanetten ona bir huzur ve emniyet geliyordu. Nazif'ten ve kendi evinden başka kime baksa nereye baksa herkeste ve her yerde olmakta olan destanı hâdisenin sessiz ve alâyişsiz kahramanlığından bir koku alıyor, bu koku, yüreğine, yüksek dağ tepelerindeki hava gibi kuvvet ve taravet veriyordu.</p>
<p>Yirmi üç gün, tam yirmi üç gün, Selma Hanım, böyle bir ruh timarı, böyle bir ahlâk riyazeti içinde yaşadı ve Sakarya kıyılarından ilk zafer haberi geldiği vakit, aslâ şaşırmadı, coşup taşmadı. Halime ile beraber, Ömer Efendinin ihtiyar anasiyle beraber ve onlar kadar sâkin, uslu, bunu bir “emri tabiî” telâkki elli.</p>
<p>Bütün Ankara’da da böyle gösterişsiz bir sevinme vardı. Bu bayraksız, donanmasız, davulsuz, zurnasız bir zafer bayramı oldu. Çünkü, sevinç, yanık topraklardaki sular gibi, hep içe çekilmiş, yüreklere sinmişti.</p>
<p>Yalnız, Selma Hanım, o sabah hastahaneye gitmek üzere sokak kapısından çıkarken, Ömer Efendinin ilk defa olarak gülümsediğini gördü.</p>
</body>
</html>