<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">I</span></h4>
<p>Cumhuriyetin onuncu yıldönümü bayramında, Gazi Mustafa Kemal'in Türk milletine hitabesi, bir devir başlangıcının, bir yeni sabahın ilk işareti gibi olmuştu. Bu hitabe Türk milletini, ilim sahasında, ümran** ve iktisat sahasında, güzel sanatlar sahasında taze, şevkli ve toplu bir hamleye davet ediyordu.</p>
<p>Selma Hanım, bu hitabeyi, bizzat Şef'in ağzından işittiği anı, dört yıldan beri, bir dakika unutamıyordu. Denilebilir ki, dört yıldan beri, hep o an içinde ve onun tesiri altında yaşıyordu.</p>
<p>Şimdi betondan ve kara Ankara taşından stadium'un sade ve gürbüz endamının yükseldiği yerde, o vakit, çam tahtalarından, derme çatma birtakım tribünler vardı. Şimdi, yeşil çimenle örtülü saha, o vakit, boş, çıplak ve yalçın bir çöl</p>
<p>Ç )Bu kısımdaki Ankara ve Türkiye, yazarın o vakitler hayal eniği Ankara ve Türki ye'dir (**) Bayındırlık.</p>
<p>parçası idi ve üstünde civar köylerden, kasabalardan gelmiş bir alaca halk yığını kaynaşıyordu.</p>
<p>İşte Mustafa Kemal, bu tribünlerin birinden, bu çöl parçası üstünde kaynaşan halka hitap ediyordu ve Selma Hanım, basına ayrılmış iskemlelerin birinden onu dinliyordu. Ve onun sonsuz bir gençlikle taravetli sarışın <span style="font-style:italic;">profiline</span> bakıyordu.</p>
<p>Bu <span style="font-style:italic;">profil'in</span> en belli, en göze çarpan hususiyetleri, alında, gözyuvasında ve çenede toplanmıştı. Bu alın, çok geniş olmamakla beraber, eski Yunan heykeltıraşlarına bir genç Tanrı kafası örneği olacak derecede düzgün, âhenkli ve yontulmuş idi. Göz oyukları çukur değildi, fakat, bakışlarının derinden, çok derinden gelen bir hali vardı. Ve bütün yüzün enerjisi çenede toplanmış gibiydi. Bu kuvvetli, bu sert çene, kendi gücünden emin bir yumruk gibi hafifçe öne doğru uzanıyordu. Ve aynı ses... Selma Hanımın bundan on iki on üç yıl evvel, bir kere, Eskişehir istasyonunda işittiği sıcak ve tesirli ses...</p>
<p>Selma Hanım, hem dinliyor, hem zari zari ağlıyordu. İri tatlı gözyaşı taneleri ki birbiri ardısıra yanaklarından göğsüne ve ellerinin üstüne damlıyordu ve Selma Hanım onları mendiliyle silmeye lüzum görmüyor; onlar, böyle damla damla düştükçe, yüreğine bir ferahlık ve serinlik geliyordu. Hemen her cümle sonunda, halkın alkışları, sanki bu yağmurun bulutlarını toplayan gökgürültüleri idi. Selma Hanım, nutkun sonuna doğru artık kendini tutamadı. Gözyaşları bir sağnak halinde boşandı. Hüngür hüngür ağlamaya başladı.</p>
<p>Öyle ki, yanıbaşmda oturan Neşat Sabit, onu biraz itidale davet etmek lüzumunu duydu. Lâkin, onun gözleri de yaşla dolmuştu. Heyecandan dudakları titriyordu ve benzi sapsarı kesilmişti. Genç kadın, gözlerinin titrek ve berrak yaşları arkasından ona baktı:</p>
<p>“Sen benden daha heyecanlısın” dedi.</p>
<p>“Öyle ama, ben kendimi tutuyorum. Etrafımızda birçok ecnebi var, hep sana bakıyorlar.”</p>
<p>Bu söz, Selma Hanımın coşkunluğunu büsbütün artırdı. Gerçekten, şu anda, Gazi'yi dinleyen yalnız kendi kalabalığımız değildi. Cihanın dört bir köşesinden gelmiş heyetler, bütün devletlerin elçileri, diplomatlar, gazeteciler, hep ayakta, aynı saygı ve dikkat ile Türk namını taşıyan bu “mucize adamı&quot;nın sesini dinliyordu. Selma Hanım bir, Millî Mücadele devrindeki garipliğimizi, kimsesizliğimizi, yetimliğimizi düşündü; bir de, bugünün etrafımızı saran dost ve hayran kalabalığına baktı. Yüreği iftihardan bir deniz gibi kabardı, kabardı; göğsüne sığmayacak hale geldi. Bir nefes kadar hafif bir sesle:</p>
<p>&quot;Aman;&quot; dedi, “nerede ise bayılacağım.”</p>
<p>Ve bütün kuvveti ile genç adamın elini kavrayıp sıktı.</p>
<p>O vakit, Selma Hanım, daha genç denilecek bir çağda idi. Fakat, bu gibi heyecanlara mukavemeti bugünkünden daha azdı. Beş yıldan beri bütün mânasıyla hayata, hayat mücadelesine atılmış olmakla beraber, gene, ruhunda eski salon kadını pasifliğinden, zayıflığından bir şey vardı. Fakat, millî irade dinamizma'sının boş yere bir çırpınmadan sonra idraklı ve müteaddî* bir kudret haline inkılâp elliği şu son üç dört yıl esnasında Selma Hanımın hassasiyeti öyle bir olgunluğa ermiş vc sinirleri öyle bir çelik tel sağlamlığı almıştı ki, burada, ancak ezelî bir âhenge göre akort edilmiş bir heyecanın musikisi duyulabilirdi.</p>
<p>Hem Selma Hanım, yaşı ilerledikçe kendini her gün biraz daha gençleşir hissediyordu. Çünkü, hep gençler arasında gençlik için ve yeni millî hamlenin yarattığı taze hava içinde yaşıyordu. Bu havayı, ciğer dolusu teneffüs etlikçe, damarlarındaki kana emsalsiz bir tazelik geliyor; kalbi, o za-</p>
<p>lûkcıı mana kadar hiç atmadığı bir şevk ve ümide dolup taşıyordu.</p>
<p>İçtimaî <span style="font-style:italic;">atmosferin</span> ruhlaştığı, toprağın doğurucu bir karın gibi her gün yeni bir şey vücuda getirdiği, bütün etrafındaki insanların şevkli bir çalışma içinde zekâlarının ve iradelerinin en güzel meyvalarını verdikleri bu ateşli inkılâp ve oluş muhitinde Selma Hanım gibi şevda* bir kadın için kendi teninin çöküşünü, kendi derisinin yıpranışını sezmeye zaman ve imkân kalır mı? Bu azametli akış ve oluş selinde bir gül yaprağı gibi akıp gittiğini hissediyordu. Bu, bir <span style="font-style:italic;">&quot;dünyanın ikinci yaradılışı&quot;</span> idi. Bundan dört yıl evvel yüzünü gördüğü ve sesini işittiği Tanrı, aydınlığa, ol! demişti; aydınlık oluyordu. Suya ol! demişti, su oluyordu ve <span style="font-style:italic;">&quot;Suların arasında Levh olsun”</span> demişti. Levh, meydana gelmişti ve <span style="font-style:italic;">&quot;tohum verir nebatı ve yeryüzünde tohumu kendisinden olarak cinsine göre yemiş veren ağaçlar husule gelsin&quot;</span> demiş ve <span style="font-style:italic;">&quot;tohumun cinsinden türlü ağaçlar bitmişti.</span></p>
<p>Selma Hanım, bütün bunları görmekle ve bunların içinde yaşamakla kalmıyordu. Kendisi de bunlarla beraber oluyordu. Ve “tohumu kendisinden olan ağaçlar” gibi bir ilkbahar hararetiyle, ncsci** altında, ılık bir hayal usaresinin sürmeye başladığını duyuyordu. Böyle bir demde bir güzün kuru yaprak kokularını almak ne mümkündür? Selma Hanım, gerçi, kırkına yaklaşmış bir kadındı. Gerçi endamı, bundan on yıl evvelki fidan tazeliğini muhafaza etmekten epeyce uzaklı. Gerçi güzel yüzünün ince derisi, çok zaman elde sıkılmış bir ipek mendil gibi pörsümeye; gerçi, gür ve kıvırcık saçları, yatışıp seyrelmeye yüz tutmuştu. Fakat, onun havasında hâlâ ezelî bir gençliğin sırlı taraveti ve etinde her sabah soğuk suyla yıkanan vücutların sertliği vardı. Hele, ağziyle gözleri eski ferlerinden bir zerresini</p>
<p>)A<sup>A</sup>k dolu,</p>
<p>) Dudaklarının, dcribinın</p>
<p>kaybetmiş değildi. Biraz yoğun gözkapaklarının altından gene o altın suyuna batırılmış billur parıltıları; kızıl ve etli dudaklarının arasında, gene sağlam ve düzgün dişlerinin o beyaz ateşi...</p>
<p>Hattâ bu ağız, zamanla daha olgun bir meyva halini almıştı ve Neşet Sabit, bunun balına henüz doymamıştı. Otuz beşine daha yeni basmış bu genç adamın bu kırklık kadına hummalı bağlılığı, hattâ, günden güne artıyordu ve her ikisinin kalbi, aynı boyda iki sütun üstünde duran çift meşaleler gibi, karşı karşıya, yan yana, müsavi bir ateşle yanıyordu. Belki, Selma Hanımın aşkına bir parça analık şefkati ve belki Neşet Sabifin sevdasına bir küçük kardeş inkıyadı* karışıyordu. Fakat, her ikisinin bir arada yanıp tutuştuğu zamanlar, bu iki his, aşklarını bir kavurucu ihtiras derecesine varmaktan koruyordu.</p>
<p>Neşet Sabit, kuzgunî siyah saçh başını bir adak gibi Selma Hanımın dizleri üstüne bırakıyor ve Selma Hanım, gözlerini kapayıp, dakikalarca, uzun, sonsuz ve sayısız dakikalarca, bu genç başın âsî perçemlerini okşuyordu.</p>
<p>Gerçi, her ikisi için de bu uzun sevişme anlan, müşterek hayatlarının hemen her gün tekrarlanabilen saadetlerinden değildi. Büyük bir kız müessesesini idare eden Selma Hanım, haftada ancak iki akşam evine gelebiliyor ve hemen bütün yemeklerini bulunduğu yerde yiyordu. Neşet Sabit ise, <span style="font-style:italic;">İçtimaî Mükellefiyet</span> teşkilâtının durup dinlenmek bilmeyen üyelerinden biriydi. Şimdi Ankara'nın bilmem hangi kazasından sesi işitilirken, bir gün sonra Sivas’a gittiği haber alınıyor, üç gün geçmeden Cenup vilâyetlerinin birinde bir sıra konferans vermeye başladığı öğreniliyordu. Evinde kaldığı zamanlarda da bir dakika boş vakti kalmıyor, çünkü, bu iş arası günlerini, büyük bir aşkla sevdiği edebî meşguliyetlerine hasrediyordu. Gelecek sene açılacak</p>
<p>&gt; Bağlılığı.</p>
<p>olan Büyük Devlet Tiyatrosunda, ilk oynanacak eser, onun iki yıldan beri üstünde ihtimamla çalıştığı dört perdelik bir komedisi idi. Öbür taraftan, Türk Akademyasının 1939 roman konkuruna yetiştirmek istediği diğer bir eseri de geceyi gündüze katarak bitirmeye çabalıyordu.</p>
<p>Gerçi, bu ağzına kadar işle dolu hayat içinde, frenklerin <span style="font-style:italic;">&quot;loisir&quot; </span>dedikleri boş vakitlere hiç de yer yok değildi. Fakat, gerek Selma, gerek Neşet Sabit, böyle tatil günlerini, evde kapanıp kalmaktansa, bin türlü cazibeler <span style="font-style:italic;">dolu</span> olan Ankara şehrinin umumî eğlence yerlerinde geçirmeyi tercih ediyorlardı. Havanın iyi olduğu günlerde kır gezintileri, spor eğlenceleri, Stadium'daki müsabakalar; fena olduğu günlerde, şehrin bellibaşlı sanat müesseselerindeki senfonik konserler, sergiler, Halkevi'nin gittikçe tekemmül eden temsilleri, onları, kendilerine doğru çekiyordu.</p>
<p>Halk içinde ve halkla beraber eğlenmekte daha büyük bir zevk vardı. Selma Hanım bazı neşesiz dakikalarında kendini sokak kalabalığının arasına atınca âdeta, yazın sıcaktan bunalmış bir kimsenin, denize atladığı zamanki ferahlığını duyuyordu ve şimdi Ankara'da kalabalık sokakların sayısı çoğalmıştı. Gerçi Jansen planına göre açılmış olan ana cadde, henüz, herhangi bir Avrupa <span style="font-style:italic;">metropolündeki boulevard</span> veya avenue'ler gibi işlek ve canlı görünmekten uzaktı. Fakat, bu ana caddeye doğru inen sokaklarda eski tenhalıktan artık eser kalmamıştı. Çünkü, eski şehrin bir salyangoz izine benzeyen dolaşık, çapraşık sokaklarında dağılıp kaybolan halk, şimdi, bellibaşlı birkaç muntazam mahallede toplanmış bulunuyordu. Sonra, Kale içinde ve eski hanların ücra ve karanlık kovuklarında sinmiş yerli esnaflar, tüccarlar, zenaat sahipleri, bir taraftan bu kovuklar yıkıldığı, diğer taraftan piyasada, arlık bu gibi perakende işlere imkân kalmadığı için, toplu bir tarzda, bu yeni ve merkezî mahallelere gelip birtakım modern binalara, dükkân ve mağazalara yerleşmişlerdi.</p>
<p>Bunlar arasında, Sungurlu Zade biraderlerin, büyük deri ve maroken mağazaları, üstündeki bürolariyle beraber bir caddenin tam köşesini teşkil ediyordu. Selma Hanım, her buradan geçişinde, birkaç dakika, mağazanın camekânı önünde durup Avrupa usulünde istif edilmiş seyahat bavullarını, avcılığa, biniciliğe ait takımları, büyük sport ve meç eldivenlerini, dana derisinden ceket ve paltoları seyretmekten kendini alamazdı. Sungurlu Zade biraderlerin bu yeni mağaza düzenlerini ellerine alanlar üç biraderin çocuklarıydı. Bunlardan biri Ankara İktisat Enstitüsünden mezundu. Öbürü, Avrupa'da dericilik tahsil etmişti. Bir üçüncüsü de İstanbul Üniversitesi Fen Fakültesinden çıkmıştı.</p>
<p>Selma Hanım, arasıra, camekân etalajının arkasından gördüğü bu delikanlılardan birinin yüzünde Halime Hanımın çizgilerini bulur ve hemen hemen bir ana şefkatiyle gülümseyerek içeri bakardı.</p>
<p>Selma Hanım, yalnız, çocukluğunu bildiği bu delikanlının yüzüne değil, hemen Ankara'nın herkesine ve her şeyine aynı şefkat ve dikkatle bakıyordu. Yolu üstünde yükselen her yeni bina onun mülkü, her yeni dikilen ağaç onun bahçesinden alınmış bir fidan, her yeni yetişmiş genç onun mektebinden çıkmış bir vatan evlâdı idi. Her açılan caddenin her yapılan meydanın, her dikilen anıtın her kurulan müessesenin zevkini, gururunu, sanki bunların her biri kendi eseri imiş gibi yürekten duyuyordu. Fena, yanlış ve yolsuz yapılan şeylere de aynı samimiyetle kızıyor, müdahale etmek, önüne geçmek istiyordu. Öyle ki, gûya, Ankara onun kendi evi, Ankara'nın yapılması ve gelişmesi onun kendi dâvası idi. Bunu böyle telâkki etmeyenlere veyahut bu umumî ve ihtiraslı dâva içinde şahsî menfaatlerinin çukuruna saplanıp kalmış olanlara acıyarak bakıyordu. Çünkü, böyleleri, ona, 1926 Yenişehir sakinlerini hatırlatıyordu.</p>
<p>Selma Hanım, hayatının o devresini hâlâ tiksinerek anmaktadır. Beş altı yıldan beri oraya bir defa daha ayak basmamıştır. Orada, hâlâ kimler oturur ve neler yaparlar bilmiyordu. Bir kısım büyük evlerin elçiliklere, kançılarlıklara inkılâp ettiğini işitmişti. Bunların sahiplerinin de İstanbul'a nakletmiş olmaları muhtemeldi. Zira, İstanbul, bütün mânasıyla bir zevk ve safa merkezi, bir <span style="font-style:italic;">turizm</span> şehri, bir <span style="font-style:italic;">kozmopolit</span> liman halini almıştı. En iyi <span style="font-style:italic;">cazlar</span> şimdi orada, en tantanalı gazinolar orada, palaslar, barlar, danslı çay salonları orada idi. Hayatı yalnız bu taraflarından alan kimseler için Ankara, artık, pek sıkıntılı bir yer olmuştu. Burada, müzik namına yalnız senfonik konserler, büyük bir Türk sanatkârı tarafından <span style="font-style:italic;">harmonize </span>edilmiş yerli danslar vc <span style="font-style:italic;">folklor</span> havaları çalınıyordu. Gerçi henüz opera binasına başlanmamıştı ve Büyük Devlet Tiyatrosu daha açılmamıştı. Fakat Halkevi'-nin sahnesi, Ankarahların gittikçe artan temaşa ihtiyacını tatmin edebiliyordu. Bu sahnede ekserisi telif, edebî piyesler oynanıyor, bazan da bellibaşh operalardan seçme parçalar çalınıp söyleniyordu ve bu kadarı halkın ruhunda yeni başlayan <span style="font-style:italic;">lirik ve dramatik</span> açlığa kâfi bir gıda teşkil ediyordu.</p>
<p>Ankara, bütün mânasiyle bir <span style="font-style:italic;">Örfe</span> masalını yaşamaya başlamıştı ve bu masalın kahramanının, saçlarındaki güneş, gözlerindeki gök parıltısıyla daima taze, daima coşkun bir ezelî gençlik kaynağı gibi yeşil Çankaya tepesinde çağladığı ve onun varlığından bir seyyalenin daima aşağıya doğru aktığı hissolunuyordu.</p>
</body>
</html>