<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">VI</span></h4></li></ul>
<p>Selma Hanım, ömründe hiç bu kadar taşkın ve coşkun bir gece geçirdiğini hatırlamıyordu. Fakat, o geceden beri de -işte, üç gündür- bir türlü kendine gelemiyordu. Bütün vücudu bir dövüşten çıkmış gibi kırık döküktü. Her kımıldanışında kemiklerinin çıtırdadığını duyuyordu ve aynada yüzüne uzun uzun bakmadan korkuyordu. Sanki, birdenbire on yıl daha ihtiyarlamıştı. Burnunun iki tarafından ağzının köşelerine doğru inen iki çizgi birdenbire bir eski bıçak yarasının izleri gibi derinleşip katılaşıvermişti.</p>
<p>Gözlerinin alt kapakları iki minicik kese halini almış vc yıldan yıla yüzünün eski ifadesini değiştiren yanaklarının iki yandan aşağı doğru hafif sarkışları, artık, en dikkatsiz göze çarpacak kadar keskinleşmişti.</p>
<p>Selma Hanım, kendisinin bile görmeye tahammül etmediği bu yüzü, ilk defa olarak bir ayıp gibi saklamak lüzumunu duyuyordu. Onu, kuvvetli bir aydınlıktan, hemen, duman olup dağılıverecek bir şeymişçesine hep gölgelikler içine çekiyordu.</p>
<p>Bereket versin ki. Neşet Sabit, o gecenin ferdası Erzurum'a gitmişti ve bereket versin ki, önünde, mektebin on beş günlük <span style="font-style:italic;">semester</span> tatili vardı. Böylece, hiç kimseye vc hele Neşet Sabife gözükmeden, iki hafta, evde dinlenmek imkânını bulacak ve yorgunluğa, uykusuzluğa atfettiği vü- zünün bu hali geçecekti.</p>
<p>Bir sabah, gazetelerin birinde, gözüne şöyle bir ilân ilişti: &quot;Gençlik eksiri! - Ankara Büyük Merkez Laboratuvan is-tihzaratından olan bu suyu ciltlerinin tazeliğini muhafaza etmek isleyenlere salık veririz. Bütün kırışıklıkları giderir, v.s. Selma Hanım, hemen, bu ilaçtan getirtti, içindeki tarifeye göre kullanmaya başladı. Bu, bazı melhemler gibi bulaşık bir şey değildi. Bilâkis kolonya suyu nevinden sürülür sürülmez uçan ve hafif bir zambak kokusu bırakan bir maviydi. Deriye de bir nevi gerginlik vermiyor denilemezdi. Fakat, bu gerginlik ancak birkaç saat sürüyor, ondan sonra, cilt gene eski haline dönüyordu.</p>
<p>Selma Hanım, bu on beş günlük yalnızlık vc işsizlik devrinde, kendi kendini letkik ederken, saçları arasında da birkaç tel ak buldu. Bunları koparmak istemedi. Hayır; hayır... zamanla, tabiatla hiçbir mızıkçılığa kalkışmayacaktı. Bütün insanların, bütün kadınların ahnyazısı olan bu felâkete gülerek boyun eğecekti. Gençliğinde tanıdığı bazı geçkin şuhlar gibi bu mukadder çöküntüyü örtmek için birtakım hilelere başvurmayacaktı. Zira, bu gibi hilelerin inşam daha acıklı, daha gülünç hallere düşürdüğünü biliyordu. Onca, her yaşın kendine mahsus bir güzelliği, bir tadı vardı. Hüner, yaşanılan anın içinden bunun esrarengiz usaresini bulup çıkarmaktır.</p>
<p>Lâkin, Selma Hanım, böyle düşünmekle beraber, yine ufak tefek tedbirlerini almaktan da geri kalmıyordu. Neşet Sabit, Erzurum'dan döndüğü vakit, genç adamın gözlerinden bütün endişelerinin ne kadar boş olduğunu anladı. Zira, bu gözler, gene ona her zamanki ihtiraslı bakışlariyle bakıyordu. Onlarda ne bir bıkkınlık, ne bir ilgisizlik ne de yeni bir şey müşahede eden gözlerin şaşkınlığı, dalgınlığı vardı.</p>
<p>Zaten, Neşet Sabit için bu kadın, bir manzara değil bir atmos/er'dir. Kendine mahsus bir tatlılığı, bir kokusu, bir aydınlığı olan <span style="font-style:italic;">atmosferedir ve</span> Neşet Sabit ancak bunun içinde mesut olmaktadır. Kendini, ancak, bunun içinde, rahat, ferah ve dinç hissetmektedir. O en yüksek hamlelerini bundan alıyordu. Bu kadın, onun ruhunun ekmeği ve tuzu idi. Bir dakika, onsuz yaşayabileceğini hatırından geçirme- mişti.</p>
<p>Gerçi, gözlerinin Selma'dan başka kadınlar veya genç kızlar üstüne durakladığı, başka kadınlara, başka kızlara karşı candan bir arzu duyduğu anlar oluyordu. Fakat, Selma Hanımdan vazgeçip başka bir kadına bağlanmak, ona, aklın almayacağı bir <span style="font-style:italic;">katastrofu</span> ifade ediyordu. Bu on yıllık bağı çözüp, yeni bir gönül savaşına atılmak, bu güzel ve özlü geçmişi unutmak ona ölmek gibi bir şey geliyordu. Ölümü düşünürüz, günün birinde öleceğimizi biliriz. Fakat, bu, bize yine muhal görünür. Muhal değilse bile, vakti, zamanı tayin edilmeyecek kadar uzak ve bulanık bir akıbet farzedilir. Aşkta da unutmak, vazgeçmek, ayrılmak fikri böyledir. Bu kadar acıklı bir surette muhakkak ve bu kadar zaaf ile imkânsızdır.</p>
<p>Lâkin, bir gün gelir, eskiden yoluna can vermeye hazır olduğumuz sevgilinin solmuş yüzüne, çil basmış ellerine bakarken “O bu muydu? Bunun için mi yıllarca yanıp tu- tuştum?” deriz. Hayatımızın en hazin anı budur. Çünkü, bu halet, biraz da bizim ihtiyarlığımızın işaretidir. Gönüllerdeki o soğuk ürperiş, kışın, bize ilk üfleyişlerindendir. Gözümüzün önünden bir hayal perdesi daha kalkmıştır.</p>
<p>Şu halde, Neşet Sabifi böyle bir inkisara düşmekten biraz da kendi gençliği kurtarıyor demektir. Nitekim, Selma Hanım da otuz sekiz, otuz dokuz yaşına rağmen kendini hâlâ ümit ve sevgi ile dolu hissetmek kudretini bu gençlikten alıyordu. Zira, bu <span style="font-style:italic;">Jouvence*</span> kaynağının suyu her ikisine de yetecek kadar boldu. Hattâ, her üçüne de... Her üçüne de mi?..</p>
<p>Evet, kim ne derse desin, Neşet Sabit'in Büyük Devlet Ti-yatrosu'ndaki genç artist kızla alâkası günden güne göze çarpacak bir mahiyet almaktadır. Selma Hanımın kadınlık duygusu kendisini aldatmamıştı. Bu, onda bellibaşlı bir şüphe gibi değil, bir önceden seziş, bir malûm oluş gibi başlamıştı.</p>
<p>Gerçi,,o piyes provası günlerinden bugüne kadar, ortada, ne bu münasebetin sıklaşıp derinleştiğine dair bir alâmet ne de herhangi birini ele verecek bir vaka vardı. Fakat Selma Hanımın içinde bir ses “Mutlaka bir şey olacak!” diyordu.</p>
<p>Nihayet bir gün, Ankara Stadiumu'nda kadınlı erkekli bir yarış günüydü. Selma Hanımla Neşet Sabit, üç yüz metrelik bir yaya koşu müsabakası için meydanda toplanıp hakemle konuşan bir küme sporcuya bakarken genç adam birdenbire yerinden fırladı. Selma Hanıma, telâşlı bir sesle ancak: “Pardon, bir dakika yerimi muhafaza el.” diyebildi. Esrarlı bir cazibeye kapılmış veya sadece hipnotizma edilmiş bir insan gibi nereye gittiğini söylemeksizin tribünün basamaklarından aşağıya inmeye başladı ve meydanın etrafında birikmiş kalabalığı yararak sporcular kümesine yaklaştı. Aynı zamanda bunlar arasından bir ianesi ayrıldı. Neşet Sabit'e doğru yürüdü ve Selma Hanım, Neşet'e doğru yürüyen bu yarı çıplak vücutlu genç kızda, Yıldız Hanımı, Büyük Devlet Tiyatrosu'ndaki artist kızı tanıdı. Bu hâdisenin onda uyandırdığı ilk tesir derin bir hayret oldu. Neşet</p>
<p>(1) Canlılık, hayal, gençlik.</p>
<p>Sabit, bu kadar uzaklan ve en az on, on beş kişilik bir grubun içinde birdenbire onu nasıl seçebilmişti? Bahusus ki, pek yakından bildiğimiz kimseleri bile deniz banyosu kıyafetinde veya pijama ile, ya da herhangi alışmadığımız bir şekil ve hayretle görünce tanımakta epeyce zorluk çekeriz. Nasıl oldu da, Neşet Sabit, en az, birkaç yüz metrelik bir mesafeden, yüzünün hiçbir çizgisi görünemeyen bu çıplak bacaklı, çıplak kollu, başı leylâk! bir mendille sarılı sporcu kız siluetinde Yıldız'ı keşfetmişti? Hem de öyle bir sür'atle, öyle birdenbire ki...</p>
<p>Selma Hanımda bu hayret uzun sürmedi. Yüreğine ân! bir ıstırap çöktü. Hiç o vakte kadar duymadığı bir umutsuzluk, bir kasvet, bir öyle tâ canevindcn burkuluş ki, çılgın bir feryat ile haykırarak bulunduğu yere düşüp bayılmamak için kendi üzerinde âdeta insan gücünden üstün bir kudret sarfına mecbur oldu. Benzi sapsarı kesilmişti ve gözleri dimdik, oraya saplanıp kalmıştı.</p>
<p>Selma Hanım, o küçük narin sporcu siluetinin Yıldız olduğunu, ona mahsus bir baş ve gövde hareketinden anlamıştı. Yoksa, bunun, uzaktan bir oğlan çocuğundan hiç farkı yoktu. Ne göğüs, ne kalça... Öyle dümdüz, öyle fidan gibi bir kız vücudu ki, eski Yunan fresklerindeki Hermafrodi- ta bedenlerinin tam örneğidir. İşte, ellerini arkasına doğru götürüp göğsünü ileriye uzatıyor ve başı hafifçe yana eğilmiş olarak Neşet Sabit'e bakıyor. Bu, onun mutad duruşlarından biridir.</p>
<p>Sol memesinin üstünde bir numero var. 14 mü? 16 mı pek belli olmuyor. Selma Hanım, gûya bu vaziyette en mühim nokta buymuş gibi mutlaka o rakamı seçmeye çalışıyor. Derken, kız, bulunduğu yerde bir topaç gibi döndü ve elini, yine bir erkek çocuk tavriyle genç adama uzatıp deminki arkadaşlarının yanına gitti.</p>
<p>Neşet Sabit, yerine döndüğü vakit, halinde hiçbir fevkalâdelik yoklu. Karısına eğilip sakin ve tabiî bir sesle:</p>
<p>“Bu konuştuğum Yıldız Hanımdı, dedi. “Sana, söylemiş miydim, bilmem? Piyeste onun rolüne ait bazı tadilât yapacağız. Vaktim olup bir türlü tiyatroya kadar gidemedim. Evini de bilmiyordum. Burada rastgelişim büyük bir fırsat oldu.</p>
<p>Gerçi, Selma Hanımın böyle bir şeyden haberi vardı. Hemen bütün tenkitçiler, piyesin bu noktasına dokunmuşlardı. Bu nokta da, genç kızın, bir evlenme meselesinden dolayı babasiyle yaptığı münakaşada lüzumundan fazla ukalâ, şirret oluşu ve âdeta eski usul melodramlardaki tiratlara benzer söyleyişi idi.</p>
<p>Selma Hanımın ağzından bir:</p>
<p>“Ya... nidası çıktı. Helecanım Neşet Sabife belli etmek islemiyordu. Bunun için de hiç ses çıkarmaması, oyunlarla meşgul görünmesi, gözlerini kocasından kaçırması lâzım geliyordu. Zira, bir kelime söyleyecek olsa, Neşet Sabit, sesinin titrediğini derhal hissedecek; yüzünü ondan yana çe- virse benzinin uçukluğunu, gözlerinin içindeki yaralı mahlûk ıstırabım mutlaka görecekti.</p>
<p>Şimdi, koşucular, kendilerine tayin edilen hatta gitmişler, sıraya dizilmişler, hareket işaretini bekliyorlardı. Bunlar, dördü erkek, ikisi kadın olmak üzere allı kişiydi.</p>
<p>O güne kadar, spor âleminde kadınların erkeklerle yarışa girişleri çok görülmüştü. Fakat, bunların hepsi, ya otomobil, ya motosiklet, ya bisiklet gibi daima bir makinah âletin yardımına dayanan yarışlardı. Doğrudan doğruya bünyenin kendi gücüne dayanan sporlar arasında, buna, muhtelit* müsabakaların hemen ilki nazariyle bakılabilirdi. Onun için halkta, bahusus kadınlarda, bu koşu, büyük bir helecan ve alâka uyandırıyordu.</p>
<p>İşte, işaret verildi. Koşmaya başladılar. Biraz evvel, anfi-</p>
<p>) Karma</p>
<p>tealırda, bir mozaikten duvar gibi hareketsiz duran insan yığını birdenbire harekete geldi. Kaynaşmaya başladı. Tiz feryatlar, boğuk ve kısık sayhalar yükseliyor, sanki, mozaikten duvar bir zelzeleyle sarsılıyordu.</p>
<p>“Yaşa. Yetiş!.. Ha bre, ha bre ha!.. İşte, geçiyor, işte geçli!..</p>
<p>Fakat birinci gelen bir erkekti ve Yıldız Hanım ikinci gelmişti.</p>
<p>Selma, gözünün ucuyla Neşet Sabit'e bakıyordu. Genç adamın yüzünde, herhangi bir seyircinin yüzündeki helecandan fazla bir şey yoktu. Hattâ bu neticeye biraz da lâka- yıt görünüyordu. Bir şey söylemiş olmak için:</p>
<p>“İkinci geliş de yine bir muvaffakiyet;” dedi.</p>
<p>Selma Hanımın dudakları arasından bir:</p>
<p>“Ya... nidası daha çıktı.</p>
<p>Bundan sonra bir bisiklet yarışı oldu. Bu da kadınlı erkekli idi. Selma Hanım, bunu da anlamayan gözlerle seyretti. On seneden beri, ilk defa olarak böyle bir kalabalık içinde kendini bu kadar yalnız ve alâkasız hissediyordu. Ve bu fena his, onda, bir eski hastalığın yeniden tepişini haber veren bir sancı gibiydi.</p>
<p>Lâkin, büyük bir irade kudreti, bir <span style="font-style:italic;">otosügjesionla*</span> bunu yenmeye çalışıyordu. Karşısında Ankara'nın keskin profili, onun her müşkül anında olduğu gibi, bu sefer de, bir çetin <span style="font-style:italic;">energi</span> dersi halinde dimdik duruyordu. Tepesi, hâlâ, eski kale duvarlariyle çevrilmiş bu yalçın kaya, böğründen kuleler gibi fışkıran beşer altışar katlı binalariyle bu mânayı her zamandan daha keskin bir tarzda ifade etmekte idi.</p>
<p>Bu sırada anfilealırdan bir alkış tufanıdır koptu. Herkes bir ağızdan:</p>
<p>“Geçti, geçti, geçli... diye bağırıyordu ve bu sefer yarışı kazanan bir genç kızdı. Acaba kim? Acaba kim? Selma Ha</p>
<p>cı Kendi kendine telkin.</p>
<p>mm, elindeki programa baktı.</p>
<p>(2) Orta sürat bisiklet yarışı;</p>
<p>8 numero: Nisan Hanım.</p>
<p>Çocuk gibi sevinçle gülerek ellerini çırptı.</p>
<p>“Bu benim talebem. Benim talebem, Neşet..” dedi.</p>
</body>
</html>