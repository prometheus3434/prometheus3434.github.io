<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">IX</span></h4></li></ul>
<p>O gece bu profil, birkaç kere, Selma Hanımın gözü önüne geldi ve genç kadın her defasında içinden: “Ne tuhaf, ne anlaşılmaz adam!” diye söylendi. İlk gördüğü gün, o ne nezaket, ne konuşkanlık, ne yaraşlıktı. İkinci görüşünde utangaç ve sıkılgan bir delikanlı gibiydi. Üçüncüde bunların hiçbiri değildi; sert bir asker; daha doğrusu, sadece bir rütbe ve bir üniforma idi.</p>
<p>Neydi acaba? Bir şeye canı mı sıkılmıştı? Cepheden fena haberler mi gelmişti? Yoksa bir kadınla at üstünde yanyana görünmekten mi çekinmişti? Ama, bu at gezintilerini Selma Hanım çıkarmadı ya. Zabit beyin kendisi istedi, kendisi vadetti, onları kendisi alıp götürdü. İlk görüşmelerinde eğer bu, ağzından istemeyerek çıkmış bir teklif idiyse, Nazif'e son rasgelişinde bunu hatırlatmayabilirdi. Murat Beye dört beş hafta uğramazdı ve her şey unutulur giderdi.</p>
<p>Bundan başka, işin asıl en garibi, Binbaşı Hakkı Bey, gelecek hafta için de onlara bağlanmıştı. Selma Hanımın Çan-kaya'yı görmek arzusunda bulunduğunu öğrenince:</p>
<p>“Gelecek defa o taraflara gideriz” demişti.</p>
<p>Gelecek hafta... lâkin, bu gelecek hafta demek değildi ki...</p>
<p>“Kuzum Nazif, gelecek cumaya da söz vermiş miydik?”</p>
<p>“Tabiî a canım, hem Hakkı Bey, bizi gelip buradan alacak.”</p>
<p>“Buradan mı? Nasıl? Niçin?”</p>
<p>“Çünkü, Çankaya'ya gitmek için, bu suretle, şehrin içinden geçmemiş olacağız. Karşıki sokaktan doğru Cebeci'ye çıkacağız. Oradan derhal kır başlar.”</p>
<p>“Peki ama Hakkı Bey, bu evi nasıl bulacak?”</p>
<p>“Gayet basil. Cuma günü lam saat üçle, kendisini Hamamönü'nde bekleyeceğiz.”</p>
<p>“Tuhaf şey, bütün bunlar konuşulduğu vakit ben nerede idim?”</p>
<p>“Bilmem, belki bulutlarda idin...</p>
<p>Kocasının, onu, hülya düşkünlüğüyle bu ilk suçlaması değildir. Nitekim, genç kadın da Nazif'i lüzumundan fazla toprağa, maddeye ve hesaba bağlı bulduğu ve bunu açıklan açığa yüzüne vurduğu çok vakidir. Fakat, bu sefer kocasının hesaplılığı ve maddeye bağlılığı ona tatlı bir hayalin kapısını açmıştı: Çankaya gezintisi...</p>
<p>Demek ki, Binbaşı Hakkı Beyin tavır ve hareketlerine ait bütün tahminleri ve tahlilleri yanlıştı. Binbaşının ne kendileriyle ahbaplık etmekten, ne de at gezintilerinde beraber görünmekten çekindiği vardı.</p>
<p>Nitekim, cuma günü gelip de saat tam üçe çeyrek kala, oturdukları sokağın köşesinden birtakım nal şakırtılarının yukardan yaklaşıp Hamamönü'ne doğru uzaklaştığını duyunca, artık, bu hususta hiç şüphesi kalmadı. Kocasına, zaptetmeye çalıştığı bir telâşla:</p>
<p>“İşte geldi, acele edelim; bekleteceğiz” dedi.</p>
<p>Halbuki, Hamamönü'ne vardıkları vakit Binbaşı Hakkı Beyin henüz gelmediğini gördüler. Yalnız meydanın öbür ucunda emirber Haşan, elinde üç atın dizginini tutarak onları bekliyordu.</p>
<p>Nefer, otuz iki dişini birden göstererek sırıttı:</p>
<p>“Deha, orada” dedi.</p>
<p>Nazif'le Selma mezarlığa doğru birkaç adım yürüdüler ve sokak içinden çıkınca ta karşıda, derenin kenarında, Binbaşı Hakkı Beyin atlı siluetinin bir aşağı beş yukarı dolaştığını gördüler. Selma Hanım, evden, bir ince kaşpusier'le çıkmıştı. Ata bineceği sırada onu nefere uzattı ve sağ ayağını devrilmiş bir mezar taşına basarak hayvanın sırtına atladı.</p>
<p>“Gördüm; artık yardıma hacet kalmadan binebiliyorsunuz. Bravo!..”</p>
<p>Hakkı Bey atını onlara doğru sürmüştü ve selâmlaşmadan evvel bu sözleri söyledi. Ne ilk günkü gibi ukalâ ve merasimli, ne ikinci defaki gibi toy, ne de sonuncuda olduğu gibi askerce dürüst idi. Bütün mânasiyle bir eski arkadaş samimiyeti gösteriyordu. Nazif:</p>
<p>“Biraz erken çıktık. Hava çok sıcak” dedi.</p>
<p>“Oooo, siz buraya bakmayın; Çankaya o kadar serindir ki, akşam üstü dışarda pardesüsüz durulmaz...”</p>
<p>“Buradan görülüyor mu, Çankaya?”</p>
<p>Binbaşı Hakkı Bey, kamçısının ucuyla Küçükcsal sırtlarını göstererek:</p>
<p>“Bu tepenin arkasında” dedi.</p>
<p>Selma Hanım, o tepenin arkasında Elmadağı'nın uçlarını görüyordu:</p>
<p>“Aman, ne uzak, ne yüksek. Oraya kadar mı tırmanaca- giz?”</p>
<p>Hakkı Bey, güldü:</p>
<p>“Evet, ve onun biraz ötesinde ezeli karları göreceğiz.</p>
<p>Genç kadınla bir küçük çocukla şakalaşır gibi konuşuyordu.</p>
<p>“Ankara'yı küçücük bir yer mi sandınız? Sizi daha nerelere götüreceğim. Bu caddenin ucunda Dikmen diye bir yer vardır, o kadar <span style="font-style:italic;">pitoresktir</span> ki... Bir başka gün de göle gideriz. Ördek avına...”</p>
<p>Genç kadın dişi bir gülüşle:</p>
<p>“Hah, bir bu eksikti...&quot; dedi. “Bu gidişle siz beni yavaş yavaş harb meydanlarına doğru sürükleyeceksiniz.</p>
<p>“Neden olmasın? Anadolu ordusunda asker kadınlar yok mu? Vatan hizmeti Türk kadınını yalnız evlerin çatısı altında mı bekliyor?”</p>
<p>Binbaşı Hakkı Bey, gene sertleşiyor, ukalâlaşıyordu. Selma Hanım, hemen bahsi değiştirdi:</p>
<p>“Gözlerime inanamıyorum;” dedi. “Ben, bir külotla bir at üstünde Ankara kırlarında dolaşayım! Böyle bir şey bizim için İstanbul'da bile kabil değildi. Halbuki, orada, hep Anadolu'nun taassubundan bahsederler.&quot;</p>
<p>“İstanbul hanımları bizi bir alay vahşi mi sanıyorlar? Bir gün muzaffer oluruz da İstanbul'a gireriz diye kim bilir kaç züppe hanımın yüreği hopluyordur...</p>
<p>“Öyle demeyin, beyefendi...&quot;</p>
<p>Hakkı Bey, genç kadına doğru eğilerek donuk ve endişeli bir sesle sordu:</p>
<p>“Söyleyin bana, denildiği gibi, sahiden orada, Türk hanımları ecnebi zabitleriyle dans mı ediyor?&quot;</p>
<p>“Ben, hiç o gibi meclislerde bulunmadım, bilmiyorum...</p>
<p>Bu konuşmaya kulak misafiri olan Nazif, söze karıştı:</p>
<p>“Ben size söyliyeyim, Binbaşım; eden de var etmiyen de...</p>
<p>Genç zabit derin bir tiksinti ile yüzünü buruşturdu.</p>
<p>Her üçü de bir hizada yanyana yürüyorlardı. Selma Hanım, iki erkeğin arasında idi. Böyle konuşarak epeyce geniş ve boş bir sahayı geçtiler. Bir küçük tahta köprü, bir kır yolu ve bunun dönemecinde, birdenbire yeşil bir sırtın, tatlı ve yumuşak çizgileri görünüyor. Binbaşı Hakkı Bey</p>
<p>“İşte Çankaya... dedi.</p>
<p>Bunu demesiyle atların, iki tarafı yabangülleriyle bezenmiş bir hendek içine dalması bir oldu. İri, ateşin ve sık ya- bangülleri... Selma Hanım:</p>
<p>“Aman ne güzel, ne gpzel... diye haykırdı.</p>
<p>Hakkı Bey:</p>
<p>“Ta yukarıya kadar, yol, hep böyledir” dedi.</p>
<p>“A, bu, bir yol mu?”</p>
<p>“Ne zannettiniz ya?&quot;</p>
<p>“Ben kendimizi, bir bağın hendeği içinde sanmıştım.</p>
<p>Gerçi bu yol o kadar dardı ki, iki hayvan yanyana ancak sıkışabiliyordu. Binbaşı Hakkı Beyin getirleri ikide bir Selma Hanımın bacaklarına sürünüyor ve güller atların boynunu kamçılıyordu. Genç kadın, bunlardan birkaç ianesini koparmak istedi. Zabit Bey:</p>
<p>“Bırakın,” dedi. “Dönüşte ben size istediğiniz kadar toplatayım.</p>
<p>Derken, bir küçük kavak korusunun içine girdiler. Bunun ortasından ince ve berrak bir su akıyordu. Hakkı Bey, buranın adını söyledi:</p>
<p>“Kavaklıdere -ve ilâve etli- işte Çankaya bu noktadan başlar.”</p>
<p>Hakikaten, kavaklar arasından çıkılınca topografya değişiyor, hatırı sayılır bir dik yokuş başlıyordu. Bir lepeyc doğru kıvrıla kıvrıla çıkan bu yokuşun her tarafında ağaçlıklı bağlar vardır ve bunların ortasında çıtaları kırmızıya boyanmış, kırmızı pencereli kerpiçlen bağevleri, tıpkı Eyüp oyuncaklarını andıran mimarileriyle, süsleriyle manzaraya keskin bir hususiyet vermekledir. Selma Hanım:</p>
<p>“Bu evlere bayılıyorum:” dedi. “Ankara'ya giderken bizi ilk karşılayan bu kınalı evler oldu.</p>
<p>“Kınalı mı, dediniz? Hoş bir teşbih...”</p>
<p>“Bir parça da resimlerde gördüğümüz Alman vc Felemenk şalelerini hatırlatmıyor mu?”</p>
<p>Nazif:</p>
<p>“Bizimki gene hayale dalıyor” dedi.</p>
<p>“Bu güzel yerde de Taceltin mahallesindeki evin işlerini düşünecek değilim ya!..</p>
<p>Ve alını çevirip aşağıya, ovaya baktı. Bir geniş yayla parçası, bazı yerde yeşilimsi, bazı yerde sarımtırak ve ufuklara doğru mor renklerle dalga dalga alabildiğine uzanıyor, yayılıyordu... Göz, ilk bakıştan itibaren bu toprak dalgalarını takip etmekten yorulur ve yüreğe bir ağır gurbet acısı çöker. Selma Hanımda da öyle oldu ve başını Ankara'dan yana çevirdi.</p>
<p>Ankara, taş ve toprak yığınlarından yapılmış bir kabataslak ehramı andırıyordu. Ve Etlik'ten görünüşü gibi mü- heyyiç* değildi. Selma Hanım, yalnız yüksekliğin verdiği bir neşve içinde idi vc aşağıda bulunmadığına seviniyordu.</p>
<p>Bir müddet daha çıktılar. Şimdi, Çankaya'nın yüksek bir noktasında idiler... Biraz ötede bir küçük yarın ucunda, kocaman ağaçlar arasından, kayalara yaslanmış dört köşe bir taş bina gözüküyordu. Binbaşı Hakkı Bey atını durdurdu vc eliyle o görülen binayı işaret ederek:</p>
<p>“İşte, Paşa'nın evi burası... dedi.</p>
<p>Selma Hanımın yüreği ağzına geldi. Gerçi Millî Hareket başının Ankara'da ne kadar sade yaşadığını biliyordu. Fakat, bu sadeliğin derecesini kendi gözleriyle ölçerken bir mucize karşısında gibi hayret ve heyecana düşmüştü. Ne! Bütün dünyanın kendisinden bahsettiği Adam, bu kayaların dibindeki taşlan kulübede mi oturuyor? Genç kadının gözleri önünde, Londra'da Weslminster sarayının Paris'le Elysee'nin, Washinglon'da Whitehouse'un resimlerde gördüğü muazzam ve muhteşem siluetleri tecessüm etli. Bunların yaldızlı tavanları altında, belki şu dakikada, şu kulübede oturanın adı söyleniyordu. Bu kulübenin sahibi mi? Mustafa Kemal Paşa şüphesiz o bile değildi.</p>
<p>Binbaşı Hakkı Bey, gûya, genç kadının zihninden geçen fikri tenkil cdiyormuşcasına:</p>
<p>“Daha yeni naklettiler. Kira ile oturuyorlar,” dedi.</p>
<p>Selma Hanım, bu binanın yanı başında bir küçük ev, onun biraz ötesinde bir büyük çadır görüyordu. Kocaman bir ağacın dibinde bir nöbetçi bekliyordu. Derken, bir başka nöbetçi, çadırdan çıkıp taşlan binaya doğru yürüdü.</p>
<p>Selma Hanımın gözünde bu manzara, âdeta <span style="font-style:italic;">allegorik</span> bir mahiyet alıyordu. Öyle ki, yüreğine ancak mübarek âbideler önünde hissedilen bir huşu çöktü. Bir müddet başını önüne eğip daldı ve başını tekrar kaldırıp etrafına baktığı vakit her yanı değişmiş buldu. Genç kadın bütün Ankara'yı, şimdi, başka türlü görüyordu.</p>
<p>O akşam, eve, demet demet yabangülleriyle döndüler. Selma Hanım, bunları iki odanın içinde nereye koyacağını bilmiyordu. İstanbul'dan çıktığı günden beri çiçeğe ve yaprağa hasreti, bu gülleri, saatlerce koynunda taşısa gene dinecek gibi değildi.</p>
<p>“A hanım abla, nereden buldun bu gülleri?”</p>
<p>Halime'nin sargılı başı, oda kapısından içeriye uzanıyor.</p>
<p>“Ayol, haberin yok; biz Çankaya'ya gittik, dün...</p>
<p>“O çılbah karıları gördün mü?”</p>
<p>Selma Hanım, Halime ile bütün konuşmalarında yap- tığı gibi uzun bir kahkaha salıverdi. Bu kadının saffeti, sadeliği, onun yüreğini her haftaki kır gezintileri kadar açıyordu.</p>
<p>“Gördük, görmez olur muyuz, hiç Halime Hanım? Her ağaç atlında bir çıplak kadın saçlarını tarıyordu.</p>
<p>Halime bu kadarına inanmadı. Gülmedi de. Arkasını duvara dayayıp uzun uzadıya İstanbullu hanımı süzdü. Derken damdan düşer gibi bir sual:</p>
<p>“Hayvanla mı gittiniz, oraya?”</p>
<p>“Evet.</p>
<p>“Hiç utanmadın mı?”</p>
<p>“Neden utanacak mışım? Hayvana binmek ayıp mı? Siz binmiyor musunuz?”</p>
<p>“Hee, biniyoruz, biniyoruz emme... ne bileyim ben... senin için öyle dediler.”</p>
<p>“Ne dediler? Ne dediler? Bakayım...</p>
<p>“Utanmıyor dediler.”</p>
<p>Selma Hanım, sahiden ulanılacak bir şey yaparken yakalanmış bir çocuk gibi kulaklarına kadar kızardı ve gönlüne derin bir hüzün çöktü. Odanın içindeki güller solmuş gibiydi. Kendini topladı:</p>
<p>“Ya sen, sen ne dedin? Beni hiç arkalamadın mı?”</p>
<p>“He, dedim ya... bizim Esma Hanım öyle şey yapmaz dedim...</p>
<p>“Bundan sonra benim bu yolda bir bahsim daha geçecek olursa dersin ki, onun yaptığı şeylerin hesabını ancak kocası sorar. Ve her kadının namusu kocasına aittir.”</p>
<p>“He, doğru ya, doğru söyledin, hanım abla...</p>
<p>Fakat, bu tasdik sözleri Halime'nin ağzından dökülüyordu. Bakışlarından ve duruşundan bu fikre hiç iştirak etmediği anlaşılıyordu.</p>
<p>Selma Hanım, kocasına, o akşam, bu hâdiseyi gülerek nakletti:</p>
<p>“Ayol, hakkımızda şimdiden birtakım dedikodular başlamış, biliyor musun?”</p>
<p>Nazif, yumuşak başlı bir adamdır. Bütün o vakarlı, temkinli görünüşüne rağmen her tesire o kadar çabuk uyar ve o kadar ürkek ruhludur ki, hemen Halime'nin tarafını tutar gibi oldu:</p>
<p>“Ee, tabiî; a canım, Ankara muhiti, bu kadarını götürmez” dedi.</p>
<p>Selma Hanım, bu meseleyi açtığına pişman olmuştu. Bahusus ki Etlik'tekilerle beraber Binbaşı Hakkı Beyi bu hafta bir öğle</p>
<p>yemeğine çağırmak niyetinde idi. Şimdi, bu tasavvurundan kocasına bahsedecek olsa &quot;Hayır&quot; cevabını alacağı şüphesizdi. Onun içindir ki, bütün bir hafta bu konuşmanın tesirini dağıtmaya çalıştı ve muvaffak da oldu. Çünkü, cuma günü öğle yemeğine, ahbapları, bizzat Nazif davet etti.</p>
<p>Selma Hanım, misafirlerini lâyıkiyle kabul edebilmek için elinden gelen her şeyi yapmış, bütün <span style="font-style:italic;">koketrisini*</span> sar- fetmişti. Gerçi, yemeğin en esaslı kısmını ev sahiplerinin yardımiyle başarabilmişti. Fakat, sofra, en küçük teferruatına kadar onun zevkinin, onun maharetinin eseri oldu. Evlendiği günden beri bir kere kullanmaya fırsat bulamadığı işlemeli keten sofra takımlarını yaydı. Yatakbağlan arasında kırılmadan getirebildiği çini tabaklarla, billûr bardakları koydu. Havluları birer yelpaze şeklinde devşirip aralarına birer dilim ekmek sıkıştırdı. Degusiche'ten alındığı günden beri el değmemiş duran gümüş çatal ve bıçakları bir Iro- fe'nin** süsleri gibi bunun etrafına dizildi. Ve bin ihtimam ile kuruyup solmakta muhafaza ettiği yabangüllerini sofranın üstüne serpiştirdi.</p>
<p>Misafirler, odaya girdikleri vakit her birinin yüzünde bir ayrı hayranlık nişanesi görmek mümkündü. Murat Bey, âdeta, afallamıştı. Hemşiresiyle haremi ne diyeceklerini, nc yapacaklarını şaşırmış bir halde idiler. Sofranın güzelliği hakkında cemileli*** bir söz mü söylemek, yoksa bir şey görmemezlikten mi gelmek gerektiğini bir türlü kestiremi-yorlardı. Neşveli bir at ve mahmuz şakırtısiyle en son gelen Binbaşı Hakkı Bey, umumun hislerine tercüman olmakta</p>
<p>iKoketliğini</p>
<p>' Arına.</p>
<p><sup>1</sup> Ho&gt;a gidici gecikmedi. Ankara'nın bu yoksulluğu, bu çaresizliği içinde böyle bir sofrayı kurup meydana getirmenin ne kadar güç olduğunu söyledi ve komplimanlarını bütün Türk kadınlarına teşmil ederek onların gustosundan, görgüsünden, ze- rafetinden uzun uzadıya bahsetmeye başladı. Murat Beyin haremiyle kız kardeşi:</p>
<p>&quot;Aman efendim, ne gezer. Her Türk kadını böyle midir?” diyecek oluyorlardı. Hakkı Bey derhal sözlerini kesiyor:</p>
<p>&quot;Hepsi, hepsi, emin olunuz, fıtratan böyledirler” diyordu.</p>
<p>Fakat, Selma Hanım, genç zabite bu coşkun tezahüratı yaptıranın kendisi olduğunu hissediyordu.</p>
<p>Hele Selma Hanımın köylü hizmetçisi, belinde bir beyaz önlükle gelip yemek dağıtmaya başlayınca, denilebilir ki hepsi hayretten donakaldı. O vakte kadar ağzını açıp bir kelime söylemeye fırsat bulamayan Murat Bey gözünün ucuyla köylü kadını işaret ederek:</p>
<p>&quot;İstanbul'dan mı?” diye sordu.</p>
<p>Ve civar köylerden getirilmiş bir kadın olduğunu haber alınca, hayreti, karısına karşı yersiz bir öfkeye inkılâp etti:</p>
<p>&quot;Gördün mü?” dedi. &quot;Biz, bir yıldır böyle bir tane yetişli-remedik.”</p>
<p>Selma Hanım:</p>
<p>&quot;Aman efendim, o kadar güç ki her gün saatlerce uğraşmak lâzım geliyor ve bir işi yüz defa tekrar etseniz gene hatırında kalmıyor.”</p>
<p>&quot;Ee, tabiî hanımefendi, tabiî uğraşmak lâzım.</p>
<p>Murat Beyin kız kardeşi Cemile Hanım:</p>
<p>&quot;Aman, dedi. &quot;Yüreğimi tüketeceğime her işi kendim yaparım, daha iyi...</p>
<p>Ve bunu söylerken sofranın ortasındaki sürahiyi kavrayıp bardağını lokur lokur doldurdu. Binbaşı Hakkı Bey genç kıza gülümseyerek baktı:</p>
<p>&quot;O da bir prensip” dedi.</p>
<p>Nazif hiç konuşmuyor, belki bu öğle yemeğinin mahallede, ev sahipleri arasında yapacağı tesirleri düşünüyordu. Nazif, o anda sahiden bunu düşünüyor idiyse önceden seziş kuvvetine diyecek yoktur. Çünkü, tam o esnada ev sahipleri tarafından üç kadın, bir mahalle kedisi sinsiliğiyle birbirlerinin ardısıra bu yana doğru geliyor, yavaş adımlarla merdivenlerden çıkıyor, yemek yenen odanın, sofaya açılan penceresi arkasına sokuluyor ve perde aralıklarından içeriyi seyretmeye çabalıyordu. Bundan, hiç şüphesiz, hizmetçinin de haberi vardı. Zira, dışardan içeriye, içerden dışarıya her girip çıkışında sırıtmadan ağzı kulaklarına varıyor ve yemek dağıtılırken gözünün ucuyla pencereden yana bakmaktan kendini alamıyordu. Biraz sonra Selma Hanım da işin farkına vardı. Fakat belli etmek istemedi. Bu kadıncağızların ne kadar çocukça mütecessis olduklarını biliyor ve onların bu halleri, çok defa, onu eğlendiriyordu. Kendi kendine, “Hali-me'den artık bugünün hikâyesini dinlemeli” diyordu. “Kim bilir, ne yakası açılmadık sözler söyleyecektir ve benim hakkımda kim bilir neler düşünecektir. Öyle ya, sağımda bir yabancı erkek, solumda bir yabancı erkek ve Nazif iki yabancı kadının arasında, sımsıkı oturmuşuz, bir şeyler yiyor, bir şeyler içiyoruz, gülüşüp konuşuyoruz. Onlara göre gerçekten tuhaf bir manzara...”</p>
<p>Ve tam Selma Hanım böyle düşünürken avludan Ömer Efendinin kalın ve karık sesi işitildi ve bunu pencerenin arkasındaki üç kadının paldır küldür koşuşmaları takip etti. Bir an içinde bütün ihtiyatı elden bırakmışlar ve işi aleniyete vurmuşlardı. Murat Bey:</p>
<p>“Ne o? Baskına mı uğradık?” dedi.</p>
<p>Selma Hanım güldü:</p>
<p>“Bir baskına uğrayan var ama, biz miyiz başkaları mı, bilmem... Vc hafif sesle deminki hâdiseyi misafirlerine anlatmak isledi. Fakat, aşağıdaki gürültü, birden o kadar büyümüştü ki, sözüne devam edemedi. Murat Bey:</p>
<p>&quot;Eyvah, öyle ise, şimdi, karıların pestilini çıkaracak, dedi.</p>
<p>Vc hanımlardan biri ilâve etti:</p>
<p>“Oh olsun onlara... Ne vardı bizi gelip gözetleyecek?</p>
<p>Ömer Efendi, şimdi, uzaklaşan ve hiç şüphesiz, kadınları odaya tıktığı için derinden gelen bir sesle, iki üç pat kül arasında bir:</p>
<p>“Deyivirin, orda ne işiniz vardı, ha? Deyivirin... diye bağırıyordu.</p>
<p>Buna, kadınların, yalnız bedenleri cevap veriyordu.</p>
<p>Hakkı Bey, öfkeden dudaklarını ısırmaya başladı:</p>
<p>“Vay insafsız herif, vay... diye söyleniyordu. “Kadın dövmek, kadın dövmek... İşte, bu havsalamın alacağı bir şey değildir. İçimden ne geliyor, bilir misiniz? Şimdi, bizim neferi çağırmak, bu adamı bir ağaca bağlatıp kalın bir sopa ile canını çıkarıncaya kadar pataklamak...”</p>
<p>Selma Hanım:</p>
<p>“Merak etmeyin beyefendi;” dedi. “Kadınlar, bu dayaktan o kadar şikâyetçi değildirler. Haftada en az bir dcK bu rejime tâbidirler. Artık, alışmış olacaklar.”</p>
<p>Bu sırada, derinden derine gene Ömer Efendinin sesi duyuluyordu:</p>
<p>“Deyivirin, bakalım, ha... Deyivirin, bakalım, elin evinde ne işiniz vardı?”</p>
</body>
</html>