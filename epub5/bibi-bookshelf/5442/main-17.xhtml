<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">VI</span></h4></li></ul>
<p>Neşet Sabit, Hakkı Beylerin evinden çıktığı vakit iki zıt tesirin altında idi. Bir taraftan deminki sıkıntılı vaziyetten kurtulmuş olmanın ferahlığını duyuyor, öbür taraftan, Selma Hanımdan bu kadar çabuk ayrıldığına âdeta pişman oluyordu. Kendi kendine “Acaba bir kabalık mı etmiş oldum? Acaba onu gücendirdim mi?” diyordu. Selma Hanımın o bakışı açıktan açığa bir serzenişi ifade etmiyor muydu? O uzun ve derin bakış genç adamın tâ yüreğine kadar işlemişti. Onun için, şu dakikada, kendisini her vakitten daha zavallı, daha zayıf ve haricî tesirlere karşı her vakitten daha müdafaasız buluyordu.</p>
<p>Havuzbaşı'na gelince başını çevirip Selma Hanımın evine baktı. Bütün pencerelerinden elektrik aydınlıkları aksediyordu. Kapısının önünde sıra sıra otomobiller duruyordu. Neşet Sabit, omuzlarını silkti ve paltosunun yakasını kaldırıp gündüz gibi aydınlık ve çöl gibi tenha caddeyi tutturdu. Lâkin, bu cadde daha ilk adımından beri ona yorgunluk veriyordu. İçinden: “Bu ıssızlığın bu kadar aydınlığa ne ihtiyacı var?” diye söylendi. Gerçekten bu yeknesak, bu boş ve geniş yol karanlık olsa daha kolaylıkla yürünecek ve daha az yorucu olacaktı. Bu, yüreğe baygınlık veren bir fuzulî aydınlıktı.</p>
<p>Neşet Sabit, buna rağmen: “Oh kurtuldum!” dedi. Hiçbir şey o evdeki azaba benzemez. Hattâ bu caddede saatlerce yürümek bile...” dedi. Ve Selma Hanımın salonlarında gördüğü tipler birer birer gözünün önünden geçti. Briçte kadına çıkışan kartoloz herifin dazlak kafası, kadının kızıl cadı tırnakları; eşikte, muttasıl dansa daveti bekleyen genç kızların fırıl fırıl araştıran gözleri; zoraki bir zendostluk<a id="footnote1"></a><sup><a href="#bookmark1">1</a></sup> tavrıyla dolaşan ihtiyar bir Büyük Elçinin yüzündeki işmizaz- lar,++ favorili ve geniş paçalı delikanlıların büfe başında kafa tütsüleyip güzel ve genç kadınları cıvık bir tebessümle gözden geçirişleri; Hakkı Beyin reveransları, el öpüşleri; bütün bunlar, genç adama, şimdi, kötü bir tiyatro sahnesinin üstünde görülen şeyler gibi sahte, yapmacıklık, iğreti ve uydurma geliyordu.</p>
<p>Bu sahnede ecnebiler bile kendi hallerinden çıkmış gibiydiler. Sanki, herkes, orada mevcut olmayan bir başkasının rolünü oynamakla meşguldü. Neşet Sabit, içinden Millî Mücadele devrindeki sade, samimî ve şiddetle şahsî, karakterli hayatı hasretle andı. Hiç şüphesiz, o anormal devir devam edemezdi. Fakat, onu canlandıran ruh bu devrin yaşama prensibine de hâkim olacaktı. Türk kadınları, çarşaf ve peçelerini işe gitmek, çalışmak için daha kolaylık olur diye çıkarıp atacaklardı. Onlar için cemiyet hayatına atılmanın mânası yalnız bu çeşit salon cemiyetlerine karışmak olmayacaktı. Evet, Türk kadını, hürriyetini dans etmek, tırnaklarını boyamak ve <span style="font-style:italic;">Rue de la Paix'nin</span> kanunlarına esir bir süslü kukla olmak için değil, yeni Türkiye'nin kuruluşunda ve kalkınışında kendisine düşen ciddî <span style="font-style:italic;">ve</span> ağır vazifeyi görmek için isteyecekti, kullanacaktı. Ve Türk erkekleri, garplılaşma hareketini, Tanzimat beyinin garpperestliğiyle, alafrangalığıyla bir ayarda tutmayacaktı.</p>
<p>Milliyetçi Türk garpçısı için garpçılığın en <span style="font-style:italic;">karakteristik</span> vasfı garplılığa Türk üslûbunu, Türk damgasını vurmaktır. Şapka bize hâkim değil, biz şapkaya hâkim olmalıydık. Garplılaşma, muayyen bir hayat prensibidir. Bu prensip, ancak, millî isteğin, millî kültürün ve nihayet millî ahlâkın hizmetçisi, emirberi olmak şartiyledir ki, yaratıcı ve kurucu rolünü ifa edebilirdi. Garplılık namına Garbın &quot;vice&quot;le- rini almakta, yarın öbür gün Garp medeniyetinin yıkılıp çökmesine sebep olacak unsurları bu taze, arı vatan topraklarına taşımakta ve aşılamakta ne manâ vardı? Biz Garp namına Garpta hüküm süren çürümüş bir sınıfın istihlâk ve istihsalit şartlarını kendimize tatbike uğraşmaktayız. Tıpkı tehlikeli bir ilâcı kendi kanma aşılayan bir ilim fedaisi gibi. Fakat, bu korkunç tehlikenin sonunda bari bir büyük hakikat ayan§§ olsa... Hayır. Bu korkunç tehlike, Selma Hanımın evindeki lüks kadar, bu caddenin ortasındaki lâmbalar kadar faydasız ve beyhudedir.</p>
<p>Neşet Sabit, böyle düşünerek, Türk Ocağı'nm köşesinden, eski Ankara mahallelerine varmıştı. Bu noktadan itibaren her şey bundan elli yıl evveline dönüyor. Elli yıl mı? Heyhat, burada, artık, zaman donmuş, taş kesilmiştir Mısır’ın mumya sandukaları, Roma’nın Katakomp dehlizleri ve <span style="font-style:italic;">ortaçağın </span>zindanları gibi donmuş, taş kesilmiştir. Vc onu, artık, muayyen bir zaman ölçüsüyle ölçmenin imkânı kalmamıştır. Çünkü buradaki eskilik, artık daha ziyade eskimeyecektir. Buradaki mazi, artık, daha ziyade mazi olmayacaktır.</p>
<p>Genç adam önüne rastgelen ilk sokağa sapmazdan evvel,</p>
<p>JJTükctim ve üretim.</p>
<p>§§ Belli, açık. dönüp arkasına baktı. Aşağıdaki caddenin elektrik aydınlıkları, buraya kadar aksediyordu. Neşet Sabit, hatırladı ki, istiklâl Harbi esnasında da evine geç döndüğü akşamlar, Çıkrıkçılar Yokuşunun başından istasyonun bir avuç elektrik aydınlığına böyle dönüp uzaktan bakardı. Fakat, o bakışla bu bakış arasında, şimdi ufak bir fark vardı. Eskiden, Neşet Sabit, istasyonun lâmbalarını, alelade bir medeniyet hasretiyle seyrederdi. Şimdi ise, bunlara, bir fukaranın bir zengin malına bakışı gibi bakıyordu. “Şimdi, ben, bu karanlık sokaklarda, ayağımı taşlan taşa çarparak yürürken Selma Hanımın salonunda dans edenlerin ayakları ayna gibi parlayan parkelerin üstünde akisler yapıyor ve aşağıdaki büyük caddenin iki yüz elli woltluk ampulleri sabaha kadar hiç kimsenin yolunu aydınlatmamak için yanacak. Garp medeniyetinin ne acayip, ne akıl almaz bir taksimi!” dedi. İçinden acı acı güldü. Biraz sonra yorgun argın ve hava ıslaksa paçaları çamurlara bulanmış, kuru ise toza ve gübreye batmış olarak oturduğu eve vuracak, kapısını bir kocaman paslı anahtarla açacak; kavrulmuş soğan ve çirkel suyu kokan bir karanlık avludan geçecek; başını, ayağım oraya buraya çarparak yattığı odaya çıkacak ve uzun bir müddet el yordamiyle kibriti, lâmbayı bulup nihayet, kirli bir ışığın bulanık aydınlığında kendisine mukadder olan şüpheli bir rahata kavuşacaktı.</p>
<p>Oturduğu mahallede, henüz hiçbir evin ne elektriği, ne suyu vardı. Elektrik çok pahalıya mal oluyor, yanaşılmaz bir lüks telâkki ediliyordu. Suya gelince, onun tesisatı henüz bitmemişti. Hele yaz geldi mi aylarca bir damla su bulmak kabil olmuyordu. Zavallı Ankara halkı, muhasaraya uğramış bir şehirde gibi yarı ıslak çeşme ve kuyuların başında birbiriyle kavga ediyordu. Bir gün; tahminen bir haftadan beri yüzünü yıkamamış bir adam, caddelerin ortasındaki çimenleri sulayan belediye amelesinin elinden çılgın bir jestle hortumunu kapmış ve çıplak başına götürmüştü. Bir başka gün, gece yansından sonra Maliye'nin havuzundan zorla su almaya gelen bütün bir aile görülmüştü.</p>
<p>Neşet Sabit, şimdi artık eski Ankara kasabasının lanı göbeğinde yürüyordu. Derken, bir sokak başından, kadınlı erkekli bir küme insan, ellerinde mumlu ve yağlı fenerlerle önüne çıkıverdiler. Kadınların hemen hepsinin ayakları nalınlı ve başları peştemallı idi. Hiç konuşmadan, kafaları önlerine eğilmiş ve birbirlerine sokulmuş olarak yürüyorlardı. Erkekler ayrı bir küme halinde idi ve o kadar acele yürüyorlardı ki, bir elleriyle fenerlerini, diğer elleriyle başörtülerinin çene altında çaprazlaştığı noktayı tutan kadınlar, derme çatma ayakkaplariyle onlara zor yetişebiliyorlardı.</p>
<p>Neşet Sabit, yandan geri edip bir müddet bunların arkasından yürüdü. Fenerli insan kümesi, büyük bir ayak takırtısı ile iki üç yüz adım ilerledikten sonra büyükçe bir dükkâna benzeyen bir binanın önünde duruverdi. Genç adam, çok defa bunun önünden geçtiği halde, neresi olduğunu bilmiyordu. Durdu, baktı. İki üç basamak bir taş merdivenden çıkıp yarı açık duran bir tahta kapıdan içeriye dalıyorlardı. Bu kapının aralığından içerinin bir mescitte gibi tavandan sarkıtılmış kandillerle aydınlanmış olduğu ve bu aydınlıkta yeni aptes almış birtakım insanların mendilleriyle yüzlerini sildiği ve sıvanmış yenlerini indirdiği görülüyordu. Neşet Sabit, yaklaştı. Kapının eşiğinde on iki, on üç yaşlarında bir çocuk duruyordu. Ona sordu:</p>
<p>“Burada ne var?'<sup>1</sup></p>
<p>“Mevlût var. Yassı namazından sonra...&quot;</p>
<p>Ve Neşet Sabit, bu cevabı alıp uzaklaşırken çocuk arkasından bağırdı:</p>
<p>“İstersen sen de buyur, amca... Sonra şerbet dağıtacaklar, hani...”</p>
<p>Bir şehir içindeki, hattâ bir şehrin iki yakın mahallesi arasındaki bu kesin hayal tarzını kendi nefsinde iyice hissetmek için, Neşet Sabit, bu meclise girip mevlût âyinine iştirak etmek isledi. Selma Hanımın evindeki vviskili, danslı çay ziyafetini bu şerbetli mevlûttan, ancak, iki üç kilometrelik bir mesafe ayırıyordu. Genç adam, yarım saat evvel “aksayı Garp”ta* idi. Şimdi, tam Asya'nın, bir <span style="font-style:italic;">ortaçağ</span> Asya’sının göbeğindedir. Bu kadar ivicaçlı** bir cemiyet içinde doğru yolu nasıl bulmalı? Bu mevlûda gidenler mi haklıdır, o salonda dans edenler mi? Doğrusu, Neşet Sabit, kendisini ne onlardan, ne bunlardan addedebiliyordu. Onun millî idealine göre vücut bulması lâzım gelen yeni Türk cemiyetinin üslûbu ne bu kerpiç duvarlar arasında bir örümcek gibi yaşayanlardan, ne de iğreti bir dekor içinde kurulmuş kuklalar gibi zıplayanlardan örnek alabilirdi. Türk inkılâbının vakarlı ve ahenkli ruhu, kendine lâyık ifadeyi çok daha canlı, çok daha şahsiyetli bir mimaride aramaktadır.</p>
<p>Genç adam, bunun ilk çizgilerini kendi içinde sezer gibi oluyor, fakat, muhayyelesi, bütün bir plana vücut verecek vuzuha bir türlü eremiyordu. O akşam, bir nevi <span style="font-style:italic;">buluğa</span> eriş buhranını andıran bir tedirginlik içinde yattı. Döşeği üstünde, sağdan sola, soldan sağa dönüyor, bir türlü uyuya- mıyordu. Karanlık bir <span style="font-style:italic;">kahos***</span> onu aman vermez kasırgası içine almıştı ve bunun ortasında, Selma Hanımın bakışları, Selma Hanımın gülüşleri birer şimşek gibi çakıp sönüyor, sönüp çakıyordu.</p>
<p>■ l-.gn bugru. engebeli</p>
<p>) K.uış</p>
<p><sup><a href="#footnote1">1</a></sup><a id="bookmark1"></a></p>
<p> Zampara. ff Burulmalar.</p>
</body>
</html>