<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">II</span></h4>
<p>Ankara'nın çehresi ve bütün yeni Türkiye'deki hayat tarzı, Selma Hanımın zannettiği gibi öyle birdenbire değişmemişti. Bu, bir taraftan 1928 harf inkılâbiyle beliren ve tarih, dil hareketleriyle kıvamını bulan bir fikir ve ilim uyanışının, öbür taraftan da millî kurtuluş prensiplerine dayanan bir İktisadî kalkınma savaşının alıp yürümesiyle başlamıştı. Gerçi, ilk zamanlar, bu hareket ve cereyanların Türk milletinde bu kadar tez ve feyizli neticeler vereceğini kestirmek müşküldü. Tarih Cemiyetinin nüfuz ve yayılış dairesi. Maarif çevresinin dışına aşmıyordu. Türk Dili Tetkik Cemiyetinin bütün faaliyeti kendi üyeleri arasında birtakım nazariye münakaşalarına inhisar ediyordu ve bugünkü İçtimaî Mükellefiyet teşkilâtına vücut veren İktisat ve Tasarruf Cemiyeti sadece bir propaganda müessesesi mahiyetini taşıyordu.</p>
<p>Her iki hareketin mâna ve ehemmiyeti ve umumî hayat üzerindeki doğrudan doğruya tesiri, ancak 1935'clen sonra belli olmuştu. Tarih ve Dil Cemiyetleri birleşip bugünkü 'Türk Akademyasf'm meydana getirdi ve bütün direktiflerini Yüksek İktisat Enstitüsünden ve Halk Evlerinden alan bir İçtimaî mükellefiyet teşkilâtı dünkü İktisat ve Tasarruf Cemiyetini tamamladı. Ancak bu suretledir ki, kültür ve ümran şiarları* yalnız masalar başında ve kâğıt üstünde şeyler mahiyetinde kalmaktan çıkıp taze bir millî hamle halinde bütün memlekete dağıldı. Şimdi, yeni yetişen Türk gencinde tarih bilgisi bir kuru malûmat değil, bir millî şuur ve iktisat savaşçılığı, onun damarlarında ecdadımızın cengâverlik fıtratı** gibi bir tabiî kabiliyettir. Yeni Türk neslinin idrâkinde artık sınırla gümrük birer eş kelime oldu vc millet iktisadiyatı prensiplerine aykırı hareket edenlere bir asker kaçağı, bir bozguncu gözüyle bakılmaktadır. Hele, bu yüksek gayeyi halk ve devlet sırtından zengin olmak mânâsına alanların ve bir zamanlar kendilerine millî teşebbüs erbabı namını verenlerin herkes indinde birer ga-latı-hilkatten*** farkı yoktu. Bu gibiler, kazandıkları paraları hep Avrupa'da gizli gizli yemeye gidiyorlar ve bazan gittikten sonra artık hiç geriye dönmüyorlardı.</p>
<p>Zavallı Murat Bey, bunlardan biriydi. Ona zavallı diyoruz, çünkü, Selma Hanım, bu adama ve ailesine acıdığı kadar hiç kimseye acımıyordu. Böyle hâlis bir Türk ailesinin Avrupa'nın herhangi bir şehrinde, herhangi bir kasabasında çekeceği garipliği kolaylıkla tahmin ediyordu. Bunların, o yabancı kalabalıklar ortasında, bir çöle sürülmüş küçük bir insan kümesinden farkı olmayacağına şüphesi yoktu. Bereket versin ki, büyük hanım bu göçten biraz evvel, artık, bir daha dönülmeyen yere gitmişti. Selma Hanım kendi kendine “Zavallı kadıncağızın belki de yüreğine indi” diyordu. Çünkü, oğlunun şahsında <span style="font-style:italic;">sonradan görmüş</span> adam ve <span style="font-style:italic;">yeni</span></p>
<p>Belirlilen, izleri, ilkeleri</p>
<p>' ı<sup>A</sup>zellıgı (.yaradılıştan gelen özellik''</p>
<p>) Yaratılış yanlısı. <span style="font-style:italic;">zengin</span> tipi resimli mizah gazetelerinde birtakım acayip karikatürlerle, birtakım gülünç fıkralarla o kadar çok alaya alınmıştı ki, Murat Beyin şekli, şemaili, aklıselimi temsil eden <span style="font-style:italic;">Amca</span> Bey'den sonra halkı en çok güldüren mizah örnekleri sırasına geçmişti.</p>
<p>Matbuat, dümensiz cemiyetlerin matbuatı gibi, fırsat buldukça, ötekinin berikinin şeref ve haysiyetine tecavüz, şantaj ve iftira âdetinden tamamiyle vazgeçeli, millî gayelere ve millî göreneklere aykırı hareket edenlerin amme efkârı huzurundaki cezalarını ancak zekânın en keskin le'dip* silâhı olan istihza ile veriyordu.</p>
<p>Nice kötü âdetler, gayrimillî cereyanlar, tereddi ve irtica** unsurları, bu sayede yeni Türk cemiyetinin bir köşesinde barınamaz oldu. Karikatürcünün parmaklarından, muharririn gözlerinden çakan şimşekler, bunları, bir tarlayı saran azgın ollar gibi yakıp kavuruyor, kökünden mahvediyordu.</p>
<p>Haklı olarak Türk Moliere'i namını alan genç bir kome- dia müellifinin yeni bir eseri, kozmopolit züppe ile bencil menfaatçinin suratına öyle bir cehennem damgası basmıştı ki, halk, böylelerini dört yıllık yoldan tanıyor ve yüzlerine tükürmekten kendini güç zaplediyordu.</p>
<p>Sinemalar, bu piyesin kazandığı muvaffakiyetten sonra, arlık, halkın aşağı duygularına hitap eden ve hep insanlığın hayvanlık kısmını gıcıklayan, âdi, bayağı ve zevksiz filmleri çevirmekten vazgeçmişler, bunun yerine millî dâvalara hizmet eden <span style="font-style:italic;">satirik</span> ve <span style="font-style:italic;">epik</span> filmler yapmaya başlamışlardı.</p>
<p>Halk, bunları da aynı alâka ve tehalükle seyrediyor; bunlara bakarken de Greta Garbo'nun âşıklarına ağladığı, Char- lic Chaplin'in düşüp kalkışlarına güldüğü kadar ağlayıp gülmesini biliyordu.</p>
<p>Hcrbiyc</p>
<p>• Soysuzlaşma vc gericilik.</p>
<p>Hele Anadolu'nun bir yerinde bir bataklık kurutuluşunu, yeni bir demiryolu hatlı üstünde ilk trenin işleyişini veya Seyhan sahasındaki pamukların Kayseri bez fabrikalarına gelip oradan beyaz patiska veya renkli basma halinde çıkışını gösteren millî aktüalite filmleri, sinema sallerini alkış ve sevinç çığlıklariyle çın çın çınlatıyordu.</p>
<p>İşte, Selma Hanımın aklına, Türkiye'nin sanayileşmesine dair, Neşet Sabit'in de bir roman yazması fikri bu filmlerden birini seyrederken geldi. Maddenin, insan elinde bu şekilden şekle girişi, âdeta canlanıp, şuurlanıp muttasıl istihale ve tekâmül eden bir uzviyet halini alışı ona hayret verici bir <span style="font-style:italic;">fantasmagoria* </span>gibi geldi. Makinalar, idrak ve irade sahibi mahlûklar gibi işliyordu ve bunların yaradanı olan insan, eşya ve tabiat üstündeki hükmünü bunlar vasıtasiyle yürütürken mukadderatının en yüksek mertebesine erişmiş görünüyordu. Göz alabildiğine köpüklenmiş bir deniz manzarasını andıran pamuk tarlaları, bunların küçücük kavuklara benzeyen kozaları, bunlar arasında dolaşan vc bunları toplayıp küfelere yerleştiren köylülerin neşeli şarkıları; bunların sıra sıra vagonlar içinde fabrikalara doğru seyahatleri bir rüstaî neşidenin** ruha ferah veren <span style="font-style:italic;">epizotları</span> idi...</p>
<p>Selma Hanım, Neşet Sabit'e bundan bahsedince genç adam:</p>
<p>“Niçin olmasın?” dedi. “Çalışmanın bir derecesi destanî bir şeydir. Roman da bir nevi destan demektir. Homiros'un Oddisseos'undan, Tolstoi'nin <span style="font-style:italic;">Harb</span> ve Sulh'una kadar bütün büyük romanların mevzuu ya insanlarla insanlar arasındaki, ya insanla tabiat arasındaki ya da gene insanla kaza vc kader beynindeki muharebe ve mücadelelerdir. Türk milleti destanının ilk sayfasını kapadı. Şimdi, tabiatle, yani kaza</p>
<p>) Gerçekdışı, düşsel tasarım.</p>
<p>( Kırsal şiir ve kaderle mücadelesine başladı. O her zaman kahramandır ve bunu da kahramanca yapıyor.”</p>
<p>Neşet Sabit'in faaliyet sahası, zaten, bu iş ve çalışma merkezleriydi. Toprağın karakterini ve makinaların huyunu yakından tanıyordu. İşçilerin ruhundaki lirik hamlelerden onun ruhunda da bir şeyler esiyordu. O, nasırlı elin ve sertleşmiş derinin şiirini herkesten daha çok hissetmeye başlamıştı.</p>
<p>Türk işçileri, Türk mühendisleri, Avrupa'daki arkadaşları gibi bedbaht da değildiler. Eski Roma'nın esir sürüleri gibi bin bir mihnet ve cefa altında, bin türlü mahrumiyetle ruhları ve suratları ekşimiş, içkiden, açlıktan bütün İnsanî faziletlerini kaybetmiş Avrupa <span style="font-style:italic;">proletaryasının</span> sefalet ve felâketinden Türkiye'de eser görülmüyordu. Türkiye'de işçiler birer devlet memuru idi ve yüreklerinde bir devlet memurunun haysiyetini, vekarını, mesuliyetini taşıyorlardı. Başlarında patron diye bir belâ yoktu. Kimsenin esiri değildiler. Yalnız memleketin hizmetçisi olduklarını ve ahularından akan terin vatan topraklarına bereket getirici bir rahmet gibi yağdığını biliyorlardı. Onun için, her biri, insana, harb safhalarındaki neferler gibi birer kahraman heybetinde görünüyordu.</p>
<p>Bunlar arasında, binlerce kadın da vardı. Lâkin, kadınların büyük bir kısmı fabrikaların büro işlerinde veya paket ve ambalâj dairelerinde kullanılıyordu. Bununla beraber, her yılbaşında neşredilen istatistiklere göre kadınların çalışma mukavemetinin erkeklerinkinden fazla olduğu anlaşılıyordu.</p>
<p>Neşet Sabit, romanını yazmaya başlamazdan evvel uzun bir müddet bunlarla beraber ve bunlar gibi yaşadı. Selma Hanım, onu hiç değilse altı ay görmekten mahrum kaldığı için, ona, roman fikrini verdiğine pişman olmuştu. Fakat, Neşet Sabit, altı ay sonra, çehresi daha çok esmerleşmiş, adalesi daha çok katılaşmış olarak döndüğü vakit, Selma Hanımın yalnız içi değil, bütün eti de sevindi ve kendini onun kucağına atınca, genç adamın sert ellerinin birer pars pençesi gibi vücudunu her yanından kavradığını hissetti.</p>
<p>Zaten bu karı koca arasındaki aşk ateşinin, aşağı yukarı on yıldan beri, hiç kararmaksızın daima aynı kuvvetle yanmakta devam edişini her şeyden ziyade bu ayrılıp buluşmalara borçlu idiler. İhtimal ki, bunlar da, başka çiftler gibi, daima bir çatı altında, daima yan yana burun buruna birer kümes mahlûku hayatını sürselerdi şimdiye kadar, gönüllerindeki cilâ çoktan aşınmaya yüz tutardı. Fakat, her iki tarafın, bu kendini arasıra verişi, bu arzu ve iştiyak fasılaları, bu daima bir lirik şevk içinde yaşayış imkânı onların kalbine zaman üzerindeki bu zaferi temin etmişti. Öyle ki, Selma Hanım, aynaya baktığı zaman kendi yaşına varmış başka kadınların duyduğu korkunun henüz ne olduğunu bilmiyordu. Çünkü seviyordu. Çünkü, gençlik denilen şeyin bir sevme kabiliyetinden, bir sevme kudretinden başka şey olmadığını anlıyordu. Bu da elden gitse bile yine korkusu yoktu. Zira, ona göre, hayatta sevmenin ve sevilmenin bin türlü şekli vardı. Ona göre, sevgi öncesizdi, sevgi sonrasızdı.</p>
</body>
</html>