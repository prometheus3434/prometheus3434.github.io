<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><a id="caption1"></a>
<h3><a id="bookmark0"></a>Yakup Kadri Karaosmanoğlu</h3>
<p><span style="font-weight:bold;">Hayatı</span></p>
<p>Yakup Kadri, XVII. yüzyılın sonlarından başlayarak Saruhan Vilayeti denilen Aydın ve Manisa bölgesinde hüküm sürmüş Karaosmanoğlu sülalesindendir. Mısır'da İbrahim Paşa Konağına yerleşen ve orada İkbal Hanımla evlenen Kadri Bey'in oğludur. 27 Mart 1889'da Kahire'de doğdu. İbrahim Paşa'nın ölümü üzerine altı yaşındayken ailesiyle birlikte Manisa'ya geldi. Ilköğrenimine Fevziye Mekteb-i İptidaisinde başladı. İki yıl sonra da İzmir Idadisi'ne gönderildi (1903). Sahabettin Süleyman'la arkadaşlığı buradan gelir. Ama öğrenimini tamamlayamaz. Babası daha o öğrenime başlamadan ölmüş, İkbal Hanımın satılacak mücevheri kalmamıştır. Aile yeniden Mısır'a dönünce İskenderiye'deki Freres'ler Fransız Okuluna girdi. Burada da bir yıl okudu. İdadi özlemi onu İzmir'e çektiyse de. tatilini geçirmek için geldiği Mısır'da (1906) Jön Türkler le tanıştı. İzmir'e dönmekten vazgeçti. Sınavla yeniden girdiği FrEres'-ler Okulu'nda iki yıl sonra bakaloryasını vererek ortaöğrenimini tamamladı.</p>
<p>1908'de ailece yurda döndüler, İstanbul'a yerleştiler. Yakup Kadri Mektebi Hukuk'a girdi. Ama bitirmeden, üçüncü sınıftan ayrıldı. Bu sırada İbsen'den esinlenerek yazdığı Nirvana adlı tek perdelik oyunu yayımlanmış, arkadaşı Sahabettin Süleyman'ın aracılığıyla Fecr-i Ati topluluğuna katılmıştır. Bir yandan Fecr-i Aticilere yönelik eleşte- rilere cevap vermekte, bir yandan da Servet-i Fünun'-da küçük hikâ-</p>
<p>yeler yayımlamaktadır. Mensur şiirleri de bu ilk dönemin ürünleridir.</p>
<p>1912'de tüberküloza yakalandığını öğrenir. Ama ancak 1916’da tedavi için İsviçre’ye gidebilecek, üç buçuk yıl orada kalacaktır. Bektaşîlikle ilgisi de bu yıllarda, İsviçre’ye gitmeden öncedir. 0 sıralar Paris’ten yeni dönmüş olan Yahya Kemal'in de etkisiyle Yunan ve Latin kaynaklarına dayalı yeni bir sanat anlayışını savunmaya başlamıştı. Ayrıca Doğu mitolojisiyle de ilgileniyor, bir mistisizme yöneliyordu. Bu eğilim onu Bektaşi tekkesine itti. Nur Baba romanını yazdı gözlemlerinden yararlanarak. Ama hem karşılaşacağı tepkiler, hem İsviçre'ye gidişi yayımlanmasını engelledi.</p>
<p>1913'te ilk hikâye kitabını çıkarır: Bir Serencam. Ama önce Balkan, ardından da I. Dünya Savaşları, bu savaşlarla gelen yıkım, Ya- kup Kadri’de bir değişime yol açacak, sanatın &quot;şahsi ve muhterem&quot; olduğu düşüncesinden yavaş yavaş uzaklaşacaktır. Mondros Antlaş- ması’ndan sonra onu İkdam yazarı olarak görürüz (1919). Güncel olayları izleyen, Kurtuluş Savaşı’nı destekleyen bir gazetecidir artık. Hikâyeleri de Millî Mücadele ile ilgilidir. Daha sonra o günlerin ürünü olan makalelerini Ergenekon’da toplayacaktır.</p>
<p>1921’de Ankara’nın çağrısı üzerine Anadolu’ya geçti. Görevli olarak Kütahya, Simav. Gediz, Eskişehir, Sakarya yörelerini dolaştı. Önce Mardin (1923-31), sonra Manisa milletvekili oldu (1931-34). Evliliği de bu dönemdedir. Mutasarrıf Asaf Bey’in kızı, Burhan Asaf Bel- ge’nin kızkardeşi Leman Hanımla evlenmiş (11 Ekim 1923); yine bu dönemde Kiralık Konak, Nur Baba adlı romanlarını yayımlamış. Cumhuriyet ve Hakimiyet-i Milliye gazetelerinde makaleler yazmış (1923-25), tedavi için ikinci kez gittiği (1926) İsviçre'den “Alp Dağlarından” başlığıyla İzlenimlerini kaleme almıştır. 1932 yılı İse Yakup Kadri İçin ayrı bir önem taşır. Vedat Nedim Tor, Burhan Asaf Belge. İsmail Hüsrev Tökin ve Şevket Süreyya Aydemirle birlikte Kadro dergisini çıkarırlar. Büyük yankı uyandıran ve tartışmalara yol açan romanı Yaban da aynı yıl yayımlanır.</p>
<p>Başlangıçta ilgiyle karşılanan Kadro’da savunulan düşünceler zararlı bulunarak derginin imtiyaz sahibi Yakup Kadri Tiran elçiliğine atanınca (1934) dergi de kapanır. Bunu Prag (1935), La Haye (1939), Bern (1942) elçilikleri izler. Tahran elçiliğinden sonra (1949-51) emekli oluncaya kadar kalacağı Bern elçiliğine yeniden getirilecektir. Zoraki Diplomat adlı anıları bu yılların ürünüdür.</p>
<p>1955'te emekli olunca yurda dönerek çeşitli dergi ve gazetelerde yazılarını sürdürdü. 27 Mayıs’tan sonra Kurucu Meclis üyeliğine se- cildi. 1961’de Manisa milletvekili oldu. 1957’de de Ulus gazetesinin başyazarlığını yüklenmişti. 1962'de Atatürk ilkelerine ters düşüldüğünü ileri sürerek CHP’den istifa etti. 1965’ten sonra ise politikadan çekildi. Son görevi Anadolu Ajansı Yönetim Kurulu Başkanlığıydı. 13 Aralık 1974’te Ankara'da öldü. İstanbul’da, Beşiktaş’-ta Yahya Efendi Mezarlığı’nda annesinin yanında yatmaktadır.</p>
<p><span style="font-weight:bold;">Eserleri</span></p>
<p><span style="font-weight:bold;">HİKÂYE</span></p>
<p><span style="font-weight:bold;">Bir Serencâm </span>(1913), <span style="font-weight:bold;">Rahmet </span>(1923), <span style="font-weight:bold;">Mîllî Savaş Hikâyeleri </span>(1947).</p>
<p><span style="font-weight:bold;">ROMAN</span></p>
<p><span style="font-weight:bold;">Kiralık Konak </span>(1922), <span style="font-weight:bold;">Nur Baba </span>(1922), <span style="font-weight:bold;">Hüküm Gecesi </span>(1927), <span style="font-weight:bold;">So- dom ve Gomore </span>(1928), <span style="font-weight:bold;">yaban </span>(1932), <span style="font-weight:bold;">Ankara </span>(1934), <span style="font-weight:bold;">Bir Sürgün </span>(1937), <span style="font-weight:bold;">Panorama </span>(2 cilt, 1953-54), <span style="font-weight:bold;">Hep O Şarkı </span>(1956).</p>
<p><span style="font-weight:bold;">MENSUR ŞİİRLER</span></p>
<p><span style="font-weight:bold;">Erenlerin Bağından </span>(1922), <span style="font-weight:bold;">Okun Ucundan </span>(1940).</p>
<p><span style="font-weight:bold;">ANI</span></p>
<p><span style="font-weight:bold;">Zoraki Diplomat </span>(1955), <span style="font-weight:bold;">Anamın Kitabı </span>(1957), <span style="font-weight:bold;">Vatan Yolunda </span>(1958), <span style="font-weight:bold;">Politikada 45 Yıl </span>(1958), <span style="font-weight:bold;">Gençlik ve Edebiyat Hatıraları </span>(1969).</p>
<p><span style="font-weight:bold;">MONOGRAFİ</span></p>
<p><span style="font-weight:bold;">Ahmet Haşim </span>(1934), <span style="font-weight:bold;">Atatürk </span>(1946).</p>
<p><span style="font-weight:bold;">ÇEŞİTLİ MAKALELERİ</span></p>
<p><span style="font-weight:bold;">“İzmir'den Bursa'ya” </span>(H. Edip, F. Rıfkı, M. Asım ile, 1922), <span style="font-weight:bold;">“Kadınlık ve Kadınlarımız” </span>(1923), <span style="font-weight:bold;">“Seçme Yazılar” </span>(F. Rıfkı, R. Eşref ile. 1928), <span style="font-weight:bold;">“Ergenekon” </span>(2 cilt), <span style="font-weight:bold;">“Alp Dağlarından ve Mlss Chalfrin'in Albümünden” </span>(1942).</p>
<p><span style="font-weight:bold;">KİTAPLAŞMAMIŞ OYUNLAR)</span></p>
<p><span style="font-weight:bold;">“Nirvana” </span>(Resimli Kitap, s. 9. 1909), <span style="font-weight:bold;">“Veda” </span>(R. Kit., s. 11), <span style="font-weight:bold;">“Sağanak” </span>(İst. Şehir Tiy. Ktp.), <span style="font-weight:bold;">“Mağara” </span>(Varlık, s. 12-17, 1934*).</p><a id="caption2"></a>
<h1><a id="bookmark1"></a><span style="font-weight:bold;">Ankara </span>üzerine</h1>
<p>I I topik bir romandır <span style="font-weight:bold;">Ankara. </span>Bu nedenle bütün ütopik romanların kaçınılmaz sonundan kurtulamamış, romanın bir bölümünü oluşturan ütopi gerçekleşmediği için, zamanla değer yitimine uğramıştır. Nitekim romanını üçüncü baskıya verirken (1964) gözden geçiren Yakup Kadri de ilk sayfaya, kurduğu düşün gerçekleşmediğini belirten &quot;Bir Not&quot; koymaktan kendini alamamış; üçüncü bölümde ise yine &quot;Bu kısımdaki Ankara ve Türkiye, yazarın o vakitler hayal ettiği Ankara ve Türkiye'dir&quot; notunu düşmek gereğini duymuştur. Ama <span style="font-weight:bold;">Ankara, </span>kurulan bu düşün gerçekleşememesinin nedenlerini de sergilemektedir bir bakıma.</p>
<p>Roman üç bölümden oluşmaktadır. Zaman olarak da üç ayrı dönem seçilmiştir: Birinci bölümde Sakarya Savaşı öncesi (1922), ikinci bölümde Cumhuriyetin ilanını izleyen yıllar (1926), üçüncü bölümde ise Cumhuriyet sonrasının on dört ve yirminci yılları (1937- 1943). Kısaca söylemek gerekirse, romanın konusu bu üç dönemin Ankara'sıdır.</p>
<p>Bu üç bölümdeki olaylar, yazarın her bölümde ayrı bir kişilik kazanmış olarak karşımıza çıkardığı Selma'nın çevresinde geçer. Sel- ma'nın yazgısı Ankara'nın yazgısıdır, yaşamı da Ankara'nın yaşamı. İlişki kurduğu erkeklerse birer simgedirler sanki.</p>
<p>Birinci bölümün Selma'sı, bir bankada görevli olan kocası Nazif'le Ankara'nın &quot;yaban&quot;ıdır. İstanbullu hanım için Ankara'da hayat tekdüze ve sıkıcıdır, yoksunluklarla doludur. Aradığı coşkuyu savaş kahramanı Binbaşı Hakkı Bey'de bulur Selma. Kurtuluş coşkusunu onunla yaşar. Başka seçeneği de yoktur. Selma'nın arayışı Ankara'nın arayışıdır çünkü.</p>
<p>Yakup Kadri'nin bu bölümde sergilediği erkekler toplumsal ve siyasal yapının birer göstergesidirler. Nazif bürokrattır. Korkak ve mıymıntı bir bürokrat. Binbaşı Hakkı Bey ise atılgan ve yiğit bir asker. Sungurizade Ömer Efendi yerli eşrafı simgeler. Ne kurtuluştan yana, ne kurtuluşa karşı, toplumsal gelişime değil, ekonomik gelişime ayak uyduran yerli eşrafı... Murat Bey'le Şeyh Emin İse meclisin iki kesiminin, kurtuluşu iki ayrı görüşle savunan yenilikçilerle tutucuların simgesidirler.</p>
<p>İkinci bölümde Selma'yı Binbaşı Hakkı Bey'in karısı olarak görürüz. Ama koşullar değişmiş, değişen koşullar Cumhuriyet öncesinin kişilerini de değiştirmiştir. Hakkı Bey ordudan, Murat Bey milletvekilliğinden ayrılmışlardır. Şeyh Emin'le birlikte üçü de yeni türeyen bir sınıfın üyesidirler artık. Vurguncu, kurtuluşu çizgisinden saptıran bir sınıftır bu. Selma, bir süs çiçeği, bir “zevk âleti” gibi kısır ve âvâre, amaçsız yaşayıp gitmektedir bu çevrede.</p>
<p>Yeniliği snopluk, &quot;mondenlik&quot; olarak alan, halkın dışında yaşayan yeni sınıfın üyelerini kıyasıya eleştirir Yakup Kadri. Özellikle arsa spekülatörü, müteahhit Murat Bey'in davranışlarını, yaşama biçimini gülünçleştirerek sergiler. &quot;İnkılap&quot; hareketinin yozlaşmasının nedenlerini araştırır. Birinci bölümde görünüp kaybolan yazar Neşet Sabit konuşur bu bölümde onun adına. Bu kez hastalığı teşhis eden, çözümü gösteren Neşet Sabit'tir Selma'nın tek seçeneği. Kurtuluş Neşet Sabit'tedir. İşte üçüncü bölüm bu kurtuluşun, Yakup Kadri'nin düşlerindeki biçimiyle betimlenmesidir.</p>
<p>Ama kurduğu düşün gerçekleşememesinin nedenlerini sergileyen de Yakup Kadri'dir. Sorunu salt bir kalkınma sorunu olarak almakla yetinmekte, kurtuluşun gerçekleşmesinin siyasal çözüme bağlı olduğunu görememektedir. Daha doğrusu, “Kadrocu” bir görüşle kurtuluşun yukardan aşağıya dayatılarak sağlanabileceği kanısındadır. Halkın kendi kendisini yönetmesi düşüncesi yoktur Yakup Kadri'de. Halktan uzaklaşıldığını, halka ters düşüldüğünü söylerken bile halka karşıdır. Sözgelimi, ikinci bölümde bir yılbaşı balosuna gidenleri seyre gelmiş halk, halktan kişileri betimlerken, sözde halktan nasıl ko- pulduğunu sergilemek amacındadır; ama öyle bir tavır takınmıştır ki halkı küçümsediği, anlattığı kişileri yönetilmesi gerekli bir sürünün üyeleri gibi gördüğü apaçıktır. Sabır, tevekkül ve sağduyuyu yakıştırır halktan kişilerine; ama hepsini, yerli eşrafı bile özellikle yönetimin dışında tutar. Oysa Atatürk'ün daha 1920'de koyduğu teşhis ve çözüm şudur: “Bizim inancımıza göre, milletimizin hayatını ve yükselmesini temin edecek olan, kendi hazım kabiliyeti ile mütenasip görüşlerdir. Fakat esas itibariyle tetkik olunursa bizim görüşümüz -ki halkçılıktır- kuvvetin, kudretin, hâkimiyetin, idarenin doğrudan doğruya halka verilmesidir, halkın elinde bulundurulmasıdır.&quot; <span style="font-weight:bold;">(Söylev ve Demeçler, </span>s. 97). Kadrocu görüşün, dolayısıyla Yakup Kadri'nin çıkmazı da bu doğruyu göremeyiştedir. Başka deyişle birinci önermeyi kabullenip ikinci, üstelik temel önermeyi yok saymak Yakup Kadri<sup>:</sup>yi çözümsüzlüğe götürmüştür.</p>
<p>Sözümüzün başında <span style="font-weight:bold;">Ankara'nın </span>ütopik bir roman olduğunu söyledim. Ütopik oluş Yakup Kadri'nin gerçekçiliğini de belirler. Şematik bir gerçekçiliktir bu. Ütopinin temelindeki düşünce yazarın kişilerine ve gerçekliğe bakış açısını biçimlemiştir çünkü. Bu da gerçekliğin zorlanmasına, yapaylaştırılmasına yol açar doğal olarak. Kişiler, za- mansal atlamalarla belli dönemlerde, belli durumlarda saptanır. Kişilerde bir değişme söz konusudur, ama değişmenin süreci yoktur. Her şey oluş halinde değil, olup bittikten sonra anlatılır. İçerden, içinden değil; dışardan, dışından yansıtılır. Ruh çözümlemelerinde usta olan Yakup Kadri'nin kişileri, böylesini de yaratırım dercesine birer kukladırlar <span style="font-weight:bold;">Ankara'da. </span>Çünkü romanın kahramanları ne Selma, ne Nazif, ne Binbaşı Hakkı, ne de Murat Bey'dir. Romanın tek kahramanı vardır aslında: Ankara... Amaç belli bir bakış açısıyla Ankara'yı anlatmaktır. Ankara'ya ilişkin gözlemler, izlenimler, gerçek görüntüler de bu bakış açısını doğrulayacak biçimde seçilip düzenlenmiştir. Çağdaş Türkiye üzerinde düşünürken, salt bu nedenle olsa bile, <span style="font-weight:bold;">Ankara </span>romanının mutlaka okunması gerekmektedir.</p>
<p><span style="font-weight:bold;">Ankara, </span>ilk kez 1934'te Akba Kitabevi'nce, Yakup Kadri'nin gözden geçirdiği üçüncü basımı Remzi Kitabevi'nce basılmıştır.</p>
<p>Bugüne dek dört kez basılan romanın bu beşinci basımında yazarın gözden geçirip yalınlaştırma yöntemi, öteki yapıtlarında örnekleri verilen yöntemin aynı olduğu için yinelemeden kaçınmak amacıyla üzerinde durmuyorum. Yalınlaştırmayı aşan değişikliklerin birkaçını da sayfa altlarında, hep yaptığım gibi kimi az kullanılan sözcüklerin karşılıklarını verdim. Kuşkusuz Fransızca sözcüklerin de.</p>
<p>Sözü bağlarken, karşılaştığım güçlükleri aşmamda yardımcı olan Beyazıt Devlet Kütüphanesi görevlileri Ayten Şan ve Hasibe Tokoğ- lu'na, Fransızca bilgilerinden yararlandığım Aysel Özakın ve Afşar Timuçin'e teşekkür ederim.</p>
<p>ATİLLA ÖZKIRIMLI, 2 Aralık 1980</p>
<h2><a id="bookmark2"></a><span style="font-weight:bold;font-style:italic;">Bir not</span></h2>
<p><span style="font-style:italic;">Otuz yıl önce yazdığım bu romanı, üçüncü baskıya vermek üzere, gözden geçirirken bir düş görüyor gibi oldum ve bana öyle geldi ki, burada hikâye ettiğim devri bir somnambül hali içinde geçip gitmiştim.</span></p>
<p><span style="font-style:italic;">Fakat, bu halim cok sürmüyor; uyanıyorum ve kendimi toparlayarak etrafıma bakıyorum, o devirden bu yana ne kalmış diye. Kitabın birinci bölümünde belirtmeye çalıştığım Millî Mücadele ruhundan hemen hiçbir iz bulamıyorum.</span></p>
<p><span style="font-style:italic;">Ya son bölümde hayalini kurduğum Türkiye'nin gerçekleşmesine doğru bir gelişme olmuş mudur? Ben, o zamanlar, bir gün gelip öleceğini aklımdan bile geçirmediğim Atatürk'ün öncülüğü ve rehberliğiyle bu ideal Türkiye'ye yirmi yıl içinde varacağımızı umuyordum. Simdi, o yirmi yıl üstünden bir yirmi</span> yıl <span style="font-style:italic;">daha geçmiş bulunuyor. Fakat, biz, sosyal, kültürel ve ekonomik devrim sarıları bakımından, hâlâ romanımın ikinci bölümünde verdiğim ve karikatürünü yaptığım Ankara'nın içinde tepinip durmaktayız-</span></p>
<ul style="font-size:x-large;">
<li><a href="main-1.xhtml">BİRİNCİ KISIM</a></li>
<li><a href="main-2.xhtml">II</a></li>
<li><a href="main-3.xhtml">III</a></li>
<li><a href="main-4.xhtml">IV</a></li>
<li><a href="main-5.xhtml">VI</a></li>
<li><a href="main-6.xhtml">VII</a></li>
<li><a href="main-7.xhtml">VIII</a></li>
<li><a href="main-8.xhtml">IX</a></li>
<li><a href="main-9.xhtml">XF</a></li>
<li><a href="main-10.xhtml">XII</a></li>
<li><a href="main-11.xhtml">XIII</a></li>
<li><a href="main-12.xhtml">İKİNCİ KISIM</a></li>
<li><a href="main-13.xhtml">I</a></li>
<li><a href="main-14.xhtml">II</a></li>
<li><a href="main-15.xhtml">III</a></li>
<li><a href="main-16.xhtml">IV</a></li>
<li><a href="main-17.xhtml">VI</a></li>
<li><a href="main-18.xhtml">VII</a></li>
<li><a href="main-19.xhtml">VIII</a></li>
<li><a href="main-20.xhtml">IX</a></li>
<li><a href="main-21.xhtml">ÜÇÜNCÜ KISIM</a></li>
<li><a href="main-22.xhtml">I</a></li>
<li><a href="main-23.xhtml">II</a></li>
<li><a href="main-24.xhtml">III</a></li>
<li><a href="main-25.xhtml">IV</a></li>
<li><a href="main-26.xhtml">VI</a></li>
<li><a href="main-27.xhtml">VII</a></li>
<li><a href="main-28.xhtml">VIII</a></li>
<li><a href="main-29.xhtml">IX</a></li>
</ul>
</body>
</html>