<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">XII</span></h4>
<p>“Söyleyin, ne farkı var, buranın Göksu'dan?&quot;</p>
<p>(...) Vekilinin bu sözü sanki pek zarif bir nükteymiş gibi kahkahalarla karşılandı. Vekil beye, Göksu'yu hatırlatan bu yer Aktepe'nin arkasında bir dere kenarıdır.</p>
<p>Selma Hanımın yanında bir ses mırıldandı:</p>
<p>“Hep İstanbul, hep İstanbul hasreti... Her nedense, bundan sıyrılmak bir türlü mümkün olmuyor.&quot;</p>
<p>Bunu söyleyen İstanbul'dan yeni gelmiş bir genç muharrirdi. Selma, başını çevirince onun yüzünü kendine doğru eğilmiş gördü. Delikanlının bunu, kendi kulağına fısıldar gibi bir hali vardı. Kadın, gülümsedi:</p>
<p>“Gerçek,&quot; dedi. “İşte ben de kaç aydır buradayım, bir türlü bu <span style="font-style:italic;">nostaljiden!</span> sıyrılamıyorum. Her an İstanbul, her an İstanbul... ve Ankara'nın her noktasında bu mukayese <span style="font-style:italic;">merakı...</span> tuhaf bir his...&quot;</p>
<p>İYurt özlemi, sıla duygusu, yurtsama.</p>
<p>Genç adam, Selma Hanımın sözlerine devam edercesine ilâve etti:</p>
<p>“Sanki, vatan yalnız İstanbul'dan ibaretmiş; sanki, biz burada gurbetle imişiz gibi. Halbuki, ben, ruhumun milli muvazenesini burada bulmağa gelmiştim. Ne yazık...</p>
<p>“Evet, tıpkı benim gibi... Lâkin, gün geçtikçe alışacağım yerde, görüyorum ki gün geçtikçe daha ziyade muvazenemi kaybediyorum. Burada, âdeta muallâkta duruyorum. Hiç bir tarafımdan toprağa dokunmuyorum. Bu ağaçlar, bu taşlarla benim aramda öyle bir uzaklık var ki, bir türlü geçip onlara yetişemiyorum.”</p>
<p>“Anlıyorum, haricî eşya ile sizin ruhunuz arasında bir münasebet teessüs edemiyor.”</p>
<p>“Evet, evet, ne güzel söylediniz. Sanki, bu âlem bana küs ve ben ona dargın gibiyim. Hem, bu Anadolu <span style="font-style:italic;">pcyzajlantım</span> dili yok. İstanbul'da her taraf konuşur. Her taraf, size bir şey söyler. Sanki, taşı toprağı canh gibidir.”</p>
<p>“Buraların da bir dili vardır ama, biz anlayamıyoruz. Ömrünüzde bir kere olsun, hâlis Anadolu türkülerini candan dinlediğiniz oldu mu? Bu kısır derenin, şu cılız ağaçların ve bunların ardındaki taşlık dikenlik tepelerin bütün sıtması onlardadır ve bütün ihtirası...”</p>
<p>“İhtiras mı? Amma yaptınız ha? İhtiras, bu ölü, bu sönmüş tabiatın neresinde?”</p>
<p>“Bir Anadolu köylüsünün yüzüne hiç dikkatle baktığınız oldu mu? Bir Anadolu köylüsü diyorum; kadın olsun, erkek olsun, çocuk olsun, hepsinde öyle bîr ifade görürsünüz ki bülün saffetine, sadeliğine, hattâ basitliğine, iptidailiğine rağmen, vekarı, olgunluğu, derin ve ıstıraplı çizgileriyle sizi korkutur.”</p>
<p>“Buraya gelirken yolda, dağ başında bir oduncu çocuğa rasgeldim. On yaşında var mıydı, yok muydu, bilmem. Fakat, gözlerinin içine baktığım zaman öyle ufaldım ki başımı önüme eğmeye mecbur oldum. Çocuk o kadar büyük bir hayal tecrübesiyle yüklü ve o kadar içlen gelen bir irfan ile kavruktu ki, bunun karşısında bütün bildiğim ve öğrendiğim şeylerin hiçliğini anladım.”</p>
<p>Genç adam sustu. Mahzun mahzun düşündü vc ilâve etti:</p>
<p>“Ve kendi hiçliğimi, kendi tatsızlığımı... Adam sız de, ne olursak olalım; biz bu memleketin içinde birer tufeyli olmaktan kurtulamıyoruz. Bu memleketin asıl sahibi, dağ başında gördüğüm o oduncu çocuktur ve yalnız o, bu taşlar, bu topraklarla konuşmasını biliyor; bu toprakların, bu taşların sırrı, yalnız ona açılıyor. Korkuyorum, bu manzaranın dili gibi köylünün ruhu da bana hiç açılmıyacak diye... Bu endişemde yeryüzünün gizli kalmış köşelerini bulmağa giden kâşifi andırıyorum.”</p>
<p>Selma Hanım:</p>
<p>“Bu keşif seyahatinde Ankara mühim bir merhale değil mi?” dedi.</p>
<p>“Hem de şanlı bir merhale. Doğrusu, bazen, başımıza çöken millî felâketi takdis edeceğim geliyor. Eğer böyle bir felâkete uğramamış olsaydık, ben, şimdi, nerede ve ne idim? İstanbul'un herhangi bir mahallesinde, bu evin içinde, herhangi bir genç adam ki, gündelik hayatın kaygıları ve istikbale ait kısır tasavvurlar içinde bocalayıp durur. Halbuki, şimdi, burada, vatanın birtakım yeni şeyler kaynayan göbeğinde, bütün bir milletin ıstırabiyle yaşıyan ve bu ıstırabın içinde peşin bir bahtiyarım. Her sabah, uyanınca -inanır mı-sınız- Ankara'da bulunmanın şerefini duyarım. Burada, her sabah, benimle beraber b'ir millet uyanıyor ve kendisini selâmete götürecek olan kahramanın, başı ucunda, gülümseyerek durduğunu görüyor. İlk defa olarak, ömrümde ilk defa olarak, burada, kendi elimden, kendi kanımdan, kendi cevherimden bir cemaat içinde yaşadığımı hissediyorum. Haydi canını, burayı Göksu'ya benzetmek bir küfürdür. Burası: 1921'de Ankara'nın yanı başında akan bir dere kenarıdır. 1921 Ankarası. Hanımefendi, dön beş yıl sonra, bu basit cümle, size <span style="font-style:italic;">Kitabımukaddes'ten</span> bir satır gibi gelecek, ve buna karışmış olmak size, hayalınızın yegâne mânası gibi görünecek.</p>
<p>Genç adamın sesi, perde perde yükseliyordu. Selma Hanımın yanında oturan hanımlar hayretle kulak kabartmaya başladılar. Konuşan da bunun farkına vardı. Sesini yavaşlattı:</p>
<p>“Ankara; yalnız bu değil,” dedi. “Ankara, bizim için emsalsiz bir “energi” mektebi olmuştur. Sarp, yalçın ve çetin Ankara, içinde her rahattan mahrum olduğumuz, içinde zahmet, meşakkat çektiğimiz Ankara, bize sabrı, tahammülü ve inkişafımıza engel bütün zıt kuvvetlerle geceli gündüzlü çarpışmayı öğretiyor, sert bir örs gibi irademizi durmaksızın döğüyor, Nietzsche'nin dediği gibi burada “muttasıl kahramanca ve tehlikeyle yaşıyoruz.” Bundan güzel hayat olur mu? Dünyanın hangi noktası buradan daha enteresandır?”</p>
<p>Selma Hanım genç muharririn bu coşkun hitabesini memnuniyetle dinlemekte devam edecekti, eğer, Binbaşı Hakkı Bey biraz ötedeki erkekler grubundan ayrılıp kendisine doğru gelmeseydi.</p>
<p>“İşte, gene farkına varmaksızın harem selâmlık olduk. Bravo size Neşet Sabit Bey, hanımlara yoldaşlık etmek nezaketini içimizden yalnız siz göstermiş oluyorsunuz.”</p>
<p>Genç muharrir güldü:</p>
<p>“Doğrusu, öyle bir şey yaptığımın pek de farkında değildim, beyefendi” dedi.</p>
<p>“Ee, tabiî şairlik bu... Hep bulutlarda dolaşıyorsunuz.</p>
<p>“Bilâkis, hanımefendi ile hep bu topraklardan bu taşlardan bahsediyorduk. Ve birbirimize bunların dilini öğrenmek için ne yapmak lâzım geldiğini soruyorduk.</p>
<p>Binbaşı Hakkı Bey, bu sözdeki imayı hiç anlamamakla beraber anlamış göründü ve manalı manalı gülerek Selma Hanımın yanına olurdu.</p>
<p>Burada, Nazif Beyin hareminden başka Mebus Murat Be-yinkiler, bir vekil ailesi, bir doktor haremi ve onun hemşiresi bir genç kız vardı. Bu hanımlar bir küçük seccade üstünde yanyana sıkışmış idiler. En uçla ayaklarını toprağa uzatmış, sırtını ağaca dayamış oturan Selma Hanımın yanı başında da Neşet Sabit Bey, bir taşın üstüne ilişmiş bulunuyordu.</p>
<p>“Zaten ben sizi almıya gelmiştim. Biraz ötede nişan talimleri yapacağız. Seyretmez misiniz?” dedi.</p>
<p>Selma Hanım:</p>
<p>“Yalnız seyir mi? Biz de silâh atmasını biliriz” dedi.</p>
<p>Bulundukları yerden biraz ötede genişçe bir saha ortasında âdeta küçük bir cephane hazırlanmıştı. Viran bir bağın kerpiç duvarına bazı çizgiler kazılmış, işaretler konulmuştu. Önce Vekil Bey, silâhı kavradı, nişan aldı, isabet ettiremedi. Sonra Murat Bey aldı, o da isabet ettiremedi. Sırasiy- le Nazif, Doktor Selim Necati, Neşet Sabit Beyler, atlılar. Bittabi, hiç muvaffak olamadılar. Nihayet sıra Binbaşı Hakkı Beye geldi. Fakat, o eline aldığı silâhı doldurduktan sonra yanında duran Selma Hanıma uzattı:</p>
<p>“Buyurun bakalım, iddianızı ispat edin” dedi.</p>
<p>Selma Hanım, silâhı neresinden tutacağını, nasıl atacağını bilmiyordu. Hakkı Bey kendi elleriyle tüfeği genç kadının kolları arasına yerleştirdi. Parmağını kendi eliyle tetiğin üstüne koydu ve gözüyle nişanı nasıl ayar edeceğini öğretti:</p>
<p>“Şimdi, çekin bakalım” dedi.</p>
<p>Selma Hanımın tetiğe basmasiyle silâhın elinden düşmesi bir oldu.</p>
<p>Fakat, kerpiç duvarda çizilen dairenin tam ortasında bir delik açılmıştı.</p>
<p>“Bravo, bravo, bravo...</p>
<p>Genç kadın heyecan ve korkudan titriyordu ve muvaffak olduğunun hiç de farkında değildi. Neden sonra kendini topladı. Binbaşı Hakkı Beye:</p>
<p>“Gördünüz mü? İşte...” dedi.</p>
<p>Hakkı Bey gülüyordu:</p>
<p>Bu sahneyi beş on adım öteden seyreden hanımlar grubunda Selma'nın muvaffakiyeti epeyce kıskançlık uyandırdı. Hattâ, Binbaşı Hakkı Beyin bu alayını ciddî telâkki edip aynı iltifata nail olmak için ortaya atılanlar oldu. Lâkin, tüfek, artık, Hakkı Beyin eline geçmişti ve üstüste attığı kurşunlarla hedefin içini delik deşik etmeye başlamıştı.</p>
<p>Selma Hanım, onu seyrederken, âdeta, destanı bir rüyaya dalmış gibiydi. Genç binbaşının belindeki kayışa, ayaklarındaki çizmelere bir tro/e'nin parçaları gibi bakıyordu ve duvarın boz sathı üstünde onun narin silueti bir ok yayının kaykılıp gerilişlerini resmediyordu...</p>
<p>Bir cins arap kısrağı gibi, barut kokusu ve silâh sesleriyle heyecana gelen Selma Hanım, silâhını yanındaki nefere uzatan genç zabitin yanına yaklaşıp sordu:</p>
<p>“Muharebe, ne vakit başlayacak?”</p>
<p>“Pek yakında. Bu hafta içinde mutlaka bir taarruz bekliyoruz.</p>
<p>“Beni de cepheye alın, beni de... Ne olur.”</p>
<p>Hakkı Bey genç kadını ilk defa görüyormuş gibi baştan aşağıya süzdü:</p>
<p>“Sahi, ister misiniz, size, Eskişehir hastahanelerinde bir vazife bulalım?” dedi.</p>
<p>Bu esnada Istanbuldan yeni gelmiş olan genç muharrir de onların yanında bulunuyordu:</p>
<p>“Ben de kendim için rica edecektim” dedi.</p>
<p>Fakat, Hakkı Bey, genç adamın bu sözünü hiç, işitmemiş gibi yeniden nişan tecrübesine başlayan erkek arkadaşlarına doğru yürüdü.</p>
</body>
</html>