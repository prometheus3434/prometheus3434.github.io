<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">IX</span></h4></li></ul>
<p>Ankara, kızıldan pembeye, pembeden mora, mordan ley-lâkiye geçen bir aydınlık içinde cıvıl cıvıl kaynıyor. Bu seferki yıldönümünün gece şenliklerinde, birinci onyılda olduğu gibi parça parça elektrik tenviratı* yapılmadı. Şehre hâkim, yüksek noktalara her biri dev gibi yüzlerce projektör konuldu. Bunların hepsi birden, Ankara'yı, tâ Çankaya'dan Keçiören'e kadar tatlı bir Batı aydınlığı içine almıştı vc tıpkı Ankara'nın akşam saatlerinde olduğu gibi bu berrak ve yekpare ışığın rengi dakikada bir değişiyordu.</p>
<p>Selma Hanımla Neşet Sabit, işte böyle bir rüyah renk ve ziya denizinde yüzen halkın arasına katıldı. Gökyüzünden, durmaksızın sesler yağıyordu. Hertz dalgaları, şimdi, bir milli neşidenin ahengiyle kabarıp akarken, şimdi, bir heyecanlı hitabenin yankılariyle uğulduyor; şimdi coşkun bir şairin bağrından kopan bir musikî çağlayaniyle taşıp gidiyordu.</p>
<p>Gökyüzü, yalnız bu seslerle dolu değildi. İkide bir, havaî</p>
<p>v<sup>|;</sup>) Aydınlatma</p>
<p>Fişeklerin şimşeklen kolları fezanın herhangi bir noktasına uzanıyor; oraya, Türk İnkılâbının şiarlarından birini ateşlen bir satır halinde çizip bırakıyordu ve birkaç saniye sonra bu satır dağılıyor, kıvılcımdan kelimeleri teker teker halkın üstüne yağmaya başlarken ikinci bir şimşek daha çakıp başka bir noktaya, başka bir satır yazıyordu.</p>
<p>Caddelerdeki, takların her biri, bir yüksek sanal eseri idi ve her biri, inkılâp savaşının bir menkıbesini anlatıyordu. Kimi bir kule, kimi bir köprü, kimi bir kale kapısı şeklinde yapılmış bir laklar dizisinin en başında Ergcnekon masalını temsil eden bir <span style="font-style:italic;">allegorik </span>âbide duruyordu.</p>
<p>Halk, evvelâ bunun içinden geçiyor; sonra, sırasiyle Milli Tarihinin bütün mühim merhalelerini adım adım geçerek, nihayet, Gazi Sarayının mermer eşiklerine varıyordu.</p>
<p>Şenlik, asıl bu noktada mehabelli bir halk coşkunluğu şeklini alıyordu. Çünkü, muhtelif kafileler, burada birikiyor, toplanıyor, kabarıyor; Homiros'un “bin bir sesli unsur&quot; dediği bir poyrazlı deniz manzarasını gösteriyordu.</p>
<p>Neşet Sabitle Selma Hanımın, Işıklar caddesinin hemen başında katıldıkları kafile, olsa olsa bin kişiden ibaretti. Bu kafile, Hâkimiyeti Milliye meydanına gelince, üç bine çıktı. Gazi Bulvarının ortalarına doğru beş bin oldu. Çankaya'ya varınca, artık, bütün tepeyi bir engin orman gibi kaplayarak hep olduğu yerde sağdan sola, soldan sağa dalgalanmaya başladı.</p>
<p>Hava, oldukça serin, hattâ eni konu ayaza çevirmiş olmakla beraber, bütün bu binlerce insanın vücudundan çıkan bir acayip hararet her yana bir ilkbahar ılıklığı veriyor gibiydi. Bundan başka, bütün vücutlar birbirine o kadar yapışmış, bütün soluklar birbirine o kadar karışmıştı ki, her fert ruhça olduğu gibi bedence de bütün şahsî duygulardan sıyrılmış vc on bin kişi bir adam, bir adam on bin kişi olmuştu.</p>
<p>Bu muazzam akının, bu muazzam çalkanışın içinde hiç kimse artık kendi hareket ve iradesine hâkim değildi. Selma Hanımın gözleri, görülmeyen şeyleri görüyorum sanan bir cezbelinin gözleri gibi hudutsuz bir bakışla açılmış, Neşet Sabitin kolunda bir somnambül yürüyüşüyle yürüyordu. Yandan, arkadan, önden muttasıl itilip kakıldığının; kâh, iki yabancı vücut arasında ezilircesine sıkışıp kaldığının; kâh, öne, kâh arkaya doğru yürüdüğünün; kâh ayaklarının yerden kesilip uçar gibi olduğunun; kâh susup, kâh bağırdığının farkında bile değildi. O, denizde bir dalga, ormanda bir yaprak ve dev yapılı bir erganunda bir ince teldi.</p>
<p>Her zerresi millî aşkla eleklrikleşmiş bir müstesna hava içinde, bu mâveraî aydınlıklar arasında ve bu altın suyuna batırılmış bir sonsuz tarih tomarını andıran cadde üstünde, Selma Hanım, büyük ırkının mehip* rüyasına dalmıştı:</p>
<p>Kendini, ilk Türk akınlarının birinde, bir ordu içinde, uzun bir zamandan beri yürüyor farzediyordu. Bu ordu, belki Asya'nın göbeğinden, Uç Doğuya uzanan bir göç vc fütuhat kolu idi. Yüksek dağ tepelerini aşarak “Sarı ırmağın sulan” yeşil vadilere doğru iniyordu. Bu ordu, belki, Hind'in engin ormanlarını kaplayacak olan dev dalgalı insan nehirlerinden biriydi. Kardeşi, eşi, yoldaşı Brahmaput- ra'nın, Sind'in, Ganfın yanı sıra homurdaya homurdaya sıcak vc kuzgun denizlere doğru akıp gidiyordu. Bu ordu, belki de, Ural dağlariylc Hazer arasından Kafkaslar'a, Kal- kaslafdan Karpallar'a, Karpatlar'dan Tuna boylarına yol alıyordu.</p>
<p>Hayır, bu ordu, dev gibi insan dalgaları, Yehova'nın nice kavimlere vadedip de bir türlü vermediği cenneti onun elinden zorla almaya koşuyordu. Bu cennet, Fırat'la Dicle'nin kolları arasında bir güzel maşuka gibi serilip yatan vc Akdeniz'in tatlı tuzunu, bir yiğit bedenindeki teri emer-</p>
<p>I Icvbetli.</p>
<p>cesinc, her aşk mevsimi uzaktan uzağa sömüren ülkeler melikesidir. Belki, şimdi; belki, şu anda bastıkları toprak onun topraklarıdır. Belki, biraz sonra mavi Ege'nin aydınlık ufukları görünecektir. İşte, yeşil başlı adaların oyuklarındaki kaynakların şırıltıları işitiliyor. İşte, ak tenli ve ıslak saçlı Nenfeler, gülen ve kaval çalan boynuzlu ilâhların etrafında raksediyor. işte, Truva'dan dönen çıplak pehlivanlar; işte, periler, işte cinler... Hey, savulun; biz geliyoruz!</p>
<p>Selma Hanım, bu rüyaya öyle dalmıştı ki, az kalsın, içinden kopan bu nidayı dışarıya salıverecekti.</p>
<p>Tam bu sırada, bir yol dönemecinde, halk yığınlarının dalgaları üstünden, Gazi Sarayının ışıkları göründü. Selma Hanımın içinde bulunduğu kalabalık, artık, buradan daha ileriye gidemiyor, bulunduğu noktada sağa sola genişliyordu. Çünkü, arkadan, muttasıl, yeni insan dalgaları geliyordu.</p>
<p>Neşet Sabit, Selma Hanıma:</p>
<p>“Yoruldun mu?” dedi.</p>
<p>“Ne münasebet. Böyle, daha günlerce, aylarca yürüyebili- ■ _ H rım.</p>
<p>Birden, yığında öne doğru bir kımıldanış, bir hamle oldu. Binlerce insan, hep bir ağızdan:</p>
<p>“Gazi, Gazi, Gazi...” diye haykırdı.</p>
<p>Sarayın, göz kamaştırıcı bir ışıkla gündüz gibi aydınlanmış taraçasına, yanında beş on arkadaşiyle Gazi'nin çıktığı görülüyordu. Gerçi, buna görülmek demek biraz mübalâğalı idi. Zira, bu kadar uzaktan, onu ancak şevk ve cuşişten* bütün melekeleri yüz misline çıkmış böyle bir halkın bakışı seçebilirdi.</p>
<p>Derken havada bir ses duyuldu:</p>
<p>“Bayramınız kutlu olsun.”</p>
<p>(' Coşkunluktan.</p>
<p>Bu, Gazfnin mikrofonlardan akseden sesiydi. Yığın, hep bir ağızdan cevap verdi:</p>
<p>“Senin bayramın kutlu olsun. Senin bayramın...</p>
<p>Gazi, şimdi, yanındaki arkadaşlariyle beraber, taraçanın lâ ön planına kadar ilerlemişti. Durdu. Uzun bir müddet dalgaları evinin eşiklerini yalayan bu insan denizini seyretti. Sonra, ağızda duran birine eğilip sordu:</p>
<p>“Paşam, acaba kaç bin kişi var, dersiniz!”</p>
<p>Mikrofonlar, bu sözü de büyülterek etrafa yaydılar.</p>
<p>“Ön safta üç dört bin kişi var, zannederim. Fakat, arkadan, muttasıl geliyor, muttasıl geliyor...</p>
<p>Bu sesi tanımamak mümkün değildi. Bu, ismet Paşa'nın göğüsten gelen sıcak ve dolgun sesiydi. Selma Hanımla Neşet Sabit kadar, herkes de bu sese aşinadır. Yığınlar:</p>
<p>“İşte, İsmet Paşa; işte, İsmet Paşa... diye çalkalandı.</p>
<p>Başvekilin başı öne doğru uzandı. Kendine mahsus samimî tavırlariyle elini salladı.</p>
<p>Ön saftaki halk, şeflerle bu kısa bayramlaşmadan sonra yavaşça sağa doğru kayıyor; arka caddelerden, bir ordu gibi intizamla aşağıya sarkıyordu. Böylece, bu on bin kişilik kalabalık, beş yüzer ve biner kişilik kafileler halinde Gazi Sarayının Lâ önüne kadar ilerleyip ilerleyip çekiliyor ve yerlerini arkadan gelen binlere bırakıyordu.</p>
<p>Ve bu meddücezir tanyeri ağarıncaya kadar böyle devam etti. Fakat, artık, dağılmak için Çankaya'dan şehre dönen alaylar, sabahın yaklaşmakta olduğunu hissetmiyordu. Çünkü kızıldan pembeye, pembeden mora, mordan leylâ kiye geçen renk ve ışık oyunları hâlâ sönmemişti. Şimşek ten kollar, hâlâ gökyüzünde yazacak şeyler buluyor. Bun dan başka, sunî, beyaz bulut perdeleri üstünde en taze ak tüalite filmlerini çevirmekte olan havai sinemaların çarkla rı da henüz durmamıştı. Asıl garibi hiç kimsede zerre ka dar yorgunluk eseri yoktu.</p>
<p>Öyle ki, Selma Hanımla Neşet Sabit bile, artık, yüz kişiden fazla olmayan bir insan kümesi içinde kendi mahallelerine dönerken hâlâ dolaşmak arzusunu duymakta idiler.</p>
<p>Tam bu sırada, sokağın başından bir uzun izci alayı sökün etti. Bunlar, İstanbul'dan Ankara’ya yayan gelmiş olan gençlerdi. Ve gece erken yatıp, sabahleyin erkenden yola çıkmış bulunuyorlardı. İstanbul izcileri böylece bütün Anadolu’-yu dolaşacaklardı.</p>
<p>Selma Hanımla Neşet Sabit kenara çekilip bu dinç, gürbüz insan dizisine bir nevi hayranlık ve gıpta ile baktılar. İçlerinde yirmi yaşından fazla görünen yoktu. Kolları dirseklerine kadar sığalı, gerdanları açık, sırtlarında yol çantaları, böğürlerinde matralariyle şen şatır yürüyorlardı. Hepsi, bir ağızdan bir türkü tutturmuştu ve tâ önde bir tranıpe- ta ile bir fifra bu türküye refakat ediyordu.</p>
<p>Bu genç alayı, bir ilkbaharda, bir kırlangıç kafilesini andırıyordu ve insana onlar gibi uzak mesafelerin, egzotik ülkelerin, sergüzeştle dolu yolculukların hasretini veriyordu.</p>
<p>Neşet Sabit’le Selma Hanımın ikisi birden bu hasretle tutuştu. Bu türküyü çağırarak, bu fifra ile bu trampetanın arkasından, bu gençler arasında yürümek, yürümek; bir daha dönmemek üzere, bir daha bu mazileşen, bu yığın yığın hatıraların yüküyle ezilen hayat merhalesine dönmemek üzere, henüz görülmemiş, henüz keşfedilmemiş ufuklara doğru gitmek, gitmek, gitmek...</p>
<p>Fakat eyvah, ne Selma Hanım için ne Neşet Sabit için arlık buna imkân kalmamıştı. Onlar ne yaparlarsa yapsınlar ne duyarlarsa duysunlar ne isterlerse istesinler; onlar artık, bu şenlik sabahının serinliğinde, henüz uyanıp yola çıkan bu kaynak suyu gibi taze kafileye katılamazlardı. Çünkü, onlar, uzun bir yolculuktan evlerine dönen toza toprağa bulanmış iki seyyah idi. İçlerindeki nevalenin arlık kurumaya başladığı dağarcıklarını şöyle bir kenara bırakıp bereli ayaklarını ocağın ateşine uzatacakları zaman gelmişti.</p>
<p>Selma Hanım, o dakikada, belki, kendi gibi son bir gençlik rüyasına dalmış duran Neşet Sabit'in kolundan çekli. Ağır ağır, evlerine doğru yürüdüler. Selma, apartmanın merdivenlerinden çıkarken adamakıllı yorulmuş olduğunu hissetti. Soluk alırken nefesi tükenir gibi oluyordu. Evlerine girdikleri zaman, içeride, çoktan gündüzdü. Neşet Sabit, pardesüsü sırtında, şapkası başında kendisini bir koltuğa bıraktı:</p>
<p>“Of yorulmuşum,” dedi. &quot;Ama ne tath bir yorgunluk!&quot;</p>
<p>Kadın, gözünün ucuyla erkeğe baktı. Onu, ilk defa olarak cüssesinin bütün kusurlariyle görüyordu. Bacakları küçükleşmeye, omuzları kalınlaşmaya, karnı büyümeye yüz tutmuş ve simasına bir sahtiyan maske sertliği gelmişti. Kendi kendine: &quot;Zavallı yavrucak, zavallı yavrucak; o, artık trampetalı kafileye katılamaz.” dedi. Sonra, dönüp sordu:</p>
<p>&quot;Sana bir ıhlamur kaynatayım mı?”</p>
<p>&quot;Fena olmaz, iyice ayaz vardı; üşüdük.”</p>
<p>Uzaktan uzağa, şenlik sonunun dağınık sesleri işitiliyordu.</p>
</body>
</html>