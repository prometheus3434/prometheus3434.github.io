<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h4><a id="bookmark0"></a><span style="font-weight:bold;">IV</span></h4>
<p>Bu Ömer Efendiye Sungurlu Zade derler. Sungurlu Zadeler Ankara'nın muteber bir ailesidir. Gerçi çok eski bir aile değildir. Sungurlu Zade adı işitileli olsa olsa on beş yirmi yıl olmuştu. Hele iş âleminde ün almalarının tarihçesi bundan çok daha yenidir.</p>
<p>Büyük Kavganın iptidalarında üç kardeşten biri Veysel Efendi, bir tüccarın yanında çalışıyor; öbürü Ömer Efendi, köyler arasında gezginci manifaturacılık yapıyor; üçüncüsü Hüseyin de Dereboyu'nda tabaklık ediyordu. Ankaralılar arasında hiç kimse bunların adını sanını bilmediği için Büyük Kavganın ikinci yılı, birdenbire ne gibi işlerle zengin oluvcrdiklerini hatırlamaz. Hatırlasa bile bunda şaşılacak bir şey bulamayacaktı. Zira Büyük Kavgada cephe gerisini tutanlardan birçoklarının, yalnız Ankara'da değil, memleketin her bucağında böyle hiç yoktan servet ve samana ko- nuverişleri en tabiî hâdiselerden biri halini almıştır. Onun içindir ki, günün birinde, Sungurlu Zadeler, Tahtakale'dc (...) hanındaki mağazalarını açıp işe başladıkları vakit Ankara iş ve ticaret âlemi bu yeni müessescnin varlığını alışkın bir tavırla kabul etti.</p>
<p>Gerçi, piyasanın bu ani itibarını kazanmak için “Sungurlu Zadeler” hiçbir gösterişle bulunmadılar. Hiçbir reklâm yapmadılar. Eski hayatları, eski maişet tarzları,* hattâ eski kıyafetleri ne idiyse gene onu muhafaza ettiler. Ömer Efendi, elifiye biçimi şalvarla bir nevi külot arasındaki pantolonunu gene paçaları liftilmiş ve dizkapakları yamalı olarak giyiyordu. Veysel Efendi, rengi atmış zibidi Cer Mollası üniformasını hâlâ sırtında taşıyordu. Tabak Hüseyin ise, hâlâ labakyane kokuyor ve ellerinin sarımtırak boyasını bir Mekke kınası gibi iftiharla gösteriyordu. Etlik'te, Keçiören'de, Çankaya'da edindikleri bağlara gidip gelmek için bir tek eşekten sıra ile istifade ediyorlardı. (Şimdi her biri ayrı bir eşek sahibidir.)</p>
<p>Lâkin, bizce Sungurlu Zadelerin itibarını temin eden sebeplerden biri asıl bu tarz hareketleri olmuştur. Anadolu, şatafatın, gösterişin, reklâm ve palavraların hiç geçmediği bir diyardır. Burada umumî ölçüye göre iyi ve geniş yaşayan adamın adı bir batakçıdır. İddialı kimselere bir geveze nazariyle bakılır ve reklâmcıya sadece yalancı denir.</p>
<p>İşte, Sungurlu Zadeler, bu tarzın hiçbirini göstermedikleri içindir ki, muhitte derhal tutumlu insanlar şöhretini kazandılar. Zengindirler, ama kaç paraları var, bu paralar hangi bankalarda yalar, kimse bilmez. Hattâ, üç kardeş arasında bile her birinin varlığı öbürü için bir sırdır.</p>
<p>Selma Hanım kocasından ev sahiplerinin çok zengin adamlar olduğunu işittiği vakit hayretten donakaldı. Soma kocasının sözünü şakaya hamlederek uzun bir kahkaha kopardı:</p>
<p>“Ayol, evlerinde oturacak bir minder yok” diyordu.</p>
<p>) Yaşama biçimlen</p>
<p>Hepsi gelip gelip şu bizim külüstür misafir odasını bir ha rika gibi seyrediyor.'<sup>1</sup></p>
<p>Nazif, bir banka şefi ciddiyeti ile genç kadını nafile yere inandırmaya çalışıyordu. Selma Hanım:</p>
<p>“Sus, cicim; beni çıldırtma. Hasis olabilirler. Fakaat, bu derecesi akla sığmaz. Erenköyü'nde bizim bağ komşuları da ne kadar hasis insanlardır, bilirsin. Ama, bunlar öylesi değil, canım... Günde bir öğün sıcak yemek ya yiyorlar, ya yemiyorlar. Üç küçük yer odasının içinde sekiz dokuz kişi haşır neşir oluyorlar. Kendi ağızlarından işittim, kışın çok soğuk gecelerde fazla mangal yanmasın diye bütün ev halkı, çoluk, çocuk, kadın erkek hep bir arada yatarlarmış.</p>
<p>Nazif, karısının bu çocukça heyecanına gülüyordu. Genç kadın, iddiasının son ispatı olarak pencereden karşıki evin üst katını gösterdi:</p>
<p>“Baksana, şu katı bile bitirmeye imkân bulamamışlar. Baykuş yuvası gibi duruyor” dedi. Nazif, bunun bir batıl itikat yüzünden mahsus yarım bırakıldığını söyledi:</p>
<p>“Anadolu'nun hemen birçok yerinde yeni yapılan evler, nazar değmesin diye böyle yarım bırakılır. Hiç değilse beş altı yıl” dedi. Fakat, Selma Hanım, gene Ömer Efendinin zengin bir adam olabileceğine ihtimal veremiyordu.</p>
<p>“Geçenlerde, dedi; “buraya seni ziyarete geldiği akşam, o gittikten sonra sabaha kadar pencereleri açık bıraktım. Fakat, gene kâr etmedi.</p>
<p>Ve parmaklarının ucuyla burnunu tuttu. Nazif, karısının bu sarsılmaz kanaati karşısında işi şakaya dökmekten başka çare bulamadı:</p>
<p>“Bakalım, onlar da bizi beğeniyorlar mı? O akşam, Ömer Efendi, benimle âdeta alay eder gibi konuştu. İkide bir kaşlarının altından senin kuşlüyü yastıklara, bürümcük perdelere öyle bir tuhaf bakışı vardı ki... Divanda bir türlü oturamadı, yere, seccadenin üstüne çöktü. Gidinceye kadar türlü türlü rahatsızlık alâmetleri gösterdi.”</p>
<p>“Canları istemezse bir daha teşrif buyurmasınlar.”</p>
<p>“Hiç olur mu? Biz bundan sonra onlarla iyi geçinmeye mecburuz. Ankara'dan başka gidecek yerimiz kaldı mı? Şimdiden İstanbul âdetlerini yavaş yavaş unutmak lâzım...</p>
<p>“A, hiç de değil, ben onlara benzeyeceğime onlar bana benzemeye çalışsın. Biz, buraya medeniyet getiriyoruz. Hem canım, bu “biz-onlar” lâkırdısı da nedir? Hepimiz Türk değil miyiz?”</p>
<p>Nazif, karısını daha ziyade kızdırmak için takıldı:</p>
<p>“Öyle ama, onlar bizi kendilerinden saymıyorlar, bize “yabanlar” diyorlar.”</p>
<p>“O da ne kelime kuzum? Sahi, geçen gün, aşağıda, avluda konuşuyorlardı. Şöyle pencereden kulak misafiri olayım dedim. Söz arasında, ikide bir bu kelimeyi söyleyip duruyorlardı. Zannettim ki, Yunan'a yaban diyorlar.”</p>
<p>“Yok, onlarca yaban biziz. Zaten, bu o kadar kötü bir söz değil. Yaban, Ankara lehçesinde sadece yabancı demektir.&quot;</p>
<p>Nazif, bu son izahı karısının sinirlerini yatıştırmak için vermek lüzumunu hissetti. Çünkü, Selma Hanım, geldiği günden beri buraya bir türlü alışamamıştı. Her şeyi ve herkesi yadırgıyordu.</p>
<p>İlk günler yorgunluk ve şaşkınlık içinde şöyle böyle geçmişti. Sonra sıra misafir kabulüne geldi. Taceddin mahallesinin bütün bellibaşlı hanımları onu ziyaret elliler. Bir müddet de bu ziyaretlere mukabeleyle geçli. Fakat, bunların hepsi bilip de Selma Hanım, pencerenin kafesleri arkasından karşıki evin kerpiç duvarlarını, sokağın acayip coğrafyasını tetkikten başka yapacak bir şey kalmayınca Ankara onun gözünde birdenbire yeknesaklaşıvcrdi.</p>
<p>On beş gün içinde, kerpiç duvarın bütün mimarisini ezberden öğrendi. Ne kadar girintisi çıkınlısı, ne kadar deliği deşiği varsa hepsini gördü, saydı, belledi. Ah, bu yamru yumru boz duvar!.. Bu, insana, her dakika, fukaralığı, sefaleti, aczi söyleyen; kâh bir uyuz deve sırtı insanın üstüne yürür gibi olan; kâh, taş kesilmiş bir kâbus gibi kafaya, en ağır, en feci, en sıkıntılı rüyaları yığan çamurdan perde... Selma Hanım, onu bir tekmede tuz buz edecek kadar kuvvetli bir mahlûk olmadığına kızıyordu ve bu hırsını teskin etmek için kendisini o minderden bu mindere alıyordu.</p>
<p>Gerçi, bülün gün, suyu çekilmiş bir sel yatağı gibi kuru ve ıssız duran sokak akşama doğru, muayyen saatte harc- kctleşir. Selma Hanım, bu saati pek iyi bilir. Bu Nazif'in de eve döndüğü saattir. Hareket, evvelâ, manda sürülerinin köşe başlarından sökün etmesiyle başlar. Bu ağır, hanla! ve galiz mahlûklar kısa ve kalın seslerle homurdanarak ve kafalarını sağa sola çevirerek kırlardan evlere dönerler. Her biri, kendi sahibinin evi önüne gelince durur, bir müddet acaba burası mıdır, değil midir, der gibi düşünür. Sonra burnunun ucuyla kapıyı iterek ağır ağır içeri dalar.</p>
<p>Selma Hanım, bunların her biriyle ayrı ayrı tanış olmuştur. Sokağın boyunca, onları, bir uçtan öbür uca kadar, gözleriyle takip eder. Her birinin aynı jest, aynı eda ile nasıl kapıları itip içeriye daldıklarını görür. Hangisi erkek, hangisi dişidir, hangi küçük, hangi ananın yavrusudur, mandalardan biri kapı açılmayınca ne yapar, nasıl bekler ve bekleme uzun sürünce nasıl böğürmeye başlar, genç kadınca bunların hepsi malûm bir “fablc”dir.</p>
<p>Derken çocukların, küçük Ankarahların mekteplerden dağılış saati gelir. Bunların kimi takunyalı, kimi yarım pabuçlu, kimi de büsbütün yalınayaktır.</p>
<p>Fakat, bu ufacık kalabalık dar sokağın içinden koşuşarak geçerken öyle bir gürültü, öyle bir patırtı kopar ki, Selma Hanım, çok defa parmaklariyle kulaklarını tıkamak mecburiyetinde kalır. Bunlar, birbirlcriylc itişe kakışa, bazan, söğüşe döğüşe geçerler ve kısık çığlıklarla birbirlerinin su- ratma öyle kaba küfürler, öyle iğrenç kelimeler savururlar ki, genç kadın, belki, biraz da bunun için kulaklarını tıkamak lüzumunu hissederdi.</p>
<p>En sonra, sıra, resmigeçil sırası işlerinden dönen büyüklere gelirdi. Bunlar, sakalları uzamış, yüzleri kara sarı bir renk bağlamış, üstleri başları pejmürde birtakım çıkınlı, çuvallı, sepetli, bohçah adamlardır. Birer gölge sessizliğiyle, birer gölge hüznüyle duvar diplerinden teker teker geçerler ve evlerine, sanki, bir tehlikeden kaçar gibi çarçabuk giri- verirler. Selma Hanım, bu adamlardan hiçbirinin öbürünce rastgeldiği vakit selâmlaştığını, aşinalık ve yarenlik ettiğini görmedi. Dertleri nedir, hiç bilmiyordu. Fakat, her birinin öbüründen gizlemeye çalıştığı bir kederi, bir endişesi var gibiydi.</p>
<p>Nihayet, bütün bu gamlı revü yakındaki bir camiin minaresinden gelen bir ezan sesiyle sona erer ve her şey bir ölüm ıssızlığına, bir mezar karanlığına bürünüp giderdi Ankara geceleri... Ah, bir gramofon olsa. Bu dilek her akşam yemeğinden sonra genç karı koca arasında hemen hiçbir harfi degişmeksizin tekerrür eder dururdu: Ah, bir gramofonumuz olsa!..</p>
<p>Lâkin, gramofon, kolonya suyu gibi kokulu el sabunu gibi, dişmacunu gibi, Ankara'da bulunmaz bir lüks matahıdır. Selma Hanım geçenlerde ev sahibi hanımlarla çarşıya gitmişti. Bir mendil bulamayarak döndü. Ne Samanpazarı, ne Çıkrıkçılar Yokuşu, ne Bahkpazarı, ne İstanbul Caddesi, ne Karaoğlan Çarşısı kaldı. Her taraf bir yangın ertesinin veya bir talan sonunun manzarasını gösteriyordu. Hangi dükkânda neye el alsalar karmakarışık bir hırdavat yığınından başka bir şey bulmanın imkânı yoktu.</p>
<p>Genç kadının, bilhassa, o çarşı gezintisinden sonra, artık, Ankara'dan büsbütün sıtkı sıyrılmıştı. Artık odasından dışarıya çıkmak islemiyordu. Hiç değilse, burası, ona Istan- buTu hatırlatan birtakım eşya ile döşeli idi. Bu eşyanın her parçasında bir munis koku, bir samimî duruş, bir doğrudan doğruya gönülle konuşuş hah vardı ve Selma Hanım, içinde başlayan yurtyerimini ancak bunlar arasında avuta- biliyord u.</p>
<p>Lâkin, bir akşam, kocası ona müjdeye benzer bir haber verdi. İkisi karşı karşıya oturup gene “Ah, bir gramofonumuz olsaydı...” teranesini tekrar etlikleri bir anda Nazif:</p>
<p>“Ayol, bak, sana söylemeyi unuttum. Yarından sonra seni gramofonlu bir eve götüreceğim” dedi.</p>
<p>“Nasıl, nasıl?”</p>
<p>“Etlik'te bir bağa... Bir mebus evine. Benim bir mektep arkadaşım. Geçenlerde Karaoğlan'da rasladım. Tam beş senedir, biribirimizi görmemişlik. Ben tanımadan geçiyordum. Kolumdan tuttu: “Nereye böyle Nazif, selâmsız sabahsız?” dedi. Ay, bir de ne göreyim; bizim Murat... Tam yirmi yıllık arkadaşım, Murat. Harbi Umumîden beri izini kaybetmiştim. Meğer mebus olmuş. Ama, doğrusu hiç ki- birlcşmemiş. Öyle babacan ki, tıpkı mektepteki hali...</p>
<p>“Bari evli mi? Bari benim de görüşebileceğim bir ailesi olsa...</p>
<p>“Evet, evli imiş. Çoluk çocuk bir seneden beri buradalar- mış. Benden çok rica etti, görüşelim diye... “Cuma günü buyurun, hem gezmiş, eğlenmiş olursunuz, dedi. Bize bir araba da gönderecek.”</p>
<p>Ve iki gün sonra, mebus beyin gönderdiği yaylıda, birtakım dolambaçlı sokaklardan, hiç insan eli değmemiş kır yollarından, derelerden, tepelerden geçerek Etlik'c gittiler. Mebus Murat Bey, geniş, viran bir bağın ortasında bir küçük Bektaşi tekkesini, metruk bir ayazmayı andıran acayip bir binada oturuyordu. Misafirlerini, bağın sınırında karşıladı:</p>
<p>“Yolumuz çok bozuk, çok bozuk;” diyordu, “fakat, buranın havası, suyu için kahrını çekiyoruz:”</p>
<p>Ve yanında yürüyen iki erkek çocuğun çıplak kafalarından tutarak:</p>
<p>“Bakınız, ikisi de turp gibi... Buraya geldiğimiz günden beri ne bir nezle, ne bir baş ağrısı...</p>
<p>Selma Hanım, havanın iyiliğini, tazeliğini hissetmiyor değildi:</p>
<p>“Burası, bir parça İçerenköyü'nü hatırlatıyor” dedi.</p>
<p>Murat Bey, misafirleri için havuz başında bir yer hazırlatmıştı. Annesi, karısı ve kız kardeşi misafirleri orada bekliyordu. Hepsinin yüzünde, bir gurbet diyarında, bir vatandaşa kavuşmuş insanların neşesi ve heyecanı parlıyordu. Belli ki, buraya geliş, Selma Hanım için ne kadar sayılı hâdiselerden biri olduysa onlar için de öyle olmuştur. Murat Beyin haremi:</p>
<p>“Burası iyi hoş ama yalnızlıktan çatlıyoruz” dedi.</p>
<p>Vc anası ilâve etti:</p>
<p>“Kimsesiz cennetiâlâ bile çekilmezmiş, a yavrum... Hem benim için buranın ayrıca pek büyük bir kusuru var. Çarşıdan pazardan o kadar uzağız ki... Zavallı Murat'ım evin her eksiğini gediğini hatırında tutamaz ya; gelirken en mühim bir şeyi unuluveriyor, bütün mutfak işleri yüzüstü kahveri- yor...</p>
<p>Lâkin, bütün bunlara rağmen Selma Hanım, burasını Ankara'nın içine bin kere tercih elli. Çünkü burada, ona</p>
<p>Ankara'dan büsbütün başka bir yerde olduğu hissi geliyordu. Burada, hiç değilse, bütün mânasiyle bir kır, bir köy hayatı sürmek kabildi. Ufuk vardı, etrafta bir parça yeşillik vardı ve boz toprak dalgalarının birbiri ardısıra yayılışlarında gözü oyalayan bir gölge ve çizgi ahengi vardı ve başında oturdukları bu havuz bir genişçe yalaklan ibaret olmakla beraber içinde temiz ve berrak bir suyun serinliği ve şırıltısı duyuluyordu.</p>
<p>Selma Hanım, bunları düşünürken, gözleri, oturduğu yerden, Ankara'nın keskin ve yalçın profiline ilişii ve lallı bir tahayyül esnasında birdenbire acı, kan bir realite ile karşılaşan bir kimse gibi yüreği burkuldu. Bir çölün ortasında bir kaya parçasından hiç farkı olmayan bu şehrin manzarasında acayip bir tesir, insanı zorla kendine çeken sert bir cazibe vardı. Genç kadın bu tesirden kurtulabilmek için iskemlesini yana çevirdi. Nazif'le Murat Bey, bağın kütükleri arasında konuşarak dolaşıyorlardı. Yanındaki hanımlardan ikisi yemek hazırladığı için mutfağa gitmişti. Büyük hanım, ona, durmaksızın bir şeyler anlatıyordu.</p>
<p>Bu sonradan Istanbullulaşmış, sâde, düz, temiz bir Rumeli kadını idi:</p>
<p>&quot;Yemeği ben pişiririm;&quot; diyordu. &quot;Çünkü, Murat'ım benim yemeğimden başka kimsenin pişirdiğini yemez. Zaten adamakıllı ahçı bulmak da kolay mı, burada? Şöyle, besleme gibi ufak bir kız bile peyliyemedik. Her şey ne ise ama, zavallı Cemile'me su taşımak pek ağır geliyor. Gelin dersen, çocuklarla Murat'ıma bakmaklan başını kaşıyacak vakti yok. Sağ olsun Murat'ım, kardeşi, işin ağırlığından şikâyet ettikçe &quot;Fena değil, biraz zayıllarsın&quot; deyip geçiyor.</p>
<p>Mebus Murat Beyin kız kardeşi sahiden o kadar şişmandı ki... Büyük hanım, bütün bu ev işlerinin yalnız onun tara - fınclan görüldüğünü söyleseydi bile Selma Hanımın ona acımak aklından geçmeyecekti. Kendini tutamayıp güldü.</p>
<p>&quot;Murat'ımın hakkı da yok değil. Kızcağız, her gün üste koyuyor. İstanbul'dan geldiğimizde, -dur bakayım kaç kilo imiş?-85, ha evet, 85 kilo imiş. Geçen gün eczanede tartılmış, bir de ne görsün, üç kilo daha artmamış mı?”</p>
<p>Şişman kız, tombul kollarının arasında bir yığın tabakla içeriden sökün etti.</p>
<p>Beş on dakika sonra, hep bir arada, sofra başında toplanmışlar. Büyük hanım ve çocuklar elleriyle yiyordu. Fakat, bu, Cemile'nin çatal bıçakla yemesinden daha basit görünmüyordu. Sıhhatli kız, hem gülüyor, hem söylüyor, hem herkese hizmet ediyor, hem de vire alıştırıyordu. Gelin hanımın biraz yapmacıklı, biraz sofranın halinden sıkılmış gibi bir tavrı vardı. Lâkin, bütün ailenin en babacanı, en samimisi, Nazif'in çocukluk arkadaşı mebus beydi. Kalın kara kaşlı, iriyarı adam bir sarımtırak sürahinin içindeki suyu misafirlerin bardaklarına boşaltarak:</p>
<p>&quot;Bu su, her yerde bulunmaz, ha. Halis Solfasol suyu;” diyordu. &quot;Başka yerde Solfasol niyetine birtakım sular içersiniz ama, o başka, bu başkadır. Asıl su, köyün üst yanındaki kaynaktan çıkar. Fakat, sucular, oraya kadar gitmeğe üşenirler vc hep aşağıdaki çeşmeden doldurup getirirler. Gerçi, yemin etseler başları ağrımaz. Solfasol denen bir köy vardır ve hakikaten su oradan gelmiştir.”</p>
<p>Su hakkında bu uzun malûmatı verdikten sonra gene kimsenin hayrete düşmediğini görerek:</p>
<p>&quot;Ben, bir eşekli adam peyledim. Haftada iki defa koca koca iki testi doldurup bize getirir;” dedi. &quot;Babasının hayrına değil a, herife her sefer için hem elli kuruş veririm, hem dc Meclisle kendisine bir hademelik vadellim.</p>
<p>Vc bu hareketini son derece tuhaf bularak gülüyordu. Selma Hanım başka bir adamda oldukça sinik görülebilecek bu sözleri, bu gülüşleri kocasının arkadaşında pek çocukça buluyordu.</p>
<p>Zaten, Murat Beyin halinde, bakışlarında, gülüşlerinde öyle bir saffet, öyle bir babayanilik vardı ki, bu şişman adam, genç kadına âdeta kendisinin de kırk yıllık ahbabı imiş gibi yakın geliyordu.</p>
<p>&quot;Çocuklarınız size ne kadar benziyor, Beyefendi&quot; dedi.</p>
<p>Fakat, hakikatte, o çocuklarına benziyordu. Topaç gibi yuvarlak başlı çocuklar ki babalarına, gülerken pembe pembe dişetlerinin görünmesine kadar vermişlerdi.</p>
<p>Selma Hanım, içinden: &quot;Ne sade adamlar;&quot; dedi, &quot;ve ne sade yaşayışları var!” Ve düşünüyordu: Bizim ev sahipleri de son derece sade yaşıyorlar ama arada bir büyük fark var. O fark acaba nereden geliyor? Bir tarafın sadeliği insana emniyet, rahatlık ve ferah veriyor. Öbür tarafınki ruhu azap ve ihtilâç* içinde bırakıyor. Selma Hanım, bu iki dışarlıklı Türk ailesi arasındaki mübayenelin** sebebini bir türlü halledemiyordu.</p>
<p>Murat Bey, anasının kendi eliyle yaptığı Üsküp işi bir süt tatlısını tabağı içinde iyice kazıyıp sömürdükten sonra coştu:</p>
<p>&quot;Yahu, ne olur? Böyle her cuma bir arada yiyip eglensek” dedi.</p>
<p>Bunu söylerken yanında oturan Nazif'in kolunu öyle bir sıktı ki, zavallı az kalsın haykıracaktı.</p>
<p>Onları, akşam, geç vakte kadar salıvermediler. Murat Bey gramofonunu evin penceresine koydurup çaldırmaya başladı:</p>
<p>&quot;Öyle bir plağım var ki, deme gitsin. İstanbul'dan yeni geldi. Hiç duyulmamış bir şarkı... Neydi o Cemile? Ha, Kırsaçları, kırsaçları...”</p>
<p>ı )Ç.aıpınu</p>
<p>Karşıtlığın.</p>
<p>Saat beşe geliyordu. Kırk ikindi bulutları gene gökyüzünde birbirinin üstüne yığılmaya başladı. Nazif, bu bulul oyunlarını seyre dalmış olan karısına:</p>
<p>“Aman, kalkalım; yağmur başlamadan;<sup>1</sup>' dedi.</p>
<p>Fakat, tam onlar kalkmak üzere iken Murat Bey, yeni bir ısrarda daha bulundu:</p>
<p>“Durun, yahu, sizi Binbaşı Hakkı Beyle tanıştırayım. Pek değerli Erkânıharb zabitlcrimizdendir, pek de centilmen... dedi.</p>
<p>Selma Hanımla Nazif, etraflarına bakındılar. Bağın sol yanındaki bayırdan iki atlı onlara doğru geliyordu. Murat Bey, ayağa kalkıp elini salladı:</p>
<p>“Hakkı Bey, Hakkı Bey, buyurun. Buyurmaz mısınız, biraz?” diye seslendi.</p>
<p>“Ben zaten size geliyordum.</p>
<p>Atlı, bağın kenarında durdu. Ve çevik bir tavırla yere alladı. Kamçısını sallayarak bağa girdi. Öbür allı da indi. Fakat, her iki hayvanın gemlerinden tutup olduğu yerde kaldı.</p>
<p>Binbaşı Hakkı Bey otuz beş yaşında ya var, ya yoktu. Orta boylu, ince belli, geniş omuzlu bir delikanlı... Evin teklifsiz bir ahbabı alışkanhğiyle havuz başındaki gruba yanaştı. Koyu kahverengi kalın ve bol eldiveninden kolaylıkla sıyırdığı sağ elini uzattı. Herkesin önünde bir kere durup askerî bir selâm veriyor ve mahmuzlu topuklarını birbirine vurduktan sonra kadınlara hafifçe eğilerek, erkeklere dimdik durarak Amerikan bir <span style="font-style:italic;">&quot;Cheak hand&quot;*</span> yapıyordu.</p>
<p>Ev sahibi hanımların, zabit beyi, ayakta kabul etmelerine rağmen Selma Hanım, Avrupalıca hareket ederek yerinden kımıldamamıştı. Bununla beraber genç Binbaşı için kendi kendine: “Amma da alafranga bir salon zabiti” dedi. Anadolu’nun ortasında bu basil ve iptidaî dekor içinde böylesi-</p>
<p>) Selam. selamlama</p>
<p>ne de rastgeleceğini hiç zannetmemişti.</p>
<p>Genç Binbaşı oturdu ve kalpağını çıkararak ayak ayak üstüne attı. Zaten kamçısını, eldivenlerinin tekini tutmakta olan sol eline kalpak fazla bir yük gibi gelmemişti. Hepsini bir arada rahatça dizinin üstüne koydu. Deri tozluklarına rağmen incecik görünen bacaklarının gözü çeken bir zarafeti, bir çizgisi vardı.</p>
<p>Murat Bey, onu, misafirlerine takdim ederken Kuvâ-yı Milliyenin birkaç mühim muvaffakiyetini saymış:</p>
<p>“İşte, onların kahramanı bu Hakkı Beydir.'<sup>1</sup> demişti.</p>
<p>Fakat, Selma Hanım, bir kahramanı, hele bir Kuvâ-yı Milliye kahramanını hiç böyle tasavvur etmiyordu. Murat Beye: “Yok canım, bizimle alay mı ediyorsunuz?” diyeceği geldi.</p>
<p>Mebus Bey, vire konuşuyordu:</p>
<p>“Ee, söyleyin bakalım, taarruz ne vakit? Bak, bu hanım, daha yeni İstanbul'dan geldi, orada herkes bunu bekliyor- muş.</p>
<p>“Bizim taarruza geçmemizi mi.”</p>
<p>“Öyle ya...</p>
<p>“Onu bilmem; fakat, düşman yeni bir taarruz için hazırlanıp durmaktadır. Bugüne yarına bir şeyler bekliyoruz.</p>
<p>Kamçısının ucuyla kundurasının burnunu okşadı:</p>
<p>“Adam sen de... İşin bu tarafını siz bize bırakın. Siyasî vaziyetten ne haber.”</p>
<p>“Bekir Sami heyeti dönüyor. Zannedersem hiçbir muvaffakiyet elde edememişler.”</p>
<p>Binbaşı Hakkı Bey acı acı gülümsedi:</p>
<p>“Tabiî bir netice ve beyhude bir seyahat. Ümit ederim ki, artık Mecliste sulh cereyanlarından eser kalmamıştır. Her şeyi, her şeyi bu, halledecektir;” dedi ve eliyle silâhının bulunduğu yeri işaret etti.</p>
<p>Nazif, söze karışmak istiyordu:</p>
<p>“Ama, siyasî cepheyi de ihmal etmemeli. Ne kadar olsa Avrupa...”</p>
<p>Binbaşı:</p>
<p>“Siz, şuna gâvur-eli deyiveriniz. Topunun da Allah belâsını versin! Biz, bir Ehlisalip hareketi karşısındayız. Kimden kime şikâyet edeceğiz? Hangisinin aleyhine hangisiyle anlaşmak mümkündür? Hepsi aynı kurt sürüsü” dedi.</p>
<p>Selma Hanım, bu alafranga görünüşün altından, ilk defa olarak, keskin ve sert bir ruhun eritilmiş bir çelik kızgınlığıyla cızladığını hissetti ve derin bir dikkatle genç zabiti dinledi. O, gittikçe acılaşan bir tavırla sözüne devam ediyordu:</p>
<p>“Avrupa medeniyeti. Bu, AvrupalInın uydurduğu yüz bin yalandan biridir. Yuf bize ki kendimizi bildiğimiz günden beri bu yalana bir nas* gibi inanmışız. Yalan, yalan, yalan... Avrupa bir yırtıcı-kuşlar yuvasıdır ve onun karşısına ancak tepeden tırnağa kadar silâhlanmış olarak çıkılır. Geçen gün bir gazetede okumuştum. Italyan şairi D'Annuncio'nun bir sözünü... Diyor ki “İtalya, Sulh konferansına, hakkını islemek için, dişlerinin arasında hançer vc elinde mızrakla gitmelidir.” Bir İtalyan için iş böyle ise, bir Türk oraya silâhlanmış olarak bile gidemez. Hakkını, ancak, bu tepelerin arkasından, bu çölün ortasından müdafaa edebilir.”</p>
<p>Murat Bey, gene heyecana geldi:</p>
<p>“Binbaşı sizi Meclise almalı; ne güzel, ne doğru söylüyorsunuz! Evet, Avrupa şuymuş, Avrupa buymuş... Hâlâ bizim arkadaşlar Temps'den, Tîmes'den ahkâm çıkarmaya çalışırlar. Willson'un 14 maddelik teklifi hâlâ nice vatanperverin koynunda muska gibi saklıdır. Köpekoğlu köpek, hep bu belâlar o bunak Amerikalının yüzünden çıkmadı mı?”</p>
<p>Binbaşı Hakkı Bey, bahsin ilk adımdan tereddiye** yüz</p>
<p>' <span style="font-variant:small-caps;">Kcmiİ</span> kamı</p>
<p>) Sovşuzlasmay.ı</p>
<p>tuttuğunu hissederek sustu. Selma Hanım, sezdirmeden ona bakıyordu. Derken, nasıl oldu bilmem, gözleri gözlerine değiverdi. Genç kadın, başını çevirmek istedi, fakat. Hakkı Bey, derhal, salon adamı tavrını takınarak:</p>
<p>&quot;Hanımefendi&quot; dedi; “burada nasıl vakit geçiriyorsunuz? Çok sıkılmıyorsunuz ya?&quot;</p>
<p>Selma Hanım, sanki bir erkekle ilk defa konuşuyormuş gibi şaşaladı, kızardı:</p>
<p>&quot;Bilmem, daha sıkılacak kadar vakit olmadı ki...</p>
<p>&quot;Ankara'da bence yapılacak bir şey vardır: atla dolaşmak. Bilmezsiniz, bu Ankara etrafının topografyası kaval-kad'a ne kadar müsaittir...</p>
<p>Selma Hanım, bir şey söylemiş olmak için:</p>
<p>&quot;Ata binmeğe bayılırım&quot; dedi. Fakat, ömründe bir defa, Ada'daki eşeklerden başka bir hayvan sırlına binmiş değildi.</p>
<p>&quot;Ne âlâ öyle ise, başka bir gelişinizde yedek atlar getireyim de şu civarda bir tecrübesini yapalım.</p>
<p>Eliyle, Murat Beyi, haremini ve hemşiresini, işaret ederek:</p>
<p>&quot;Her vakit, bizim komşulara teklif ederim. Olur mu olur derler. Fakat, yerlerinden kımıldamazlar. Hele Cemile Hanım için ata binmek o kadar faydalı bir spor olacaktır ki...</p>
<p>Herkes, Cemile de dahil olmak üzere, gülüşmeye başladı. Tam bu sırada, yayalarca yol gibi kullanılan hendeğin içinden iki üç baş göründü. Bunların bir ianesi beyaz, öbürü yeşil sarıklı idi. Murat Bey:</p>
<p>&quot;Aman, hanımlar içeriye... Bizim Şeyh Eminle, Nuri hoca geliyor,&quot; dedi. Ve kadınlardan tası tarağı toplayan içeriye kaçtı. Selma Hanım, bu panikten bir şey anlamadığı için verinden kımıldamamıştı.</p>
<p>Sarıklılar, hendekten çıkıp onlara doğru geliyorlar. Murat Bey, ümitsiz bir tavırla:</p>
<p>&quot;Eyvah, yakalandık;&quot; dedi. &quot;Artık, Meclis'te dillerinden çekmeyeceğim kalmayacaktır.&quot;</p>
<p>Ve sesini daha ziyade yavaşlatarak mırıldandı:</p>
<p>“Hanımefendi, bunlar, bizim Meclisin en koyu mutaassıplarındandır. İntihap dairelerinde* de öyle bir nüfuzları vardır ki, kimse ses çıkaramıyor, âdeta herkese terör yapıyorlar.”</p>
<p>Binbaşı Hakkı Bey, hiç istifini bozmadı:</p>
<p>“Kafa terrör, kara terrör,” diye söylendi. “Bizim düşmanımız yalnız Avrupa değil, bunlar da... Bir gün bunlarla da çarpışmak lâzım gelecek...”</p>
<p>Genç kadın, nihayet, işi anlamıştı. Fakat, kalkıp gitmekte gecikmişti. Hocalar, on beş yirmi adım ötede duruyorlardı. İçlerinden biri:</p>
<p>“Gelebilir miyiz, Murat Bey?” diye seslendi. Ev sahibi onlara doğru isteksiz birkaç adım atarak:</p>
<p>“Şüphe mi var? Buyurun, buyurun. Yabancı yok, dedi. “Akraba ve taallûka! bir arada oturuyorduk.</p>
<p>Gelenler, Selma Hanımı şüpheli ve düşman gözlerle süzüyorlardı. Biri kırçıl ve uzun, öbürü kuzguni top sakallı idi. Üçüncü yarı köylü, yarı Ankara eşrafı kıyafetinde. Her üçü de, gûya, orada bir kadının mevcudiyetinden hiç haberleri yokmuş gibi selâmsız sabahsız gelip ev sahibi hanımların boş bıraktıkları sandalyalara oturdular.</p>
<p>)Seçim bölgelerinde</p>
</body>
</html>