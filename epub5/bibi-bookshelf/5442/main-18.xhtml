<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">VII</span></h4></li></ul>
<p>“Bana bir defacık geldiniz ve on beş dakikadan fazla kalmak islemediniz. Size dargınım. Çok dargınım.”</p>
<p>Neşet Sabit, gülümsüyor, cevap bulamıyordu.</p>
<p>“Sizi, nasıl ve neyle ehlileştirmeli, bilmem ki?.. Sizinle o kadar dost olmak istiyorum. Siz ise hep benden kaçıyorsunuz.</p>
<p>Ve bunu söylerken genç adamın, geniş, güzel ve yuvarlak alnı üstüne düşen gür, kara ve dağınık saçlarına baktı:</p>
<p>“Bu saçlar gibi âsi bir tabiatınız var” dedi.</p>
<p>Selma Hanım söyledikçe Neşet Sabit'in şaşkınlığı, sıkılganlığı, toyluğu artıyordu. Ellerini nereye koyacağını, gözlerini nasıl idare edeceğini bilemiyordu. Onun, bu gibi vaziyetlerden, çok defa, dürüst ve sakar bir hareketle çıkmak âdetidir.</p>
<p>“Ne yapayım?” dedi. “Siz başka bir âlemdensiniz, ben başka bir âlemden...</p>
<p>Genç kadın dudaklarını büktü:</p>
<p>“Öl, hep bu söz, hep bu söz, diye söylendi. Lâkin, ne kadar haksız bir düşüncenin ifadesi!.. Ne kadar haksız! Sizin âleminiz, bizim âlemimiz.. Bunlar arasında bir fark olabilir. Elverir ki, sizinle benim aramda bir anlaşmazlık olmasın.</p>
<p>Genç adam:</p>
<p>“O da var,” dedi.</p>
<p>“Hayır, ben böyle görmüyorum. Ben sizin bütün fikirlerinize iştirak etmekteyim. Ben de sizin gibi bu hayatın yavanlığını, yapmacıklığını hissediyorum. Ben de sizin gibi, geçirdiğimiz o büyük ve yüksek devirden sonra vasıl olunması lâzımgelen millî gayenin (eliyle salonu göstererek) bu olmadığını, bu olmayacağını biliyorum.”</p>
<p>Selma Hanım, sesini hafifletti. Daha samimî bir hasbıhal tavrı alarak ilâve etti:</p>
<p>“Size bir şey söyleyeyim mi? Kocamın yüzüne baktıkça, ona, acıyorum. Bilirsiniz ki, benim kocam, belli başlı kahramanlardan biriydi. Sert ve keskin ruhlu bir idealistti. Bana, daima hürmet ve itaat telkin eden bir erkekti. Muzaffer bir kumandan olarak cepheden döndüğü günü hatırlıyorum. O vakit, o benim daha hiç bir şeyim değildi. Fakat, her şeyimdi. Üstümde, hiç kimsenin paylaşamıyacağı bir nüfuzu, bir hükmü vardı. Gözleri gözlerime her değişinde: “Söyleyin; emriniz nedir?” diyeceğim gelirdi. Halbuki, şimdi... şimdi?”</p>
<p>Şalin ortasında, (...) Elçiliği müsteşarının haremiyle dans eden Hakkı Beyi gösterdi. Selma Hanımın kocası saçları özenle taranmış başını güzel kadının kulağına doğru yaklaştırmış, türlü zendost işmizazlariyle ona bir şeyler mırıldanıyor gibiydi:</p>
<p>“İşte, o adam, şimdi bu hale geldi. Bu hele düştü. Bakınız, bu gülümsemelere, bu dudak kıpırdatmalara, bu yapmacıklara, bu kırılıp dökülmelere... Onu böyle gördükçe, hu cemiyette bir soysuzlaşma unsuru mevcut olmadığına, bir şeyin bozulup yumuşadığına hükmetmemek mümkün müdür?”</p>
<p>Selma Hanım, biraz durdu. Sonra ağır ağır devam etti:</p>
<p>“Sakın bu sözlerimi bir kadın kıskançlığına vermeyiniz. İsterseniz, kocamı bırakayım da, bu bozuluşa misal olarak, size, şu kalabalıktan başka birini alayım: İşte Murat Bey ve ailesi... Bu adam, ben kendisini tanıdığım vakit, bütün ailesiyle birlikte cana en yakın, en <span style="font-style:italic;">sempatik ve</span> en hâlis insanlardan biriydi. Şimdi görüyorsunuz; en birinci terzilere diktirilmiş frakının içinde şişkin bir <span style="font-style:italic;">&quot;parvenu&quot;<a id="footnote1"></a><sup><a href="#bookmark1">1</a></sup></span> karikatürüdür ve eski sadeliğini o kadar kaybetmiştir ki, onun sırtına her millet: “Bu bir <span style="font-style:italic;">spekülasioncu </span>tipidir!” yaftasını yapıştırabilir. Ve bu mutantan görünüşü arkasında, yeni hayat şartlarından ürkmüş bir ana, hırçın bir kan, huysuzlaş- mış bir kız kardeş ve bir alay şımarık çocuk var!&quot;</p>
<p>Bu sırada, Murat Bey, muhtelif hanımların önünde reverans yapıyor, onları dansa davet ediyor ve hiçbirinden muvafakat cevabı alamayınca şaşkın, sırıtkan, kalabalığın içine karışıyordu ve duvar dibinde, görümcesiyle başbaşa oturan karısı ona keskin bir hışımla bakıyordu.</p>
<p>Selma Hanım:</p>
<p>“Geçen sene,&quot; dedi, “gene burada, böyle bir akşamdı. Büfe başında idik. Bir ihtiyar sarhoş bana yaklaştı. Fena yolunmuş bir Mısır tavuğuna benziyordu. “Beni tanıyamadı- nız mı?&quot; dedi. Meğer bundan altı sene evvel, bir gün, Murat Beylerin Etlik'teki bağında resgeldiğim bir Şeyhmiş. Hatırlıyorum, kuzgunî top sakallı, kelli felli bir adamdı ve gözlerini bir kadın üstüne çevirmeyi günah sayacak kadar mutaassıp, nemrut bir şeydi. Gerçi eski hali bir riyakârlık, bir kara tasalluftu.+ff Fakat, bu halinin de bir maskaralık olduğunu itiraf etmek lâzım gelir.&quot;</p>
<p>Neşet Sabit:</p>
<p>“Bunlar, hep, inkılâbın yanlış anlaşılmasından çıkan neticeler... İnkılâbı, kocanız kendine göre, Murat Bey kendine göre, Şeyh Emin kendine göre anlıyor, hani, bazı dinler vardır ki, müfessir ve müçtehitlerinin* çokluğu yüzünden mâna ve mahiyetini değiştirir; işte, bizim inkılâbımızın başına da böyle bir şey gelmekledir ve bizim ıstırabımızın sebebini burada aramak lâzımdır.”</p>
<p>Bu “bizim <span style="font-style:italic;">ıstırabımız&quot;</span> sözünde acayip bir tesir vardı. Selma Hanım, Neşet Sabitin yalnız bazı fikirlerine iştirak etmekle kalmadığını, aynı zamanda, onunla bir dert ortağı olduğunu hissetti. Bu his, genç kadına, Neşet Sabitle daha açık ve candan konuşmak arzusunu veriyordu.</p>
<p>“Hep söylüyorsunuz, fakat bir şey yapmıyorsunuz.”</p>
<p>“Bir şey yapmak? Bunu kolay mı sanıyorsunuz?&quot; Gerçi bu son beş altı yıl içinde imkânsız gibi görünen nice zor işlerin oluverdiğini gördük. Lâkin, bir de bunları yapanlara, bir de bunları <span style="font-style:italic;">yapana sorunuz.</span> Ne akla, hesaba sığmaz, ne insanlıktan üstün gayretlerin mahsulüdür bunlar, bunların her biri... Ve düşünmeli ki, işin o safhasında, hayatın mantıki bizimle beraberdi. Şimdi ise bize karşıdır. Hiç değilse görünüşte bize karşıdır. İnsan ruhunun bulanık kesimlerinden gelen küçük ihtiraslar, meyiller, iştahlar bu işle hep bizim düşmanlarımızdır. Gündelik hayat ise, bu ihtiraslardan, bu meyillerden, bu iştihalardan meydana gelir. Bunlar, hayatın en tabiî unsurlarıdır. Bundan başka, bir de devrin, içinde bulunduğumuz devrin kanuniyetleri var. Garp medeniyeti, Garp muaşereti diyoruz. Lâkin, Garpta da işte, bu, bizim beğenmediğimiz şeyler yapılıyor. Ankara'ya kim bilir hangi iş için gelmiş şu Alman mühendisi nin bizim beylerden ne farkı var? Şu elçinin tavırları, hareketleri, sizin kocanızın tavır ve hareketlerinin aynı değil</p>
<p>t *) Kuran ve hadisleri açıklayan, bunlardan yeni hükümler çıkaran din bilginleri. midir? Orada da, hep bu havalardan, bu danslardan başka ne var? Şimdi, iyi kötü bir cereyana kapılmış bütün bu insanların önüne çıkıp da “Efendiler, Garpçılık bu demek değildir. Garpçılığı bir eğlence tarzı telâkki etmeyiniz. Garpçılık her şeyden evvel bir <span style="font-style:italic;">yapma, yaratma, kurma, iletme ve işletme</span> gücüdür. Bütün bu yaptığınız şeyler hep ondan sonra gelir” diye bağıracak olsanız âlemin keyfini kaçırmaktan ve bir ukalâ gibi görünmekten başka bir işe yaramazsınız.”</p>
<p>“Şu halde, benim yaptığım en doğru harekettir. İsteyerek istemeyerek cereyana uyuyorum. Siz de öyle yapınız.”</p>
<p>“Öyle yapmak isterdim. Fakat, elimde değil. Bu, bende bir mizaç meselesidir. Ben, çok defa ima ettiğiniz gibi âsinin biriyim.”</p>
<p>Lâkin, Selma Hanım, Neşet Sabit'i, hele şu anda, hiç de öyle bulmuyordu. Bütün bu ahbap ve akran kalabalığı içinde, bu, aslını, hüviyetini iyice bilmediği genç, ona herkesten daha yakın, daha dost ve daha munis geliyordu. Miralay Hakkı Beyin haremi, ona, bir abla şefkatiyle baktı:</p>
<p>“Siz âsi değil lüzumundan fazla samimi ve <span style="font-style:italic;">&quot;Passione&quot;si-</span> niz” dedi.</p>
<p>Neşet Sabit, genç kadının bu “lüzumundan fazla” ile ne demek istediğini soracaktı. Fakat, hemen o sırada biri gelmiş, Selma Hanımı dansa kaldırmıştı. Neşet Sabit, kendisine bile hayret veren bir sinirlilikle yerinden kalktı.</p>
<p>Bir dakika evvel, o kadar candan konuşup anlaştığı bu kadına, şimdi sadece, kızıyordu. Niçin? “Lüzumundan fazla samimî” dediği için mi? Dansa kalktığı için mi? Bilmiyordu. Herhalde, bildiği bir şey varsa, bu kadından, dans ettiği esnada, daima, sıtkı sıyrılmakta, onu da tıpkı öbürleri gibi yapmacıklı, yavan ve soğuk bulmakta oluşudur. Neşet Sabit, bunun sebebini bir türlü keşfedemiyordu. Selma Hanıma karşı, ruhunda, böyle nice ânı feveranlar oldu. Şimdi, ona, bir kız kardeş, bir candan dost gibi bağlanırken, şimdi ondan, bir düşmandan kaçar gibi uzaklaşıyordu. O vakit, Selma Hanım, onu, bir yaban kedisi gibi yiyeceklerle, okşamalarla alıştırmaya, tekrar kendisine doğru çekmek için türlü türlü sevgiler ve yaraşlıklar göstermeye mecbur kalıyordu.</p>
<p>Neşet Sabit hemen çıkıp gitmek istedi. Sonra vazgeçip içki içenlerin arasına karıştı. Ah, ne bahtiyardı bu adamlar ki, kendilerini kaybedinceye kadar içebiliyorlardı!.. Genç adam, bunu da yapamıyordu. Birinci ikinci kadehten sonra hemen midesi bulanıyor, başı dönüyor ve bir türlü içkinin cevherindeki ateş onun kanına lâzımgelcn şetareti* veremiyordu. Maamafih, bu akşam, bir kere daha tecrübe edecekti. Büfeye yanaştı. Bir şampanya istedi ve erimiş altın rengindeki suyu -acı bir ilâç içercesine- bir hamlede yuttu. Boş kadehi garsona uzattı:</p>
<p>“Bir daha” dedi.</p>
<p>İkinci kadehi de aynı tarzda dudaklarına götürüp boşalttı. Bir üçüncüyü de istemek üzere iken yanıbaşında, tâ ya- nıbaşında bir ses, kulağına fısıldadı:</p>
<p>“Ne yapıyorsunuz Neşet Sabit Bey?..”</p>
<p>Başını çevirince Selma Hanımla yüz yüze, göz göze geldi. Genç kadının, bu şampanyanın rengini andıran gözleri siyah ve uzun kirpiklerinin arasından pırıl pırıl parlıyordu:</p>
<p>“Beni, niçin deminki yerimizde beklemediniz? Niçin sözünüzü yarım bıraktınız?” dedi.</p>
<p>“Yarım bırakan ben miyim? Ooo, bu insafsızlığa diyecek yok...”</p>
<p>Genç adam, sesinin, her vakitten daha yüksek bir tempoda çıkmakta olduğunun farkına vardı. Sıkılarak etrafına bakındı. Selma Hanım, demin dansettiği adamdan hafif bir baş işaretiyle ayrıldı ve Neşet Sabit'in kolundan tutup:</p>
<p>) Neneyi</p>
<p>“Haydi, bakayım; beni <span style="font-style:italic;">yerimize</span> götürün” dedi,</p>
<p>Genç adam, kulaklarındaki uğultuya rağmen iki kere tekerrür eden bu “yerimize” sözündeki tadı iyice hissediyordu. Bu sözde deminki şampanyaların yüz tanesine bedel bir sarhoşluk eksiri vardı. Sol kolu Selma Hanımın küçük ve iradeli pençesinde bir bulut üstünde yürür gibi birtakım erkek ve kadın kümelerinin arasından geçerek demin oturdukları köşeye doğru ilerledi. Genç kadın:</p>
<p>“Şimdi yanıbaşımda uslu uslu oturun bakayım” dedi. “Biliyorsunuz ki ben sizin büyüğünüzüm ve Ankara'da sizin benden başka bakanınız yok. Gördüm; üst üsle şampanya içiyordunuz, bunu bir daha yapmayınız.”</p>
<p><sup><a href="#footnote1">1</a></sup><a id="bookmark1"></a></p>
<p> Zıpçıktı</p>
<p>(’*) Görünürde erdemlilik taslama, övünme.</p>
</body>
</html>