<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<ul style="list-style:none;"><li>
<h4><a id="bookmark0"></a><span style="font-weight:bold;">VI</span></h4></li></ul>
<p>O akşam Etlik'ten koyu hruna bulutlarının süzüp tatlılaştırdığı bir gurub aydınlığı içinde ayrıldılar. Şehre girdikleri saat hava çoktan kararmıştı. Selma Hanım, her kırdan dönen narin bünyeli insan gibi yorgundu.</p>
<p>Fakat, sabahleyin, uzun ve derin bir uykudan gözlerini açtığı vakit, dünkü bağ gezintisini tatlı bir rüya gibi hatırladı vc o dakikadan itibaren, yazları, gidip öyle bir bağda geçirmek onun için dayanılmaz bir emel halini aldı. Bulunduğu ev ona, her vakitten daha kasvetli görünüyordu. Hele, karşıki kerpiç duvarın manzarasına bir saniyelik tahammülü kalmamıştı. Gözünü ve gönlünü avutmak için türlü hoppalıklar yapıyordu. Eşyaların ve resimlerin yerlerini değiştiriyor, yemek masasını ve yalak odasındaki karyolayı kâh ortaya, kâh yana çekiyor; her tarafını çinkolarla kaplatarak bir gusülhaneye çevirdikleri yüklüğün kapısını açıp kapıyor, yıkanmaya karar vereceği sırada vazgeçiyor, sonra, hizmetçi kadına yeniden sıcak su getirtip soyunmaya başlıyordu.</p>
<p>Bazı günler, üç dört defa ev sahiplerinin bölüğüne geçip kadınlarla çene çaldığı veya onları söylettiği oluyordu. Bir haftadan beri, kaba saba bir tahta perdeyle ikiye bölünmüş avlunun öbür tarafı, hakikî bir kümese dönmüştü ve o kadar loşlaşmış, o kadar izbeleşmişti ki, burada, en gönlü ferah kimseler bile bir dakikadan fazla duramazdı. Lâkin Selma, can sıkıntısından ne yapacağını bilmez bir halde idi. Diş sancısına tutulmuş bir insanın vire yer ve duruş değiştirmekle ağrısını dindirmeye çalışışı gibi kendini oradan buraya atıyordu.</p>
<p>Ömer Efendinin anası, her ihtiyar kadın gibi maziye ait</p>
<p>hikâyeler anlatmasını bilirdi. &#160;Büyük gelin &#160;ise &#160;müthiş &#160;bir</p>
<p>dedikoducudur. Fakat, Selma, onların bütün lâf kaynaklarını dön beş gün içinde âdeta sömürüp tüketmişti. Artık, ne ihtiyar kadın, onun bin türlü suallerine cevap bulabiliyor; ne de Hatçe Hanım, onun doymak bilmeyen merak ve tecessüsünü tatmin edebiliyordu.</p>
<p>“Neydi o? Hani, neydi o? Hanım nine? Bir şey, demiştin; bilmem kimin karısını okuyup üfleyim derken...”</p>
<p>“He; (dişsiz ağzını eliyle kapayarak), he, he., herif, kapının ardında, “Daha bitmedi mi?” dermiş. İçerdekiler “Hele azıcık daha dur, hele azıcık daha dur!” diye kıs kıs gülü- şürlermiş...”</p>
<p>“Ne gezer, ayol... Herif yıllar yılı kendi eliyle karısını şey hin köyüne taşıdı durdu. Emme, kan cinsmiş he, ona her yıl sonunda tosun gibi bir oğlan verirdi. Derdinden, zorundan da hiç bir şey kalmadı.”</p>
<p>Selma, hikâye dinleyicilikte mızıkçılık çıkarıyordu:</p>
<p>“Hayır, canım, bu değil. Ben, yanıldım. Bir başka hikâye o...” “Aklımdan çıkıvermiş. Hangisiydi acaba?”</p>
<p>“Hani sizin tanıdıklardan birinin bir kızı varmış da, hiç evlenmek istemezmiş. Üç defa evlendirmişler, üçünde de kocaları kendi rızalariyle gelip kızı babasının evine bırakmışlar.”</p>
<p>“Kızcağızın zoru sonradan anlaşıldı kuzum meğersem amcasının oğluna gönül vermiş. Hani, anlaşıldı anlaşıldı emme, kırkından sonra... Aha, şu bizim karşımızdaki evde otururlardı. Bir gün aklını oynattı. İçindekini sapır sapır dışarı döküverdi. Herife gidip söylemişler, “Belki aklı başına gelir bir yol seni görsün” demişler. “Haydi be, demiş; o cadıyı ben nideyim? Boynuma atılıverirse... Bundan yirmi yıl evvel gerekti, o zaman söyleseydi, vallah, duvardan allar gelirdim.” Emme, sahiden çok yakışıklı delikanlıydı, he...</p>
<p>“Ya kız?”</p>
<p>“O da güzeldi emme, oldu bitti azıcık bönce idi. Söyleseydi, n'olur belki bir çaresine bakılırdı.”</p>
<p>Ömer Efendinin annesi, bu eski hikâyelerden günün dedikodularına geçiyordu:</p>
<p>“Şimdiki kızlar hiç durur mu? Vallahi, gâvuru şevseler gene bildiklerini derler, ne ana dinlerler, ne baba... Geçen gün imamın kızı tutturmuş, ille saçlarımı İstanbul modası kestirecem diye... Babası “Hele bir kes, kafanı da kör bıçakla ben keserim” demiş. Yapar mı yapar. Bizim imam zorludur. Gençliğinde katil maddesinden on beş sene hüküm yedi.”</p>
<p>“Hangi imam bu? Ben onu gördüm mü?”</p>
<p>“Aha, bizim Halime'nin nikâhını kıyıveren. Her akşam kapımızın önünden geçer, bir boz eşek üstünde...</p>
<p>“Hanım nine, saç kestirmek o kadar fena bir şey mi?”</p>
<p>“Sus kızım, Allah göstermesin... Biz öyle şey bilmeyiz. Yabanlar istediğini yapsın. Onlar, bugün burada ise yarın orada... Her memleketin kendine göre bir tutumu var. Bak kaç yıldır, ne bet ne bereket kaldı. Düşman aha şuracığa kadar geldi, çattı.”</p>
<p>İhtiyar kadın, daha fazla söylemek istemezdi. O vakit, Selma, Hatice Hanımı söyletmeye çalışırdı. Bu kadının çehresi, ilk gördüğü günden beri Selma'ya hiç emniyet vermez. Bununla beraber gene onu dinlemekten kendini alamadığı anlar oluyordu. Zira, Hatice'nin son derece tuzlu biberli bir konuşması vardır. Hele başbaşa kaldıkları vakit sözleri büsbütün baharatlı bir çeşni ahrdı. Gerçi Selma Hanım, bunların hepsini lâzım geldiği kadar açıkça anlayamazdı. Hatice Hanım en koyu bir Anadolu şivesiyle konuşmakla kalmıyor, buna kendinden birtakım tabirler, kinayeler ve meseller de katıyordu. Hele bahis Ömer Efendinin kardeşlerine ve bunların evlerine dokununca belâğati büsbütün hususi bir mahiyet alıyordu. Eltilerini gülünçleştirmek ve yahu! sadece yermek için ne teşbihler buluyordu. Bir tanesi için “Karı değil, kargı” diyordu. “Bizim Veysel efendi onunla ne yapar, bilmem ki... Karının kemikleri her yanına batmaz mı?”</p>
<p>Öbür eltisi için “Mandanın biri, diyordu; ve Selma Hanımın kulağına eğilerek ilâve ediyordu: “Kuzum, hep uyurmuş, hep uyurmuş. Hani, o vakit bile horul horul uyurmuş... Bir boğaz! Doymaklar bilmez. Hüseyin Efendi, ne vakit et alsa, kedi kaptı der. Yalan. Bir okka eti bir oturuşta kendi yutar. Bir gün çocuk görmüş. Babasına haber vermiş, eti anam yedi, demiş. Herif, kayıyı bir döğmüş, bir döğmüş. Bana kalsa elime bıçağı alır, karının budundan bir okka et keserdim.”</p>
<p>Selma Hanım, bunlar arasında, yalnız Halime ile kafadardı. O kadının safderunluğunda, çocukça sözlerinde âdeta sinirlerinin dinlendiğini ve yüreğindeki pasların silinip gittiğini hissederdi.</p>
<p>Ona, Etlik'te bir bağa gittiklerini anlattığı vakit Halime'- nin gözlerinde tuhaf bir şimşek çaktı:</p>
<p>“Ayol, o yamaçlarda yarısı erkek, yarısı kadın biri atla dolaşırmış. Hiç gördün mü?”</p>
<p>“Hayır, ne gördüm, ne de işittim. O nasıl şeymiş, öyle?”</p>
<p>“İstanbul'dan gelmiş kuzum. Belinden aşası erkekmiş, belinden yukarısı dişi. Kalaba köylüleri söyleye söyleye bitiremiyorlar. Bağlarda daha çok acayip şeyler oluyormuş. Biz, iki yıldır, ne Çankaya'ya, ne Keçiören'e varamıyoruz. Yalnız, erkeklerimiz gidip gelir. Bizimki görse de bir şey söylemez ki... Arasıra şundan bundan işitiyoruz. Çankaya'da kısa fistanlı, çorapsız karılar, saçı başı açık dolaşırlarmış... Gece oldu mu, erkeklerle bir arada oturup ahenk ederlermiş. Bizim burada bir Ermeni karısı var, her hafta oraya çamaşır yıkamağa gider, o söylüyor. Heni, hepsinin dc kolları bacakları cılbahmış...”</p>
<p>Selma Hanım:</p>
<p>“Ne dedin, ne dedin?” diyor, gülmekten katılıyordu.</p>
<p>Halime, Selma'nın inanmadığına hükmederek isim zikrediyor, şahit ve vesika gösteriyordu. Bir köşede somurtan görümcesine:</p>
<p>“Sabire Hanım, kız, Sabire Hanım; bıldır, armut devşirirken havuzlu bağda ne gördündü? Hani, ne gördündü?” diye sesleniyordu.</p>
<p>Sabire, homurdana homurdana, havuzun içinde bir çıplak kadın gördüğünü söylüyordu.</p>
<p>“Bizim efendi, anamla Sabire'yi alıp gitmişti, Birkaç gün kalır, armutları, üzümleri devşirir geliriz demişlerdi. Bir de ne görelim; anamla Sabire akşam dönüp gelivermesinler mi? Efendi: “Haydi, ben böyle rezalet istemem. Siz gidin, yarma dek ilettiğim kadar iletir, gelirim” demiş.”</p>
<p>Sabire, gûya, bu hâdise dün olmuş veya bugüne ait bir mesele imiş gibi:</p>
<p>“Hay söylemez olsaydım;” diyor, döğünüyordu.</p>
</body>
</html>