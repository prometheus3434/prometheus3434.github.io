<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css_r1.css" rel="stylesheet" type="text/css" />
</head>

<body>
  <h1 class="chapter"><span class="color0"><i>D<span class="small1">ON</span> Q<span class="small1">UIXOTE</span></i> Y<span class="small1">AZARI</span> P<span class="small1">IERRE</span> M<span class="small1">ENARD</span></span></h1>

  <div class="block">
    <p class="bl_right"><i>Silvina Ocampo</i>’ya</p>
  </div>

  <p class="nonindent"><span class="dropcaps">R</span>omancımızın ardında bıraktığı <i>gözle görülen</i> eseri kısaca dizine sokmak hiç de zor değildir. Bu yüzden Madam Henri Bachelier’nin, <i>Protestan</i> eğilimi herkesçe bilinen bir günlük gazetenin acınası okurlarının kafalarına sokmak düşüncesizliğinde bulunduğu asılsız dizinde yaptığı çıkartma ve eklemeler bağışlanamaz niteliktedir. (Bu gazetenin okurları Mason ve sünnetli değil, az sayıda ve Kalvinist de olsalar böyle bu.) Menard’ın gerçek dostları bu dizini dehşetle ve hatta biraz da hüzünle karşıladılar. Onun en son anıtının önünde, kasvetli serviler altında daha dün toplanmış gibiyiz. Hata ise kalkmış şimdiden O’nun Anısını kirletmeye başlamış bile... Hiç kuşku yok ki küçük bir düzeltme gerekli.</p>

  <p class="indent">Bu konudaki cılız söz yetkime karşı çıkılmasının işten bile olmadığını biliyorum. Gene de, son derece önemli iki tanık göstermeme karşı çıkılmayacağını umut etmekteyim. Barones de Bacourt (hâlâ yasını tuttuğumuz şairle onun unutulmaz ‘Çarşambalar’ından birinde tanışma onuruna ermiştim) aşağıdaki sayfaları onaylamaya değer buldular. Monaco Prensliğinin en nazlı hanımlarından Kontes de Bagnoregio ise (hiçbir çıkar gözetmeyen girişimlerinden canı yananların en düşüncesizce hakaretlerine uğrayan -heyhat-uluslararası hayırseverlerden Simon Kautzsch’la yaptığı evlilik sonucu şimdilerde Pennsylvania kenti sakinlerinden biridir) kendisini herkesten farklı kılan o muhteşem suskunluğundan ‘doğruluk ve ecel’ (kendi sözleri) karşısında vazgeçmiş ve <i>Luxe</i> dergisinde yayımlanan açık bir mektupla bana onaylarını bildirmiş bulunmaktadırlar. Bana devredilen bu yetkiler cılız ve yetersiz olmaktan epeyce uzaktır sanıyorum.</p>

  <p class="indent">Menard’ın <i>gözle görülen</i> eserinin kolayca dizine sokulabileceğini söylemiştim. Özel arşivini dikkatle gözden geçirdiğimde aşağıdaki kalemlerin bulunduğunu gördüm:</p>

  <p class="indent">a) <i>La Conque</i> dergisinde (Mart ve Ekim 1899 sayıları) iki kere (değişikliklerle) yayımlanan sembolist bir sone.</p>

  <p class="indent">b) Şiirsel kavramlar dağarcığı kurma olasılığını araştıran bir monografi; bu kavramlar gündelik dili oluşturan sözcüklerin eşanlamlıları ya da dolambaçlı yoldan ifade edilmişleri değil, daha çok ‘üzerinde görüş birliğine varılmış kurallara göre ve şiirsel gereksinimleri karşılamak üzere tasarlanmış ideal nesneler’ olacaktı (Nîmes, 1901).</p>

  <p class="indent">c) Descartes, Leibniz ve John Wilkins’in düşünceleri arasındaki ‘kimi bağlantı ya da yakınlıklar’ üzerine bir monografi (Nîmes, 1903).</p>

  <p class="indent">d) Leibniz’in <i>Characteristica universalis</i>’i üzerine bir monografi (Nîmes, 1904).</p>

  <p class="indent">e) Kalelerden birini elden çıkarmak yoluyla satranç oyununu geliştirme olasılığı üzerine teknik bir makale. Menard bu öncü adımı önermekte, savunmakta, tartışmakta, sonunda da reddetmektedir.</p>

  <p class="indent">f) Raymond Lully’nin <i>Ars magna generalis’i</i> üzerine monografi (Nîmes, 1906).</p>

  <p class="indent">g) Ruy Lopez de Segura’nm <i>Lïbro de la incenvion liberal y arte del juego del axedrez</i>’inin önsözlü ve dipnotlu bir çevirisi (Paris, 1907).</p>

  <p class="indent">h) George Boole’un simgesel mantığı üzerine bir monografi taslağı.</p>

  <p class="indent">i) Fransız düzyazısının temel koşuk kuralları üzerine Saint-Simon’dan alınma örnekler içeren bir inceleme <i>(Revue des langues romanes,</i> Montpellier, Ekim 1909).</p>

  <p class="indent">j) Bu kuralların varlığını reddetmiş olan Luc Durtain’e Luc Durtain’in kendisinden alınma örneklerle desteklenmiş bir cevap <i>(Revue des langues romanes,</i> Montpellier, Aralık 1909).</p>

  <p class="indent">k) Quevedo’nun <i>Aguje dee navegar cultos</i>’unun <i>La boussole des précieux</i> başlığı altında yapılmış elyazması bir çevirisi.</p>

  <p class="indent">l) Carolus Hourcade’ın taş baskısı resimlerinin sergi kataloguna yazılmış bir önsöz (Nîmes, 1914).</p>

  <p class="indent">m) Ünlü Akhilleus ve kaplumbağa meselesine getirilen değişik çözümleri zamandizinsel sıra içinde tartışan <i>Les problemès d’un probleme</i> (Paris, 1917) adlı eser. Şimdiye kadar bu eserin iki basımı yapılmıştır. İkincisinde Leibniz’in önsöz niteliğindeki öğüdü yer almaktadır. <i>(Ne craignez point, monsieur la tortue</i> - Hiç kaygılanmayınız, Bay Kaplumbağa.) Ayrıca bu basımda Russell’la Descartes’a ayrılan bölümler yeniden gözden geçirilmiştir.</p>

  <p class="indent">n) Toulet’deki ‘Sentaktik kullanımlar’ın kati bir çözümlemesi (N.R.E, Mart 1921), Menard burada -hatırladığım kadarıyla- yergiyle övgünün edebiyat eleştirisiyle ilgisi olmayan duygusal uygulamalar olduğunu söylemişti.</p>

  <p class="indent">o) Paul Valéry’nin <i>Le cimetière marin</i> - <i>Deniz Mezarlığı</i> şiirinin ‘alexandren’ koşuğuna çevrilmiş biçimi <i>(N.R.F.,</i> Ocak 1928).</p>

  <p class="indent">p) Jacques Reboul’un <i>Gerçekliğin Baskı Altına Alınması Üzerine Belgeler</i>’inde geçen, Paul Valéry aleyhine bir yazı.</p>

  <p class="indent">(Bu arada, onun bu yazısının Valéry hakkındaki görüşlerinin tam tersi olduğunu da belirtelim. Nitekim Valéry bunu anlamış ve köklü dostlukları bozulmamıştır.)</p>

  <p class="indent">q) Kontes de Bagnoregio hakkında, gazetecilerin kaçınılmaz saptırmalarını düzeltmek ve Kontes’in çoğu zaman hatalı ve aceleci yorumlara (güzelliği ve girişimleri nedeniyle) konu alan kişiliğinin gerçek yüzünü ‘Dünya’ya ve İtalya’ya sunmak amacıyla, bu hanımın her yıl çıkarttığı ‘Muzafferane Yıllık’a -bu ad, yıllığın yazarlarından biri olan Gabriele d’Anunzio tarafından verilmiştir- alınan ‘tanıtma yazısı’,</p>

  <p class="indent">r) Barones de Bacourt’a yazılmış bir dizi nefis sone (1934).</p>

  <p class="indent">s) Etkisini noktalama işaretlerinden alan şiirlerin elle yazılmış bir listesi.<sup><a class="hlink" href="../Text/notlar.xhtml#not4">4</a></sup></p>

  <p class="indent">İşte, Menard’ın zamandizinsel sıra içinde verilmiş <i>gözle görülen</i> eserleri bu kadardır. (Aklına estiği bir sırada Madam Henri Bachelier’nin konuksever -yoksa açgözlü mü demeli- albümüne yazdığı, anlaşılır olmaktan uzak bir iki sone dışında bu listeden hiçbir şey çıkartılmamıştır.) Şimdi gelin, onun öteki eserine bakalım; o gizli, o son kertede destansı, o eşi bulunmaz ve o -insanoğlunun gücü ancak bu kadarına yeter işte!- bitmemiş esere. Belki de zamanımızın en önemli ürünü olan bu eser, Don Quixote’nin ilk kitabının dokuzuncu ve otuz sekizinci bölümleriyle, yirmi ikinci bölümünün bir parçasından oluşmaktadır. Böyle bir şeyi öne sürmenin saçmalık sayılacağını biliyorum; işte bu küçük denemenin amacı da bu ‘saçmalığı’ haklı çıkarmak zaten.<sup><a class="hlink" href="../Text/notlar.xhtml#not5">5</a></sup></p>

  <p class="indent">Bana bu girişimi esinleyen, birbiriyle eş değerde olmayan iki ayrı metindir. Bunlardan biri, verili bir yazarla <i>mutlak</i> biçimde örtüşme izleğini ana hatlarıyla ortaya koyan, Novalis’in kaleme aldığı filolojik bir belge... (Dresden basımında 2005’inci sayfa). Ötekiyse, İsa’yı getirip bir ana caddeye, Hamlet’i La Cannebiere’e ya da Don Quixote’yi Wall Street’e oturtan o ‘olsa da olur olmasa da’ kitaplardan biri. Bütün ince zevkli kişiler gibi Menard da, kendi deyimiyle ‘avam tabakasının anakronizma zevkini beslemeye ya da (daha kötüsü) bizi bütün dönemlerin aynı ya da farklı olduğu yolundaki basit düşünceyle tavlamaya yarayan’ bu gereksiz şaklabanlıklardan nefret ederdi. Ona, uygulamada çelişik ve yüzeysel görünse de, daha ilginç gelen şey Daudet’nin ünlü tasarımıydı; Yücegönüllü Bey’le uşağını Tartarin adındaki <i>tek</i> bir kişide birleştirmek... Menard’ın, yaşamını çağdaş bir <i>Quixote</i> yazmaya adadığını ima etmeye kalkışanlar onun yüce anısına saygısızlık ediyorlar.</p>

  <p class="indent">O, başka bir <i>Quixote</i> yazmak değil -bunu yapmak kolaydır- <i>Don Quixote</i> kitabının <i>kendisini</i> yazmak istiyordu. Söylemeye gerek yok, özgün eseri kelimesi kelimesine yeniden yazmayı aklıdan bile geçirmiyordu; onun amacı kopya etmek değildi. Onun akıllara durgunluk veren amacı, Miguel de Cervantes’inkilerle -kelime kelime, satır satır- <i>örtüşecek</i> birkaç sayfa yazabilmekti.</p>

  <p class="indent">30 Eylül 1934’te “Amaçladığım şey biraz şaşırtıcıdır, o kadar,” diye yazmıştı bana Bayonne’dan. “Teolojik ya da metafizik bir kanıtlamanın son adımı -nesnel dünya, Tanrı, nedensellik, evrenin aldığı biçimler- zamanca benim meşhur romandan ne daha önce gelir, ne de daha az tanınmıştır. Tek fark, düşünürlerin giriştikleri çalışmanın ara aşamalarını güzel, derli toplu ciltler halinde yayınlamalarıdır, bense bütün bu ara aşamaları ortadan kaldırmaya kararlıyım.” Gerçekten de, onun yıllar süren çabalarına tanıklık edecek bir sayfa karalama bile yok bugün.</p>

  <p class="indent">Aklına gelen ilk yöntem oldukça basitti. İspanyolcayı iyice öğren, Katolik dinini yeniden benimse, Türklerin ve Arapların hilaline karşı savaş, Avrupa’nın 1602 ile 1918 arasındaki tarihini unut, Miguel de Cervantes <i>ol.</i> Pierre Menard bu yolu gözden geçirdi. (17. yüzyıl İspanyolcasını oldukça hatasız konuştuğunu biliyorum) ama çok kolay bulduğu için vazgeçti. Daha çok imkânsız olduğu için! diyecektir okurum. Tamam, ama zaten girişimin kendisi imkânsızdı, başarıya götüren bütün bu imkânsız yolların en az ilginci de buydu. 20. yüzyılda, 17. yüzyılda yaşamış çok okunan bir romancı <i>olmak</i> ona bir alçalma gibi geliyordu. Bir yolunu bulup Cervantes’in kendisi olarak <i>Quixote</i>’ye ulaşmak, Pierre Menard olmayı sürdürüp, <i>Quixote</i>’ye Pierre Menard’ın yaşantılarından geçerek ulaşmaktan daha az çetin -bu yüzden de daha az ilginç- görünüyordu gözüne. (Sırası gelmişken söyleyelim, bu kanı onu <i>Don Quixote</i>’nin ikinci bölümünün başındaki otobiyografik önsözü de çıkartmaya götürmüştü. Bu önsözü bırakmakla başka bir roman kişisi -Cervantes- yaratmış olmakla kalmayacak, Quixote’yi de Menard’ın değil, bu roman kişisinin bakış açısından anlatmış olacaktı. Menard bu kolaycılığa kalkışmadı elbette.) “Aslında giriştiğim iş zor değil,” diye yazıyordu mektubunun başka bir yerinde. “Yalnız sona erdirmek için keşke ölümsüz olabilseydim.” Size bir şey söyleyeyim mi? Onun bu girişimini sonuna kadar götürdüğünü, dolayısıyla Quixote’yi -tümünü- Menard’ın kafasındaki biçimiyle okuduğumu aklımdan geçirdiğim anlar olmuştur. Birkaç gece önce XXVI. bölümü -onun hiç üzerinde oynamadığı bölümlerden biri- karıştırırken şu benzersiz cümlede dostumuzun üslubundan ve sesinden bir şeyler buldum: “...ırmak perileri, o elemli, o ıslak Eko...” Tinsel ve tensel sıfatların bu mutlu birlikteliği, bir gün öğleden sonra onunla üzerinde tartıştığımız Shakespeare’in şu dizelerini getirdi aklıma:</p>

  <div class="block">
    <p class="bl_nonindent"><i>Orada, uğursuz ve sarıklı bir Türk’ün -</i></p>
  </div>

  <p class="indent">Peki, neden ille de <i>Quixote?</i> diye soracaktır okurumuz. Evet, bu tercihi bir İspanyol’un yapması anlaşılmayacak şey değildir; oysa, Nîmes’li bir sembolist’e, onulmaz bir Poe hayranına (ki Poe Baudelaire’i, Baudelaire Mallarmé’yi, Mallarmé Valery’i, Valery de Esmond Teste’i doğurmuştur) gelince iş, durum böyle değil kuşkusuz. Yukarıda sözünü ettiğim mektup bu noktayı aydınlığa kavuşturuyor. <i>“Don Quixote,”</i> diye yazıyor Menard, “beni derinden ilgilendiriyor, ama -nasıl söyleyeyim?- vazgeçilmez gelmiyor bana. Edgar Allan Poe’nun:</p>

  <div class="block">
    <p class="bl_nonindent"><i>Ah, unutma ki büyülüydü bu bahçe!</i></p>
  </div>

  <p class="nonindent">haykırışı, <i>Sarhoş Gemi</i> ya da <i>Kocamış Denizci</i> olmaksızın evreni gözümün önüne getiremiyorum, ama <i>Quixote</i> olmaksızın pekâlâ da getirebiliyorum. (Kuşkusuz bu eserlerin tarihi önem ve anlamından değil, kişisel yeterliliğimden sözediyorum burada.) <i>Don Quixote</i> rastlantı sonucu doğmuş bir kitaptır; <i>Don Quixote</i> olmasa da olurdu. Onu yazmayı tasarlayabilirim - lafı dolaştırmadan söyleyeyim, onu yazabilirim de. On ya da on iki yaşlarındayken belki de kitabın tümünü okumuştum. Sonraları, şu sıra üzerinde durmayacağım kimi bölümleri yeniden, iyice okudum. Ara-oyunları, oyunları, Galatea’yı, roman içinde romanları, Persiles ile Segismunda’nun kuşkusuz son derece zahmetli çabalarını, <i>Viaja da Parnaso</i>’yu da gözden geçirdim... <i>Don Quixote</i>’den kabaca aklımda kalanlar, unutkanlıkla kayıtsızlığın da basite indirgemesi sonucu, henüz yazılmamış bir kitabın kesinlikten uzak, oluşum öncesi biçimine eş tutulabilir. Bu (hiç kimsenin itiraz edemeyeceği) biçim esas alındığında, benim önümdeki sorunun Cervantes’inkinden çok daha çetin olduğu kesindir. Nazik selefim rastlantıların yardımını geri çevirmemişti; ölümsüz eserini, kendini dille edebi yaratıcılığın temel akışına bırakarak, biraz da <i>â la diable</i> (baştansavma) oluşturmuştu. Ben tam anlamıyla, onun anlık esintilerle beslenen eserini, yeniden kurmak gibi bir görev üstlendim. Tek başıma sürdüreceğim bu oyunda birbirine zıt iki yasa güdüyor beni. Birincisi, biçimsel ya da psikolojik çeşitlemeler denememe imkân veriyor; ikincisiyse bu çeşitlemeleri ‘özgün’ metne feda etmemi ve bu gözden çıkarışa su götürmez nedenler bulmamı sağlıyor... Bu yapay engellere bir başkası daha -gene bunlardan kaynaklanan bir engel- eklenebilir. 17. yüzyılın başında <i>Don Quixote</i> yazmak akla yakın, gerekli ve hatta kaçınılmaz bir girişimdi; 20. yüzyılın başındaysa neredeyse imkânsızdır. Son derece yoğun olaylarla dolu üç yüzyılın uçup gitmiş olması boşuna değildir. Tek bir örnek vermek gerekirse, bu olayların arasında <i>Quixote</i>’nin kendisi de bulunmaktadır.”</p>

  <p class="indent">Bu üç engele rağmen, Menard’ın bölük pörçük <i>Quixote</i>’si Cervantes’inkinden daha inceliklidir. Cervantes’inki, kendi ülkesinin cafcaflı taşra gerçeklerini alır, bunları getirip beceriksizce şövalyelik masallarının karşısına koyar. Menard ise kendi ‘gerçekliği’ni, Lepanto’yla Lope de Vega’nın yaşadığı yüzyıldaki Carmen’in ülkesi olarak belirler. Bu seçim Maurice Barres’le Dr. Rodriguez Laretta’ya ne türlü İspanyol serüvenleri esinlerdi kimbilir! Menard bunlardan olanca doğallıkla sakınır. Onun eserinde ne çingene fantezileri, ne <i>conquistadorlar</i>, ne mistikler, ne İkinci Filip’ler, ne de kitap yakmalar vardır. Yerel renkten ya kaçınmakta, ya da yerel rengi elemektedir. Bu horgörü yeni bir tarihi roman kavramını işaret eder. Bu horgörü <i>Salammbo</i>’yu iler tutar yeri kalmayacak biçimde yargılar.</p>

  <p class="indent">Kitabın kendi içindeki bütünlük taşıyan bölümlerini incelemek de şaşırtıcı sonuçlar verecektir. Örneğin birinci kitabın, ‘Don Quixote’nin silahlarla edebiyat hakkındaki meraklı söylevini’ konu edinen XXXVIII. bölümünü inceleyelim. Don Quixote’nin (Quevedo’nun daha geç bir tarihte <i>La hora de</i> <i>todos</i>’daki benzer bir bölümde yaptığı gibi) tartışmayı edebiyata karşı ve silahlardan yana sonuçlandırdığını biliyoruz. Cervantes bir asker eskisiydi; onun tercihini anlamak mümkündür. Peki ya Pierre Menard’ın <i>Don Quixote</i>’sinin -<i>La trahison des clercs</i> (aydınların ihaneti) ile Bertrand Russell’in çağdaşıdır o- böylesi ne idüğü belirsiz lafazanlıkların kurbanı olması! Madame Bachelier bunda yazarın kahramanının psikolojisine boyun eğmesinin tipik ve hayranlık verici bir örneğini görmüştür; başkaları (pek keskin zekâlı denemez bunlara) <i>Don Quixote</i>’nin bir <i>tıpkıyazımının,</i> Barones de Bacourt ise Nietzsche etkisinin sözkonusu olduğunu sanmışlardır. Karşı çıkılacak yanı olduğunu sanmadığım bu üçüncü yoruma, Pierre Menard’ın neredeyse Tanrılara yaraşır alçakgönüllülüğüne pek uygun düşen bir dördüncüsünü ekleyeyim mi bilmiyorum; onun, yeğlediği görüşlerin taban tabana zıddını yayma konusundaki sessiz sedasız, ironik alışkanlığını... (Onun Jacques Reboul’ün kısa ömürlü gerçeküstücü gazetesinde Paul Valéry’ye yönelttiği acımasız eleştiriyi hatırlayın.) Cervantes’in metniyle Menard’ınki kelimesi kelimesine birbirinin eşi olmakla birlikte, ikincisi neredeyse sonsuz bir zenginliktedir. (Ona karşı çıkanlar, ‘daha çiftanlamlı’ diyeceklerdir ama çiftanlamlılık zenginliktir.)</p>

  <p class="indent">Menard’ın <i>Don Quixote</i>’sini Cervantes’inkiyle karşılaştırmak çok şeyi açığa çıkaracaktır. İkincisi şöyle yazmış örneğin (birinci kitap, dokuzuncu bölüm):</p>

  <div class="block">
    <p class="bl_nonindent"><i>...gerçek ki anası tarihtir; zamanla yarışır</i></p>

    <p class="bl_nonindent"><i>eylemlerimizin arşivi, geçmişe tanık, şimdiki</i></p>

    <p class="bl_nonindent"><i>zamana örnek olur, yol gösterir, geleceğin</i></p>

    <p class="bl_nonindent"><i>akıl hocasıdır.</i></p>
  </div>

  <p class="indent">17. yüzyılda, (alaydan yetişme dâhi) Cervantes tarafından yazıldıkta, bu sıralama tarihe düzülmüş bir övgüden başka bir şey değildir. Oysa Menard şöyle der:</p>

  <div class="block">
    <p class="bl_nonindent"><i>...gerçek ki anası tarihtir; zamanla yarışır,</i></p>

    <p class="bl_nonindent"><i>eylemlerimizin arşivi, geçmişe tanık,</i></p>

    <p class="bl_nonindent"><i>şimdiki zamana örnek olur, yol gösterir,</i></p>

    <p class="bl_nonindent"><i>geleceğin akıl hocasıdır.</i></p>
  </div>

  <p class="indent">Tarih, gerçeğin <i>anası;</i> akıllara durgunluk verecek bir düşünce. William James’in çağdaşı olan Menard tarihin gerçekliğin bir irdelenmesi süreci değil, gerçeğin kökeni olduğunu söylüyor. Ona göre tarihsel gerçek, olup bitenler değildir; tarih, bizim olduğuna hükmettiğimiz olaylardır. Son cümleler <i>-şimdiki zamana örnek olur, yol gösterir, geleceğin akıl hocasıdır-</i> fütursuzca pragmatiktir.</p>

  <p class="indent">Üsluptaki karşıtlık da gözden kaçacak gibi değil. Menard’ın arkaik üslubu -ne de olsa yabancıdır- belli bir yapmacıklıktan zarar görmektedir. Döneminin İspanyolca’sını büyük bir kıvraklıkla kullanan Cervantes’inkiyse böyle değildir.</p>

  <p class="indent">Son çözümlemede, yararsız olmayan hiçbir zekâ oyunu yoktur. Her felsefi öğreti evrenin akla yakın bir tanımı olarak yola çıkar; yıllar geçtikçe felsefe tarihinde bir sayfa -eğer bir paragraf ya da isim değilse- olur. Edebiyatta, bu önüne geçilmez değerden düşme daha da kötü kokular saçar. Menard bana <i>Don Quixote’</i>nin her şeyden önce eğlendirici bir kitap olduğunu söylemişti; bugünse aynı eser yurtseverlik için kalkan kadehlere, yazım kurallarına ilişkin küstahlıklara, açık saçık <i>de luxe</i> basımlara bahane olmaktadır. Ün, anlaşılmamanın bir türü, belki de en kötüsüdür.</p>

  <p class="indent">Bu nihilistçe doğrulamalar yeni bir şey değil; şaşılası olan Menard’ın bunlardan çıkardığı kararlılıktır. Onun amacı insanoğlunun her türlü çabasını bekleyen boşunalığı haberlemekti; son derece karmaşık ve daha başından başarısızlığa yargılı bir işe kalkışmıştı. Bütün tedirgin kuşkularını, uykusuz gecelerini yabancı bir dilde yazılmış, zaten varolan bir kitabı tekrarlamaya adadı. Taslak üstüne taslak yığdı, bıkıp usanmadan yazdı, bozdu, elle yazdığı binlerce sayfayı yırttı attı.<sup><a class="hlink" href="../Text/notlar.xhtml#not6">6</a></sup> Hiç kimsenin bu taslakları görmesine izin vermedi, bunların ölümünden sonra ortaya çıkmamalarına özen gösterdi. Ben onları yeniden biraraya getirmek için boşuna uğraştım.</p>

  <p class="indent">Bu ‘nihai’ Don <i>Quixote’</i>de, dostumuzun -dokunsan dağılacak ama gizli anlamları da pekâlâ çözülebilecek- ‘ön’ yazılarının az çok seçilebileceğini, üstüste yazılmış metinler bulup çıkarabileceğimi sandım. Ne yazık ki, bu yitik Troyaları kazıp günışığına çıkarabilecek, onun eserini tersyüz edebilecek ikinci bir Pierre Menard olabilir ancak.</p>

  <p class="indent">“Düşünmek, çözümlemek, uydurmak (diye yazmıştı bana) kuraldışı edimler değildir; zekânın olağan soluk alıp verişidir bunlar. Bu işlevin arada sırada yerine getirilmesini kutsamak, eski çağlardan kalma yabancımız olan düşünceleri bir kenara biriktirmek, gözlerine inanamamanın sersemliğiyle <i>doctor universalis</i> denen kişilerin neler düşünebildiklerini hatırlamak, tembelliğimizi ya da barbarlığımızı itiraf etmek demektir. İnsan, kafasında her türlü düşünceyi barındırabilmeli; sanıyorum gelecekte durum böyle olacak.”</p>

  <p class="indent">Menard, (belki de istemeden) ikide bir tökezleyen, henüz pek gelişip serpilmemiş okuma sanatını yeni bir teknik aracılığıyla zenginleştirdi; bu yeni teknik, ‘bilinçli anakronizma ve yanlış anıştırmalar’ tekniğidir. Uygulama alanları sonsuz olan bu teknik <i>Odysseia</i>’yı <i>Ænead</i>’dan önce yazılmış gibi, Madam Henri Bachelier’nin <i>Lejardin du Centaure</i> kitabını da Madam Henri Bachelier’ninmiş gibi okumaya kışkırtır bizi. Bu teknik cansıkıcı eserlere bile serüven katar. <i>Imitatio Christi</i>’yi Louis Ferdinand Céline’e ya da James Joyce’a atfetmek, kitabın o çok ince, ruhani ipuçlarını yeterince yenilemek değil de nedir?</p>
</body>
</html>
