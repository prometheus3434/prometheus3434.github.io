<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 33</h1>

  <p class="block5">&nbsp;</p>

  <p class="block3">RICHARD KARANLIKTA</p>

  <p class="block5">&nbsp;</p>

  <p class="block12">1</p>

  <p class="block7">Richard bağırdı, kolunu yüzüne siper etti. Camlar her yana uçuyordu.</p>

  <p class="block7">"Yolla onu dışarı, Sloat!"</p>

  <p class="block7">Jack ayağa kalktı. İçini donuk bir öfke doldurmuştu.</p>

  <p class="block7">Richard onun koluna sarıldı. "Jack, hayır! Uzak dur o pencereden!"</p>

  <p class="block7">"Allah kahretsin!" diye hırladı Jack. "Benden yenilecek bir pizzaymışım gibi söz edilmesinden bıktım usandım."</p>

  <p class="block7">Etheridge-yaratık bahçe yolunun ortasında durmuştu. Çimenleri ayıran kaldırımdan onlara bakıyordu.</p>

  <p class="block7">"Defol oradan!" diye bağırdı Jack ona. Beynine birden bir ilham dolmuştu. Bir an kararsızlık geçirdi, sonra tekrar haykırdı. "Sana oradan defolmanı emrediyorum! Annem Kraliçe adına emrediyorum! Hepinize!"</p>

  <p class="block7">Etheridge-yaratık suratına kırbaç yemiş gibi irkildi, sonra şaşkınlığı geçti ve sırıttı. "O öldü, Sawyer!" diye seslendi. Ama Jack'in gözleri daha bir keskinleşmişti son serüvenlerinden bu yana. Yaratığın suratındaki sahte zaferin altındaki tedirginlik duygusunu sezebiliyordu. "Kraliçe Laura öldü, senin annen de öldü. New Hampshire'de... Öldü ve kokuştu bile..."</p>

  <p class="block7">"Defol!" diye bağırdı Jack. Etheridge-yaratığın yine büzüldüğünü gördü.</p>

  <p class="block7">Richard da Jack'in yanına, pencerenin önüne gelmişti. "Neye bağırışıyorsunuz ikiniz?" diye sordu. Aşağıdaki sırıtan yaratığa bakıp duruyordu. "Etheridge nereden biliyor senin annenin New Hampshire'de olduğunu?"</p>

  <p class="block7">"Sloat!" diye bağırdı yaratık. "Kravatın nerede?"</p>

  <p class="block7">Richard'ın suratına suçlu bir ifade gelip yerleşti, eli gömleğinin açık yakasına uçtu.</p>

  <p class="block7">"Bu seferlik bağışlarız... yolcunu bize yollarsan, Sloat!" diye haykırdı yaratık. "Onu yollarsan her şey eski haline döner! Bunu istersin, değil mi?"</p>

  <p class="block7">Richard başım evet anlamında sallaya sallaya yaratığa bakıyordu. Jack onun başını sallamakta olduğundan emindi. Bakmadığı halde. Richard'ın yüzünde sefil bir ifade vardı. Gözleri akamayan yaşlarla parıldıyordu. Her şeyin eski haline dönmesini o kadar çok istiyordu ki!</p>

  <p class="block7">"Bu okulu sevmiyor musun, Sloat?" diye bağırdı yaratık yukarıya.</p>

  <p class="block7">"Evet," diye kekeledi Richard. Hıçkırığını yutmaya çalıştı. "Evet, tabii seviyorum!"</p>

  <p class="block7">"Bu okulu sevmeyen serserilere ne yaparız, biliyorsun, değil mi? Ver onu bize! Her şey sanki o buraya hiç gelmemiş gibi olsun!"</p>

  <p class="block7">Richard yavaşça döndü, Jack'e korkunç boş gözlerle baktı.</p>

  <p class="block7">"Sen karar ver, Richie," dedi Jack yumuşak bir sesle.</p>

  <p class="block7">"Üstünde uyuşturucu taşıyor, Richard," diye seslendi yaratık. "Dört beş çeşit! Kokain, esrar, melek tozu! Batıya yolculuğunun parasını çıkarmak için hepsini satıyor! Sana geldiği zaman sırtında olan o güzel paltoyu nereden aldı sanıyorsun?"</p>

  <p class="block7">"Uyuşturucu!" diye mırıldandı Richard ürperip rahatlayarak. "Biliyordum."</p>

  <p class="block7">"Ama buna inanmıyorsun," dedi Jack. "Senin okulunu değiştiren şey uyuşturucu değil, Richard. Hele şu köpekler..."</p>

  <p class="block7">"Onu dışarı yolla Sİ..." Etheridge-yaratığın sesi hafifliyor, uzaklaşıyordu.</p>

  <p class="block7">İki çocuk tekrar aşağıya baktıklarında onu göremediler. Jack yavaşça, "Baban nereye gitmişti dersin?" diye sordu. "Dolaptan çıkmadığı zaman nereye gitmişti sence, Richard?"</p>

  <p class="block7">Richard dönüp ona baktı. Her zaman sakin, zeki ve rahat olan yüzü sanki parça parça oluyormuş gibi sefildi. Göğsü inip kalkmaya başladı, birden Jack'in kollarına yığıldı, panik içinde ona sarıldı. "Anneme dokundu!" diye bağırdı Jack'e. Tüm vücudu titriyordu. Neredeyse çökecekti. "Bana dokundu, bana dokundu oradaki bir şey bana dokundu ve NE OLDUĞUNU DA BİLEMİYORUM!"</p>

  <p class="block5">&nbsp;</p>

  <p class="block12">2</p>

  <p class="block7">Richard yanan alnını Jack'in omzuna dayayıp yıllardır içinde tuttuğu hikâyeyi nihayet ağzından çıkardı. Sözler biçimi bozulmuş mermiler gibi, külçeler halinde çıkıyordu ağzından. Jack onu dinlerken kendi babasının nasıl garaja girip, kaybolduğunu, iki saat sonra nasıl ilerdeki köşeyi dönüp geldiğini hatırladı. O olay da yeterince kötüydü ama Richard'ın başına gelen bin beterdi. Richard'ın ille gerçek diye tutturup ona demir pençeyle sarılması da bu olayla açıklanmış oluyordu. Gerçek, bütün gerçek ve yalnızca gerçek deyip duruyordu Richard. Her tür hayali, hattâ kurgu bilimi bile istemeyişi de açıklanmış oluyordu. Jack okuldan da hatırlardı. Richard gibi tipler ne Heinlein'a, ne Asimov'a, ne Arthur C. Clarke'a ne de Larry Niven'e yüz verirlerdi. Onun yerine kosinüsleri, logaritmaları tıksırana kadar yutmaya hazırdılar. Richard ise hepsinden beterdi. Onun hayal nefreti o kadar derindi ki, ödev olarak okunması gerekmiyorsa eline roman aldığı görülmemişti. Çocukken özeti çıkacak kitapları Jack'e seçtirir, ne olduklarına aldırmaz, eline alınca pilav yiyormuş gibi çiğner, yutardı. Jack için Richard'ın beğeneceği bir hikâye bulmak iddia haline gelmişti. Onu oyalayacak, ilgilendirecek, ayaklarını yerden kesecek bir şey... Jack'e öyle olurdu bazen iyi bir roman okuduğunda. Romanların iyileri hemen hemen Hayaller kadar iyi olurdu ona göre. Diyar'ın bir açıdan görünümünü anlatır gibi olurdu her biri. Ama ne kadar uğraşırsa uğraşsın Richard'ın içinde bir kıvılcım tutuşturamamıştı. İster Al Midilli olsun, ister Şeytan, ister Ben Bir Efsaneyim... Richard'ın tepkisi hep aynıydı. Kaşlarını çatar, dikkatle okur, sonunda da çatık kaşlı, dikkatli bir kitap ödevi yazardı. Ödev ya 5-6 gibi bir not alır, ya da İngilizce öğretmeni o gün pek cömert bir günündeyse belki 7 alırdı. Richard'ın teşekküre geçme onurunu ara sıra kaçırmasının sorumlusu hep bu beşlerle altılardı.</p>

  <p class="block7">Jack, William Golding'in "Sinekler Tanrısı"nı bitirdiğinde vücudunu ateşler basıyor, ürperiyordu. Bir yandan hayranlık duyuyor, bir yandan korkuyordu. Güzel kitaplar bittiğinde hep duyduğu duyguyu duyuyordu yine... keşke bitmese, diyordu. Keşke devam etse... tıpkı hayat gibi... Ama hayat o güzel romanlardan o kadar daha, sıkıcı, o kadar daha amaçsızdı ki! Richard'ın o sıra bir kitap ödevi hazırlaması gerektiğini bildiği için ona vermişti Sineklerin Tanrısı’nı. Bu kayıp çocukların vahşiliğe dönüş hikâyesinin Richard'ı sarsacağından emindi. Ama Richard o kitabı da diğer kitaplar gibi lap lap okumuş, sonra da otopsi yapar gibi bir ödev daha hazırlamıştı. Neyin var senin? diye patlamıştı Jack o zaman. Güzel bir hikâye neden ulaşamıyor sana, Richard? Richard ona şaşkın şaşkın bakmış, Jack'in öfkesini bir türlü anlayamamıştı. Sonunda, eh, uydurma hikâyenin iyisi olmaz, öyle değil mi? deyivermişti.</p>

  <p class="block7">O gün Jack iyice şaşalamıştı Richard'ın her tür hayal ürününü reddetmesine. Ama şimdi biraz daha iyi anlıyordu. Anlamak istediğinden de daha iyi belki. Herhalde Richard'a bir kitabın kapağım açmak, o dolabın kapağını açmak gibi geliyordu. Belki her renkli kitap kapağı ona canından bezdiği o sabahı hatırlatıyordu.</p>

  <p class="block5">&nbsp;</p>

  <p class="block12">3</p>

  <p class="block7">Richard babasını öndeki büyük yatak odasının bölme şeklinde ayrılmış dolabına girerken görmüştü. Babası kapıyı da ardından kapatmıştı. Richard beş... belki altı yaşındaydı. Yedi olmadığı kesindi. Beş dakika beklemiş, sonra on dakika beklemiş, babası dolaptan hâlâ çıkmayınca biraz korkmaya başlamıştı. Seslenmişti ona. Babası cevap vermeyince dolaba yaklaşıp yaklaşıp tekrar seslenmiş, aradan on beş dakika geçip babasından hâlâ ses soluk gelmeyince Richard dolabın kapısını açıp içeriye yürümüştü. İçerisi mağara gibi karanlıktı.</p>

  <p class="block7">Ve bir şey olmuştu o anda.</p>

  <p class="block7">Kaim tüvit ceketleri, pamuklu gömlekleri, ipekleri ite ite ilerlerken dolabın o tozlu, güve kokusunun yerine bir başka koku gelmeye başlamıştı. Sıcak, ateşli bir koku. Richard önünü görmeden ilerlemeyi sürdürmüştü. Babasının adını haykırıyor, dolabın dibinde yangın çıktığım, babasının yanmakta olduğunu düşünüyordu. Koku yangın kokuşuydu çünkü. Birden bastığı tahtaların ayağının altında yok olduğunu hissetmişti. Toprağa basmaktaydı. Garip kara sinekler uçuyordu çevresinde. Pabuçlarının üzerine konuyordu o sinekler. Gözleri de duyargalarının uçundaydı. Baba! diye bağırıyordu Richard. Ceketlerle takım elbiseler de gitmişti. Ama ayaklarının altında bembeyaz karlar yoktu. Kapkara, kirli bir toprak vardı. Leş kokan bir toprak. Herhalde bu iğrenç sinekler o topraktan çıkıyordu. Richard'ın çığlıklarına başka çığlıklar cevap veriyordu. Çığlıklar ve delice kahkahalar. Çevresinde dumanlar dolanıyordu. Richard dönüp sendeleyerek geldiği tarafa ilerlemeye başlamıştı. Körler gibi ellerini öne uzatıyordu. Ceketleri arıyor, o toz kokusunu, o güve kokusunu arıyordu. Birden bileğine bir el sarılmıştı.</p>

  <p class="block7">Baba? diye sormuştu Richard. Başım eğip baktığında bileğine sarılan elin insan eli olmayıp kabuklu, yeşil bir kol olduğunu görmüştü. O yeşil kol, bir başka uzun hortuma bağlıydı. Hortumun ucu karanlıkta kayboluyor, o tarafta yalnızca karanlıktan bakan bir çift san, yukarıya doğru çekik göz görünüyordu. Aç aç bakmaktaydı gözler Richard'a.</p>

  <p class="block7">Richard haykırarak kendini kurtarıp kör gibi karanlıklara atılmıştı. Arayan parmakları babasının spor ceketlerini, takım elbiselerini yeniden bulduğu, kulakları askıların tokuşmasından çıkan o mantıklı sesi işittiği sırada, yeşil uzantı bu sefer ensesine sarılmıştı... ve sonra da kaybolmuştu. Richard, yüzü kül gibi, titreyerek beklemişti o dolabın dışında. Tam üç saat beklemişti. Dona dona. Tekrar içeriye girmeye korkuyordu. O sarı gözlerden korkuyordu. Babasının ölmüş olduğundan giderek daha çok emin oluyordu. Dördüncü saatin sonunda babası odaya dönmüştü. Ama dolaptan değil, odanın kapısından girmişti. Girdiği kapı Richard'ın arkasındaydı. O andan sonra Richard hayal denilen şeyden kesinlikle uzak durmuştu artık. Hayalle hiçbir ilişkisi olsun istemiyordu. O günkü ona yetmişti. Bütün ömrü boyunca yeterdi bu kadarı. Hemen ayağa fırlayıp babasına koşmuştu. Sevgili Morgan Sloat'a. Onu öyle sımsıkı kucaklamıştı ki, kolları bir hafta ağrımıştı. Morgan onu kaldırıp kucağına almış, ona gülmüş, neden bu kadar solgun olduğunu sormuştu. Richard da gülümsemiş, herhalde kahvaltıda yediği bir şeyin dokunduğunu, şimdi kendini daha iyi hissettiğini söylemiş, babasının yanağını öpüp kokusunu içine çekmişti. Aynı gün öğleden sonra bütün masal kitaplarını, resimli kitaplarını, küçükler için okuma kitaplarını, peri masalı kitaplarını toplamış bir kutuya doldurmuş, bodruma indirip bırakmıştı. İçinden, deprem olup yer açılsa, bu kutuyu yutsa üzülmem, hattâ sevinirim, diye düşünmüştü. Öyle bir şey olmamıştı ama Richard kitaplarım karanlığa kapattığı için memnundu yine de.</p>

  <p class="block7">Bir daha bakmamıştı onlara. Babasının dolabına da girmemişti. Ara sıra rüyasında, yatağının altında biri varmış gibi görürdü. Ya da odasının dolabında. Sarı, çekik gözlü biri. Ama bileğine sarılan yeşil uzantıyı asla düşünmemişti. Thayer okulunda o gün arkadaşı Jack Sawyer'in kollarına yığılıp ağlayıncaya kadar.</p>

  <p class="block7">Yeterdi ona o günkü serüveni... ebediyen.</p>

  <p class="block5">&nbsp;</p>

  <p class="block12">4</p>

  <p class="block7">Jack aslında Richard'ın, hikâyesini anlattıktan ve rahatça ağladıktan sonra tekrar aşağı yukarı normal haline, o mantıklı kişiliğine döneceğini ummuştu. Richard'ın işi sonuna kadar götürmesini istediği yoktu. Çılgınlığın en dış ucunu kabullenecek kadar taviz verse, o müthiş zekâsını bir kurtuluş yolu bulmak için Jack'e yardım etmeye yöneltebilirdi. Thayer okulundan kurtuluş yolu, hiç değilse. Jack o zaman Richard'ı tümüyle deli etmeden onun hayatından çıkıp gidebilirdi.</p>

  <p class="block7">Ama öyle olmadı. Jack onunla konuşmaya, orta kendi babası Phil'in garaja nasıl girip kaybolduğunu anlatmaya çalıştığında Richard dinlemeyi reddetti. O geçmiş günde, o dolapta olup bitenlerin hikâyesi açığa çıkmıştı ama (Richard hâlâ inatla o işin bir hayal olduğunda direniyordu), yine daha fazlasını istemiyordu Richard. Hiçbir zaman.</p>

  <p class="block7">Ertesi sabah Jack alt kata indi, kendi eşyalarıyla Richard'ın ihtiyaç duyacağını sandığı şeyleri toparladı... diş fırçası, ders kitaplan, defterler, bir değişimlik kıyafet. O günü Göbek Albert'in odasında geçirmeye karar vermişti Jack. Oradan bahçeyi ve dış kapıyı kollayacaklardı. Gece bastırınca belki kaçabilirlerdi.</p>

  <p class="block5">&nbsp;</p>

  <p class="block12">5</p>

  <p class="block7">Jack, Albert'in masasını aradı, bir şişe bebek aspirini buldu. Bir süre şişeye baktı, bu minik turuncu hapların Albert'in sevgili annesi konusunda tıpkı o şekerler kadar tanıtıcı bilgi verdiğini düşündü. Şişeden bir düzine kadar hap aldı, götürüp Richard'a verdi, o da dalgın dalgın yuttu. "Gel de şuraya uzan," dedi Jack.</p>

  <p class="block7">Richard, "Olmaz," dedi. Ses tonu aksi, tedirgin ve son derecede mutsuzdu. Pencereye döndü. "Nöbet tutmam gerek, Jack. Eğer böyle bir olay olacaksa, birinin nöbette olması şart. Çünkü mütevelli heyete komple bir rapor vermek gerek. Daha sonra."</p>

  <p class="block7">Jack elini hafifçe Richard’ın alnına dokundurdu. Alnı serindi. Hattâ hemen hemen soğuktu. Ama Jack yine de, "Ateşin daha da yükselmiş, Richard," dedi. "O aspirinler etki yapana kadar uzansan iyi edersin."</p>

  <p class="block7">"Yükselmiş mi?" Richard ona acıklı bir minnetle baktı. "Sahi yükselmiş mi?"</p>

  <p class="block7">"Evet, öyle," dedi Jack ciddi ciddi. "Gel de yat."</p>

  <p class="block7">Richard yattıktan beş dakika sonra uyumuştu. Jack, Göbek Albert'in koltuğunda oturmaktaydı. Koltuğun da ortası yatağın şiltesi gibi çökmüştü. Richard'ın solgun yüzü ağaran günle birlikte mum gibi parlamaya başladı.</p>

  <p class="block5">&nbsp;</p>

  <p class="block12">6</p>

  <p class="block7">Gün her nasılsa geçti. Saat dört dolaylarında Jack de uyuyakaldı. Uyandığında ortalık kararmıştı. Ne kadar uyuduğunu bilmiyordu. Tek bildiği, rüya görmediğiydi. Buna şükrediyordu. Richard tedirgin tedirgin kıpırdanıp durmaktaydı. Jack onun da yakında uyanacağını tahmin etti. Kalkıp gerindi, sırtının nasıl da tutulmuş olduğuna şaştı. Pencereye yürüyüp dışarı baktı, hareketsiz durdu, gözleri fincan gibi açıldı. İlk aklından geçen düşünce, Richard'ı uyandırmak istemiyorum, demek oldu. Bunu görmesini istemem.</p>

  <p class="block7">Ah, Tanrım, buradan kurtulmamız gerek. Hem de mümkün olduğu kadar çabuk. Jack iyice korkmuştu. Ne sebepten olduğu bilinmez, doğrudan üzerimize gelmekten korkuyorlar ama, yine de kaçmamız gerek.</p>

  <p class="block7">Richard'ı gerçekten götürecek miydi yanında? Onlar pek sanmıyorlardı herhalde. Belliydi sanmadıkları. Jack'in arkadaşını daha fazla çılgınlıklara maruz bırakmak istemeyeceğini varsayıyorlardı.</p>

  <p class="block7">Geçiş yap, Jack. Mecbursun ve kendin de biliyorsun. Richard'ı da almak zorundasın, çünkü burası tam bir cehennem oluyor.</p>

  <p class="block7">Yapamam. Diyar'a geçmek Richard'ı tam anlamıyla delirtir.</p>

  <p class="block7">Ziyanı yok. Mecbursun. Yapabileceğin şeylerin en iyisi bu. Belki de tek yapabileceğin bu. Çünkü onlar bunu beklemiyorlar.</p>

  <p class="block7">"Jack?" Richard doğrulmuş, oturuyordu. Yüzünde garip, çıplak bir bakış vardı. Gözlüğü yoktu çünkü. "Jack, bitti mi? Rüya mıymış?"</p>

  <p class="block7">Jack yatağın kenarına oturdu, kolunu Richard'ın omzuna attı. Pesten, avutucu bir sesle, "Hayır," dedi. "Henüz bitmedi Richard."</p>

  <p class="block7">"Sanırım ateşim daha da yükseldi," diye açıklamada bulundu Richard. Jack'den uzaklaştı, pencereye yürüdü. Gözlüğünü sağ eliyle kulpundan tutmuştu. Takıp dışarıya baktı. Pırıl pırıl gözlü yaratıklar gezinip duruyordu. Richard pencerede uzun süre durdu, sonra o kadar kendinden umulmayan bir şey yaptı ki, Jack anlamakta bile güçlük çekti. Richard gözlüğünü bilinçli bir hareketle gözünden çıkarıp yere attı. Buz gibi bir ses çıktı, merceklerden biri kırıldı. Richard bu sefer gözlüğün üzerine basıp iki camı da tuzla buz etti.</p>

  <p class="block7">Yerden aldı, baktı, aldırmaz bir tavırla Albert'in çöp sepetine fırlattı. Karavana. Richard’ın yüzüne inatçı bir ifade gelmişti. Yüzü sanki, artık görmek istemiyorum, diyordu. O halde, görmeyeceğim. Çaresine baktım. O da yeter. Ebediyen.</p>

  <p class="block7">"Şuna bak," dedi yamyassı, şaşmamış bir sesle. "Gözlüğümü kırdım. Bir gözlüğüm daha vardı ama onu da iki hafta önce jimnastik dersinde kırmıştım. Gözlüğüm olmadı mı kör gibiyimdir."</p>

  <p class="block7">Jack bunun doğru olmadığını biliyordu. Ama bir şey söyleyemeyecek kadar afallamıştı. Richard’ın yaptığı bu radikal harekete uygun bir cevap bulamıyordu. Deliliğe karşı son direniş eylemine öyle çok benziyordu ki!</p>

  <p class="block7">"Ateşim de yükseldi sanıyorum," dedi Richard. "Daha aspirinin var mı, Jack?"</p>

  <p class="block7">Jack tek kelime söylemeden masanın çekmecesine açtı, şişeyi Richard'a uzattı. Richard altı ya da sekiz tane daha yuttu, sonra tekrar uzandı.</p>

  <p class="block5">&nbsp;</p>

  <p class="block12">7</p>

  <p class="block7">Gece bastırırken, durumu konuşmaya defalarca söz veren Richard defalarca sözünden döndü. Buradan gitmek konusunu konuşamam, diyordu. Bu olup bitenleri de konuşamazdı. Yani şimdi konuşamazdı. Ateşi tekrar yükselmişti. Kendini çok daha kötü hissediyordu. Belki kırk dereceydi ateşi. Uyumaya ihtiyacı vardı.</p>

  <p class="block7">"Richard, Tanrı aşkına!" diye kükredi Jack. "Bana numara yapıyorsun! Senden hiç beklemezdim!"</p>

  <p class="block7">"Saçmalama," dedi Richard kendini Albert'in yatağına atarken. "Ben hastayım, Jack. Hastayken bu çılgınca şeyleri tartışmamı bekleyemezsin."</p>

  <p class="block7">"Richard, gidip seni yalnız bırakmamı ister misin?" Richard başını çevirip bir an Jack'a baktı, gözlerini ağır ağır kırpıştırdı. "Yapmazsın," dedi, sonra tekrar uykuya daldı.</p>

  <p class="block5">&nbsp;</p>

  <p class="block12">8</p>

  <p class="block7">Saat dokuz sularında bahçe yine o esrarengiz sessizliklerinden birine gömüldü. Richard sendeleyen sağduyusuna daha az yük bineceğini sezmiş gibi hemen uyandı, ayaklarını yatağın yan tarafından aşağıya sallandırdı. Duvarlarda kahverengi bir takım lekeler belirmişti. Onlara bakıp duruyordu. Sonunda Jack ona yaklaştı, Richard da onu gördü.</p>

  <p class="block7">"Kendimi çok daha iyi hissediyorum, Jack," dedi hemen. "Ama buradan gitmeyi konuşmanın bize hiçbir yaran olmaz. Ortalık karanlık ve..."</p>

  <p class="block7">"Bu gece gitmemiz gerek," dedi Jack ciddi bir sesle. "Onlar dışarda bizim işimizin bitmesini bekliyorlar. Sırf bekleseler yeter. Duvarlarda mantarlar oluşmaya başladı. Görmedim diyemezsin herhalde."</p>

  <p class="block7">Richard hoşgörüyle gülümsedi, Jack çileden çıktı. Richard'ı çok severdi ama şu anda onu bir yumrukta o mantar kaplı duvara yapıştırmak geliyordu içinden.</p>

  <p class="block7">Tam o anda kocaman beyaz böcekler Göbek Albert'in odasına girmeye başladı. Duvardaki mantar lekelerinin içinden çıkıyorlardı. Sanki o kahverengi lekeler doğuruyordu onları. Kıvrılıyor, bükülüyor, vücutlarının yarısı içerde, yansı dışarda kıvranıyor, sonra lekenin ortasından kurtulup yere düşüyor, kör gibi yatağa doğru ilerliyorlardı.</p>

  <p class="block7">Jack acaba Richard'ın gözleri benim sandığımdan da mı bozuk, diye merak etmeye başlamıştı. Yoksa son görüştüklerinden bu yana mı bozulmuştu? Çok geçmeden, ilk kanısında haklı olduğunu anladı. Richard enikonu iyi görüyordu. Duvarlardan çıkan o jelatin gibi yaratıkları kesinlikle gördüğü belliydi. Avazı çıktığı kadar bağırıp Jack'e yaslandı. Yüzü tiksintiyle kıvrılmıştı.</p>

  <p class="block7">"Böcekler, Jack! Ah, Tanrım! Böcekler! Böcekler!" "Bir şey olacak değil, değil mi, Richard?" diye sordu Jack. Arkadaşını kendinde var olduğunu bilmediği bir kuvvetle yerinde tutabiliyordu. "Sabahı bekleriz, değil mi? Sorun yok, değil mi?"</p>

  <p class="block7">Böcekler düzinelerle fışkırıyordu. Sonra yüzlere dönüştü. Tombul, balmumu gibi beyaz, fazla iri kurtlar. Bir kısmı yere düşünce çatlayıp yarılıyor, bir kısmı toparlanıp onlara doğru ilerliyordu.</p>

  <p class="block7">"Böcekler, Tanrım, kaçmalıyız, mecburuz..."</p>

  <p class="block7">'Tanrıya şükür, bu çocuk sonunda ışığı gördü," dedi Jack.</p>

  <p class="block7">Sırt çantasını sol koluna taktı, sağıyla Richard'ın dirseğini yakaladı, onu kaldırıp kapıya sürükledi. Beyaz böcekler pabuçlarının altında ezilip duruyordu. Artık yer tahtalarının arasından da çıkmaya başlamışlardı. Ayıp sayılacak bir çoğalma yer almaktaydı Albert'in odasında. Tavandaki bir çatlaktan nehir gibi böcekler dökülüp Jack'in saçlarına, omuzlarına kondular, orada kıpırdanmaya başladılar. Jack onları elinden geldiği kadar silkeledi, bir yandan avaz avaz bağıran Richard'ı kapıya doğru sürükledi.</p>

  <p class="block7">Galiba gidiyoruz, diye düşündü Jack. Tanrı yardımcımız olsun, sanıyorum gidiyoruz.</p>

  <p class="block5">&nbsp;</p>

  <p class="block12">9</p>

  <p class="block7">Yine büyük salondaydılar. Thayer okulundan nasıl kaçabilecekleri konusunda Richard'ın Jack kadar bile fikir sahibi olmadığı kısa zamanda ortaya çıktı. Jack bir tek şeyi çok iyi biliyordu. Şu anda Nelson Binasının kapısı dışında hüküm süren o aldatıcı sessizliğe güvenecek değildi.</p>

  <p class="block7">Büyük salonun penceresinden bakarken Jack ilerde sekizgen biçiminde bir tuğla bina gördü.</p>

  <p class="block7">"O nedir, Richard?"</p>

  <p class="block7">"Hu?" Richard'ın gözleri bahçeyi kaplayan kara çamurlardaydı.</p>

  <p class="block7">"Şu tuğla bina. Buradan zar zor görünüyor."</p>

  <p class="block7">"O mu? O depo."</p>

  <p class="block7">"Depo ne demek yani?"</p>

  <p class="block7">"Adının anlamı yok artık," dedi Richard. Gözleri hâlâ çamurdaydı. "Revir gibi. Bizim revire de Kremlik derler. Eskiden o bina bir mandıraymış da ondan. 1910'a kadar. Gelenek, Jack, en önemli şey o. Thayer'i sevişimin nedenlerinden biri de bu."</p>

  <p class="block7">Richard çamurlu bahçeye bir daha baktı, "Yani eskiden sevişimin," dedi.</p>

  <p class="block7">"Kremliği anladım. Depo neden peki?"</p>

  <p class="block7">Richard yavaş yavaş Thayer ve Gelenek yaklaşımına ısınmaya başlamıştı.</p>

  <p class="block7">"Springfield bölgesi demiryolu başlangıcıydı eskiden," dedi. "Hattâ</p>

  <p class="block7">Öyle ki..."</p>

  <p class="block7">"Hangi eski günlerden söz ediyorsun sen, Richard?"</p>

  <p class="block7">"Bin sekiz yüz seksenler, doksanlar. Bak, aslında..."</p>

  <p class="block7">Richard'ın sesi zayıfladı. Miyop gözleri salonun çevresinde dolanıyor, yeni beyaz böcekler arıyordu herhalde. Yoktu burada. Henüz yoktu yani. Ama duvarlarda birkaç kahverengi benek belirmeye başlamıştı. Böcekler henüz gelmemişse bile, yakında gelirlerdi.</p>

  <p class="block7">"Haydi, Richard," dedi Jack. "Seni zorla konuşturmak gerekmezdi eskiden."</p>

  <p class="block7">Richard biraz gülümsedi, gözleri Jack'e döndü. "Springfield on dokuzuncu yüzyılın son yirmi yılında Amerika'nın en büyük üç dört demiryolu kavşak merkezinde biriydi. Coğrafî durumu uygundu." Sağ elim yüzüne götürdü, işaret parmağıyla, olmayan gözlüğünü yukarı itmek ister gibi yaptı, sonra elini indirdi, biraz utanmış göründü. "Springfield'den her yöne trenler kalkardı. Bu okulun kurulma nedeni de, Andrew Thayer'in imkânları görebilmiş olması. Doğuya olduğu kadar batıya da mal sevketmenin potansiyelini ilk gören oydu."</p>

  <p class="block7">Jack'in zihninde birden parlak bir ışık yandı, tüm düşünceleri aydınlanıverdi.</p>

  <p class="block7">"Batı kıyısına mı?" Midesi bir takla attı. Zihnindeki parlak ışığın gösterdiği yolu henüz tam kavrayamıyordu ama, aklına ilk gelen kelime pırıl pırıl ve çok netti</p>

  <p class="block7">Tılsım!</p>

  <p class="block7">"Batı kıyısı mı dedin?"</p>

  <p class="block7">"Elbette dedim." Richard, Jack'e garip garip bakıyordu. "Jack, sağır mı oluyorsun sen?"</p>

  <p class="block7">"Hayır," dedi Jack. Springfield Amerika'nın en büyük demiryolu kavşaklarından biriydi... "Hayır, iyiyim," Batıya mal sevketmenin potansiyelini ilk gören oydu...</p>

  <p class="block7">"Bir an için çok garip göründün de."</p>

  <p class="block7">Kendisi bir bakıma Dış Bölge'ye trenle mal yollamanın potansiyelini ilk görendi.</p>

  <p class="block7">Jack biliyordu, kesinlikle biliyordu. Springfield hâlâ bir tür önem taşıyordu. Belki hâlâ sevkiyat merkeziydi. Belki de Morgan'ın sihrinin burada bu kadar iyi işlemesi bundandı.</p>

  <p class="block7">Richard anlatıyordu "Burada kömür stokları bulunurdu. Vagon depoları vardı. Milyarlarca millik demiryolu hatları buradan başlardı. Tüm alan bugün Thayer okulunun bahçesi içinde. Toprağı birkaç metre kazsan, hemen çeşit çeşit raylar bulursun. Ama bina olarak bir tek o gördüğün kalmış. Depo. Aslında gerçek depo falan değilmiş. Bir kere fazla küçük. İlk bakışta belli. Orası demiryolu merkez bürosuymuş. İstasyon müdürüyle esas patron, işlerim orada yaparlarmış."</p>

  <p class="block7">"Ne çok şey biliyorsun..." dedi Jack. Otomatik olarak konuşur gibiydi. Kafası hâlâ o garip yeni ışıkla doluydu.</p>

  <p class="block7">"Thayer geleneğinin parçası orası." dedi Richard.</p>

  <p class="block7">"Şimdi ne olarak kullanılıyor?"</p>

  <p class="block7">"İçinde küçük bir tiyatro var. Tiyatro Kulübü bazen eserler sahnelerse diye. Ama son birkaç yıldır Tiyatro Kulübü pek faal değil."</p>

  <p class="block7">"Kilitli midir dersin?"</p>

  <p class="block7">"Depoyu neden kilitlesinler?" diye sordu Richard. "Eski zaman oyunlarının dekorlarından parça mı çalınacak yani?"</p>

  <p class="block7">"Demek içeriye girebiliriz, öyle mi?"</p>

  <p class="block7">"Sanırım evet. Ama neden..."</p>

  <p class="block7">Jack ping-pong masalarının ilerisindeki kapıyı gösterdi.</p>

  <p class="block7">"Orada ne var?"</p>

  <p class="block7">"Ocaklar. Yiyecek ısıtmak için bir microwave fırın. Jack..."</p>

  <p class="block7">"Yürü."</p>

  <p class="block7">"Jack, galiba ateşim tekrar çıkıyor." Richard zayıf zayıf gülümsedi. "Belki bir süre burada kalsam iyi olur. Bu gece şu kanepelere uzanırız..."</p>

  <p class="block7">Jack ciddi bir sesle, "Duvarlardaki kahverengi lekeleri görüyor musun?" deyip parmağıyla işaret etti.</p>

  <p class="block7">"Hayır. Gözlüğüm olmadan nereden göreyim?"</p>

  <p class="block7">"Eh, lekeler belirdi. Bir saate kalmaz, beyaz böcekler de çıkıp..:"</p>

  <p class="block7">"Peki," dedi Richard aceleyle.</p>

  <p class="block5">&nbsp;</p>

  <p class="block12">10</p>

  <p class="block7">Ocakların, fırınların bulunduğu yer kokuyordu. Besbelli içlerine yemekler konmuş, sonra bozulmuştu. Ortada duran yiyecekler de küf içindeydi.</p>

  <p class="block7">Jack, Richard'ı pencereye doğru çekti, dışarı baktı. Depo buradan çok iyi görünüyordu. Onun gerisinde çit ve dışarı kıvrılan çıkış yolu vardı.</p>

  <p class="block7">"Birkaç saniyeye kadar dışarı çıkıyoruz," diye fısıldadı Jack. Pencerenin mandalım açıp camı yukarıya itti.</p>

  <p class="block7">Okulun varlığının nedeni, Andrew Thayer'in imkânları görmüş olması... sen de görebiliyor musun imkânları, Jack?</p>

  <p class="block7">Belki de görüyorum, diye düşündü.</p>

  <p class="block7">Richard ürkek bir sesle, "O insanlardan mı var dışarda?" diye sordu.</p>

  <p class="block7">"Yok." Jack şöyle bir bakmıştı. Varmış, yokmuş, pek de farketmiyordu artık.</p>

  <p class="block7">Amerika'nın üç dört büyük demiryolu kavşağından biri... demiryolu nakliyesi işinde servet vardı... çoğu batı kıyısına... kendisi batıya mal sevketmenin potansiyelini ilk gören adamdı... batıya... batıya... batıya...</p>

  <p class="block7">Pencereden içeriye koyu bir yosun kokusuyla çöp kokusu karışımı girdi. Jack tek bacağını pencere pervazının kenarından atıp Richard’ın eline sarıldı. "Haydi, gel," dedi.</p>

  <p class="block7">Richard geri çekildi. Yüzü korkudan pek bir uzamıştı.</p>

  <p class="block7">"Jack... bilemiyorum..."</p>

  <p class="block7">"Burası çöküyor," dedi Jack. "Yakında böceklerle dolacağı da ayrı. Yürü haydi. Biri beni bu pencerede otururken görürse, fareler gibi oraya koşabilme şansımızı da kaybederiz."</p>

  <p class="block7">"Bunların hiçbirini anlamıyorum!" diye bağırdı Richard. "Burada neler olup bittiğini zerre kadar anlamıyorum!"</p>

  <p class="block7">"Sus ve yürü. Yoksa seni bırakırım, Richard. Yemin ederim bırakırım. Seni çok severim ama, annem ölüyor benim. Kendi dertlerini kendin çöz diye bırakırım."</p>

  <p class="block7">Richard, Jack'in yüzüne baktı ve gözlüğü olmamasına rağmen onun doğruyu söylemekte olduğunu görebildi. Jack'in elini tuttu. 'Tanrım, korkuyorum," diye fısıldadı.</p>

  <p class="block7">"Kim korkmuyor?" dedi Jack. Kendini itti. Ayakları bir saniye sonra yerin balçık çamuruna bastı. Richard da yanına atladı.</p>

  <p class="block7">"Depoya koşacağız," diye fısıldadı Jack. "Elli metre falan sanırım. Kilitli değilse içeriye gireceğiz, kilitliyse, Nelson'a bakan tarafta elimizden geldiği kadar saklanacağız. Kimsenin bizi görmediğinden ve ortalığın sakin olduğundan emin olunca..." "Çite gideceğiz."</p>

  <p class="block7">'Tamam." Belki de geçiş yapmak zorunda kalırız ama şimdilik onu boş ver, diye düşündü Jack. "Arkadaki o servis yoluna. Bana öyle geliyor ki biz Thayer okulundan çıktığımız anda burada işler yoluna girecek. Çeyrek mil gittik mi arkamıza bakıp yatakhanelerin ve kütüphanenin ışıklarını görebileceğiz herhalde, Richard."</p>

  <p class="block7">"O çok iyi olur," dedi Richard. Sesi insanın yüreğini yakıyordu.</p>

  <p class="block7">'Tamam. Hazır mısın?"</p>

  <p class="block7">"Herhalde."</p>

  <p class="block7">"Depoya koş. Bu taraf duvara dayan ve dur. Eğil ki çalılar saklasın. Çalıları görüyor musun?" "Evet."</p>

  <p class="block7">'Tamam. Marş!" Nelson binasından fırlayıp depoya doğru koşmaya başladılar.</p>

  <p class="block5">&nbsp;</p>

  <p class="block12">11</p>

  <p class="block7">Onlar yolun yansında, ağızlarından buhar çıkararak, çamurlara bata çıka koşarken, kilisenin çanları iğrenç bir sesle çalmaya başladı. Köpeklerin koro halinde uluması da çanlara cevap verdi.</p>

  <p class="block7">Dönmüşlerdi hepsi... büyük sınıf öğrencileri. Jack, Richard'ın eline uzanırken o da onunkine uzandı. Eller kenetlendi.</p>

  <p class="block7">Richard bağırıp Jack'i sola çekmeye uğraştı. Parmakları Jack'in elini felç edercesine sıkmıştı. İnce, beyaz bir kurt, deponun arkasından ortaya çıktı, onlara doğru koşmaya başladı. Kurtların yönetim kurulu başkanıydı bu. Jack onun o gün limuzin arabadan inen yaşlı adam olduğunu tanıdı. Öteki kurtlarla köpekler de onun peşindeydi. Jack birden bunlardan bazılarının köpek olmadığını anladı. Bir kısmı öğrencilerdi. Şekil değiştirmişlerdi. Bazıları da yetişkin insanlardı. Öğretmenlerdi herhalde.</p>

  <p class="block7">"Bay Dufrey!" diye bağırdı Richard. Parmağıyla işaret ediyordu. Jack deli gibi, gözlüksüz de iyi görüyorsun, Richie, diye düşündü. "Bay Dufrey! Tanrım, bu Bay Dufrey! Bay Dufrey! Bay Dufrey!"</p>

  <p class="block7">Böylece Jack da Thayer Okulunun müdürünü ilk defa olarak görmüş oldu. Ufak tefek bir ihtiyardı. Kır saçlıydı. Kocaman, kanca bir burnu vardı. Yüzü buruşuk, maymun gibiydi. Köpeklerle birlikte dört ayak üstünde koşuyor, kepi başında oynayıp duruyor, bir türlü yere düşmüyordu. Jack'e sırıttı, Richard'a da sırıttı. Upuzun dili ağzından sarktı, nikotinden sararmış dişleri göründü.</p>

  <p class="block7">"Bay Dufrey! Ah Tanrım! Ah, sevgili Tanrım! Bay Dufrey! Bay Du..."</p>

  <p class="block7">Jack'i daha hızlı, daha hızlı çekiyordu sola doğru. Jack daha iriydi ama Richard'ın kuvveti kapıldığı panikten geliyordu. Havada patlamalar yer almaktaydı. O kötü çöp kokusu giderek güçlendi. Jack çamurun yerden fışkırma seslerini duyuyordu. Sürünün önündeki beyaz kurt iyice yaklaşmıştı. Richard ondan uzaklaşmaya, çite yaklaşmaya uğraşıyordu. Haklıydı ama, yanlıştı bu. Yanlıştı, çünkü ulaşmaları gereken yer depoydu, çit değil. Depo önemliydi. Çünkü orası Amerika'nın üç dört demiryolu merkezinden biriydi ve çünkü Andrew Thayer batıya sevkiyatın önemini ilk gören adamdı. Şu anda Jack da bazı imkânlar görüyordu. Bunların hepsi sezgiydi tabii. Ama Jack artık bu evrensel konularda güvenebileceği tek şeyin sezgileri olduğunu öğrenmişti.</p>

  <p class="block7">"Yolcunu bırak, Sloat!" diye homurdanıyordu Dufrey. "Yolcunu bırak! O sana göre fazla güzel!"</p>

  <p class="block7">Ama yolcu da ne demek, diye merak etti Jack. Richard onu kör gibi çitlere çekmeye çalışırken Jack de onu öğrenci öğretmen karması sürüye doğru çekti. Yani depoya doğru. Yolcu ne demek, belli. Yolcu, bir şeye binip giden demek. Nereden biner yolcu? Depodan...</p>

  <p class="block7">"Jack, ısıracak!" diye bağırdı Richard.</p>

  <p class="block7">Öndeki Kurt Dufrey'le arayı çok açmıştı. Üstlerine atladı. Ağzı kocaman açıktı. Arkalarında bir çatırtı oldu, Nelson binası kavun gibi yarılıverdi.</p>

  <p class="block7">Bu sefer Richard'ın parmaklarını kıracak kadar sıkan Jack'di. Çılgın çanlar çalarken, havai fişekler gibi sesler çıkarırken, o Richard'ı çekerek koşmaya çalışıyordu.</p>

  <p class="block7">'Tutun!" diye haykırdı. 'Tutun Richard, gidiyoruz!"</p>

  <p class="block7">Düşünmeye vakit bulmuştu; Roller değişti artık. Şimdi sürü Richard oldu. O benim yolcum. İkimize de Tanrı yardım etsin!</p>

  <p class="block7">"Jack, ne oluyor?" diye haykırdı Richard. "Ne yapıyorsun? Kes artık! KES ARTIK!"</p>

  <p class="block7">Richard hâlâ bağırıyordu ama Jack artık onu duymuyordu. Birden o felâket duygusu kara bir yumurta kabuğu gibi açıldı, beyni ışıklarla doldu. Hafif, tatlı bir hava... bir mil ilerdeki tarladan çıkarılan turpun kokusunu duyabileceğiniz kadar temiz bir hava. Jack bir hız alsa, tüm bahçeyi aşabileceğini hissetti. Belki uçardı bile. Sırtlarına kanat takıp uçan o adamlar gibi.</p>

  <p class="block7">O pis kokunun yerini şimdi ışık ve duru hava dolduruyordu. Bir an için her şey gözüne net ve temiz göründü. Bir an için her şey gök kuşağıydı.</p>

  <p class="block7">Böylece Jack Sawyer bir kere daha Diyar'a geçiş yaptı. Bu sefer yıkılıp dökülen Thayer okulunun bahçesinde, başını eğmiş olanca hala koşarken, köpekler çevresinde hırlaşırken yaptı geçişi.</p>

  <p class="block7">Ve bu sefer Morgan Sloat'un oğlu Richard'ı da yanında götürdü</p>

  <p class="block6" id="calibre_pb_39">&nbsp;</p>
</body>
</html>
