<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 15</h1>

  <p class="block5">&nbsp;</p>

  <p class="block3">KARTOPU ŞARKI SÖYLÜYOR</p>

  <p class="block5">&nbsp;</p>

  <p class="block12">1</p>

  <p class="block7">Jack hemen siyah adama doğru seyirtti. Yüreği gümbür gümbür atıyordu.</p>

  <p class="block7">Speedy?</p>

  <p class="block7">Siyah adam eliyle yoklayarak kâsesini buldu, kaldırıp salladı. İçinde birkaç bozuk para şıngırdadı.</p>

  <p class="block7">Bu Speedy. O kara gözlüklerin ardındaki Speedy.</p>

  <p class="block7">Jack emindi bundan. Ama bir an sonra da, adamın Speedy olmadığından emindi. Speedy'nin omuzları bu kadar köşeli bu kadar geniş değildi. Göğsü de bu kadar enli değildi. Omuzları yuvarlak, biraz eğikti. Göğsü bu yüzden içine göçmüş gibi dururdu. Mississippi John Hurt gibiydi o, Ray Charles gibi değildi.</p>

  <p class="block7">Şu gözlüklerini bir çıkarsa, o mu, değil mi emin olurdum.</p>

  <p class="block7">Speedy'nin adını yüksek sesle söylemek üzere ağzını açtığı sırada yaşlı adam birden gitarını çalmaya başladı. Buruşuk parmakları kurumuş cevizler gibiydi. Güzel çalıyordu. Jack az sonra melodiyi tanıdı. Babasının eski plaklarından biriydi. 'Mississipi John Hurt Aramızda' adlı longplaydendi. Kör adam şarkı söylemiyordu ama, Jack sözleri biliyordu.</p>

  <p class="block5">&nbsp;</p>

  <p class="block19">İyi yürekli dostlar, söyleyin bana,</p>

  <p class="block19">Zor değil mi Lewis'i yepyeni bir mezarda görmek,</p>

  <p class="block19">Melekler gömdükten sonra...</p>

  <p class="block5">&nbsp;</p>

  <p class="block7">O sırada sansın gençle üç kız çarşının o kapısından çıktılar. Kızların ellerinde birer dondurma külahı vardı. Delikanlı sosisli sandviç yiyordu. Jack'in durduğu yere doğru ilerlediler. Tüm dikkatini yaşlı siyaha vermiş olan Jack onları görmedi bile. Karşısındakinin Speedy olduğu düşüncesine saplanmış kalmıştı. Speedy de her nasılsa onun zihnini okuyor olmalıydı. Yoksa nasıl birdenbire Mississipi John Hurt şarkıları çalmaya başlayabilirdi? Hem de tam Jack'in aklından o şarkıcı geçerken... Üstelik şarkıda Jack'in yolculuk adı da geçiyordu.</p>

  <p class="block7">Sansın genç, sosisli sandviçini sol eline aldı, geçerken Jack'in sırtına elinden geldiği kadar hızlı bir tokat indirdi. Jack'in dişleri dilinin üzerine kapandı. Acısı dayanılacak gibi değildi.</p>

  <p class="block7">"Fazla kırıtma, kokarca!" dedi delikanlı. Kızlar gülüşüp bağrıştılar.</p>

  <p class="block7">Jack öne doğru sendelediğinde kör adamın kâsesine çarpmıştı. Bozuk paralar döküldü, yuvarlandı. Müziğin sesi de bu arada kesildi.</p>

  <p class="block7">Tipik Amerikalı gençle üç prensesi uzaklaşıyorlardı, Jack arkalarından baktı, artık alışmaya başladığı o çaresiz öfkeyi bir kere daha hissetti. Kendi başına olmaktan geliyordu bu duygu. İnsanların insafına kalmış sayılacak kadar gençti. Kolay lokmaydı. Ruh hastası Osmond'dan gaddar Elbert Palamountain'a kadar herkesin. Yaşlı çiftçiye göre gündeliğin hakkım vermek için insan Ekim yağmurları altında tarlalarda on iki saat çalışmalı, öğle molasında kamyonun gölgesinde ayakta durmalı, soğanlı sandviç yiyip İncil'den Hazreti Eyüb'ün sabrını okumalıydı.</p>

  <p class="block7">Jack'in uzaklaşan gençlere yetişmek gibi bir niyeti yoktu. Yalnızca içindeki garip bir duygu, isterse yetişebileceğini söylüyordu ona. Bir çeşit gücü varmış gibi hissediyordu. Elektrik yükü gibi bir şey. Bazen bunu başkaları da anlıyormuş gibi geliyordu ona. Kendisine bakan suratlardan okuyordu anladıklarını. Ama şimdi canı bu insanlara yetişmek istemiyordu. Tek istediği rahat bırakılmaktı. Çünkü...</p>

  <p class="block7">Kör adam elleriyle yoklayarak dökülen paralarını bulmaya uğraşıyordu. Elleri kaldırımın üzerinde ağır ağır ilerlemekteydi. Sanki okuyordu kaldırımı. Bir on sente rastladı, alıp kâseye attı. Trink!</p>

  <p class="block7">Jack tâ uzaktan kızlardan birinin sesini duydu. "Neden izin veriyorlar orada kalmasına? Öyle kaba görünüşlü şey ki!"</p>

  <p class="block7">Daha uzaktan ötekinin sesi geldi. "Gerçekten öyle!"</p>

  <p class="block7">Jack diz çöküp yardım etmeye koyuldu. Bozuk paraları birer birer topluyor, adamın kâsesine koyuyordu. Yerde siyah adamla yan yanayken ekşi ter kokusunu, küf kokusunu, baygın mısır kokusunu alabiliyordu. Şık giyinmiş çarşı müşterileri onların açığından dolaşmaktaydılar.</p>

  <p class="block7">"Sağol, sağol," diye mırıldanıyordu kör adam tekdüze bir sesle. Jack adamın soluğunda baharat kokuları aldı. "Sağol, Allah razı olsun, sağol."</p>

  <p class="block7">Bu adam Speedy.</p>

  <p class="block7">Yoo, Speedy değil.</p>

  <p class="block7">Sonunda onu konuşmaya zorlayan, yanında ne kadar az sihirli iksir kaldığını hatırlaması oldu... bunda da şaşılacak bir şey yoktu. İki yudumu ancak kalmıştı. Angola'da olup bitenlerden sonra bir daha Diyar'a gitmeye cesaret edip edemeyeceğini bilmiyordu gerçi. Ama annesinin hayatım kurtarmakta da hâlâ kararlıydı. Demek ki geçişi yapması da şarttı.</p>

  <p class="block7">Tılsım dedikleri şey her ne olursa olsun, Jack'in onu almak için öteki tarafa geçmesi zorunluydu.</p>

  <p class="block7">"Speedy?"</p>

  <p class="block7">"Sağol, teşekkürler, Allah razı olsun, bir tanesi şu tarafa yuvarlanmamış mıydı?" Adam parmağıyla gösterdi.</p>

  <p class="block7">"Speedy! Ben Jack!"</p>

  <p class="block7">"Buralarda Speedy<sup class="calibre4">(*)</sup> diye bir şey yok evlât. Hiç yok hem de." Adamın elleri beton üzerinde demin işaret ettiği tarafa doğru kayıyordu. Sonunda beş senti bulup kâseye attı. Öteki eli şık giyinmiş bir kadının ayakkabısına değdi. Kadının güzel, boş ifadeli yüzü tiksintiyle kırıştı, hemen oradan uzaklaştı.</p>

  <p class="block20">(Speedy: Hızlı)</p>

  <p class="block7">Jack son parayı çamurların içinden aldı. Gümüş bir dolardı... Bir yüzünde Özgürlük Anıtının suratı vardı.</p>

  <p class="block7">Gözlerinden yaşlar boşalmaya başladı. Kirli suratından akarken onları titreyen koluyla sildi. Jack o anda Thielke, Wild, Hagen, Davey ve Heidel için ağlıyordu. Annesi için ağlıyordu. Laura DeLoessian için ağlıyordu. Arabacının çamurlarda, cepleri dışarıya çekilmiş durumda yatan oğlu için ağlıyordu. Ama en çok da kendisi için ağlıyordu. Yollardan usanmıştı.</p>

  <p class="block7">Belki insan Cadillac'la gidiyor olsa, hayallerdeki yolculuklar gibi olabilirdi ama, otostopla gidince, hikâye uydura uydura gidince, elâlemin insafına sığınmış demekti. Bir sınavdı bu tür yolculuk. Jack artık yeterince sınavdan geçtiğini düşünüyordu. Ama ağlayarak kurtulabileceği bir şey değildi ki bu! Ağlayıp sızlanmaya kalkarsa annesi kanserden ölecek, Morgan Amca da Jack'in hakkından gelecekti.</p>

  <p class="block7">"Yapamayacağım galiba, Speedy!" diye ağladı. "İnanamıyorum, dostum."</p>

  <p class="block7">Kör adam bu sefer dökülen paraları bırakıp elleriyle Jack'i aradı. Duyarlı, sezgili parmaklar Jack'in kolunu buldu, yakaladı. Jack her parmağın ucundaki nasırları hissedebiliyordu. Adam Jack'i kendine çekti, ter, sıcak ve baharat kokuları arasında Jack yüzünü Speedy'nin göğsüne gömdü.</p>

  <p class="block7">"Haa, evlât! Ben Speedy falan bilmem ama sen galiba ona çok güveniyorsun. Sen..."</p>

  <p class="block7">"Annemi özlüyorum, Speedy," diye ağladı Jack. "Sloat da peşimde. Çarşıdaki telefonda o vardı, o vardı. Hem en kötüsü o kadarla kalmıyor. En kötüsü Angola'da oldu... Yağmur Kulesi... deprem... beş kişi... ben, ben yaptım. Speedy, ben öldürdüm onları. Bu dünyaya geçerken öldürdüm onları. Babamla Morgan nasıl Jerry Bledsoe'yu öldürdülerse öyle!"</p>

  <p class="block7">Baklayı çıkarmıştı ağzından artık. En kötüsünü. Boğazına ağırlık veren suçluluk duygusunu küsmüştü. Boğacaktı yoksa o duygu onu. Birden bir ağlama krizine tutuldu. Ama bu sefer korkudan değil, rahatlamış olmaktan ötürü ağlıyordu. Söylemişti artık. Katildi kendisi.</p>

  <p class="block7">"Uuuu-iii!" diye bağırdı siyah adam. Sapıklar gibi zevklenmişti sanki. Jack'i ince, güçlü koluyla bağrına basıp salladı. "Sen pek ağır bir yük taşımaya çalışıyorsun, evlât. Öyle, evet. Belki birazını sırtından indirsen iyi edersin."</p>

  <p class="block7">"Ben öldürdüm onları," diye fısıldadı Jack. "Thielke, Wild, Hagen, Davey..."</p>

  <p class="block7">"Eğer dostun Speedy burada olsa," diye söze başladı siyah adam, "sana bütün dünyayı omuzlarında taşıyamazsın derdi, evlâdım. Yapamazsın bunu. Kimse yapamaz. Dünyayı sırtında taşımaya kalktın mı, önce sırtın kırılır, sonra da ruhun kırılır!"</p>

  <p class="block7">"Ben onları öl..."</p>

  <p class="block7">"Kafalarına tabanca dayayıp tetik mi çektin birilerinin?"</p>

  <p class="block7">"Hayır... deprem... ben geçiş yaptım..."</p>

  <p class="block7">"Ben öyle şeyleri anlamam," dedi siyah adam. Jack ondan biraz uzaklaşmış, merakla yüzüne bakıyordu. Ama siyah adam başım otoparka doğru çevirmişti. Eğer gerçekten korse, demek polis arabasının güçlü motor sesini öteki arabalardan ayırabiliyordu. Dosdoğru yaklaşan polis arabasına bakmaktaydı çünkü. 'Tek bildiğim, senin bu öldürme fikrini biraz geniş tuttuğun. Şimdi biz burada otururken karşımızda biri kalp krizinden ölse, ben öldürdüm diyeceksin. Ah, ben burada oturuyorum diye öldü, aaaah, vaaah, diyeceksin, ha?" Yaşlı adam keyifle güldü.</p>

  <p class="block7">"Speedy..."</p>

  <p class="block7">"Burada Speedy diye bir şey yok dedim ya," diye tekrarladı siyah adam. Sonra çarpık bir gülüşle sarı dişlerini gösterdi. "Bir tek, kendilerini suçlamakta acele eden tipler var. Belki başkalarının başlattığı şeylerin suçlarım üstleniyorlardır. Sen belki kaçıyorsun, belki de kovalanıyorsun, yavrum!"</p>

  <p class="block7">Gitarında bir la akoru vurdu.</p>

  <p class="block7">"Belki de akorun tutmuyor biraz."</p>

  <p class="block7">Bu sefer do akoru vurdu. Jack elinde olmadan gülümsedi.</p>

  <p class="block7">"Belki de bir başkası el atıyordur senin alanına."</p>

  <p class="block7">Tekrar la akoruna dönmüştü. Sonra gitarını kaldırıp bir kenara koydu. Bir arada polis arabasındaki iki polis yazı tura atıyorlar, ihtiyar kartopu polis arabasına binmek istemezse içlerinden hangisinin ona dokunmak zorunda kalacağını kararlaştırmaya çalışıyorlardı.</p>

  <p class="block7">İhtiyar tekrar güldü. "Belki sonunda mahv, belki gam, belki şu, belki bu vardır," dedi. Sanki Jack'in korkuları ömründe işittiği en komik şeymiş gibi davranıyordu.</p>

  <p class="block7">"Ama neler olabileceğini bilemiyorum ki eğer..."</p>

  <p class="block7">"Kimse bir hareketi yapınca ne olacağım bilemez, değil mi?" diye onun sözünü kesti belki Speedy olan, belki de olmayan siyah adam. "Hayır, kimse bilmez. Bunu düşünürsen hiç evinden çıkamazsın ki! Çıkmaya korkarsın! Senin sorunların nedir, bilmem, evlât. Bilmek de istemem. Depremlerden falan dem vurmak belki de çılgınlık. Ama bana yardım edip paraları topladığına, hiçbirini de çalmadığına göre (tıkırtıları saydım, oradan biliyorum) ben de sana bir öğüt vereyim istersen. Bazı şeylere engel olmak insanın elinden gelmez. Bazen biri bir şey yaptı diye insanlar ölür., ama belki o kişi o şeyi yapmasaydı çok daha fazla insanlar ölürdü. Ne demek istediğimi anlıyor musun, evlât?"</p>

  <p class="block7">Kirli güneş gözlükleri Jack'e doğru eğildi.</p>

  <p class="block7">Jack içinden derin bir rahatlama duygusu hissetti. Anlıyordu, evet. Kör adam zor Seçeneklerden söz etmekteydi. Zor seçeneklerle suç işleme arasında bir fark olduğunu söylüyordu. Belki bu işte bir suç yoktu.</p>

  <p class="block7">Belki de suçlu az önce kendisine eve dönmesini söyleyen adamdı.</p>

  <p class="block7">Kör adam elini uzatıp gitarda bir re majör akoru vurarak konuştu. "Hattâ belki de her şey Tanrı'ya hizmet etmek içindir. Anamın bana dediği gibi, belki senin ananın da sana dediği gibi. Tabii anan iyi bir kadınsa. Belki biz bir şeyi yapmayı düşünüyor, sonra başka bir şey yapıyoruzdur. Kutsal Kitap bir yığın şey söyler ama, içlerinden kötüymüş gibi görünenler bile Tanrı'ya hizmettir. Ne dersin, evlât?"</p>

  <p class="block7">"Bilemiyorum," dedi Jack dürüstlükle. Kafası karmakarışıktı. Gözlerini kapadığı anda telefonun duvardan kopup ucunda telleriyle manyak bir kukla gibi düşüşü geliyordu gözünün önüne.</p>

  <p class="block7">"Eh, kokuya bakılırsa bu iş seni içmeye sürüklüyor galiba." "Ne?" diye şaşaladı Jack. Sonra düşündü. Ben zaten Speedy'nin Mississippi John Hurt'e benzediğini hep düşünürdüm. Bu adam da bir John Hurt şarkısı çalıyordu... Şimdi bana sihirli iksirden söz ediyor. Dikkatli davranıyor ama, ondan söz ettiğinden eminim... öyle olmak zorunda!</p>

  <p class="block7">Jack alçak sesle, "Zihin okuyorsun herhalde," dedi. "Öyle değil mi? Bunu Diyar'da mı öğrendin, Speedy?"</p>

  <p class="block7">"Zihin okumaktan anlamam," dedi kör adam. "Ama farlarım söneli bu Kasım'da tam kırk iki yıl doluyor. Kırk iki yılda insanın burnu da, kulakları da epey keskinleşir. Senden ucuz şarap kokusu alıyorum. Üstünden başından tütüyor. Sanki saçlarını onunla yıkamışsın!"</p>

  <p class="block7">Jack garip bir suçluluk duydu. Kendisi suçsuzken biri onu suçladı mı hep böyle bir duyguya kapılırdı zaten. Bu dünyaya geçiş yapmadan önce, hemen hemen boşalmış bir şişeye şöyle bir dokunmuştu, o kadar. Dokunmak bile dehşetle doldurmuştu içini. Sihirdi bu bal gibi. Güçlü sihirdi. Ve bazen insanların ölümüne sebep oluyordu.</p>

  <p class="block7">"içmedim aslında, gerçekten içmedim," diyebildi sonunda, "Yola çıkarken yanıma aldığım hemen hemen bitti sayılır. Onu... yani... tadını sevmiyorum bile!" Midesi korkuyla burkuluyordu. Sihirli iksiri düşünmek bile midesini bulandırmaktaydı. "Ama biraz daha lâzım. Ne olur ne olmaz diye."</p>

  <p class="block7">"Daha mor şarap, ha? Sen yaşta bir çocuğa, ha?" Kör adam güldü, bir elini havada salladı. "Yahu, sana o gerekli değil. Hiçbir çocuğun ihtiyacı yok o zehire... yolculuk yapabilmek için."</p>

  <p class="block7">"Ama..."</p>

  <p class="block7">"Bak, seni neşelendirmek için bir şarkı söyleyeyim. Galiba ihtiyacın var."</p>

  <p class="block7">Şarkıya başladı. Şarkı söylediği zaman sesi konuşurkenki sesine hiç benzemiyordu. Derin, tok, güçlü bir sesti. Konuşurkenki ince zenci tizleşmeleri yoktu. Hemen hemen eğitilmiş, kültürlü bir sesti. Opera şarkıcılarınınki gibi. Jack kollarında, sırtında tüylerinin dikleştiğini hissetti. Kaldırımda bulunanların başları o yana döndü.</p>

  <p class="block7">"Kırmızı kuş sekmeye başlayıncaaa.... gözyaşı akacak ötmeye başlayıncaaa..."</p>

  <p class="block7">Jack'in içinde bunu daha önce de duymuş gibi bir duygu uyandı. İhtiyar o sarı dişleriyle sırıtırken bu duygunun nereden geldiğini anladı. O başların neden döndüğünü de anladı. Bu seste harikulade güzel, yabana bir duruluk vardı. Yarım mil ilerdeki turpun kokusunu getiren havanın duruluğu gibi bir şey. Şarkı bir Tin Pan Alley sarkışıydı ama ses kesinlikle Diyar'a ait bir sesti.</p>

  <p class="block7">"Kalk... kalk yatağından uykucuuu... çık... çık yatağından artııık, yaşa, sev, gül, eğl..."</p>

  <p class="block7">Gitar da, adamın sesi de birden kesildi. Dikkatle adamın yüzüne bakıp kirli gözlük camlarının gerisinden Speedy Parker'ın gözlerini görmeye çalışan Jack başını kaldırdı, ihtiyarın yanına dikilmiş duran iki polisi gördü.</p>

  <p class="block7">Kör gitarcı birden konuştu. "Biliyorsun, gözüm görmüyor ama, burnuma kesinlikle lacivert bir koku geliyor."</p>

  <p class="block7">Polislerden biri, "Allah belânı versin, Kartopu!" diye bağırdı. "Bu çarşıda çalışmayacaksın demediler mi sana? Yargıç Hallas ne dediydi geçen defa seni kodese tıktığında? Merkez Caddesiyle Mural Caddesi arası, başka yer olmaz, demedi mi? Amma da bunadın artık! Şeyin çürüdü gitti, hâlâ da..."</p>

  <p class="block7">İkinci polis elini arkadaşının omzuna dayayıp çenesiyle Jack'i gösterdi.</p>

  <p class="block7">Birinci polis çocuğa döndü. "Git annenin yanına, çocuk!" dedi kısaca. Jack kaldırım boyunca yürümeye başladı. Kalamazdı artık burada.</p>

  <p class="block7">Yapabileceği bir şey olsa bile kalamazdı. Şansı vardı ki polisler bu Kartopu denilen adamla uğraşıyorlardı. Jack'e ikinci kere baksalar, kimliğini isterlerdi garanti. Ayağında ister yeni pabuç olsun, ister olmasın, kılığı yine de perişandı. Polislerin yollara düşmüş çocukları tanıması o kadar da zor iş değildi. Jack de tipik yol çocuğuydu.</p>

  <p class="block7">Kendini Zanesville cezaevine tıkılmış gördü. Buranın polisleri herhalde tertemiz giyinmiş, lacivert üniformalı gençlerdi. Hepsi Paul Harvey'i dinler, hepsi Başkan Reagan'ı tutardı. Jack'in kimin çocuğu olduğunu öğrenmeye çalışacaklardı.</p>

  <p class="block7">Hayır, Zanesville polislerinin kendisine ikinci kere bakmasını istemiyordu.</p>

  <p class="block7">Arkasından, bir motor sesi yaklaştı.</p>

  <p class="block7">Jack çantasını omzunda düzeltti, başım eğip yeni pabuçlarına sanki çok ilgileniyormuş gibi baktı, gözünün ucuyla polis arabasının yanından kayıp ilerlediğini gördü.</p>

  <p class="block7">Araba ikinci şeride çıkarken kör adam birden kanepede başını çevirip arka camdan dosdoğru Jack'e baktı...</p>

  <p class="block7">...Jack gerçi kirli gözlük camlarının gerisini göremiyordu ama, Lester "Speedy" Parker'in kendisine göz kırptığını kesinlikle biliyordu.</p>

  <p class="block5">&nbsp;</p>

  <p class="block12">2</p>

  <p class="block7">Jack rampadan inip köşeyi dönene kadar başka bir şey düşünmemeyi başardı. Otoyol kenarındaki levhalara bakıyordu. Dünyadaki tek kesin şey bunlardı. Karanlık bir depresyon duygusu çocuğun çevresinde döneniyor, kararlılığını tüketmeye çalışıyordu. Bu depresyonun bir kısmının yuva özleminden geldiğini kendisi de anlamaktaydı. Ama bu seferki duygu, önceki yuva özlemlerini çocukça gösteriyordu. Jack kendini tümüyle havada hissediyor, tutunacak hiçbir sağlam dal bulamıyordu.</p>

  <p class="block7">Trafik levhalarının altında dururken, intihar edecek durumda olduğunu biliyordu. Bir süreden beri yoluna devam edebilmeyi, Richard Sloat'u görme hevesine borçluydu. Belki Richard'ın kendisiyle birlikte batıya gelmek isteyeceği de belli belirsiz bir hayal gibi hep varlığını koruyordu. Sawyer'le Sloat'un ilk garip gezisi bu olacak değildi herhalde. Ama Palamountain çiftliğindeki o yorucu çalışmalar, sonra da Buckeye çarşısında olup bitenler, bunun yalnızca hayal olduğunu fısıldıyordu Jack'e.</p>

  <p class="block7">Evine dön, Jack, canın çıktı senin, diye fısıldadı bir ses kulağına. Devam edersen hayatından olacaksın... gelecek sefer elli kişi ölür belki de senin yüzünden. Ya da beş yüz.</p>

  <p class="block7">1-70 Doğu.</p>

  <p class="block7">1-70 Batı.</p>

  <p class="block7">Birden cebinde o parayı yokladı. Bu dünyada gümüş dolar olan parayı. Bu işe Tanrılar karar versin, diye geçirdi içinden. Ne derlerse o olsun. Karan kendisi veremeyecek kadar bitkindi. Sırtında deminki delikanlının vurduğu yer hâlâ ağrıyordu. Tura gelirse doğuya yönelecek, evine dönecekti. Yazı gelirse devam edecekti... bir daha da ardına bakmayacaktı.</p>

  <p class="block7">Banketin tozları arasında durdu, parayı serin Ekim havasının yukarlarına doğru fırlattı. Para yükseldi, havada döndü, döndü, güneş ışınlarım yansıttı. Jack başını arkaya büküp onu gözleriyle izledi.</p>

  <p class="block">* * *</p>

  <p class="block7">Eski bir station-wagon arabayla oradan geçmekte olan bir aile çeneyi kesip merakla Jack'e baktılar. Arabayı kullanan adam kelleşmeye yüz tutmuş, muhasebeci tipli biriydi. Bazı geceler göğsünde ve sol kolunda batıcı ağrılarla uyanıyordu. Kafasından garip garip düşünceler geçiyordu öyle zamanlarda. Serüven. Tehlike. Soylu bir amacı izlemek. Korku ve şan, şeref hayalleri. Başını iki yana salladı, düşüncelerini netleştirmeye çalıştı adam. Artık arkada kalan çocuğa dikiz aynasından baktı. Çocuk eğilmiş, yerdeki bir şeye bakıyordu.</p>

  <p class="block7">Kendine gel, Larry, dedi adam kendi kendine. Kafan çocuklar için yazılmış serüven romanlarına döndü.</p>

  <p class="block7">Larry trafiğin arasına daldı, arabayı yetmiş mile çıkardı, kirli blucinli çocuğu unuttu. Saat üçte evine varabilirse maçı seyredebilirdi rahatlıkla.</p>

  <p class="block">* * *</p>

  <p class="block7">Para yere düştü, Jack üzerine eğildi... yazı gelmişti... ama hepsi bununla da kalmıyordu.</p>

  <p class="block7">Paranın üzerindeki kadın Hürriyet Heykeli değildi. Laura DeLoessian'dı. Diyar'ın kraliçesiydi. Ama o pavyonda gördüğü rengi kaçmış, ölü surattan ne kadar da farklıydı! Bu yüz zeki ve uyanıktı. Hevesliydi. Güzeldi. Klasik bir güzellik değildi ondaki. Çene hattı, yanak hattı yeterince kesin değildi. Ondaki güzellik, yeteneği kadar, iyi yürekliliğinin de belli olmasından geliyordu.</p>

  <p class="block7">Annesinin yüzüne de o kadar çok benziyordu ki!</p>

  <p class="block7">Jack'in gözlerine yaşlar dolar gibi oldu, gözlerini kırpıştırmak zorunda kaldı. Ağlamak istemiyordu. Bir gün için yeterince ağlamıştı. Aradığı cevap gelmişti işte. Ağlayacak bir şey değildi bu.</p>

  <p class="block7">Gözlerini tekrar açtığında Laura DeLoessian gitmişti. Parada yine Hürriyet Heykelinin yüzü vardı.</p>

  <p class="block7">Ama cevap yine kesindi.</p>

  <p class="block7">Jack eğildi, parayı tozların arasından aldı, cebine koydu, 70 numaralı otoyolun batıya giden tarafına doğru yokuş aşağı inmeye başladı.</p>

  <p class="block5">&nbsp;</p>

  <p class="block12">3</p>

  <p class="block7">Bir gün sonra gökyüzü bembeyazdı. Havada da yağmuru haber veren bir serinlik vardı. Ohio Indiana sınırına pek fazla bir yol kalmamıştı.</p>

  <p class="block7">Jack, Lewisburg'un orman kenarındaki yolcu konaklama yerindeydi. Ağaçlar arasına saklanmış durmaktaydı. İri yarı, kel adamın Chevy Nova arabasına binip tekrar yola koyulmasını bekliyordu, inşallah yağmur başlamadan gider, diye ummaktaydı. Islanmadan da yeteri kadar üşüyordu çünkü. Genzi tıkalıydı sabahtan beri. Sesi nezleli çıkıyordu. Galiba nezle oluyordu sonunda.</p>

  <p class="block7">Dik sesli, kel kafalı şişman adam kendini Emory W. Light olarak tanıtmıştı. Jack'i arabasına saat on birde, Dayton'un biraz kuzeyinde almıştı. Jack biner binmez midesinde bir yumru hissetmişti hemen. Daha önce de Emory W. Light’ın arabasına binmiş olduğunu hissediyordu. Vermoont'da kendini Tom Ferguson diye tanıtmıştı adam. Ayakkabıcıda tezgâhtarım demişti. Pennsylvania'da ise adı Bob Darrent'di. Lisede muavinlik yapıyordu. Bu seferki Light, Birinci Ticaret Bankası, Paradise Falls şubesi başkanıydı. Ferguson ince uzun ve esmerken Darrent yapılı, pembe yanaklıydı. Bu seferki şişman, baykuş gibiydi. Gözleri gözlük camlarının gerisinde haşlanmış yumurta gibi iri iriydi.</p>

  <p class="block7">Ama bütün bu farklılıklar yalnızca yüzeydeydi. Jack her üçünün de, kendi anlattığı hikâyeyi soluksuz bir ilgiyle dinlemiş olduklarını hissetmişti. Hepsi ona kız arkadaşın var mı diye sormuşlardı. Eninde sonunda ellerini Jack'in dizine dayamıştı adamlar. Jack dönüp yüzlerine baktığında, yarı çılgın bir umut görmüştü orada. Belki biraz da suçluluk.</p>

  <p class="block7">Ferguson ona, on dolar kazanmak isteyip istemediğini sormuştu.</p>

  <p class="block7">Darrent yirmi dolardan dem vurmuştu.</p>

  <p class="block7">Light ise elli dolara kadar yükseltmişti işi. Sol pabucunun bileğine her zaman bir elli dolar soktuğunu söylemişti. O parayı Bay Lewis Farren'e vermeye can atıyordu. Randolph yakınlarında gidebilecekleri bir yer vardı. Boş bir ambar.</p>

  <p class="block7">Jack bu değişen Light'ların artan teklifleriyle yolculuğun tarzının değişmesi arasında bir bağlantı kurmuyordu. İlk defasında Ferguson elini bacağına attığında Jack hemen, "Hayır, sağolun bayım, ben ilgili değilim," demişti.</p>

  <p class="block7">Daha önce de el atanlar olmuştu elbette. Sinemalarda genellikle. Bazen de mağazalarda kıyafet prova ederken. Jack hayır deyince, satıcı hemen, "Peki, bir de lacivert bleyzer'i deneyin," deyip konuyu kapatırdı.</p>

  <p class="block7">Los Angeles'in yakışıklı on iki yaş çocukları bu tür şeylere tahammül etmeyi erken öğrenmiş olurlardı. Tıpkı güzel bir kadının metroda sıkıştırılmaya alışması gibi. İnsan sonunda, bu olayın günü mahvetmesine yol açmaksızın bir çare bulmayı öğreniyordu. Ferguson'unki gibi doğrudan yaklaşımlar yine tuzaklardan iyiydi. İnsan hayır deyip sıyrılıyordu bu türlüsünden.</p>

  <p class="block7">Ya da... California'da sıyrılıyordu. Doğulu erkekler besbelli red cevabına karşı farklı tepki göstermekteydiler.</p>

  <p class="block7">Ferguson arabayı ani bir frenle gıcırdatarak durdurmuş, "Sen bana sapık mı diyorsun?" diye bağırmıştı! "Şu işe bak, çocuğun birini arabana alıyorsun, sana sapık diyor!"</p>

  <p class="block7">Jack ona şaşkın bakışlarla bakmıştı. Bu harekete hazırlıklı değildi. Araba apansız durunca kafasını da ön panele fena çarpmıştı. Demin ona kahverengi gözlerinde tatlı bakışlarla bakmakta olan Ferguson şimdi onu öldürmeye hazırmış gibi bakıyordu.</p>

  <p class="block7">"İn çabuk!" diye haykırmıştı. "Sapık olan sensin, ben değilim! Benim karım var! Çocuklarım var! Belki haberim olmayan piçlerim var! Sapık değilim ben! Sapık sensin, in çabuk arabamdan!"</p>

  <p class="block7">Osmond'la karşılaştığından bu yana bu kadar korktuğunu hatırlamıyordu Jack. Ferguson onu indirdikten sonra hemen gazlayıp çevreye çakıllar saçarak uzaklaşmıştı. Jack iki adım gerilemiş, oturup sırtını oradaki taş duvara dayamış, gülmeye başlamıştı. Bir plan yapmak şarttı. Bir zamanlar babası, "Her ciddi sorun için bir politika hazırlamak gereklidir," demiş, Morgan da ona hevesle katılmıştı. Ama Jack onun da aynı fikirde olmasının kendisini engellemesine izin verecek değildi.</p>

  <p class="block7">Hazırladığı politika Bob Darrant olayında iyi sonuç vermiş olduğundan, Emory Ligh'da da başarılı olacağından emindi... ama bu arada üşüyor, burnu fena akıyordu". Keşke gitseydi Light buradan artık. Jack ağaçların arasından bakınca onu görebiliyordu. Elleri ceplerinde, ileri geri dolaşmaktaydı adam. Arabasının egzozundan dumanlar çıkıyordu. Ağaçlar aslında seyrekti. Her konaklama yeri gibi ortalık çöp varilleriyle, naylon torbalarla doluydu. Bira kutulan, hamburger kutuları. Pepsi şişeleri her yandaydı. Yanlışlıkla insanın ayağı çarpsa, tangırdayarak yuvarlanmaya hazırdılar. Şu çalılara da bir kadın külotu atılmıştı. Orada bir lastik... yaramaz şeyler de pek boldu. Zaten tuvaletin duvarları da yazı doluydu. Emory W. Light gibi birinin hoşlanacağı türden yazılar.</p>

  <p class="block7">Diyar'ı özlüyorum, diye düşündü Jack. Buna hiç şaşmadı. Ohio'nun batısında, otoyol üzerinde, iki ağaç arasında durmuş titriyordu. Sırtında bir buçuk dolara aldığı ince bir kazak vardı. İri adamın bir an önce binip gitmesini bekliyordu.</p>

  <p class="block7">Jack'in benimsediği politika çok basitti: İri elli insanları kendine düşman etme!</p>

  <p class="block7">Birden çocuk rahatlayarak içini çekti. Oluyordu işte. Emory W. Light'ın yüzüne yarı öfkeli, yan tiksinti dolu bir ifade gelmişti. Arabasına yürüyüp bindi, hızla geri giderken oradan geçen kamyona bindirmesine ramak kaldı, sonra da dönüp uzaklaştı.</p>

  <p class="block7">Jack çevresine bir kere daha bakındı. Berbat bir yerdi burası. Gözleri umumi tuvaletin arka duvarındaydı. Burada bir ölüm duygusu var gibi geliyordu ona. Yalnız bu konaklama yerinde değil, içinden geçmekte olduğu tüm bölgede. Bazen gözüyle bile görebiliyormuş gibi oluyordu ölümü.</p>

  <p class="block7">Yuva özlemi tekrar döndü. Diyar'a, o koyu mavi göklerin altına, o kıvrılan ufkun karşısına dönmek istiyordu.</p>

  <p class="block7">Ama öyle yapmak da Jerry Bledsoe değişikliklerine yol açıyordu.</p>

  <p class="block7">O konuda bir şey bilmem... tek bildiğim, belki de sen öldürme fikrini biraz geniş tutuyorsun.</p>

  <p class="block7">Tuvalete doğru ilerledi. Bu sefer gerçekten çişi gelmişti. Yolda üç kere hapşırdı. Yüzünü buruşturdu, boğazı karıncalandı. Hastalanıyordu, evet. Harika. Daha İndiana'ya bile gelmiş değildi. Hava soğuktu. Ormanın eşiğindeydi. Binecek araba bulamamıştı. Üstelik de has...</p>

  <p class="block7">Düşünce yanda kesildi. Jack park yerine baktı, çenesi sarktı, ağzı açıldı. Bir an için pantolonunu ıslatacağından korktu. Göğsünden aşağıda kalan tüm organları kasılıvermişti.</p>

  <p class="block7">Yirmi kadar boş park yerinin ötesinde Morgan Amca'nın koyu yeşil BMW'si toz içinde durmaktaydı. Yanılmasına imkân yoktu. Hem de hiç yoktu. California özel plakası. MLS, yani Morgan Luther Sloat. Hızla yol almışa benziyordu araba.</p>

  <p class="block7">Ama eğer uçakla New Hampshire'a gittiyse, arabası nasıl burada olabilir? Jack sersemlemişti. Bu bir raslantı, Jack, yalnızca bir...</p>

  <p class="block7">O sırada, paralı telefonun başındaki arkası dönük adamı gördü ve raslantı olmadığını anladı. Sırtında ordu artığı lacivert bir anorak vardı. İçi kürklüydü. Daha soğuk havaların ceketi. İster sırtı dönük olsun, ister olmasın, o geniş omuzlan, o koca sırtı kimseyle karıştırmaya olanak yoktu.</p>

  <p class="block7">Telefondaki adam bu yana dönmek üzere kıpırdadı. Telefonu kulağıyla omzu arasına kıstırmıştı.</p>

  <p class="block7">Jack tekrar erkekler tuvaletinin köşesinden geriye çekildi.</p>

  <p class="block7">Beni gördü mü?</p>

  <p class="block7">Hayır, diye cevap verdi kendi kendine. Hayır sanmıyorum. Ama...</p>

  <p class="block7">Ama Yüzbaşı Farren ona Morgan'ın... yani öteki Morgan'ın koku alabildiğini, kediler nasıl farenin kokusunu alırsa, Jack'i öyle koklayabileceğini söylemişti. Koklamıştı da gerçekten adam onu. Jack o iğrenç ormanda saklandığı yerden adamın beyaz suratındaki o ifadeyi görebilmişti.</p>

  <p class="block7">Bu Morgan da alırdı kokuyu. Zaman verilirse.</p>

  <p class="block7">Köşeye doğru yaklaşan ayak sesleri.</p>

  <p class="block7">Jack suratı korkudan uyuşarak sırt çantasını çekti, yere düşürdü. Geç kaldığını biliyordu. Yavaş davranmıştı. Şimdi Morgan köşeyi dönecek, onu ensesinden yakalayıp gülümseyecekti. Merhaba, Jacky, diyecekti. Oyun bitti artık, değil mi küçük velet! Uzun boylu, av ceketi giymiş bir adam köşenin önünden geçti, Jack'e ilgisiz bir bakışla baktı, su içmek için çeşmeye ilerledi.</p>

  <p class="block7">Geri dönüyordu. Geri dönüyordu artık Jack. Suçluluk duymuyordu. En azından şimdilik. Yalnızca o korkuyu duyuyordu. Çantasını açtı. Speedy'nin şişesi oradaydı. İçindeki sıvının yüksekliği üç dört santim ancak vardı.</p>

  <p class="block7">Hiçbir çocuğun yolculuk için o zehire ihtiyacı olmayabilir ama benim var Speedy, benim var!</p>

  <p class="block7">Son yudumları kullanıyordu belki. Umurunda değildi. Geri dönüyordu oraya. Yüzüne bir gülümseme yayıldı, yüreğindeki korkuyu sanki inkâr etti. Dönüyordu artık.</p>

  <p class="block7">Yine ayak sesleri. Bu seferki kesinlikle Morgan Amcaydı. Adımları sert, biraz da düzensizdi. Ama korkmuyordu artık Jack. Morgan Amca bir koku almıştı. Oysa köşeyi dönünce orada kimseyi göremeyecekti.</p>

  <p class="block7">Jack soluk aldı, egzoz kokularını içine çekti, şişeyi dudaklarına doğru eğdi, kalan iki yudumun birini içti. Sonra gözlerini sımsıkı yumdu ve...</p>

  <p class="block6" id="calibre_pb_19">&nbsp;</p>
</body>
</html>
