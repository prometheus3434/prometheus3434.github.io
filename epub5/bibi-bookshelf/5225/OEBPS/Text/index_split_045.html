<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 36</h1>

  <p class="block5">&nbsp;</p>

  <p class="block3">JACK'LA RICHARD SAVAŞA GİDİYOR</p>

  <p class="block5">&nbsp;</p>

  <p class="block12">1</p>

  <p class="block7">O akşam gurup daha da görkemli oldu. Okyanusa yaklaştıkça arazi açılıyor, düzleşiyordu. Jack treni erozyona uğramış bir tepenin doruğunda durdurdu, arka vagona geçti. Bir saat boyunca yükleri yokladı. Işıklar kaybolup son dördün yükselinceye kadar. Altı kutu bulup kabine getirdi. Hepsinin üzerinde MERCEKLER diye yazılıydı.</p>

  <p class="block7">"Şunları aç," dedi Richard'a. "Bir sayım yap. Seni ambarcı olarak atadım. Şarjörler senin sorumluluğunda."</p>

  <p class="block7">Richard alaya bir sesle, "Harika," diye karşılık verdi. "Onca eğitimi boşuna edinmediğimi biliyordum zaten."</p>

  <p class="block7">Jack arka vagona bir daha geçti, MAKİNE PARÇASI kutularından birinin kapağını açtı. Bu işle meşgulken karanlıktan sert, kaba bir çığlık sesi duydu. Bunu tiz bir acı çığlığı izledi.</p>

  <p class="block7">"Jack, Jack, orada mısın?"</p>

  <p class="block7">"Buradayım," diye seslendi Jack. Çit üzerinde sohbet eden çamaşırcı kadınlar gibi birbirlerine seslenmelerini doğru bulmuyordu ama, Richard'ın sesi paniğe kapılmak üzere olduğunu göstermekteydi.</p>

  <p class="block7">"Çabucak dönecek misin?"</p>

  <p class="block7">"Hemen geliyorum!" Jack Uzi kutusuna daha kuvvetle yüklendi, Lanetli Toprakları geride bırakmıyorlardı artık. Jack fazla uzun duraklamak istemiyordu. Kutuyu kabine taşıyabilse çok daha basit olurdu ama fazla ağırdı.</p>

  <p class="block7">Hiç de ağır değil... benim Uzi'lerim onlar, diye düşündü Jack. Karanlıkta güldü. "Jack?"</p>

  <p class="block7">Richard'ın sesi çok tiz ve telâşlıydı.</p>

  <p class="block7">"Sakin ol, ahbap!"</p>

  <p class="block7">"Bana ahbap deme," dedi Richard.</p>

  <p class="block7">Kutunun kapağında çiviler ses verdi, kapak aralandı, Jack tutup kopardı. Yağlı tüfeklerden ikisini kaptı, tam geri döneceği sırada gözüne bir kutu daha ilişti. Küçük televizyonların taşındığı karton kutular kadardı. Üzerinde ayrıca branda vardı.</p>

  <p class="block7">Jack soluk mehtap ışığında o tarafa yöneldi, yolda rüzgârın yüzüne değdiğini hissetti. Temizdi rüzgâr. Çürümüşlük kokusu yoktu. Temiz bir nem ve o yanılmaz tuz kokusu.</p>

  <p class="block7">"Ne yapıyorsun?" diye azarladı Richard. "Jack, silahlarımız var! Mermilerimiz de var! Neden daha çok almak istiyorsun? Sen oralarda oynarken bir şey buraya tırmanabilir."</p>

  <p class="block7">"Daha tüfek gerek, çünkü tüfeklerin ısınma eğilimi vardır," dedi Jack. "Mermi de daha çok gerek, çünkü çok ateş etmek zorunda kalabiliriz. Benim de televizyon seyretmişliğim var, unuttun mu?" Yoluna devam etti. O kare kutuda ne olduğunu görmek istiyordu.</p>

  <p class="block7">Richard onun koluna sarıldı. Panik duygusu pençesini sanki demire çevirmişti.</p>

  <p class="block7">"Richard, bir şey olmaz..."</p>

  <p class="block7">"Bir şey seni kapıp götürebilir..."</p>

  <p class="block7">"Neredeyse sonuna geldik Lanet..."</p>

  <p class="block7">"Bir şey beni kapabilir, Jack! Beni yalnız bırakma!"<span class="tab">&nbsp;&nbsp;&nbsp;&nbsp;&nbsp;&nbsp;</span>'</p>

  <p class="block7">Richard göz yaşlarına gömüldü. Jack'e arkasını dönmediği gibi yüzünü avuçlarına da gömmedi. Durduğu yerde yüzü buruştu, gözlerinden yaşlar fışkırmaya başladı. Jack'e çırılçıplak gözüktü o anda. Jack onu kollarına aldı, kucakladı.</p>

  <p class="block7">Richard, "Bir şey seni kapıp öldürürse ben ne olurum?" diye hıçkırdı. "Nasıl kurtulurum bu yerden?"</p>

  <p class="block7">Bilmiyorum, diye düşündü Jack. Gelmekten bilmiyorum.</p>

  <p class="block5">&nbsp;</p>

  <p class="block12">2</p>

  <p class="block7">Böylece son cephane seferine Richard da onunla birlikte geldi. Jack onu merdivenden iterek tırmandırmak, vagonun tepesinde tutmak, inmesine yardım etmek zorunda kaldı. Sanki titrek bir kocakarıyı karşıdan karşıya geçiriyordu. Mantıklı Richard'ın aklı başına gelmeye başlamıştı artık... Ama fiziksel durumu sürekli olarak kötüye gidiyordu.</p>

  <p class="block7">Kare kutunun tahtaları arasından makine yağı sızıyordu ama üzerinde MEYVE diye yazılıydı. Pek yersiz de sayılmazdı bu söz. Jack kutuyu açtığında içini ananaslarla dolu gördü. Patlayan türden.</p>

  <p class="block7">"Ulu Tanrım!" diye fısıldadı Richard.</p>

  <p class="block7">"Yardım et. Sanırım her birimiz dört beş tanesini koynumuza sokabiliriz."</p>

  <p class="block7">"Neden istiyorsun bu kadar silahı?" diye sordu Richard. "Orduyla falan mı kapışmayı bekliyorsun?"</p>

  <p class="block7">"Onun gibi bir şey."</p>

  <p class="block5">&nbsp;</p>

  <p class="block12">3</p>

  <p class="block7">Richard vagonun üzerinde ilerlerken gökyüzüne baktı, içine bir baygınlık geldi. Sendelediğinde Jack ona sarıldı, düşmesini engelledi. Richard bu gökteki yıldız kümelerinin ne kuzey, ne de güney yarıküre yıldızlarına benzemediğini anlıyordu. Yabancı bir desen oluşturmaktaydı bu yıldızlar. Ama yine de bir desen vardı. Belki bu yerin denizcileri bu yıldızlara bakarak yön buluyorlardı. Bu düşünce, olayların gerçekliğini Richard'ın kafasına sokmaya yaramıştı. Hem de sarsıcı biçimde.</p>

  <p class="block7">Jack'in sesinin kendisine tâ uzaklardan seslenircesine ulaştığını duydu. "Hey, Richie! Jason! Neredeyse düşüyordun aşağıya!"</p>

  <p class="block7">Sonunda kabine dönmeyi başardılar.</p>

  <p class="block7">Jack levyeyi ileri vitese taktı, marşa bastı, Orris'li Morgan'ın projektör ışığı ilerlemeye koyuldu. Jack kabin tabanının yan tarafına baktığında dört Uzi makinelisi, yirmiye yakın şarjör yığını, on el bombası gördü. Pimleri, çekilerek açılan bira kutularının tepelerindekiler gibiydi.</p>

  <p class="block7">"Şimdi getirdiklerimiz yetmezse, boşver artık," dedi Jack.</p>

  <p class="block7">"Ne bekliyorsun sen, Jack?"</p>

  <p class="block7">O başını iki yana sallamakla yetindi.</p>

  <p class="block7">"Herhalde beni safteronun biri sanıyorsundur, değil mi?" diye sordu Richard.</p>

  <p class="block22"><span class="text2">Jack sırıttı. "</span> <span class="text2">Her zaman öyle sandım, ahbap."</span></p>

  <p class="block7">"Bana ahbap deme!"</p>

  <p class="block7">"Ahbap-ahbap-ahbap!" Bu sefer bu eski şafak ufak bir gülümseme doğurdu. Pek şen bir gülümseme değildi. Richard'ın yalnızca dudak çevresindeki kırmızılıklar daha bir parıldadı. Ama bu da hiç yoktan iyiydi.</p>

  <p class="block7">"Ben uyursam sen idare edebilir misin?" diye sordu Richard. Tüfeği yana koymuş, kanepeye yerleşiyor, Jack'in battaniyesini üzerine çekiyordu. 'Tırmanmalar, taşımalar... galiba gerçekten hastayım çünkü kendimi bitkin hissediyorum."</p>

  <p class="block7">"İdare ederim," dedi Jack.</p>

  <p class="block7">"Okyanusun kokusunu alıyorum galiba," dedi Richard. Jack onun sesinde sevgi, nefret, özlem ve korkunun bir karışımını hissetti. Richard'ın gözleri kapandı.</p>

  <p class="block7">Jack marşa daha kuvvetli basıp yere yapıştırdı. Herhangi tür bir sonun yakın olduğu duygusu daha bir kuvvetlendi.</p>

  <p class="block5">&nbsp;</p>

  <p class="block12">4</p>

  <p class="block7">Ay batmadan Lânetli Toprakların son sefaleti de gözleri önünde kaybolmaya başladı. Tahıl tarlaları yeniden belirmişti. Buradaki bitkiler Ellis-Breaks'dekinden daha bir kabaydı ama, yine de bir temizlik ve sağlık duygusu veriyorlardı. Jack martı benzeri kuşların seslenişini duydu. Çok yalnızlık duygusu taşıyan bir sesti. Tarlalar meyve ve okyanus tuzu kokuyordu.</p>

  <p class="block7">Gece yarısından sonra tren artık ağaçlar arasında ilerlemeye başladı. Çoğu yaprak dökmeyen ağaçlardı. Çam kokusuna benzeyen kokuları o tuzlu kokuyla karışıyor, yaklaşmakta oldukları yerle yola çıktıkları yer arasındaki bağlantıyı perçinliyordu. Jack'le annesi kuzey California'da pek uzun zaman kalmış sayılmazlardı oradan. Belki de Bloat tatil için sık sık oraya gidiyor diye uzak durmuşlardı oradan. Ama annesinin kendisine, Mendocine ve Sausalito dolaylarındaki arazinin New England'a pek benzediğini söyleşini hatırlıyordu. New England dekoru arayan filmciler genellikle eyaletin kuzeyinde çekerlerdi sahnelerini. Seyircilerin de çoğu farkı pek anlayamazdı.</p>

  <p class="block7">Böyle olmalıydı zaten. Garip ama, yola çıktığım yere dönüyor gibiyim.</p>

  <p class="block7">Richard: Orduyla kapışmayı mı bekliyorsun?</p>

  <p class="block7">Richard'ın uyuduğuna memnundu. O soruya cevap vermekten kurtulmuştu. En azından... şimdilik.</p>

  <p class="block7">Anders: Şeytan işleri. Kötü Kurtlar için. Kara otele götürsünler diye.</p>

  <p class="block7">Şeytan işleri denilen şey, Uzi makinelileri, plastik patlayıcı, el bombalarıydı. Buradaydı şeytan işleri. Kötü Kurtlar burada yoktu. Vagon hemen hemen boştu artık. Jack bu durumu son derece inandırıcı buluyordu.</p>

  <p class="block7">İşte sana bir hikâye, Richie, yavrum. Uyuyor olduğuna çok seviniyorum, böylece sana bu hikâyeyi anlatmaktan kurtuluyorum. Morgan benim geldiğimi biliyor ve bana bir sürpriz parti hazırlıyor. Ama pastadan çıplak kızlar değil, kurt adamlar çıkacak. Ellerinde de parti armağanı olarak Uzi makinelileri ve el bombaları olacak. Biz bir bakıma bu treni alıp kaçırdık. Programın da on-on iki saat ilerisinde seyrediyoruz ama, yine de Diyar çufçufunu bekleyen Kurtların kampına doğru gidiyoruz. Bence yaptığımız bu. Bizim de bulabildiğimiz her sürpriz etkenini kullanmamız şart.</p>

  <p class="block7">Jack elini yüzünün bir yanında gezdirdi.</p>

  <p class="block7">Treni Morgan'ın vurucu kuvvetine varmadan durdurmak daha kolay olurdu. Kampın çevresini dolaşabilirlerdi. Hem daha kolay, hem de daha güvenli.</p>

  <p class="block7">Ama o zaman kötü Kurtlar sağ kalmış olur, anlıyor musun Richie?</p>

  <p class="block7">Yerdeki cephane yığınına baktı, acaba ben gerçekten Morgan'ın Wolf tugayına bir komando baskını mı düşünüyorum, diye merak etti. Amma komando! Bulaşıkçılar Kralı Jack Sawyer'le, koma kurbanı arkadaşı Richard. Acaba çıldırdım mı ben? diye düşündü. Öyle olmalıydı herhalde. Çünkü planladığı gerçekten buydu. Karşı taraf bunu hiç beklemezdi. Hem öcü alınacak çok şey vardı. Kendisi dövülmüş, Wolf öldürülmüştü. Richard'ın okulunu ve akıl sağlığının da çoğunu mahvetmişlerdi. Herhalde şu anda Morgan Sloat da New Hampshire'de annesini rahatsız ediyor olmalıydı.</p>

  <p class="block7">İster delilik olsun, ister olmasın, ödeşme zamanı gelmişti.</p>

  <p class="block7">Jack eğildi, doldurulmuş Uzi'lerden birini eline aldı, tren raylar üzerinde kayarken kollarında tuttu. Tuz kokusu giderek daha güçleniyordu.</p>

  <p class="block5">&nbsp;</p>

  <p class="block12">5</p>

  <p class="block7">Sabahın ilk saatlerinde Jack marş pedalına yaslanıp biraz uyudu. Böyle bir hareketin "Ölü adam manevrası" diye adlandırıldığını bilse, morali herhalde yükselmezdi. Şafak söktüğünde onu uyandıran Richard oldu.</p>

  <p class="block7">"İlerde bir şey var."</p>

  <p class="block7">Jack o şeye bakmadan önce Richard'ı süzdü. Gün ışığında Richard'ın daha iyi görüneceğini ummuştu ama o kozmetik şafak bile Richard'ın hastalığını saklayamıyordu. Yeni günün rengi teninin griliğini sarıya dönüştürmekteydi, o kadar.</p>

  <p class="block7">"Hey! Tren! Merhaba koca tren!" Ses genizdendi. Bir garipti. Hayvan hırlamasına pek benziyordu.</p>

  <p class="block7">Kibrit kutusu gibi dar bir binaya doğru yaklaşmaktaydılar.</p>

  <p class="block7">Binanın dışındaki nöbetçi kulübesinin önünde bir Wolf duruyordu. Ama Jack'in Wolf’uyla arasındaki tek benzerlik o turuncu gözlerden ibaretti Wolf un kafası yamyassıydı. Sanki dev bir el, tepesindeki yuvarlaklığı bastırmıştı. Yüzün üst yarısı, açık duran çenenin üzerinde, uçurum tepesinde duran kaya gibiydi. Şu anki sevinç ifadesi bile hatlarındaki o kaba aptallığı saklayamıyordu. Yanaklarından örülmüş saçlar sarkıyordu. Alnında 'X' biçiminde bir yara izi vardı.</p>

  <p class="block7">Wolf un üzerinde paralı asker üniforması gibi bir şey vardı. Ya da kendisi paralı asker üniformasını öyle sanıyordu belki. Şalvar gibi bol yeşil pantolon, siyah çizmelerin içine sokulmuştu ama, çizmelerin parmak yeri kesilmiş, Wolf un uzun tırnaklı kıllı ayaklarının ucu dışarı çıkmıştı.</p>

  <p class="block7">"Tren!" diye bağırdı aradaki uzaklık elli metre kalınca. Durduğu yerde sıçramaya, sırıtmaya başladı. Parmaklarını "Tren! Tren! Tren ŞİMDİDEN GELDİ İŞTE'" Ağzı esner gibi açıldı, kırık, sarı dişleri gözüktü. "Erken geldiniz, tamam, tamam!"</p>

  <p class="block7">"Bu da ne?" diye sordu Richard. Eli Jack'in omzuna sımsıkı sarılmıştı ama sesi oldukça dengeli çıkıyordu. "Bir Wolf. Morgan'ınkilerden."</p>

  <p class="block7">Allah kahretsin, adı ağzımdan kaçtı! Eşek kafam benim! Ama şimdi onu düşünecek zaman yoktu. Nöbetçi kulübesine yaklaşıyorlardı. Wolf un niyeti belli ki trene çıkmaktı. Jack bakarken o ayaklarını yere vurup toz kaldırdı. Çıplak göğsüne fişeklik gibi çapraz taktığı kayışa bir bıçak sokuluydu ama tabancası, tüfeği yoktu.</p>

  <p class="block7">Jack, Uzi'nin kontrol düğmesini tek atışa ayarladı.</p>

  <p class="block7">"Morgan mı? Morgan kim? Hangi Morgan?"</p>

  <p class="block7">"Şimdi olmaz," dedi Jack.</p>

  <p class="block7">Konsantrasyonu bir noktaya yöneldi... Wolf’a. Ona sırıtırken Uzi'yi aşağıda, onun göremeyeceği yerde tutuyordu.</p>

  <p class="block7">"Anders treni! İşte geldi! Hemen!"</p>

  <p class="block7">Koca bir el lokomotifin yan tarafına uzandı. Wolf ağzından köpükler saça saça sırıtarak kulpa sarıldı, basamağın üzerine sıçradı.</p>

  <p class="block7">"Hey, ihtiyar nerede? Wolf! Nerede o..."</p>

  <p class="block7">Jack Uzi'yi kaldırdı, Wolf un sol gözüne bir kurşun sıktı.</p>

  <p class="block7">Parıldayan turuncu göz mum alevi gibi puf diye söndü, Wolf geriye devrilip basamaktan aşağıya dalış yaptı, yere düştü.</p>

  <p class="block7">"Jack!" Richard onu döndürdü. Onun da yüzü Wolf’unki kadar şaşkındı. Ama onunkinde sevinç değil, korku okunuyordu. "Babamı mı demek istedin? Babam mı bulaşmış bu işe?"</p>

  <p class="block7">"Richard, bana güveniyor musun?"</p>

  <p class="block7">"Evet, ama..."</p>

  <p class="block7">"O halde boş ver. Boş ver şimdi. Zamanı değil."</p>

  <p class="block7">"Ama..."</p>

  <p class="block7">"Bir tüfek al."</p>

  <p class="block7">"Jack..."</p>

  <p class="block7">"Richard, bir tüfek al!"</p>

  <p class="block7">Richard eğildi, Uzi'lerden birini aldı. "Silahtan nefret ederim," dedi yine.</p>

  <p class="block7">"Evet, biliyorum. Ben kendim de pek bayıldığımı söyleyemem. Ama şimdi ödeşme zamanı."</p>

  <p class="block5">&nbsp;</p>

  <p class="block12">6</p>

  <p class="block7">Raylar yüksek bir kamp kapısına yaklaşıyordu. Kapının arkasından homurtular, bağırtılar, tezahürat sesleri, ritmik el çırpmaları, yere vurulan çizme sesleri gelmekteydi. Daha az tanınan başka sesler de vardı ama bunlar Jack için bir tek anlam ifade ediyordu. Askeri eğitim operasyonu. Nöbetçi kulübesiyle yaklaşan kapı arasındaki uzaklık yarım mil kadardı. İçerde bu patırtı varken, o bir tek silah sesini pek kimsenin duymuş olabileceğini sanmıyordu Jack. Tren elektrikli olduğundan, sesi hemen hemen hiç yoktu. Sürpriz etkeni onlardan yanaydı herhalde.</p>

  <p class="block7">Raylar ilerde çift kanatlı kapının altında görünmez oluyordu. Jack kapının kaba tahtaları arasından gün ışığını görebilmekteydi.</p>

  <p class="block7">"Jack, yavaşlasan fena olmaz." Kapıyla aralarında yüz elli metre kalmıştı, içerden şarkı söyler gibi sesler yükseliyordu. Talim komutları! Jack, H.G. Wells'in Manimal’lerini düşünüp ürperdi.</p>

  <p class="block7">"Olmaz, ahbap. Kapıdan geçtik say. Senin ancak tezahürata vaktin var."</p>

  <p class="block7">"Jack, sen deli misin?" "Deliyim, biliyorum."</p>

  <p class="block7">"Yüz metre. Aküler uğulduyor, mavi kıvılcımlar sıçrıyordu. İki yanda arazi çıplaktı. Burada tahıl yok, diye düşündü Jack. Eğer Noel Coward oturup da Morgan Sloat'la ilgili bir oyun yazsa, adını KELEK RUH koyardı herhalde.</p>

  <p class="block7">"Jack, ya bu tren raydan çıkarsa?" "Eh, olabilir herhalde," dedi Jack. "Ya kapıdan geçtiğimizde raylar bitiverirse?" "O zaman hapı yutarız, değil mi?" "Elli metre.</p>

  <p class="block7">"Jack, sen gerçekten aklını kaçırdın, değil mi?" "Herhalde. Tüfeğinin emniyetini aç. Richard." Richard emniyeti açtı.</p>

  <p class="block7">Güm pat... homurtu... marş adımı sesleri... kayış gıcırtıları... bağırmalar... insan sesi olmayan ve Richard'ın tüylerini ürperten bir kahkaha. Richard'ın yüzünde gördüğü kararlılık Jack'in gururla sırıtmasına yol açtı. Beni desteklemeye kararlı... bizim mantıklı Richard beni desteklemeye tam anlamıyla kararlı. Yirmi beş metre.</p>

  <p class="block7">Çığlıklar... bağırmalar... haykırılan komutlar... kalın, sürüngensi bir çığlık... Jack'in ensesindeki saçlar kabarıverdi.</p>

  <p class="block7">"Bundan kurtulursak sana en güzel sosisli sandviçi ısmarlanın," dedi. Richard, "Rüşvetçi!" diye bağırıp gülmeye başladı. O an yüzündeki sağlıksız sarılık biraz silinir gibi oldu.</p>

  <p class="block7">Beş metre... soğuk tahtalara rağmen kapı sağlam gibiydi. Evet, çok sağlam. Jack acaba büyük bir hata mı yaptım diye düşünmeye ancak vakit buldu.</p>

  <p class="block7">"Çömel, ahbap!"</p>

  <p class="block7">"Bana ahp..."</p>

  <p class="block7">Tren kapıya tosladı, ikisi birlikte öne doğru fırladılar.</p>

  <p class="block5">&nbsp;</p>

  <p class="block12">7</p>

  <p class="block7">Kapı gerçekten epey sağlamdı. Üstelik iç tarafına iki çapraz tahta çakılmıştı. Morgan'ın treni pek o kadar büyük sayılmazdı. Lânetli Toprakları aştıktan sonra akülerde de pek can kalmamıştı. Çarpma sonucu raydan çıkması işten değildi. Çocukların ikisi de ölebilirlerdi. Ama bu kapının bir de duyarlı Asil topuğu vardı. Yani Amerikan yöntemlerine göre yapılmış pırıl pırıl menteşeler sipariş edilmişti bu kapı için. Ama daha gelip teslim alınmamıştı. Lokomotif kapıya tosladığı anda, eskimiş demir menteşeler yerlerinden kopuverdi.</p>

  <p class="block7">Tren saatte yirmi beş mil hızla kapıdan girdi, kapıyı da önünde iterek ilerledi. Kampın çevresinde bir savunma barikatı vardı. Kapı kar küreleme makinesi gibi o barikatı ortadan kaldırdı, tahtalarını devirdi, tellerini sürükledi.</p>

  <p class="block7">Bu arada ceza egzersizleri yapmakta olan bir Wolf’a da çarptı. Wolf un ayakları yürüyen kapının altında kayboldu, kesildi... çizmeleriyle birlikte! Wolf bağırtılar ve homurtular arasında hemen değişme dönemine girmeye başladı, tırnaklarıyla kapıya tırmandı. Tırnaklar gözle görülür şekilde uzuyordu. Kapı on beş metre kadar ilerlemişti. Jack vitesi boşa alıncaya kadar Wolf da inanılmaz biçimde tepesine varmıştı kapının. Tren durdu. Kapı devrildi. Tozlar uçuştu, Wolf kapının altında kaldı. Son vagonun altında bir yerde Wolf un kopmuş ayaklarından da kıllar uzuyordu. Daha birkaç dakika uzayacaktı.</p>

  <p class="block7">Kampın içindeki durum Jack'in umabileceğinden daha iyiydi. Bura halkı belli ki her askeri tesiste olduğu gibi erken uyanıyordu. Dışarıya, eğitime çıkmışlardı çoğu.</p>

  <p class="block7">"Sağ taraf!" diye bağırdı Richard'a.</p>

  <p class="block7">“Ne yapacağım?"</p>

  <p class="block7">Jack ağzını açtı, bağırdı: Sokakta ezilen Tommy Woodbine amca için, çamurlu bir avluda kırbaçla dövülerek öldürülen tanımadığı bir arabacı için, Ferd Janklow için, Sunlight Gardener'in o leş bodrumunda ölen Wolf için, annesi için... ama hepsinden çok da, Kraliçe Laura DeLoessian için... o da annesiydi onun! Jack, Diyar'da işlenmekte olan büyük suç için bağırdı. Jason olarak bağırdı. Sesi gök gürlemesi gibiydi.</p>

  <p class="block7">"HAKLA ONLARI!" diye haykırdı Jack Sawyer/Jason DeLoessian... sonra sol tarafa ateş açtı.</p>

  <p class="block5">&nbsp;</p>

  <p class="block12">8</p>

  <p class="block7">Jack'in tarafında pek de düzgün olmayan bir geçit töreni alanı vardı. Richard'ın tarafında alçak bir ahşap bina göze çarpıyordu. Roy Rogers filmlerindeki ambarlara benzer bir yerdi. Ama Richard oranın kışla olduğunu tahmin etti. Aslında bu garip yer, Jack onu Diyar'a getirdiğinden beri gördükleri arasında Richard'a en tanıdık gelen yer olmuştu. Televizyon haberlerinde bu tür yerleri çok görmüşlüğü vardı. Güney ve Orta Amerikalı, CIA desteğiyle eğitilen asiler hep bu tür eğitim yerlerinde kalırlardı. Ama o kamplar genellikle Florida'da olurdu. Bu kışladan fırlayanlar pek Kübalıya benzemiyordu zaten. Richard bunların ne olduğunu anlayamadı.</p>

  <p class="block7">Bazıları ortaçağ resimlerindeki şeytanlara, satirlere benziyordu. Bir kısmı da dejenere insan denilebilecek tiplerdi. Mağara adamlarıydı daha çok. İçlerinden bir tanesinin kabuk kabuk derisi, petek gözleri vardı. Richard Sloat'a bir tür timsah gibi göründü. Ayakta, dik yürüyen bir timsah. O bakarken yaratık kafasını kaldırdı, Jack'in daha önce de duyduğu çığlığı attı; GroooOOOO! Tüm cehennem kaçkını yaratıklar derin bir şaşkınlık içindeydiler. Tam o anda Jack'in Uzi'si gümbürtüyle harekete geçti.</p>

  <p class="block7">Jack'in tarafında yaklaşık iki düzine Wolf vardı. Tören alanında jimnastik hareketleri yapıyorlardı. Nöbetçi kulübesindeki Wolf gibi bunlar da genellikle yeşil eğitim pantolonu giymişlerdi. Çizmelerinin burunları hep kesilmişti. Göğüslerinde fişeklik gibi kayışlar çaprazlanmıştı. Hepsi dışardaki Wolf gibi aptal suratlı, kötü ifadeliydi.</p>

  <p class="block7">Hareketlerinin orta yerinde durmuş, içeriye giren trene bakıyorlardı. Bir de, ayakları kesilen bahtsız arkadaşlarına. Jack bağırınca harekete geçtiler ama artık iş işten geçmişti çoktan.</p>

  <p class="block7">Morgan'ın beş yıl boyunca kuvvetine, gaddarlığına, kendisine karşı duyduğu korku veya bağlılığa göre seçtiği Wolf tugayının büyük çoğunluğu daha ilk salvoda tasfiye olmuştu. Sendeleyip devrilmekteydiler. Göğüsleri yanlıyor, kafaları patlayıp kanları fışkırıyordu. Şaşkın öfke homurtuları, acı dolu çığlıklar sarmıştı çevreyi... ama çoğu bağıramadan öldüler.</p>

  <p class="block7">Jack şarjörü çıkardı, bir yenisini taktı. Tören alanının sol tarafında kaçıp kurtulabilen dört Wolf u gördü. Yakın yerde de iki tanesi ateş hattının berisine geçmeyi başarmışlardı. İkisi de yaralıydı ama, şu anda ikisi de Jack'in üstüne geliyorlardı. Uzun tırnakları koşarken toz kaldırıyor, suratlarında kıllar uzuyor, gözleri ateş saçıyordu. Onlar lokomotife doğru koşarken Jack ağızlarından dişlerinin uzadığını, göğüslerinden yeni kılların fışkırdığını da gördü.</p>

  <p class="block7">Uzi'nin tetiğini çekti. Namluyu tüm gücünü harcayarak aşağıya doğru bastırıyordu. Tepme yukarı itiyordu çünkü namluyu. Saldıran Wolfların ikisi birden öyle bir şiddetle geriye savruldular ki, havada akrobatlar gibi takla attılar. Öteki dört Wolf hiç duraklamadı. Daha iki dakika önce kapının bulunduğu tarafa doğru koştular.</p>

  <p class="block7">Kışla binasından dışarı dökülen çeşitli yaratıklar da sonunda durumu kavramaya başlamışlardı. Bu yeni gelenler gerçi Morgan'ın trenini kullanıyorlardı ama, dost olmadıkları ortadaydı. Konsantre bir saldırıya zaman yoktu. Grup halinde öne doğru ilerlediler. Richard Uzi'sinin namlusunu göğüs hizasındaki yan duvara dayadı, ateş açtı. Mermiler onları biçiyor, geri püskürtüyor. Keçiye benzeyen iki yaratık dört ayak üstü yere çöktüler... daha doğrusu dört toynak üstü! Binaya doğru kaçmaya savaştılar. Richard diğer üçünü biçti. İçindeki coşkun vahşet duygusu alışmadığı bir şeydi.</p>

  <p class="block7">Kurşunlar timsah yaratığın yeşil karnını da yardı, içinden siyah bir sıvı aktı. Yaratık geriye doğru devrildi, kuyruğu yastık görevi yaptı. Tekrar ayağa fırladı, Richard'ın tarafından trene saldırdı. O güçlü çığlığını bir kere daha attı... bu sefer Richard'a o seste iğrenç kadınsı bir ton varmış gibi geldi.</p>

  <p class="block7">Uzi'nin tetiğini çekti, hiçbir şey olmadı. Şarjör boştu.</p>

  <p class="block7">Timsah yaratık ağır bir kararlılıkla hareket ediyordu. Gözleri öldürebilecek bir öfkeyle parıldamaktaydı... zekâ da vardı o bakışlarda. Kabuklu göğsünde memeye benzer çıkıntılar sallanıyordu.</p>

  <p class="block7">Richard gözlerini timsah yaratıktan ayırmaksızın eğildi, elleriyle yokladı, bir el bombası buldu.</p>

  <p class="block7">Seabrook Adası, diye düşündü rüyadaymış gibi. Jack buraya Diyar diyor ama, aslında burası Seabrook Adası. Korkacak hiçbir şey yok, hiçbir şey. Kesinlikle rüya bu. Yaratığın kabuklu kolları gırtlağıma sarıldı anda uyanacağım! Rüya olmasa bile uyanacağım! Jack beni nasıl olsa kurtarır.... biliyorum kurtaracağını. Biliyorum, çünkü Jack bu yerde bir tür tanrı.</p>

  <p class="block7">El bombasının pimini çekti, korkuya kapılıp elinden erken fırlatmamak için mücadele etti, sonra bombayı el altından fırlattı. "Jack, eğil!"</p>

  <p class="block7">Jack kabinin yan kenarlarından daha aşağıya eğildi. Hiç bakmadan yapmıştı bu hareketi Richard da eğildi. Ama eğilmeden önce o inanılmaz timsah yaratığın bombayı yakaladığını, yemeye çalıştığını gördü.</p>

  <p class="block7">Patlama Richard'ın beklediği gibi boğuk olmadı. Kulak zarlarını delebilecek, en azından fena halde acıtacak cinsten oldu. Bir şapırtı sesi duydular. Sanki birisi trenin yan tarafına bir kova su atmıştı.</p>

  <p class="block7">Richard baktı, lokomotifin, kabinin ve vagonun kara kanlarla, barsak parçalarıyla kaplanmış olduğunu gördü. Kışlanın tüm ön duvarı uçmuştu. Parçaları kanlıydı. Bir yerde bir çizmenin içinde bir ayak çarptı gözüne. Kopmuş bir ayak.</p>

  <p class="block7">İki keçi yaratık enkazın altından doğruldu. Richard eğilip yeni bir şarjör buldu, tüfeğine soktu. Ortalık pek ısınıyordu. Jack'in tahmin ettiği gibi.</p>

  <p class="block7">"Vuuuur!" diye sessiz bir çığlık yükseldi Richard'ın beyninden. Tekrar ateş açtı.</p>

  <p class="block7">Jack bombanın patlamasından sonra kafasını kaldırdığında, ilk salvodan kurtulan dört Wolf u kapıdan dışarı fırlarken gördü. Korkuyla bağırıyorlardı. Yan yana koşmaktaydılar. Jack onlara nişan alıp ateş edebilirdi. Uzi'yi kaldırırken vazgeçip indirdi. Onları gene göreceğini biliyordu oysa. Belki de kara otelde. Budalalık ediyordu. Ama ister budalalık olsun, ister olmasın... arkadan vuramazdı o.</p>

  <p class="block7">Kışladan o anda tiz, kadınsı bir çığlık yükseldi. "Çıkın dışarı! Çıkın diyorum size! Haydi! Yallah!" Arkasından bir kırbaç şaklaması duyuldu.</p>

  <p class="block7">Jack bu sesi tanıyordu. Son duyduğunda, sırtında deli ceketi vardı. Nerede duysa tanırdı o sesi.</p>

  <p class="block7">"Geri zekâlı arkadaşı gelirse vur onu."</p>

  <p class="block7">Eh, onu yaptın gerçi, diye düşündü Jack. Ama şimdi ödeşme zamanı geldi. Sesinin tonuna bakılırsa, belki bunu sen de biliyorsun!</p>

  <p class="block7">"Yakalayın onları! Neyiniz var sizin, korkaklar? Yakalayın! Her şeyi ben kendim mi yapmak zorundayım? Peşimizden gelin! Peşimizden gelin!"</p>

  <p class="block7">Yıkık kışlanın gerisinden üç yaratık belirdi. İçlerinden yalnızca bir tanesi gerçek insandı... Osmond. Bir elinde kırbacı, ötekinde bir Sten tüfeği vardı. Kırmızı pelerin, siyah çizme, beyaz ipekli pantolon giymişti. Paçaları genişti pantolonun. Üzerine kırmızı taze kan benekleri sıçramıştı. Solunda keçimsi bir yaratık vardı. Blucin ve kovboy çizmesi giymişti. Yaratıkla Jack bir an birbirlerine baktılar ve birbirlerini tanıdılar. Oatley harındaki o korkunç kovboydu bu. Randolph Scott'tu. Elroy'du. Jack'e sırıttı, uzun dili ağzından yılan gibi uzandı, üst dudağını yaladı.</p>

  <p class="block7">"Yakala onu!" diye bağırdı Osmond, Elroy'a.</p>

  <p class="block7">Jack Uzi'yi kaldırmaya çalıştı ama birden tüfek ellerinde pek ağırlaşmıştı. Osmond yeterince kötüydü. Elroy'un yeniden ortaya çıkması ondan daha kötüydü. Ama ikisinin arasındaki öbür yaratık tam bir kâbustu. Osmond'un oğlu Reuel Gardener'in Diyar kopyası olmalıydı bu. Sunlight'ın oğlu. Biraz çocuğa benzediği doğruydu. Zalim beyinli bir manyak çocuk.</p>

  <p class="block7">Teni bembeyaz, kendisi çok sıskaydı. Kollarından birinin ucunda Jack'e Osmond'un kırbacının ucunu hatırlatan uzantılar vardı. Gözlerinden biri başka tarafa bakıyordu. Zaten ikisi aynı düzeyde de değildi. Yanaklarında koca koca kırmızı lekeler vardı.</p>

  <p class="block7">Bunun bir kısmı radyasyon zehirlenmesi... Jason! Herhalde Osmond'un oğlu ateş toplantıdan birine fazla yaklaşmış. Ama bir kısmı da... Jason... Büyük İsa... neymiş bunun annesi? Dünyalar aşkına NEYMİŞ BUNUN ANNESİ?</p>

  <p class="block7">"Yakalayın sahtekârı!" diye bağırıyordu Osmond. "Morgan'ın oğlunu sağ bırakın ama sahtekârı haklayın! Sahte Jason'u öldürün! Gelin buraya, korkaklar! Kurşunları bitti zaten!"</p>

  <p class="block7">Kükremeler, bağırtılar. Jack yeni bir kurt grubunun az sonra türlü garip yaratıklar eşliğinde kışlanın arkasından ortaya çıkacağını biliyordu. Patlamadan korunmuş olmalıydılar orada. Saklanıyor olmalıydılar. Osmond olmasa, orada öylece kalacaklardı.</p>

  <p class="block7">"Yollara çıkmamalıydın, ödlek tavuk!" diye homurdandı Elroy. Trene doğru koştu. Kuyruğu havada dalgalanıyordu. Reuel Gardener... ya da onun bu dünyadaki karşılığı... miyavlar gibi bir ses çıkardı, onun peşinden gelmeye çalıştı. Osmond uzandı, onu geri tuttu. Parmakları canavar çocuğun iğrenç sürüngen boynuna sarılmıştı.</p>

  <p class="block7">Jack o zaman Uzi'yi kaldırdı, tüm şarjörü Elroy'un suratına boşalttı. Kurşunlar keçi yaratığın tüm kafasını kopardı. Ama Elroy, kafasız bir vücut olarak yaklaşmaya, koşmaya bir süre daha devam etti. Ellerinden birinin parmakları erir, birbirine yapışır gibi oldu, toynağa dönüşmeye başladı, geriye devrilmeden önce Jack'in kafasına doğru savruldu.</p>

  <p class="block7">Jack şaşkın gözlerle ona baktı. Oatley barındaki o korkunç karşılaşmayı nice geceler rüyasında gömmüştü. O canavardan kaçmaya çalışmıştı hep. Şimdi o yaratığı her nasılsa öldürmüştü artık. Bunu zihni bir türlü kabul edemiyordu. Çocukluk kâbusunu öldürmek gibi bir şeydi bu. "Bu Reuel! Ah Jack ah Tanrım ah Jason bu Reuel bu Reuel..." Richard'ın elindeki Uzi de birkaç mermi kustu, sonra şarjörü bitti. Reuel silkinip babasının pençesinden kurtuldu. Trene doğru koşmaya başladı. Bir yandan miyavlıyordu. Üst dudağı geriye doğru kıvrıldı, sahte gibi görünen upuzun dişleri ortaya çıktı.</p>

  <p class="block7">Richard'ın son kurşunları Reuel'in göğsüne girmişti. Deri yeleği delindi, yaralarından koyu renk bir kan sızmaya başladı, başka da bir şey olmadı. Reuel belki bir zamanlar insan olabilirdi... herhalde öyleydi belki de... ama ne olursa olsun, şu anda insan olmadığı kesindi. Kurşunlar onu yavaşlatmamıştı bile. Elroy'un cesedi üzerinden şeytan gibi sıçradı. Islak kaplumbağalar gibi kokuyordu.</p>

  <p class="block7">Jack'in bacağına bir sıcaklık yayılmaya başlamıştı. Önce ılık, sonra iyice sıcak. Neydi o? Sanki cebinde bir çaydanlık kaynıyordu. Ama düşünecek vakti yoktu. Olaylar hızla yer alıyordu karşısında. Hem de Technicolor renkli!</p>

  <p class="block7">Richard Uzi'sini indirip geriye doğru sendeledi, ellerini yüzüne kapadı. Korku dolu gözleri Reuel-yaratığa parmaklarının arasından bakıyordu. "Beni yakalatma ona, Jack! Beni yakalamasın..." Reuel köpükler saça saça miyavlıyordu. Elleri lokomotifin yan tarafına çarptı, sesi bir garip geldi.</p>

  <p class="block7">Jack onun parmak aralarında kaim, file gibi ağlar olduğunu gördü. "Dön buraya!" diye bağırıyordu Osmond oğluna. Sesindeki korku pek belliydi. "Gel buraya, o kötü... bütün çocuklar kötüdür! Bu aksiyomdur, buraya gel, buraya gel!"</p>

  <p class="block7">Reuel gargara gibi bir ses çıkardı, hevesle homurdandı. Richard'a delice gibi görünen bir hareketle kendini yukarı çekti. Richard kabinin en uzak köşesine gerileyip sindi.</p>

  <p class="block7">"BENİ YAKALATMAAAA.."</p>

  <p class="block7">Yeni Wolflar, yeni garip yaratıklar köşeyi dönüp ortaya çıkmaktaydı. İçlerinden boynuzlu bir yaratık devrildi, ötekiler üzerine basarak, ezerek geçtiler.</p>

  <p class="block7">Jack'in bacağını o sıcaklık halka halinde sarıyordu.</p>

  <p class="block7">Reuel tek bacağını kabinin kenarı üzerinden attı. Soluyor, uzanıyordu. Bacağı titremekteydi. Bacak değil, daha çok bir ahtapot uzantısıydı. Jack Uzi'yi kaldırıp ateş etti.</p>

  <p class="block7">Reuel yaratığın yüzünün yansı pasta gibi parçalanıp döküldü. İçinden kurtlar saçılmaya, kıvrım kıvrım kıvranmaya başladı.</p>

  <p class="block7">Reuel hâlâ geliyordu.</p>

  <p class="block7">Parmak arası ağlı ellerini Jack'e uzatmaktaydı.</p>

  <p class="block7">Richard'ın çığlıkları, Osmond'un çığlıklarına karışıyor, tek çığlık oluyordu.</p>

  <p class="block7">Sıcaklık Jack'in bacağını mengene gibi sararken birden Jack onun ne olduğunu anladı. Yüzbaşı Farren'in verdiği paraydı. Anders'in almak istemediği para.</p>

  <p class="block7">Elini cebine attı. Para avucunda bir maden cevheri gibiydi. Kavradığı anda ondan gelen güç dev bir voltaj gibi vücuduna yayıldı. Reuel de hissetti bunu. Zafer dolu homurtuları korku miyavlamalarına dönüştü. Gerilemeye çalıştı. Geri kalan tek gözü yuvasında dönüyordu.</p>

  <p class="block7">Jack parayı cebinden çıkardı. Elinde kor gibi alev alevdi. Sıcaklığı Jack de hissediyordu. Ama onu yakmıyordu nedense.</p>

  <p class="block7">Kraliçe'nin profili güneşte parıldadı.</p>

  <p class="block7">"Onun adına, iğrenç yaratık!" diye bağırdı Jack. "Defol bu dünyadan!" Yumruğunu açtı, avucunu Reuel'in alnına dayayıp bastırdı.</p>

  <p class="block7">Reuel'le babası bir ağızdan bağırdılar... Osmond'un sesi tiz bir soprano sesiydi. Reuel'inki böcek vızıltısına benziyordu. Para Reuel'in alnının içine, tereyağına batırılan sıcak şiş gibi kaydı. İğrenç, kara bir sıvı, fazla demli çaya benzeyen bir sıvı Reuel'in başından Jack'in bileğine doğru aktı. Sıcaktı sıvı. İçinde minik kurtlar vardı. Jack'in teninde kıvrılıyor, kıpırdıyorlardı. Isırdıklarını da hissetmekteydi. Ama yine de sağ elinin iki parmağım daha hızlı bastırdı, parayı canavarın kafasının daha içerlerine itti.</p>

  <p class="block7">"Defol bu dünyadan, kötü yaratık! Kraliçe adına, ve oğlu adına, defol bu dünyadan!"</p>

  <p class="block7">Reuel bağırıp ağlıyor, Osmond da onunla birlikte bağırıp ağlıyordu. Yaklaşan takviyeler gerilemiş, Osmond'un arkasına gizlenmişlerdi. Yüzlerinde bâtıl korkular oynaşıyordu. Jack çok büyük görünüyordu onlara. Parlak bir ışık saçan, kocaman bir varlık olmuştu.</p>

  <p class="block7">Reuel sarsıldı, bir köpüklü, ıslak ses daha çıkardı. Kafasından akan kara sıvılar sarıya dönüştü. Son bir kurt... uzun, kalın, beyaz bir kurt, paranın açtığı delikten çıktı, kabinin^ tabanına düştü. Jack üstüne basınca ezildi, Reuel bir yığın halinde yıkıldı.</p>

  <p class="block7">Karşıdan öyledir yeis çığlığı yükseldi ki, Jack kafasının o sesle yarılacağım sandı. Richard yerde, doğmamış bebeklerin pozunda yatıyordu. Kollarıyla kafasını kucaklamıştı.</p>

  <p class="block7">Osmond avaz avaz bağırmaktaydı. Kırbacını ve makinelisini de düşürmüştü.</p>

  <p class="block7">"Ah, rezil!" diye haykırıp yumruğunu Jack'a salladı. "Bak şu yaptığına! Pis, kötü çocuk! Senden nefret ediyorum... ebediyen ve ebediyetin ötesinde nefret ediyorum! Pis sahtekâr! Geberteceğim seni! Morgan gebertecek seni! Ah, benim sevgili oğlum! PİS! BU YAPTIĞIN İÇİN MORGAN ÖLDÜRECEK SENİ! MORGAN!"</p>

  <p class="block7">Ötekiler de aynı çığlığa fısıltıyla katıldılar. Jack bunu duyunca Sunlight Yurdundaki sesleri hatırladı: Haleluya diyebilir misiniz. Sonra hepsi sustular. Bu arada başka bir ses duyulmaya başlamıştı.</p>

  <p class="block7">Jack, Wolf’la geçirdiği o zevkli öğleden sonrayı hatırlayıverdi. Derenin yanında oturuyor, otlayan sürüyü seyrediyorlardı. Wolf ailesini anlatmıştı Jack'e. Tatlı bir gündü. Tabii Morgan gelene kadar.</p>

  <p class="block7">Şimdi de Morgan tekrar geliyordu. Sakin bir geçiş yaparak değil, gümbürtüyle yaklaşarak geliyordu.</p>

  <p class="block7">"Morgan! Bu..."</p>

  <p class="block7">"Orris Lord'u..."</p>

  <p class="block7">"Orris Lord'u..."</p>

  <p class="block7">"Morgan... Morgan... Morgan..."</p>

  <p class="block7">Yırtılmaya benzeyen ses gittikçe güç kazandı. Wolflar tozlara eğilmiş, secde ediyorlardı. Osmond o çılgın dans figürünü yaptı, kara çizmeleri yerdeki kırbacın eklemli ucunda step figürleri sergiledi.</p>

  <p class="block7">"Kötü çocuk! Pis Çocuk!" Şimdi ödeyeceksin! Morgan geliyor! Morgan geliyor!"</p>

  <p class="block7">Osmond'un yirmi metre kadar sağındaki hava kıpırdamaya, titremeye başladı. Fırının üzerindeki hava gibi titriyordu.</p>

  <p class="block7">Jack dönüp baktı, Richard'ı makineliler, fişekler ve el bombaları arasında, savaşçılık oyunu oynarken düşüp uyuyakalmış bir bebek gibi yatar gördü. Ama Richard uyumuyordu. Bu bir oyun değildi. Jack bunları çok iyi biliyordu. Eğer Richard babasının iki dünya arasındaki bir delikten ortaya çıktığını görürse... delirirdi.</p>

  <p class="block7">Jack arkadaşının yanına uzandı, kollarını ona sımsıkı sardı. Çarşaf yırtılması gibi ses daha da yükseldi, birden Morgan'ın çılgın bir öfkeye kapılmış sesi duyuldu:</p>

  <p class="block7">"Trenin şu sıra burada ne işi var, budalalar?"</p>

  <p class="block7">Arkadan Osmond'un tiz çığlığı yükseldi. "Pis sahtekâr, benim oğlumu öldürdü!"</p>

  <p class="block7">"Gidiyoruz, Richie," diye mırıldandı Jack. Kollarını daha da sıktı. "Gemiyi terketmenin zamanı geldi."</p>

  <p class="block7">Gözlerini kapatıp konsantre oldu... bir an bir baş dönmesi duydu, sonra ikisi birlikte geçişi yaptılar.</p>

  <p class="block6" id="calibre_pb_45">&nbsp;</p>
</body>
</html>
