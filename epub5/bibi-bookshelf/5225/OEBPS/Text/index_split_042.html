<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 34</h1>

  <p class="block5">&nbsp;</p>

  <p class="block3">ANDERS</p>

  <p class="block5">&nbsp;</p>

  <p class="block12">1</p>

  <p class="block7">Jack birden farkına vardı. Gerçi hâlâ koşuyordu ama, ince bir hava tabakasına basarak koşuyordu. Çizgi filmlerde yere düşmeden önce havada iki takla atmaya vakit bulan komik tipler gibiydi. Ama aşağısı öyle beş yüz metre falan değildi. Altında toprak bulunmadığını anlamaya ancak vakit bulmuştu ki, bir buçuk metre kadar düştü, kendini yine koşar durumda buldu. Sendeleyip doğruldu, o sırada Richard üzerine düştü, ikisi birlikte yuvarlandılar.</p>

  <p class="block7">"Dikkat et, Jack!" diye bağırıyordu Richard. Ama kendi öğüdünü kendi dinlemek niyetinde olmadığı belliydi. Gözleri sımsıkı kapalıydı "Kurda dikkat et! Bay Dufrey'e dikkat et! Dik..."</p>

  <p class="block7">"Kes artık, Richard!" Bu soluksuz bağırtılar onu her şeyden çok korkutuyordu. Richard tam bir deli gibiydi. Tam bir deli gibi. "Kes diyorum, iyiyiz! Gittiler onlar!"</p>

  <p class="block7">"Etheridge'e dikkat et! Böceklere dikkat et! Dikkat et, Jack!"</p>

  <p class="block7">"Richard, onlar gitti diyorum! Çevrene bak, Jason aşkına!" Jack bu dediğini kendisi yapmaya vakit bulamamıştı henüz. Ama geçişi başarıyla yaptıklarından emindi. Hava durgun ve tatlıydı. Gece çok sessizdi. Bir tek ılık rüzgârın sesi vardı.</p>

  <p class="block7">"Dikkat et, Jack! Dikkat et, Jack! Dikkat et, dikkat..."</p>

  <p class="block7">Kafasının içinde kötü bir yankı gibi, Nelson binasının dışındaki köpek çocukların korosunu duyuyordu: "Uuuuu-yaaaan, uuuuuyaaaan, uuuu-yyaaaannnn! Lüüüüt-feeeen, lüüüt-feeeen, lüüüt-feeen!"</p>

  <p class="block7">"Dikkat et, Jack!" diye bağırıyordu Richard. Yüzü toprağa kapandı. Allah'a yaranmaya çalışan inançlı bir Müslümana benzedi. "DİKKAT ET! KURT! BÜYÜK SINIF ÖĞRENCİLERİ! MÜDÜR! DİKK..."</p>

  <p class="block7">Jack, Richard'ın gerçekten çıldırdığı korkusuna kapılıp arkadaşının yakasına sarılarak başını doğrulttu ve suratına bir tokat aşketti.</p>

  <p class="block7">Richard'ın sözleri yanda kesiliverdi. Jack'a boş gözlerle baktı, Jack çocuğun solgun yanağında kendi beş parmağının izinin kızarmaya başladığını gördü. Duyduğu utanç yanda kesildi, nasıl bir yerde bulunduklarını anlama merakı öne çıktı. Işık vardı burada demek. Yoksa o beş parmağın izini göremezdi.</p>

  <p class="block7">Bu sorunun kısmî cevabı kendi içinden geldi. Kesin bir cevaptı. Hiç değilse bir noktaya kadar.</p>

  <p class="block7">Dış Bölge, Jacky. Dış Bölgedesin şimdi.</p>

  <p class="block7">Ama bunu düşünmeye vakit ayırmadan önce Richard'ı bir hale yola sokmalıydı.</p>

  <p class="block7">"İyi misin, Richie?"</p>

  <p class="block7">Çocuk Jack'e donmuş gücenik bir ifadeyle bakıyordu. "Bana vurdun, Jack."</p>

  <p class="block7">'Tokat attım. İsteriye kapıları insanlara öyle yapılır."</p>

  <p class="block7">"Ben isteriye kapılmamıştım! Ben ömrümde is..." Richard sustu, ayağa fırladı, vahşî bakışlarla çevresine baktı. "Kurt! Kurda dikkat etmemiz gerek, Jack! Çiti aşarsak bizi yakalayamaz!"</p>

  <p class="block7">Bir anda fırlayıp karanlığa doğru koşabilirdi. Başka bir dünyada kalmış olan çite doğru koşmaya çalışabilirdi... tabii Jack onu hemen yakalamasaydı.</p>

  <p class="block7">"Kurt gitti, Richard."</p>

  <p class="block7">"Hıı?"</p>

  <p class="block7">"Başardık."</p>

  <p class="block7">"Sen neden söz ediy..."</p>

  <p class="block7">"Diyar, Richard! Biz Diyardayız! Geçiş yaptık!" Ve yaparken sen d</p>

  <p class="block7">neredeyse kolumun omzumdan çıkmasına sebep oluyordun, inançsız seni, diye düşündü Jack. Bir yandan, zonklayan omzunu ovalıyordu. Bir daha sefere birini yanımda sürüklersem bir çocuk seçeceğim. Noel babaya, paskalya tavşanına hâlâ inanan bir çocuk.</p>

  <p class="block7">"Gülünç bu!" dedi Richard ağır ağır. "Diyar diye bir şey yoktur,</p>

  <p class="block7">Jack."</p>

  <p class="block7">Jack en ciddi sesiyle, "Eğer yoksa nasıl oluyor da kocaman beyaz kurt şu anda kıçını ısırmıyor?" diye sordu. "Ya da lanet olası müdürün neden ısırmıyor seni?"</p>

  <p class="block7">Richard, Jack'e baktı, ağzını bir şey söyleyecek gibi açtı, sonra tekrar kapadı. Çevresine bu sefer daha bir dikkatle baktı (ya da Jack öyle umdu). Jack de aynı şeyi yaptı, bir yandan sıcaklığın ve temiz havanın tadını çıkarmaya çalıştı. Morgan'la o deliler grubu her an buraya da geçebilirdi ama şu an için buraya dönmenin o doğal zevkinden yararlanmamaya imkân yoktu.</p>

  <p class="block7">Bir tarladaydılar. Yüksek, sarımsı otlar vardı. Uçları sakal sakaldı. Buğday değildi bunlar. Ama buğdaya pek benzeyen bir şeydi. Yenilebilecek bir tahıl. Tarla her yana doğru göz alabildiğince uzanıp gidiyordu. Tatlı rüzgâr otları yumuşacık dalgalar halinde kıpırdatıyordu. Sağ tarafta ahşap bir bina göze çarpmaktaydı. Önündeki direğe bir lamba asılmıştı. Bakıldığında göz kamaştıracak bir sarı alevle yanıyordu. Jack binanın sekizgen biçiminde olduğunu gördü. İki çocuk ışık halkasının kenarına iniş yapmışlardı. Halkanın öbür tarafında da bir şey vardı. Metalden bir şey. Lambanın ışığını yansıtıyor, parıldıyordu. Jack gözlerini kıstı, o gümüş yansımaya baktı... ve sonra anladı. İçindeki duygu, beklentisinin doğru çıktığı yolundaydı. Bilmecenin iki parçası böylelikle yerine oturmuş oluyordu.</p>

  <p class="block7">Demiryolu hattıydı bu. Yönünü karanlıkta anlamaya olanak yoktu ama, Jack o rayların ne tarafa gittiğini bildiği kanısındaydı:</p>

  <p class="block7">Batıya.</p>

  <p class="block5">&nbsp;</p>

  <p class="block12">2</p>

  <p class="block7">"Yürü," dedi Jack.</p>

  <p class="block7">Richard, "Oraya gitmek istemiyorum," diye karşılık verdi.</p>

  <p class="block7">"Neden o?"</p>

  <p class="block7">"Çok çılgınca şeyler oluyor." Richard dudaklarını yaladı. "O binada da her şey olabilir. Köpekler. Deliler." Dudaklarım tekrar yaladı. "Böcekler."</p>

  <p class="block7">"Sana artık Diyar'dayız dedim.. Delilikler bitti. Burası temiz. Öff, Richard, kokusunu da mı alamıyorsun?"</p>

  <p class="block7">"Diyar diye bir şey yoktur." Richard'ın sesi pek zayıf çıkıyordu.</p>

  <p class="block7">"Çevrene bak."</p>

  <p class="block7">"Hayır," dedi Richard. Sesi daha da zayıflamıştı. İnatçı bir çocuğun sesiydi.</p>

  <p class="block7">Jack otlardan bir tutam yoldu. "Şunlara bak!"</p>

  <p class="block7">Richard başını çevirdi.</p>

  <p class="block7">Jack onu sarsma isteğine zor engel oldu.</p>

  <p class="block7">Bunu yapacağı yerde otları fırlatıp attı, içinden ona kadar saydı, sonra tepeye doğru yürümeye başladı. Başını eğdiğinde, deri bir kıyafet giymekte olduğunu gördü. Richard da öyle bir kılıktaydı. Alnına kırmızı bir bant bağlanmıştı.</p>

  <p class="block7">Frederick Remington tablolarından fırlama bir şeye benziyordu. Ellerini üstünden kaydıran Jack, Myles P. Kiger'in sıcacık paltosunun bir Meksikalı battaniyesine, ya da ona benzer bir şeye dönüşmüş olduğunu gördü. Herhalde turizm reklâmlarındaki tiplere benziyorum, diye düşünüp sırıttı.</p>

  <p class="block7">Jack uzaklaşırken Richard'ın yüzüne bir panik ifadesi gelmişti.</p>

  <p class="block7">"Nereye gidiyorsun?"</p>

  <p class="block7">Jack geri döndü. Ellerini Richard'ın omuzlarına koydu, gözlerine ciddi bakışlarla baktı.</p>

  <p class="block7">"Burada kalamayız," dedi. "Onlardan bazıları peşimizden gelebilir. Belki hemen gelemezler, belki de gelebilirler, bilemiyorum. Bizi yöneten kanunlar hakkında bildiklerim, ufacık bir çocuğun mıknatıs hakkında bildikleri kadar. Mıknatıslar bazen çeker, bazen iter, hepsi bu. Ama şimdilik bilmem gereken de bu zaten. Buradan kaçmamız gerek. Hepsi bu kadar."</p>

  <p class="block7">"Bunları ben rüyamda görüyorum. Eminim rüyamda gördüğümden."</p>

  <p class="block7">Jack başını eski püskü ahşap binaya doğru salladı. "İster içeriye gel, ister burada kal. Kalmak istersen ben sonra gelir seni alırım. Oraya bir baktıktan sonra."</p>

  <p class="block7">"Bunlar aslında olmuyor," dedi Richard. Gözlüksüz, çıplak gözleri iri iri açılmış, bakışları boş, sanki tozlu gibiydi. Bir an kapkara Diyar göklerine, oradaki yabancı düzendeki yıldızlara baktı, sonra başım çevirdi, "Ateşim var. Gribim. Grip çok salgındı. Bu bir sayıklama dönemi. Sen benim sayıklamamda başrolü oynuyorsun, Jack."</p>

  <p class="block7">"Eh, elime fırsat geçince Sayıklama Aktörleri Sendikasına birini yollar üyelik kartımı aldırırım," dedi Jack. "Bu arada, istersen sen burada kal, Richard. Madem bütün bunlar"7aslında olmuyor, o halde korkacak bir şeyin yok demektir."</p>

  <p class="block7">Tekrar yürümece başladı. Richard'la birkaç böyle konuşma daha yapsa, çocuk kendisinin de deli olduğuna iyice inanacaktı galiba.</p>

  <p class="block7">Tepenin yansına vardığında Richard da ona yetişti.</p>

  <p class="block7">"Seni almaya gelirdim," dedi Jack.</p>

  <p class="block7">"Biliyorum. Ama ben de geleyim dedim. Mademki nasılsa hepsi rüya..."</p>

  <p class="block7">"Eh, orada kimse varsa sen çeneni kapalı tut. Sanırım biri olmalı. Demin biri pencereden bana bakıyor gibi gelmişti."</p>

  <p class="block7">"Ne yapacaksın?" diye sordu Richard.</p>

  <p class="block7">Jack gülümsedi. "Kaygılanmayacağım, Richie, yavrum," dedi. "New Hampshire'den ayrıldığımdan beri tek yaptığım bu. Kaygılanmıyorum."</p>

  <p class="block5">&nbsp;</p>

  <p class="block12">3</p>

  <p class="block7">Binanın önündeki balkonlu kısma vardılar. Richard duyduğu panikten gelen bir kuvvetle Jack'in omzuna sarıldı, sıktı. Jack bezgin bezgin ona döndü. Richard'ın bu kavrama hareketleri son hızla bezdiriyordu onu.</p>

  <p class="block7">"Ne var?" diye sordu.</p>

  <p class="block7">"Bu bir rüya," dedi Richard. "Kanıtlayabilirim."</p>

  <p class="block7">"Nasıl?"</p>

  <p class="block7">"Artık İngilizce konuşmuyoruz, Jack! Bir başka dili çok iyi konuşuyoruz ama, bu İngilizce değil."</p>

  <p class="block7">"Evet," dedi Jack. "Garip, değil mi?"</p>

  <p class="block7">Basamaktan çıkmaya başladı, Richard'ı tek başına, ağzı açık, bıraktı.</p>

  <p class="block5">&nbsp;</p>

  <p class="block12">4</p>

  <p class="block7">Bir iki saniye sonra Richard kendini toparladı, Jack'in peşinden yetişti. Tahta merdivenin basamakları aşınmış, oynak, kıymıklıydı. Bazılarının aralıklarından alttaki otlar baş vermişti. Ötelerin karanlığından çocukların kulağına uykulu böceklerin tekdüze uğultusu geliyordu. Ağustosböceklerinin cır cır sesi değildi bu. Çok daha tatlı bir sesti Jack'e göre.</p>

  <p class="block7">Kapının dışındaki lamba artık arkalarında kalmıştı. Gölgeleri önlerine düşüyordu. Kapının üzerinde eskiden kalma, solgun bir işaret vardı. Jack onu bir an için Cyril alfabesinden harflerle yazılmış sandı. Rusça kadar okunmaz bir şeydi. Yaklaşınca yazının DEPO olduğunu okuyabildi.</p>

  <p class="block7">Jack kapıyı vurmak üzere elini kaldırırken başını iki yana salladı ve durdu. Hayır. Vurmayacaktı. Burası özel bir ev değildi. Kapıda DEPO diye yazılıydı. Demek burası kamuya ait bir binaydı. Otobüs, tren garları gibi bir şey.</p>

  <p class="block7">Kapıyı itip açtı. Dostça bir lamba ışığıyla, pek dostça olmayan bir ses, balkona aynı anda ulaştı.</p>

  <p class="block7">"Defol, şeytan!" diye gıcırdadı çatlak ses. "Defol, zaten sabaha gidiyorum! Yemin ederim! Tren yerinde hazır! Git buradan! Gideceğime yemin ettim ve gidiyorum, onun için git artık buradan... git ve beni huzur içinde yalnız bırak!"</p>

  <p class="block7">Jack kaşlarını çattı, Richard yine şaşkınlıkla ağzını açtı. İç oda temizdi ama pek eskiydi. Yerdeki tahtaları öyle eskimişti ki, buruşmuş gibi görünüyordu. Duvarlar da öyleydi. Bir duvarda balina gemisi kadar kocaman bir atlı arabanın resmi asılıydı. Resim de eskimiş, yüzü buruş buruştu. Yıkılmak üzere bir tezgâh odayı ikiye bölüyordu. Onun gerisinde, karşıya gelen duvardaki panonun bir yanında GELEN ARABA, ötekinde GİDEN ARABA diye yazılıydı. Uzun süreden beri o tabloya bir şey yazılmamış olduğu belliydi. Jack'e göre birisi oraya en yumuşak tebeşirle bile bir şey yazmaya kalkışsa tahta yarılır, dökülürdü.</p>

  <p class="block7">Ortadaki tezgâhın yan tarafında Jack'in ömründe gördüğü en kocaman saat duruyordu. İri bir şampanya şişesi kadardı. İçi yeşil bir kumla doluydu.</p>

  <p class="block7">"Beni rahat bıraksana! Sana söz verdim, yapacağım! Lütfen Morgan! Yalvarırım! Söz verdim diyorum. İnanmıyorsan, hangara bak. Tren hazır. Yemin ederim, hazır tren!"</p>

  <p class="block7">Aynı tür konuşmalar sürüp gidiyordu. İri yarı, yaşlı adam, odanın sağ köşesinde eğrilip bükülmekteydi. Jack adamın boyunun en azından bir doksan olduğunu tahmin etti. Eğik durmasına rağmen yine de belliydi. Deponun alçak tavanı başının tepesinden on santim yukardaydı. Yaşı yetmiş de olabilirdi, dinç bir seksen de olabilirdi. Kar gibi beyaz sakalı gözlerinin hemen altından başlıyor, tâ göğsüne kadar iniyor, uçları bebek saçları gibi inceliyordu. Omuzları genişti. Şimdi eğik olmasına rağmen, yıllar boyunca ona ağır yükler taşıtıp kırılmasına yol açılmış gibi gözüküyorlardı. . Gözlerinin uçlarından kırışıklar yelpaze gibi yayılmaktaydı. Alnı kırış kırıştı. Tenim balmumu gibi bir sarıydı. Üzerinde kırmızı çizgili bir beyaz etek vardı. Çok korktuğu belliydi. 0st perdeden çıkmaya uğraşıyordu ama, hiçbir gücü ve yetkisi olmadığı açıkça anlaşılıyordu.</p>

  <p class="block7">Jack dönüp 'Richard'a baktı. İhtiyar onun babasının adını söylediğinde ne tepki gösterdiğim merak etmişti. Ama Richard şu anda böyle ince noktalara dikkat edecek durumda değildi.</p>

  <p class="block7">"Ben sandığın insan değilim," diyerek ihtiyara yaklaştı.</p>

  <p class="block7">"Uzaklaş!" diye haykırdı adam. "Numaralarına karnım tok! Şeytan kendine sevimli bir surat da edinebilir! Defol! Yapacağım! Tren yola çıkmaya hazır. Sabah erkenden! Yapacağım dedim mi yapacağım demektir. Artık git buradan, tamam mı?"</p>

  <p class="block7">Sırt çantası Jack'in koluna takılmış, sallanıyordu. Jack tezgâha yaklaşıp çantanın içini araştırdı, aynayı ve para çubuklarını bir kenara itti. Parmakları aradığı şeyi bulup avuçladı. Yüzbaşı Fanen'in verdiği madenî paraydı bu. Üzerinde kraliçenin resmi olan para. Onu tezgâhın üzerine pat diye koydu, odanın yumuşak ışığı Laura DeLoessian'ın güzel profilini aydınlattı, Jack annesiyle aradaki benzerliğe bir kere daha şaştı. Başlangıçta da o kadar çok mu benziyorlardı? Yoksa ben onları daha çok düşündükçe benzerlikleri daha mı çok görebiliyorum? Onları bir bakıma ben mi bir araya getiriyor, tek varlık yapıyorum?</p>

  <p class="block7">Jack tezgâha yaklaşırken ihtiyar daha bile geri çekilmişti. Sanki niyeti duvardan dışarı çıkmaktı. Sözler ağzından isterik bir sel gibi dökülmeye başladı. Ama Jack parayı tezgâha kovboy filmlerinde barmenden içki isteyen kötü adamlar gibi şaklatınca, o da konuşmayı kesti. Paraya baktı, gözler iri iri açıldı, ağzının tükürükten ıslanmış köşeleri titredi. Fincan gibi açılmış gözleri Jack'in yüzüne döndü ve sonunda onu ilk defa görebildi.</p>

  <p class="block7">"Jason," diye fısıldadı titreyen bir sesle. Deminki sızlanması sona ermişti. Bu sefer sesi korkudan değil, dehşetten titriyordu. "Jason!"</p>

  <p class="block7">"Hayır, benim adım..." Jack birden sustu. O dilde dudaklarına yükselen kelime Jack değil, yine Jason'du.</p>

  <p class="block7">"Jason" diye bağırdı yaşlı adam. Sonra kendini dizüstü yere attı. "Jason, sen geldin! Sen geldin ve artık her şey iyi olacak, evet, her şey iyi olacak, her şey iyi olacak ve her türlü şey de iyi olacak!"</p>

  <p class="block7">"Hey," dedi Jack. "Hey, aslında..."</p>

  <p class="block7">"Jason! Jason geldi, Kraliçe iyileşecek ve her türlü şey de iyi olacak!"</p>

  <p class="block7">Jack bu gözyaşı dolu tapınmaya, ihtiyarın deminki aksilenmelerinden daha bile az hazırdı. Richard'a döndü ama oradan da bir yardım gelmedi.</p>

  <p class="block7">Richard kapının sol tarafına, yere uzanmış, ya uyumuştu... ya da çok iyi uyku taklidi yapıyordu.</p>

  <p class="block7">"Öff, Allah kahretsin," dedi Jack.</p>

  <p class="block7">İhtiyar dizlerinin üstündeydi. Bir şeyler geveliyor, ağlıyordu. Durum önce gülünçken sonradan evrensel bir komiklik düzeyine ulaştı. Jack tezgâhın kapağını buldu, kaldırıp arkasına geçti.</p>

  <p class="block7">"Ayağa kalk, ey iyi ve sadık kul," dedi Jack. Acaba İsa ile Buda'nın karşısına hiç bu tür sorunlar çıkıyor muydu diye merak ediyordu. "Kalk ayağa, efendi."</p>

  <p class="block7">"Jason! Jason!" diye hıçkırdı ihtiyar. Beyaz saçları Jack'in sandaletli ayaklarının üzerine eğilmişti. Birden ayakları öpmeye başladı. Ufaktan tef ekten de öpmüyordu. Kocaman, şapırdaya şapırdaya, sesli sesli öpüyordu. Jack çaresizlik içinde gülmeye başladı. Illinois’den kurtulmayı başarmıştı. Şu anda kocaman bir tahıl tarlasının orta yerinde, salaşpur bir deponun içindeydiler. Dış Bölge'de bir yerlerde. Richard kapının yanında uyuyordu. Bu garip ihtiyar da Jack'in ayaklarım öpüyor, sakalları fena halde gıdıklıyordu.</p>

  <p class="block7">"Kalk"' diye bağırdı Jack kıkırdayarak. Bir adım geri gitmeye çalıştı ama beli tezgâha dayandı. "Kalk ayağa, sadık kul! Bas ayaklarının üstüne, yeter artık!"</p>

  <p class="block7">"Jason! Muh! Her şey iyi olacak! Muh-muh!"</p>

  <p class="block7">Jack deliler gibi, "ve her türlü şey de iyi olacak," diye düşündü, ihtiyar ayak parmaklarını öperken tekrar kıkırdadı. "Burada. Diyarı da Robert Burns okuduklarını bilmezdim ama demek ki okuyorlarmış..."</p>

  <p class="block7">Muh-muh-muh.</p>

  <p class="block7">Öf, yeter artık, dayanamıyorum.</p>

  <p class="block7">"KALK!" diye bağırdı avazı çıktığı kadar. İhtiyar sonunda kalkıp onun karşısında durdu. Titriyor, ağlıyor, Jack'in gözlerine bakamıyordu. Ama inanılmaz genişlikteki omuzları biraz doğrulmuştu. O kırık görünümden kurtulmuştu. Jack buna memnun oldu.</p>

  <p class="block5">&nbsp;</p>

  <p class="block12">5</p>

  <p class="block7">Jack ihtiyarla anlamlı bir konuşma başlatana kadar aradan bir saat geçmesi gerekti. Bir iki kelime konuşmalarına kalmıyor, ihtiyar yeni baştan "Jason, ah, sevgili Jason, ne büyüksün" faslına başlıyordu. Peşinden yine ayak öpmeye geçecekti herhalde. Jack ihtiyardan hoşlanmış, ona acımıştı yine de. Acımak için, kendisini okul yemekhanesinin kuyruğunda hayal ediyor, birden oraya İsa ya da Buda geliverse, ne hale geleceğini düşünüyordu. Soma kabullenmesi gereken bir şey daha vardı. Benliğinin bir yanı Anders'in bu davranışına hiç de şaşırmıyordu. Evet, kendini Jack gibi hissediyordu ama, yavaş yavaş biraz... öteki gibi de hissetmeye başlamıştı.</p>

  <p class="block7">Ama o ölmüştü.</p>

  <p class="block7">Doğruydu, evet. İnkâr edilmez biçimde doğruydu. Jason ölmüştü. Herhalde ölmesinde Orris'li Morgan'ın epey rolü vardı. Ama Jason gibi tiplerin geri gelmek gibi bir huyu oluyordu, öyle değil mi?</p>

  <p class="block7">Jack, Anders'i doğru dürüst konuşturmak için geçen süreyi iyi değerlendirilmiş sayıyordu. Hiç değilse Richard'ın uyku konusunda numara yapmadığını anlamıştı. Gerçekten uyuyordu Richard. Bu da iyi sayılırdı, çünkü Anders'in Morgan'la ilgili söyleyeceği çok şey vardı.</p>

  <p class="block7">Bir zamanlar buranın, dünyanın en sonundaki depo olduğunu söylüyordu. Buradan sonra dünyanın canavarca bir yer haline geldiğini anlatıyordu.</p>

  <p class="block7">"Nasıl canavarca?" diye sordu Jack.</p>

  <p class="block7">Anders piposunu yakarken, "Bilmiyorum," dedi. Karanlığa doğru baktığında yüzü bir tuhaftı. "Lânetli Topraklarla ilgili pek çok hikâye anlatılır ama her biri ötekinden farklıdır. Hepsi de aynı şekilde başlar. 'Benim tanıdığım biri, Lânetli Toprakların kenarında üç gün kaybolan birine rastlamış,' diye başarlarlar sözlerine. Hiç kimsenin, 'Ben kendim Lânetli Topraklarda üç gün kayboldum,' dediğini duymadım. Farkı anlıyor musunuz, Jason, efendim?"</p>

  <p class="block7">"Anlıyorum," dedi Jack yavaşça, Lânetli Topraklar. Adı bile ensesindeki saçların diken diken olmasına yetiyordu. "Kimse bilmiyor o halde nasıl bir yer olduğunu."</p>

  <p class="block7">"Kesin bilen yok," dedi Anders. "Ama anlatılanların bir çeyreği bile doğruysa..."</p>

  <p class="block7">"Neler anlatıyorlar?"</p>

  <p class="block7">"Oradaki felâketlerin Orris'in cevher ocaklarındakileri normal gibi göstereceğini. Tepelerden ve boş yerlerden yuvarlanarak uçan ateş topları varmış. Peşlerinde uzun, siyah izler bırakıyorlarmış. Gündüzleri siyahmış o izler. Geceleri pırıl pırıl parladıklarını duydum. İnsan o ateş toplarından birine fazla yaklaşırsa feci biçimde hasta oluyormuş. Saçları dökülüyor, bütün vücudunda yaralar açılıyormuş. Sonra kusmaya başlıyormuş. Kırk yılda bir iyileşiyormuş ama, çoğunlukla kusa kusa sonunda midesi yırtılıyor, boğazı patlıyormuş, sonra da..."</p>

  <p class="block7">Anders ayağa kalktı.</p>

  <p class="block7">"Efendim! Neden öyle bakıyorsunuz? Pencereden bir şey mi gördünüz? O rayların üzerinde bir şey mi var?"</p>

  <p class="block7">Anders vahşi bakışlarını pencereye çevirdi.</p>

  <p class="block7">Radyasyon zehirlenmesi, diye düşünüyordu Jack. O bilmiyor ama, radyasyon zehirlenmesinin belirtilerini harfi harfine anlattı.</p>

  <p class="block7">Okulda bir yıl önce hem nükleer silâhları hem de radyasyona maruz kalmanın etkilerini fizik dersinde okumuşlardı. Annesi hem nükleer silahlanmayı önleme, hem de nükleer tesislerin çevre kirliliğine katkılarını önleme derneklerinde faal olarak çalıştığından, Jack bu derslere özellikle dikkat etmişti.</p>

  <p class="block7">Lânetli Topraklar fikrine radyasyon zehirlenmesi ne de güzel uyuyor, diye düşündü. Sonra bir şey daha geldi aklına. İlk testler batıda yapılmıştı. Hiroşima bombasının prototipi bir kuleden asılarak sallandırılmış, sonra patlatılmış, cansız mankenlerin yerleştirildiği çevre mahallelerde öyle büyük zarara yol açmıştı ki, Ordu nükleer patlamanın ve yaratacağı ateş fırtınasının nelere yol açacağı konusunda enikonu fikir sahibi olmuştu. Sonunda yine Utah ile Nevada'ya götürmüşlerdi testleri. Sonra da yeraltına indirmişlerdi. O boş yerlerde bol devlet arazisi vardı. Oralarda denedikleri tek şey de bombalar değildi.</p>

  <p class="block7">Eğer Kraliçe ölürse, Sloat o pisliğin ne kadarını getirirdi buraya acaba? Şimdiye kadar ne kadarını getirmişti? Bu dekovil hattı, o tür mallar için bir nakliye sistemi miydi?</p>

  <p class="block7">"İyi görünmüyorsunuz efendim, hiç iyi görünmüyorsunuz. Yüzünüz çarşaf gibi bembeyaz kesildi. Yemin ederim!"</p>

  <p class="block7">"Bir şeyim yok," dedi Jack yavaşça. "Otur. Hikâyene devam et. Piponu da yak. Sönmüş."</p>

  <p class="block7">Anders piposunu ağzından çekti, yeniden yaktı, gözlerini Jack'den tekrar pencereye çevirdi. Bu sefer bakışları öyle boş değildi. Korkularla doluydu. "Ama hikâyelerin doğru olup olmadığını herhalde yakında kendim de öğreneceğim."</p>

  <p class="block7">"O neden?"</p>

  <p class="block7">"Çünkü yarın sabah Lânetli Toprakların içinden bir yolculuğa çıkıyorum. Şafakla birlikte," dedi Anders. "Orris'li Morgan'ın şeytan makinesini kullanacağım. İçine de kim bilir hangi iğrenç şeytan malları yüklenmiş olacak."</p>

  <p class="block7">Jack ona baktı. Yüreği gümbür gümbür atıyordu. Kanı kafasının içinde uğuldamaktaydı.</p>

  <p class="block7">"Nereye? Ne kadar uzağa? Okyanusa mı? Kocaman suya mı?"</p>

  <p class="block7">Anders başını yavaş yavaş evet anlamında salladı. "Öyle," dedi. "Suya. Hem de..." Sesi alçaldı, güçsüz bir fısıltı oldu. Gözleri karanlık pencereye doğru devrildi. Oradan isimsiz bir şeyin kendilerini gözetlediğinden, sözlerine kulak misafiri olduğundan korkuyordu sanki.</p>

  <p class="block7">"Orada Morgan benimle buluşacak. Mallarını oradan öteye götüreceğiz."</p>

  <p class="block7">"Öteye nereye?" diye sordu Jack.</p>

  <p class="block7">"Kara otele," diye fısıldadı Anders titrek bir fısıltıyla.</p>

  <p class="block5">&nbsp;</p>

  <p class="block12">6</p>

  <p class="block7">Jack'in içinden tekrar kahkahalarla gülmek geldi. Kara Otel... tıpkı korku romanlarının adları gibi bir şey! Ama beri yandan... zaten bu olaylar zinciri bir otelde başlamış değil miydi? Alhambra'da! New Hampshire'de, Atlas Okyanusu kıyısındaki otelde. Büyük Okyanus kıyısında da bir otel daha mı vardı? Belki eskimiş, Victoria çağı manastırlarına benzer, korkunç bir otel! Bu upuzun, garip serüven orada mı son bulacaktı? Alhambra'nın karşıtı olan, yakınında da garip bir lunapark bulunan bir yerde mi? Bu fikir son derece uygundu. Garip biçimde uygundu. İkizliler ve ikizlemeler fikrinden ilham alıyormuş gibiydi...</p>

  <p class="block7">"Bana neden öyle bakıyorsunuz efendim?"</p>

  <p class="block7">Anders heyecanlı ve tedirgin gibiydi. Jack bakışlarının yönünü hemen değiştirdi. "Özür dilerim," dedi, "Düşünüyordum." Gülümsedi, adam da ona çekinerek gülümsedi.</p>

  <p class="block7">"Hem bana öyle demekten vazgeçsen keşke."</p>

  <p class="block7">"Ne demekten efendim?"</p>

  <p class="block7">"Efendim."</p>

  <p class="block7">"Efendim?" Anders şaşırmış gibiydi. Jack'in sözüne tekrar etmiyor, açıklama istiyordu. Jack bunu üstelerse işi büsbütün karıştıracağını hissetti.</p>

  <p class="block7">"Boş ver," dedi. Öne doğru eğildi. "Bana her şeyi anlatmanı istiyorum. Bunu yapabilir misin?"</p>

  <p class="block7">"Çalışırım efendim," dedi Anders.</p>

  <p class="block5">&nbsp;</p>

  <p class="block12">7</p>

  <p class="block7">Sözler başlangıçta ağzından yavaş yavaş çıkıyordu. Bütün ömrünü Dış Bölgede tek başına geçirmiş bir adamdı. Fazla konuşmaya alışkın değildi. Şimdi karşısında kendisine konuşmasını emreden çocuk, en azından hanedan sülâlesindendi. Belki de Tanrı gibi bir şeydi. Ama yavaş yavaş ihtiyar açıldı, konuşması rahatladı, hızlandı. Sonu gelmeyen, ama son derecede tahrik edici hikâyesinin ileri kısımlarına ulaştığında sözleriyle yarışıyordu. Adamın aksanına rağmen Jack söylenenleri rahatça izleyebilmekteydi. Bir yandan da düşünüyordu.</p>

  <p class="block7">Anders, Morgan'ı tanıyordu. Çünkü Morgan ne de olsa Dış Bölge'nin lorduydu. Gerçek unvanı, yani Orris'li Morgan adı pek şatafatlı bir ad sayılmazdı ama, aslında ona ne deseniz aynı anlama geliyordu. Orris denilen yer, Dış Bölgenin en doğusunda kalan yerleşme yeriydi. Koca otluk alanın tek düzenli kesimiydi. Morgan, Orris'in yönetimini elinde bulundurduğu için, Dış Bölgenin diğer kısımlarını da dolayısıyla yönetiyordu. Ayrıca son on beş yıldan beri kötü Wolflar Morgan'dan yana meyletmeye başlamışlardı. Önceleri bunun pek önemi yokmuş gibi geliyordu. Kötüler azınlıktaydı. (Anders kötü kelimesini kullanırken, kendi dilinde kuduz anlamına gelen kelimeye pek benzer biçimde telâffuz ediyordu.) Ama sonraları kötü kurtların sayısı giderek artmıştı. Anders'in kulağına gelenler doğruysa, Kraliçe hastalandıktan bu yana çobanlar ulusunun yansından fazlası tutulmuş durumdaydı bu hastalığa. Üstelik Morgan'ın komutasındaki tek yaratıklar onlar değildi. Başkaları da vardı. Daha kötüleri... insanı bir tek bakışla deli edebilenleri.</p>

  <p class="block7">Jack hemen Elroy'u düşündü. Oatley Barındaki yaratığı. Tüyleri ürperdi.</p>

  <p class="block7">"Dış Bölgenin bu tarafının bir adı var mı?" diye sordu Jack.</p>

  <p class="block7">"Efendim?"</p>

  <p class="block7">"Bizim şu anda bulunduğumuz tarafı."</p>

  <p class="block7">'Tam bir adı yok, efendim. Ama insanlar buraya Ellis-Breaks derler."</p>

  <p class="block7">"Ellis-Breaks." diye tekrarladı Jack. Zihninde artık Diyar'ın kabataslak bir haritası canlanmaya başlıyordu. Bir kere, asıl Diyar vardı .Orası Amerika'daki doğu bölgesinin karşılığıydı. Dış Bölge demek, orta-batı eyaletlerine karşılık gelen kısım demekti. Büyük ovalar (Ellis-Breaks mi? Illinois mu? Nebraska mı?) sonra da Lânetli Topraklar, yani Amerika'daki batı bölgesi.</p>

  <p class="block7">Anders'e o kadar uzun süre, öyle sabit bakışlarla baktı ki, adam bir kere daha tedirgin oldu. "Özür dilerim," dedi Jack. "Devam et."</p>

  <p class="block7">Anders'in anlattığına göre, babası Dış Bölge Deposu'ndan doğuya araba süren en son arabacıydı. Anders de ona çıraklık etmişti. Ama doğuda daha o günlerde bile karışıklıklar, ayaklanmalar vardı. Eski Kral'ın öldürülmesi ve onu izleyen kısa savaş, o ayaklanmaların başlangıcı olmuştu. Savaş bittiğinde tahta Kraliçe Laura geçmişti ama, isyanların sonu gelmemişti bir türlü. Giderek daha doğuya, daha doğuya yayılıyorlardı. Lânetli Topraklardan fırlayıp yayılan bir salgın gibiydiler. Bazılarına göre, kötülüklerin hepsi batı'dan kaynaklanıyordu.</p>

  <p class="block7">Jack, "Ne demek istediğini anlayabildiğimden pek emin değilim," dedi. Ama yüreği anlıyordu aslında.</p>

  <p class="block7">"Kara parçasının sonundan," dedi Anders. "Büyük Su'yun kenarından. Benim gideceğim yerden."</p>

  <p class="block7">Yani kısacası, her şey benim babamın geldiği yerden başlıyor. Babamın, benim, Richard'ın... ve Morgan'ın!</p>

  <p class="block7">Anders'e göre karışıklıklar Dış Bölge'ye varmış, şimdi de Wolf kabilesinin kısmen bozulmasına yol açmıştı. Ne kadar bozulduklarını kimse kesin olarak bilemezdi ama, kurtlar bu gidiş durdurulmazsa sonlarının geleceğinden korkmaktaydılar. Kargaşalık sonradan burayı aşıp daha doğuya da yayılmıştı. Kraliçenin hasta yattığı, ölüme yaklaştığı söylenen yerlere.</p>

  <p class="block7">"Bu doğru değil, değil mi, efendim?" diye sordu Anders... yalvarıyordu âdeta.</p>

  <p class="block7">Jack ona baktı. "Bunun cevabını bileceğime mi inanıyorsun?" diye sordu.</p>

  <p class="block7">"Elbette" dedi Anders. "Onun oğlu değil misiniz?"</p>

  <p class="block7">Bir an için Jack'e dünya çok sessizmiş gibi geldi. Dışarda böceklerin uğultusu susmuştu. Richard sesli soluklarının arasında, zaman zaman sessiz kalıyordu.</p>

  <p class="block7">Kendi kalbi bile durmuş gibiydi Jack'in. Belki en durgun şey de oydu.</p>

  <p class="block7">Az sonra kendi sesi, son derece sakin, konuştu. "Evet, ben onun oğluyum. Ve dediğin doğru. Kendisi çok hasta."</p>

  <p class="block7">"Ama ölüyor mu?" diye direndi Anders. Gözleri resmen yalvarıyordu. "Ölüyor mu, efendim?"</p>

  <p class="block7">Jack biraz gülümsedi, sonra cevap verdi. "Orasını göreceğiz bakalım."</p>

  <p class="block5">&nbsp;</p>

  <p class="block12">8</p>

  <p class="block7">Anders'in anlattığına göre kargaşalık başlayana kadar Orris'li Morgan az tanınmış bir sınır Lord'undan başka bir şey değildi. Bu komik unvan ona, leş kokulu, yağlı adamın biri olan babasından kalmıştı. Morgan'ın babası sağlığında herkesin alay ettiği biriydi. Ölümü de öyle komik olmuştu.</p>

  <p class="block7">"Bir gün şeftali şarabı içip ishal oldu, kenefte can verdi."</p>

  <p class="block7">İnsanlar yaşlı adamın oğlunu da bir soytarıya çevirmeye pek hazırdılar. Ama Orris'de idamlar başlayınca gülmeler hemen kesilmişti. Eski Kralın ölümünden sonra kargaşalıklar sırasında Morgan yükselmişti... Bir uğursuzluk yıldızının yükselmesi gibi.</p>

  <p class="block7">Bunların Dış Bölge gibi bir yerde pek önemi yoktu. Anders'in dediğine göre, geniş ve boş alanlar politikayı insana önemsizmiş gibi gösteriyordu. Onlar için tek önemli olan, Wolf kabilesindeki değişiklikti. Kötü kurtların çoğu Öteki Tarafa gittiğine göre, onun bile bura halkına etkisi pek fazla değildi.</p>

  <p class="block7">Kraliçenin hastalık haberi buralara ulaştıktan bir süre sonra, Morgan hemen cevher ocaklarından doğuya birtakım iğrenç, eğri büğrü esir adamlar yollamıştı. Bu esirlere kötü kurtlar ve başka garip yaratıklar göz kulak oluyordu. Başlarında, elinde kırbaç taşıyan korkunç bir adam vardı. İşin yeni başladığı sıralarda sık sık buralarda bulunuyordu ama sonra ortadan kaybolmuştu. Korkunç haftaları ve ayları buradan beş mil kadar güneydeki evinde geçiren Anders onun gidişini görmekten pek memnun kalmıştı. Dedikodulara göre Morgan o kırbaçlı adamı doğuya çağırmıştı. Orada olaylar pek coşkundu. Anders bunun doğru olup olmadığını bilmediği gibi, pek aldırmıyordu da. Yalnızca o adamın gittiğine seviniyordu. Yanında sıska, iğrenç ve korkunç bir çocuk gezdirirdi kırbaçlı adam.</p>

  <p class="block7">"Adı?" diye sordu Jack. "Adı neydi?"</p>

  <p class="block7">"Efendim, bilemiyorum. Wolflar ona Kırbaçlı derlerdi. Esirler yalnızca Şeytan derlerdi. Bence ikisi de haklıydılar."</p>

  <p class="block7">"Züppeler gibi mi giyiniyordu? Kadife ceketler? Üzeri tokalı parlak pabuçlar?"</p>

  <p class="block7">Anders başını evet anlamında sallayıp duruyordu., , "Çok keskin bir koku sürünür müydü?" "Evet, evet, sürünürdü!"</p>

  <p class="block7">"Kırbacının ucunda deriden sicimler, onların ucunda da madenî kapakçıklar var mıydı?"</p>

  <p class="block7">"Evet, efendim, korkunç bir kırbaçtı. Adam da çok ustaydı onu kullanmakta. Çok!"</p>

  <p class="block7">Osmond'du bu. Sunlight Gardener'dı. Burada, Morgan'ın hesabına bir projeyi yürütüyordu... o sırada Kraliçe hastalanmış, Osmond da gerisin geriye yaz sarayına çağrılmıştı. Ve Jack orada rastlamıştı ona.</p>

  <p class="block7">"Oğlu nasıl bir şeydi?" diye sordu Jack.</p>

  <p class="block7">"Sıska," dedi Anders yavaşça. "Bir gözü patlaktı. Hatırladığım o kadar. Ona... Efendim, Kırbaçlı'nın oğluna bakmak kolay bir şey değildi. Wolflar babadan çok oğuldan korkuyor gibiydiler. Oğulda kırbaç olmadığı halde. Baktığınızda da kolay göremiyordunuz onu. Karanlık bir tipti."</p>

  <p class="block7">"Karanlık mı?" dedi Jack.</p>

  <p class="block7">"Evet. Wolflar kolay görülemeyenlere öyle derler. Fakat bakar, göremezsiniz. Büsbütün gözükmemeye imkân yokmuş kurtlara göre. Ama insan usulünü, hilesini bilirse, kendini görülmesi zor biri yapabilirmiş. Wolfların çoğu bilir. Bu orospu çocuğu da biliyordu. Bu yüzden tek hatırladığım, çok zayıf olduğu, kara günahlar kadar da çirkin olduğu."</p>

  <p class="block7">Anders durakladı.</p>

  <p class="block7">"Can yakmaktan hoşlanırdı. Ufacık şeylerin canını yakardı. Hayvanları balkonun altına götürürdü. Oradan en korkunç çığlıkları duyardım..." Anders ürperdi. "Evime kapanmamın nedenlerinden biri de buydu, anlarsınız. Ufacık hayvanların acı çektiğini görmek istemem. Bana çok kötü duygular verir."</p>

  <p class="block7">Anders'in her söylediği Jack'in zihninde yeni yeni sorular doğuruyordu. Özellikler Wolflar konusunda Anders ne biliyorsa öğrenmek istiyordu. Onların adını duymak bile yüreğinde bir yandan zevk, bir yandan da kendi Wolf u için derin bir özlem uyanmasına yol açmaktaydı.</p>

  <p class="block7">Ama zaman kısaydı. Bu adam şafakla birlikte Lânetli Topraklara doğru yola çıkıyordu. Morgan yakında, peşinde o deli öğrencilerle çıkagelebilirdi. Richard uyanabilir, durmadan sözünü ettikleri bu Morgan'ın kim olduğunu sorabilirdi... o karanlık çocuğun kim olduğunu da sorabilirdi... Nelson Binasında komşuluk ettiği tipe fazlasıyla benzeyen o karanlık çocuğun...</p>

  <p class="block7">"Geldiler," diye mırıldandı Jack. "Gruplar halinde geldiler. Osmond da onların başıydı. Buradan çağrılana kadar, ya da İndiana'da dua seansları düzenlemek zorunda kalana kadar..."</p>

  <p class="block7">"Efendim?" Anders'in yüzü yine şaşkındı.</p>

  <p class="block7">"Geldiler ve... ne yaptılar peki?" Jack sorduğu bu sorunun cevabını zaten bildiğini hissediyordu. Ama Anders'in söylemesini istiyordu.</p>

  <p class="block7">"Demiryolunu tabii," dedi Anders. "Batıya. Lânetli Topraklara giden hatları. Yarın benim de üzerinde yolculuğa başlayacağım rayları."</p>

  <p class="block7">"Olmaz," dedi Jack. Göğsünde sımsıcak, korkunç bir heyecan, bomba gibi patlayıvermişti. Ayağa kalktı. Kafasında bir şimşek çakmıştı birden. Önemli şeylerin birleşip bütünleştiğini hissediyordu.</p>

  <p class="block7">Anders kendini dizüstü yere attığında Jack'in yüzüne de çok güzel, harikulade bir ışık gelmişti. Richard bu sesle kıpırdadı, uykulu uykulu doğrulup oturdu.</p>

  <p class="block7">"Sen değil," dedi Jack. "Ben. Ben ve o." Parmağıyla Richard’ı gösterdi.</p>

  <p class="block7">"Jack?" Richard ona mahmur gözlerle, miyop miyop bakıyordu. "Neden söz ediyorsunuz? Bu adam neden yerleri koklayıp duruyor?"</p>

  <p class="block7">"Efendim... emriniz başım üstüne... ama anlayamıyorum..."</p>

  <p class="block7">"Sen değil," dedi Jack. "Biz. Treni biz götüreceğiz senin yerine."</p>

  <p class="block7">"Ama, efendim, neden?" diyebildi Anders. Başını kaldırmaya cesareti yoktu.</p>

  <p class="block7">Jack Sawyer karanlıklara doğru baktı.</p>

  <p class="block7">"Çünkü..." dedi. "O hatların sonunda bir şey var. Onu almak zorundayım."</p>

  <p class="block6" id="calibre_pb_42">&nbsp;</p>
</body>
</html>
