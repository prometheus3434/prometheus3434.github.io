<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 28</h1>

  <p class="block5">&nbsp;</p>

  <p class="block3">JACK'İN RÜYASI</p>

  <p class="block5">&nbsp;</p>

  <p class="block12">1</p>

  <p class="block7">Tabii Wolf u he* an ruhunda taşıyordu. Wolf evine dönmüştü ama, Illinois otoyollarında ilerleyen kamyonlarda, tozlu arabalarda, Wolkswagen'lerde her an Jack'in yanındaydı. Bu gülümseyen hayalet Jack'in yüreğini deliyordu. Ara sıra Wolf’un o koca kıllı cüssesini yanıbaşında oturur, arabanın sarsıntısıyla sallanır halde görür gibi oluyordu. Sonunda özgür kalmış olan Wolf, balkabağı renkli gözlerinin içi gülerek bakıyordu ona. Jack başını çevirdiği zaman avucunda Wolf’un elini özlüyordu. Wolf’a karşı nasıl sabırsız davrandığını hatırlamak onu utandırıyor, yüzünün kızarmasına sebep oluyordu. Kaç kere Wolf’u terketmeyi düşünmüştü yollarda! Ayıp, ayıp! Wolf gerçek anlamda... Jack zorlukla buldu kelimeyi... gerçek anlamda soyluydu. Bu dünyaya hiç yakışmayan bu soylu kişi Jack'in uğrunda ölmüştü.</p>

  <p class="block7">Sürümü korudum. Jack Sawyer artık sürü değildi. Sürümü korudum. Zaman zaman bu garip, etkileyici çocuğu arabalarına almış olan kamyon sürücüleri ve sigorta satıcıları... çocuğu üstünün başının kirine rağmen, daha önce ömürlerinde otostopçu almamış olmalarına rağmen almış olan bu insanlar, yan gözle baktıklarında çocuğun yutkunup gözlerindeki yaşla, n geri tutmaya çabaladığını farkediyorlardı.</p>

  <p class="block7">Illinois yollarında hızla ilerlerken Wolf un yasını tutuyordu Jack. Bu eyalete girdikten sonra otostopta sıkıntı çekmeyeceğini önceden biliyordu her nasılsa. Doğru çıkmıştı. Baş parmağını kaldırıp yaklaşan sürücünün gözlerine baktığı anda tamamdı. Hemen durup alıyordu onu. Sürücülerin çoğu hikâyeyi bile anlattırmıyorlardı. Jack yalnız yolculuk yapışını açıklamak için bir iki cümle söylüyor, bu onlara yetiyordu. "Springfield'deki bir arkadaşımı görmeye gidiyorum." "Bir arabayı oradan alıp eve götüreceğim." "Harika, harika," diyordu sürücüler. Belki de dinlemiyorlardı bile Jack'in ne dediğini. Jack anlayıp anlamadıklarının farkında bile değildi. Onun gözünün önünde, Wolf Diyar hayvanlarından kurulu sürüsünü kurtarmak için nehre atılıyor, Wolf hamburger kutusuna burnunu daldırıyor, Wolf kulübenin kapısı altından içeriye yiyecek itiyor, ses kayıt stüdyosuna camları kırarak giriyor, kurşunları yiyor, eriyip gidiyordu... Jack bu sahneleri tekrar tekrar görmek istemiyordu ama mecbur kalıyordu. Bunları görmek gözlerinin yaşlardan yanmasına yol açıyordu.</p>

  <p class="block7">Danville'in biraz dışında, kısa boylu, ellilik, kır saçlı, ciddi ifadeli bir adam onu arabasına almıştı. Adam yirmi yıldan beri ilkokul beşinci sınıfta öğretmenlik yapıyordu. Direksiyonu kullanırken sinsi bakışlarla ikide bir yan yan Jack'e bakıyordu. "Üşümüyor musun, ahbap? O ceketten daha kalın bir şey giymen gerekirdi."</p>

  <p class="block7">"Biraz üşüyorum galiba," dedi Jack, Sunlight Gardener herhalde blucin ceketlerin kış boyu tarlada çalışmaya yeteceğini sanıyordu. Ama artık hava iyice ürpertici olmaya başlamış, insanın teninin gözeneklerini yakıyordu.</p>

  <p class="block7">"Arka kanepede bir kabanım var," dedi Adam. "Al onu. Yo, itiraz etmeye kalkışma. O kaban senin artık. İnan bana, ben onsuz kalınca donacak değilim."</p>

  <p class="block7">"Ama..."</p>

  <p class="block7">"Senin bu konuda seçme şansın yok. O artık senin palton. Giy de dene."</p>

  <p class="block7">Jack arka kanepeye uzandı, koca kabanı çekip kucağına aldı. Önce palto ona şekilsiz, kişiliksiz göründü. Çevirmeye çalışırken üstten dikişli cebini, sonra koca düğmesini gördü. Üstüne pipo tütününün kokusu sinmişti.</p>

  <p class="block7">"Bu eski kabanım," dedi adam. "Arabada tutuyorum, çünkü ne yapacağımı bilemiyorum... geçen yıl çocuklar bana içi kürklü bir tane aldılar, bu da senin oldu."</p>

  <p class="block7">Jack paltoyu giydi. Blucin ceketini çıkarmadan, üstüne giydi. "Aman Tanrım," dedi. Sanki koca bir ayı kucaklamıştı onu.</p>

  <p class="block7">"İyi," dedi adam. “Bundan böyle buz gibi rüzgâr altında, yol kenarında durduğun zaman, Oglen-Illinois'lu Myles P. Kiger'e teşekkür edebilirsin. Canını kurtardı diye. Senin o..." Myles P. Kiger bir şey daha söyleyecekmiş gibi göründü ama, kelime bir an dudaklarında duraladı. Adam hâlâ gülümsüyordu. Gülümsemesine utangaç bir hava sinmişti. Kiger başını önüne çevirdi. Sabahın gri ışığında Jack adamın yanaklarına bir kırmızılık yayıldığını gördü.</p>

  <p class="block7">Senin (nasıl canını diyecekti?)</p>

  <p class="block7">Yoo!</p>

  <p class="block7">Güzel canını... sevimli, çekici, hayranlık uyandırıcı... Jack elini koca ceplere sokup paltoya daha sıkı sarındı. Myles P. Kiger gözlerini yolun ilerisinden ayırmıyordu.</p>

  <p class="block7">"Öhöm," dedi Kiger. Karikatür romanlardaki adamlar gibi davranıyordu.</p>

  <p class="block7">Jack, "Paltoya teşekkürler," dedi. "Gerçekten. Ne zaman giysem size minnet duyacağım."</p>

  <p class="block7">"İyi. Bir şey değil," dedi Kiger. "Unut gitsin." Ama bir an için yüzü zavallı Donny Keegan'ın yüzüne benzemişti. "İlerde bir yer var," dedi Kiger. Sesi kesik, sahte bir sükûnetle doluydu. "Öğle yemeği yiyebiliriz istersen."</p>

  <p class="block7">"Bende para kalmadı." Jack'in bu sözü gerçekten iki dolar otuz sent uzaktı.</p>

  <p class="block7">"Düşünme," dedi Kiger. Sağ lambasını yakıp söndürmeye başlamıştı bile.</p>

  <p class="block7">Tren vagonu gibi gri bir binanın önündeki otoparka saptılar. Orta kapının üzerinde neon ışık EMPIRE LOKANTASI diyordu. Kiger binanın uzun pencerelerinden birinin önünde durdu, arabadan indi. Jack bu paltonun kendisini sıcak tutacağım anlamıştı. Kollan, göğsü soğuktan korunarak yanıp sönen ışığın altındaki kapıya doğru yürüdüğü sırada Kiger'ın hâlâ arabanın yanında durmakta olduğunu farketti. Kır saçlı adam Jack'den ancak beş altı santim uzundu. Arabanın üzerinden ona bakıyordu.</p>

  <p class="block7">"Bak," dedi Kiger...</p>

  <p class="block7">Jack hemen, "Paltonuzu geri isterseniz hemen veririm," deyiverdi.</p>

  <p class="block7">"Yo, artık o senin. Ama karnımın pek aç olmadığını anladım. Hemen yola devam edersem vakitten kazanırım, eve biraz daha erken varırım."</p>

  <p class="block7">'Tabii," dedi Jack.</p>

  <p class="block7">"Sen buradan kolaylıkla yeni bir araba bulursun. Kolaylıkla. Eminim. Çakılıp kalacağın bir yerde indirmezdim seni."</p>

  <p class="block7">"İyi."</p>

  <p class="block7">"Dur bir dakika," dedi adam. "Sana öğle yemeği ısmarlayacağım dedimdi, ısmarlayacağım yine de." Elini pantolonunun cebine attı, bir kâğıt para çıkarıp arabanın üzerinde Jack'e uzattı. Rüzgâr saçlarını uçuruyor, alnına yapıştırıyordu.</p>

  <p class="block7">"Yo, sağolun," dedi Jack. "Benim bir iki dolarım var."</p>

  <p class="block7">"Sen kendine iyi bir biftek söyle." Kiger arabanın üzerinden eğiliyor, kâğıt parayı bir can yeleği uzatır gibi uzatıyordu. Ya da bir can yeleğine uzanır gibi.</p>

  <p class="block7">Jack isteksiz adımlarla yaklaştı, parayı Kiger'in parmaklarından aldı. On dolardı. 'Teşekkür ederim. Gerçekten."</p>

  <p class="block7">"Bak, şu gazeteyi de alsana. Okuyacak bir şeyin olur, ha? Beklemek zorunda kalırsan falan." Kiger kapıyı açıp arabanın içine uzanmış, arka kanepedeki gazeteyi almıştı. "Ben okudum çoktan," dedi, Jack'e doğru attı.</p>

  <p class="block7">Kaim paltonun kolları öyle boldu ki, Jack gazeteyi kollardan birinin içine kolaylıkla sokmayı başardı.</p>

  <p class="block7">Myles P. Kiger bir an arabanın açık kapısı yanında durdu, gözlerini kısıp Jack'e baktı. "Gücenmezsen söyleyeyim, ilginç bir hayat süreceksin," dedi.</p>

  <p class="block7">"Şimdiden yeterince ilginç." Jack doğru söylüyordu.</p>

  <p class="block7">Salisbury bifteği beş dolar kırk sentti. Yanında patates kızartması da vardı. Jack Amerikan barın kenarına oturdu, gazeteyi açtı. Haber ikinci sayfadaydı. Bir gün önce, bir Indiana gazetesinin baş sayfasında okumuştu Jack aynı şeyi. KORKUNÇ CİNAYETLERLE İLGİLİ TUTUKLAMALAR YAPILDI: Cayuga-Indiana Sulh Hakimi Ernest Fairchild'la polis memuru Frank B. Williams, devlet parasını suistimalden ve rüşvet kabul etmekten tutuklanmışlardı, konu Sunlight Gardener Yuvasında altı çocuğun ölü bulunmasıyla ilgiliydi. Tanınmış din adamı Robert "Sunlight" Gardener görünüşe göre polisin gelmesinden az önce kaçmıştı. Henüz tutuklanması için emir çıkarılmamış olmakla birlikte... ACABA KENDİSİ İKİNCİ BİR JAMES-JONES MUYDU? Gardener'in resmi altındaki satırda bu soru soruluyordu. Resimde Gardener en cakalı pozundaydı. İki elini göklere kaldırmış saçları kusursuz bukleler halinde dökülmekteydi, polis köpekleri tam elektrikli çitlerin kenarında bazı çocukların törensiz gömülmüş olduğu mezarları bulup ortaya çıkarmıştı. Beş ceset. Çoğu çürümüş olduğundan kimlik saptamak mümkün olamamıştı. Ama Ferd Janklow'u tanıyabileceklerdi besbelli. Annesiyle babası onu gerçek bir törenle gömebileceklerdi. Bu arada da kendi İsa sevgilerinin zeki, asi çocuklarını nasıl olup da böyle bir sona götürdüğüne şaşıp duracaklardı.</p>

  <p class="block7">Salisbury bifteği geldiğinde tadı hem tuzlu, hem de biraz yün gibiydi ama Jack yine de her lokmasını yedi. Ekmeğini koyu sosa batırıp onu da bitirdi. Tabağında bir tek patates bırakmadı. Tam yemeğini bitirdiği sırada, başında Detroit Tiger takımının kasketiyle bir kamyon şoförü geldi. Sırtında bir parka vardı. Ağzında kocaman bir puro göze çarpıyordu. "Yolun batıyaysa götüreyim, evlât," dedi. "Ben Decatur'a gidiyorum." Böylelikle Springfield yolunun yansını bir çırpıda almış oluyordu Jack.</p>

  <p class="block5">&nbsp;</p>

  <p class="block12">2</p>

  <p class="block7">O gece, kamyoncunun tavsiye ettiği üç dolarlık bir otel odasında Jack iki belirgin rüya gördü. Ya da gördüğü birçok rüyadan ancak bu ikisini hatırladı. Belki de ikisi upuzun bir rüyanın iki bölümüydü. Jack odaya girince kapıyı kilitlemiş, köşedeki lavaboya göz atmış, sırt çantasını yastığının altına sokmuş, sonra Diyar'da ayna olan bilyeyi avuçlayıp derhal uykuya dalmıştı. Rüyası müzikli, tam bir sinema filmi gibiydi. Trompet ve saksafon sesleri iyice duyuluyordu. Richard, diye düşündü Jack mahmur mahmur. Yarın Richard Sloat'la birlikte olacağım. Sonra uykunun bilinçsizliğinde eridi.</p>

  <p class="block7">İğrenç, dumanlar tüttüren bir arazide Wolf kendisine doğru koşuyordu. İkisini birbirinden çirkin bir dikenli tel ayırmaktaydı. Arazide derin hendekler de vardı. Wolf bunlardan birini kolaylıkla aştı, neredeyse tellere toslayacaktı.</p>

  <p class="block7">Dikkat et, diye bağırdı Jack.</p>

  <p class="block7">Wolf tellere düşmeden kendini toparladı. Koca pençelerinden birini sallayıp Jack'e yaralanmadığım anlatmaya çalıştı, sonra tedbirli bir adımla telleri aştı.</p>

  <p class="block7">Jack içinde inanılmaz bir rahatlama hissetti. Wolf ölmemişti. Wolf yine bulacaktı Jack'i.</p>

  <p class="block7">Wolf teli aştıktan sonra yine ileri doğru koşmaya başladı. İki çocuğun arasındaki arazinin boyu esrarengiz biçimde uzayıp iki katına çıktı. Hendeklerden gri dumanlar yükseliyor, yaklaşan koca cüsseyi bulanık gösteriyordu.</p>

  <p class="block7">Jason! diye bağırdı Wolf. Jason! Jason!</p>

  <p class="block7">Ben hâlâ buradayım, diye seslendi Jack.</p>

  <p class="block7">Ulaşamıyorum, Jason! Wolf ulaşamıyor!</p>

  <p class="block7">Dene sen, diye bağırdı Jack. Allah kahretsin, vazgeçme!</p>

  <p class="block7">Wolf bitmek bilmeyen dolaşık tellerin yeni bir yığını önünde duraladı. Jack dumanların arasından onun dört ayak üstüne indiğini, ileri geri dolaştığım gördü. Tellerde bir aralık arıyordu. Bir yandan bir yana gidip geliyor, her geçen saniye biraz daha tedirginleşiyordu. Sonunda Wolf tekrar ayağa kalktı, ellerini koca tellere dayadı, itti. Wolf yapamıyor, Jason! Wolf yapamıyor!</p>

  <p class="block7">Seni seviyorum, Wolf! diye bağırdı Jack dumanlı ovanın ötelerine.</p>

  <p class="block7">JASON! diye haykırdı Wolf da. DİKKATLİ OL! SENİ ALMAYA GELİYORLAR! SAYILARI ÇOK!</p>

  <p class="block7">Jack, ne kadar çok diye sormak istedi ama soramadı. Biliyordu.</p>

  <p class="block7">O sırada, ya rüyanın niteliği değişti, ya da yeni bir rüya başladı. Kendisi yine o harab olmuş sesi kayıt stüdyosundaydı. Sunlight Yurdunda. Ortalık barut ve yanık et kokuyordu. Singer'in parçalanmış vücudu yerde yatmaktaydı. Casey'in cesedi kırık camlardan dışarı sarkıyordu. Jack yerde oturmuş, Wolf u kucağında tutuyordu. Wolf un ölmekte olduğunu bir kere daha anladı. Ama Wolf o anda Wolf değildi.</p>

  <p class="block7">Jack kucağında Richard Sloat'un titreyen vücudunu tutuyordu. Ölmekte olan Richard'dı. O ciddi, siyah çerçeveli gözlüğün ardında Ricard'ın gözleri amaçsız, acılı bir biçimde parlıyordu. Yo, hayır, hayır, hayır, diye soludu Jack dehşet içinde. Richard'ın kolu parça parçaydı. Göğsünde bir yara vardı. Kanları gömleğini boyuyordu. Orasında burasında beyaz kemikler birer diş gibi parlamaktaydı.</p>

  <p class="block7">"Ölmek istemiyorum," dedi Richard. Her kelime ağzından insanüstü bir çabayla çıkıyordu. Jason... yapmamalısın... yapmamalıydın...</p>

  <p class="block7">Sen de ölüyor olamazsın, diye civardı Jack. Bir de sen...</p>

  <p class="block7">Richard'ın üst bedeni Jack'in kollarında sarsıldı, boğazından uzun, sulu bir soluk yükseldi. Birden sakinleşen gözleri Jack'inkileri buldu. Jason! Bu çok uygun isim, leş kokan havanın içinde asılı kaldı. Beni sen öldürdün, diye soludu Richard. Gözleri bulanıp tekrar netleşti, vücudu Jack'in kollarında daha bir ağırlık kazandı. Artık hayat yoktu o vücutta. Jason DeLoessian şok dolu bakışlarım kaldırdı...</p>

  <p class="block5">&nbsp;</p>

  <p class="block12">3</p>

  <p class="block7">...ve Jack Sawyer bu Decatur otelinin soğuk, yabana yatağında kendine geldi. Pencereden vuran sarı sokak ışığında, kendi soluğunun dumanlarını gördü. Bağırmamak için ellerini birbirine kenetledi, ceviz kıracakmış gibi sıktı. Ciğerlerinden bir tutam duman daha çıktı.</p>

  <p class="block7">Richard.</p>

  <p class="block7">Wolf o ölü arazide koşuyor, sesleniyordu... ne diyordu? Jason.</p>

  <p class="block7">Çocuğun yüreği yerinde sekti, bir çiti aşan yarış atı gibi tepti.</p>

  <p class="block6" id="calibre_pb_34">&nbsp;</p>
</body>
</html>
