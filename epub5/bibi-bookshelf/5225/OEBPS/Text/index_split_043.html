<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Ara Bölüm</h1>

  <p class="block5">&nbsp;</p>

  <p class="block3">SLOAT BU DÜNYADA (IV)</p>

  <p class="block5">&nbsp;</p>

  <p class="block7">Aralık ayının onuncu gününde paltosuna sımsıkı sarınmış bir Morgan Sloat, Lily Sawyer'in yatağının yanındaki tahta sandalyede oturuyordu. Üşüyordu. Kaşmir paltosuna sıkı sıkı sarılıyor, ellerini ceplerine sokuyordu. Ama görünüşünün aksine, epey keyifliydi. Lily ölüyordu. Uzaklaşıyor, uzaklaşıyordu. Kimsenin asla geri dönemediği yere doğru. Futbol sahası boyunda bir yatakta yatan kraliçeler bile dönemezdi oradan.</p>

  <p class="block7">Lily'nin yatağı o kadar büyük değildi. Kendisinin de kraliçeye benzer yeri yoktu. Hastalık tüm güzelliğini yok etmişti. Yüzü çökmüş, yirmi yıl yaşlanmıştı. Sloat onun elmacık kemiklerini süzdü. Sivri birer çıkıntıydı o kemikler. Alnı kaplumbağa kabuğu gibi olmuştu. Hap kadar kalmış vücudu battaniyelerin altında pek az bir tümsek yapıyordu. Sloat bu otelin Lily Cavanaugh Sawyer'i kendi başına bırakmak için para aldığını biliyordu. Ödeyen kendisiydi çünkü. Artık odasındaki kalorifere sıcaklık yollamıyorlardı. Zaten otelin tek müşterisi Lily'ydi. Resepsiyoncudan ve aşçıdan başka, otelin müstahdemleri yalnızca Portekizli oda hizmetçileriydi. Onlar da tüm vakitlerini lobiyi temizlemekle geçiliyorlardı. Herhalde Lily'nin üzerine bunca battaniyeyi örten o hizmetçiler olmalıydı. Sloat geldiğinde koridorun karşı tarafındaki odaya yerleşmişti. Resepsiyoncuyla hizmetçilere de Lir/ye göz kulak olmalarını tembihlemişti.</p>

  <p class="block7">Acaba gözlerini açacak mı diye merakından, bir söz söyledi. "Daha iyi görünüyorsun, Lily. Bence gerçekten iyileşme belirtileri var."</p>

  <p class="block7">Lily ağzından başka yerini kıpırdatmaksızın, "Neden insan taklidi yapıyorsun, anlamıyorum, Sloat," dedi.</p>

  <p class="block7">Sloat, "En iyi dostun benim," diye karşılık verdi.</p>

  <p class="block7">Bu sefer Lily gözlerini açtı. Bakışları Morgan'ın umduğu kadar da mat değildi. "Defol buradan," diye fısıldadı. "Ayıp bir yaratıksın sen!"</p>

  <p class="block7">"Sana yardım etmeye çalışıyorum. Keşke bunu hatırlasan. Bütün evrak hazır, Lily. Tek yapacağın, imzanı atmak. Attın mı, senin de, oğlunun da hayatı tamamdır." Sloat, Lily'ye memnun bir hüzünle baktı. "Jack'in yerini saptayamadığımı da söyleyeyim. Son zamanlarda konuştun mu onunla?"</p>

  <p class="block7">"Konuşmadığımı biliyorsun." Lily ağlamadı. Sloat'u sevindirmeye niyeti yoktu.</p>

  <p class="block7">"Bence çocuğun gerçekten buraya dönmesi gerek. Sence de öyle değil mi?"</p>

  <p class="block7">"Cehennemin dibine git," dedi Lily.</p>

  <p class="block7">"İzninle banyonu kullanacağım," Morgan ayağa kalktı. Lily ona aldırmadan tekrar gözlerini yumdu. Sloat, "İnşallah başını belâya sokmuyordur," dedi yatağın yanma doğru yürürken. "Yollara düşen çocukların başına çok korkunç şeyler geliyor." Lily cevap vermedi. "Düşünmek istemediğim şeyler." Yatağın ucuna varmıştı. Banyoya doğru yoluna devam etti. Lily çarşafların ve battaniyelerin altında buruşmuş bir kâğıt mendil gibi yatmaktaydı. Sloat banyoya girdi.</p>

  <p class="block7">İçerde ellerini ovaladı, kapıyı yavaşça kapadı, iki musluğu da açtı. Ceketinin cebinden küçük, kahverengi bir kutu çıkardı. İki gramlıktı kutu. Sonra iç cebine uzandı, bir deri çanta içindeki aynayı, jileti, kısa emme sazını da çıkardı. Aynanın üzerine sekizde bir gram kadar saf, Peru malı, pul kokain döktü, jiletiyle kıydı, sazın içinden burnuna çekti, boğulur gibi oldu, derin bir soluk aldı, soluğunu iki saniye kadar tuttu. "Aaah." Burun kanalları tüneller gibi açıldı. Genizden mal içine doğru yayıldı. Sloat ellerini suyun altına tuttu, baş parmağıyla işaret parmağını nemlendirdi, burun deliklerine soktu. Sonra ellerini ve yüzünü kuruladı.</p>

  <p class="block7">O güzelim tren, diye düşündü. O sevimli, güzel tren... Oğlumdan çok o trenden gurur duyuyorum galiba.</p>

  <p class="block7">Hayalindeki trenin görüntüsüne hayranlık duyuyordu Morgan Sloat. iki dünyada da aynıydı o tren. Diyar'a teknoloji götürme planının ilk başarılı sonucuydu. Yararlı yüküyle Point Venuti'ye kadar gidiyordu. Sloat gülümsedi. Kokain beynine ulaşmış, her şeyin iyi olacağı mesajını vermişti oraya. Küçük Jacky Sawyer o küçük Point Venuti kasabasından sağ çıkabilirse çok şanslı bir çocuk sayılırdı doğrusu. Zaten oraya varması bile büyük şanstı. Lânetli Topraklardan geçmesi gerektiğine göre! Ama Sloat için için çocuğun o tehlikeli Point Venuti kasabasına varmasını da istemiyor değildi. Hattâ Kara Otele bile girip sağ çıkmasını istiyordu. O otel binası yalnızca tahta ve çividen, tuğla ve taştan değildi. Aynı zamanda canlıydı... Sloat çocuğun oradan sağ çıkmasını istiyordu, çünkü çıktığı zaman o hırsızın elinde belki de Tılsım olurdu. Eğer bu gerçekleşirse...</p>

  <p class="block7">Evet, o harikulade olay gerçekleşirse, her şey tam anlamıyla iyi olacak demekti.</p>

  <p class="block7">Jack Sawyer de, Tılsım da, ikiye bölünüvereceklerdi o binadan çıkarlarsa.</p>

  <p class="block7">Morgan Sloat da yeteneklerinin kendisine hak kazandırdığı yere ulaşmış olacaktı. Gözünde kendi hayali belirdi bir an için. İki kolunu yıldızlı gökyüzüne açmış... dünyalara doğru... Tılsımın koruduğu her şeye doğru. Yıllar önce Agincourt'u satın alırken umduğu her şeye doğru. Jack kazandırabilirdi ona bütün bunları. Mükemmel!</p>

  <p class="block7">Bu düşünceyi kutlamak için kutuyu tekrar çıkardı, ayna ve jilet törenine gerek görmeksizin, minik bir kaşıkla beyaz tozu önce bir burun deliğine, sonra ötekine çekti. Tatlı! Hımmmm!</p>

  <p class="block">* * *</p>

  <p class="block7">Burnunu çekerek tekrar yatak odasına döndü. Lily biraz daha canlı gibiydi ama, Morgan Sloat'un keyfi o kadar yerindeydi ki, kadındaki hayat belirtileri bile onun ruhunu karartmadı. Çukur gözler içindeki parıltı, Sloat'u izliyordu. "Sloat amca yeni bir alışkanlık edinmiş," dedi Lily.</p>

  <p class="block7">"Sen de ölüyorsun," diye karşılık verdi Sloat. "Hangisini tercih ederdin?"</p>

  <p class="block7">"Ondan çekmeye devam edersen sen de ölürsün."</p>

  <p class="block7">Sloat onun düşmanlığına aldırmaksızın sandalyeye tekrar yerleşti. 'Tanrı aşkına, büyü artık, Lily," dedi. "Herkes kokain çekiyor artık. Sen toplumla ilişkini kaybetmişsin. Yıllardır kaybettin. Biraz denemek ister misin?" Kutuyu çıkarıp ucundaki zincirle kaşığı salladı.</p>

  <p class="block7">"Defol buradan."</p>

  <p class="block7">Sloat kutuyu onun yüzüne daha yaklaştırıp yine salladı.</p>

  <p class="block7">Lily yatağında sokmaya hazırlanan bir yılan gibi doğrulup onun yüzüne tükürdü.</p>

  <p class="block7">"Orospu!" Sloat çekildi, yanağından tükürük süzülürken mendiline sarıldı.</p>

  <p class="block7">"O pis toz o kadar harika bir şeyse, ne diye çekmek için tuvalete saklanıyorsun? Sus, cevap verme, yalnız bırak beni. Seni bir daha görmek istemiyorum. Sloat. Defol buradan koca şişko."</p>

  <p class="block7">'Tek başına öleceksin, Lily." Morgan'ın içi buz gibi bir neşeyle dolmuştu. 'Tek başına öleceksin. Bu komik küçük kasaba da seni fakirler gibi, belediye hizmetiyle gömecek. Oğlun da ölecek, çünkü kendisini bekleyen olaylarla başa çıkamayacak, ikinizin de adını bir daha hiç kimse duymayacak." Sırıttı. Tombul elleri bembeyaz, kıllı birer yumruk olmuştu. "Asher Dondorf’u hatırlıyor musun, Lily? Müşterimizdi hani, Flanagan'la Flanagan filminde yardımcı sanatçıydı. Geçende Hollywood Reporter dergisinde onun hakkında bir yazı okudum. Birkaç hafta oluyor. Kendini evinin salonunda tabancayla vurmuş. Ama iyi nişan alamamış, öleceği yerde, kurşun damağından girip ağzının tavanını patlatmış, şimdi komadaymış. Yıllarca öylece yaşayabilirmiş. Çürüyene kadar." Yatağa doğru eğildi, alnı kırış kırış oldu. "Bana öyle geliyor ki Asher'le senin pek çok ortak yanınız var."</p>

  <p class="block7">Lily ona taş gibi bakışlarla baktı. Gözleri sanki kafasının içine doğru kaçmıştı. O anda Lily bir elinde tüfek, bir elinde İncil, sınırlarda çarpışan o demir kadınlara benziyordu. "Oğlum benim hayatımı kurtaracak," dedi. "Jack benim hayatımı kurtaracak ve sen de ona engel olamayacaksın."</p>

  <p class="block7">"Eh, göreceğiz bakalım, öyle değil mi?" dedi Sloat. "Göreceğiz ne olacağını!"</p>

  <p class="block6" id="calibre_pb_43">&nbsp;</p>
</body>
</html>
