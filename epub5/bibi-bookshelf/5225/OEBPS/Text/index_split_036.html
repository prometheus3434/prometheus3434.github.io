<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 30</h1>

  <p class="block5">&nbsp;</p>

  <p class="block3">THAYER GARİPLEŞİYOR</p>

  <p class="block5">&nbsp;</p>

  <p class="block12">1</p>

  <p class="block7">Jack pencereden paltolarına sımsıkı sarınmış, binalar arasında gidip gelen çocukları görebiliyordu. Etheridge de geçti. Kaşkolü arkasında dalgalanarak kayboldu.</p>

  <p class="block7">Richard yatağın yanındaki dar dolaptan bir tüvit ceket çıkardı. "Ne söylesen New Hampshire'e dönmen gerektiği konusundaki fikrimi değiştirmem," dedi. "Benim şimdi baskete gitmem gerek. Gitmezsem Koç Frazer döndüğünde bana on ceza turu koşturur. Bugün onun yerine başka bir koç çalıştıracak bizi. Frazer kaçanın canına okurum dedi. Sen buradan temiz giyecek ister misin? Bir gömleğim var, sana uyar... babam New York’tan yollamıştı. Brooks Brothers yanlış numara yollamış."</p>

  <p class="block7">"Görelim," dedi Jack. Sırtındakiler kesinlikle berbat durumdaydı. Kirden öyle katılaşmışlardı ki, Jack kendini domuz ahırında yaşayan, herkesin horladığı bir yaratık gibi hissediyordu. Richard ona naylon kılıfının içinde bir beyaz gömlek uzattı. "Harika, sağol," dedi Jack. Gömleği torbadan çıkardı, toplu iğnelerini ayıklamaya koyuldu. Üstüne olacaktı gömlek.</p>

  <p class="block7">"Bir de ceket var, onu da deneyebilirsin," dedi Richard. "Dolapta en son yerde asılı, bleyzer. Prova et, olur mu? Kravatlarımdan da birini al bari. Biri gelirse, St. Louis Gündüzlü okulundan Gazete Mübadelesi için geldim, dersin. Yılda iki üç kere öyle bir şey yapılıyor. Bizim çocuklar oraya gidiyor, onlarınkiler buraya geliyor, birbirimizin gazetesini çıkarıyoruz." Kapıya yürüdü. "Yemekten önce uğrar, nasılsın diye bakarım."</p>

  <p class="block7">Ceket cebine iki tükenmez takılmıştı. Ayrıca ceketinin her düğmesi de ilikliydi.</p>

  <p class="block7">Birkaç dakika içinde Nelson Binası son derece sakin bir yer oldu. Jack, Richard'ın penceresinden baktığında, kütüphane binasının pencerelerinde masalarda oturmuş çocukları görebiliyordu. Patikalarda ve bahçenin geri kalan kısmında kimse yoktu. Israrlı bir zil çalıp duruyor, dördüncü dersin başlayacağım duyuruyordu. Jack gerindi ve esnedi. İçine bir güvenlik duygusu döndü... bir okuldu bu çevresindeki. Ziller çalıyor, derslere giriliyor, basket antrenmanları yapılıyordu. Belki burada bir gün daha kalabilirdi. Belki holdeki paralı telefonların birinden annesini bile arayabilirdi. Uyku açığını kapayabileceği kesin gibiydi.</p>

  <p class="block7">Dolaba yürüdü, bleyzeri buldu. Kolundaki etiket hâlâ çıkarılmamıştı. Sloat bunu da New York’tan yollamıştı oğluna. Ama Richard hiç giymemişti. Gömlek gibi, ceket de bir beden küçüktü Jack'e. Omuzları pek geriliyordu. Ama kesimi rahat olduğundan, kollarının ucundan gömleğin manşeti ancak bir santim çıkıyor, iyi duruyordu.</p>

  <p class="block7">Jack bir de kravat çıkardı. Kırmızı beyaz çizgili, üzerinde mavi çapalar. Takıp bağladı, aynada kendine baktı, yüksek sesle güldü. Sonunda başarmıştı. Nefis yeni bleyzer, şık kravat, kar gibi gömlek, altta da buruşuk blucin. Evet, tam bir lise öğrencisiydi.</p>

  <p class="block5">&nbsp;</p>

  <p class="block12">2</p>

  <p class="block7">Richard bu arada herhalde John McPhee ve Lewis Thomas hayranı olmuştu. Jack raflara bakıp bir kitap seçmeye çalıştı. Panda'nın Başparmağı'nı adından ötürü beğendi, alıp yatağa uzandı.</p>

  <p class="block7">Richard basket antrenmanından bir türlü dönmek bilmiyordu. Jack odada dolaştı. Richard'ın neden bu kadar geç kaldığını anlayamıyor, aklına peşpeşe felâket ihtimalleri gelip duruyordu.</p>

  <p class="block7">Jack beşinci ya da altına kere saatine baktığı sırada, bahçede artık hiç öğrenci göremediğini farketti.</p>

  <p class="block7">Richard'ın başına gelen her neyse, bütün okulun başına gelmişti herhalde.</p>

  <p class="block7">Vakit akşama yaklaştı. Richard ölmüş müydü yoksa! Belki de tüm Thayer Okulu halkı ölmüştü. Ölümcül hastalığı getiren de kendisiydi. Richard'ın getirdiği piliç dışında bütün gün bir şey yememişti ama karnı aç değildi: Sefil durumda oturuyordu Jack. Nereye gitse hep felâket mi götürecekti?</p>

  <p class="block5">&nbsp;</p>

  <p class="block12">3</p>

  <p class="block7">Derken koridorda bir kere daha ayak sesleri duyuldu.</p>

  <p class="block7">Jack üst kattan kontrbas müziğinin güm gümünü belli belirsiz duydu, plak olduğunu anladı. Ayak sesleri kapının dışında durdu, Jack hızla kapıya doğruldu.</p>

  <p class="block7">Eşikte Richard duruyordu. Mısır püskülü saçlı iki çocuk geçerken odaya baktılar, sonra ilerlediler. Müzik koridora daha çok geliyordu.</p>

  <p class="block7">"Neredeydin bütün öğleden sonra?" diye sordu Jack.</p>

  <p class="block7">Richard, "Biraz garipti doğrusu," dedi. "Öğleden sonraki dersleri iptal ettiler. Bay Duffrey çocukların dolaplarına bile gitmelerine izin vermedi. Hepimiz basket antrenmanına götürüldük. Antrenman daha bile garip oldu."</p>

  <p class="block7">"Bay Dufrey kim?"</p>

  <p class="block7">Richard onun anlamamasına şaşıyormuş gibi baktı. "Bay Dufrey mi kim? Bay Dufrey Müdür. Bu okul hakkında hiç mi bir şey bilmiyorsun sen?"</p>

  <p class="block7">"Hayır ama yavaş yavaş öğreniyorum. Antrenmanın nesi garipti?" "Hani sana Koç Frazer'in bir arkadaşı gelecek demiştim ya! Hani kaçanı cezalandırırım demişti. Biz de Al Maguire tipi yaman bir basketçi bekliyorduk. Thayer Okulunun atletik faaliyetleri pek parlak değildir. Bu yeni gelen özel bir şey olmalı, diyorduk."</p>

  <p class="block7">"Dur, ben tahmin edeyim. Adam spor konusunda hiçbir şey bilmiyordu."</p>

  <p class="block7">Richard şaşkınlıkla çenesini kaldırdı. "Evet, evet, bilmiyordu." Jack'e düşünceli gözlerle baktı. "Ağzında her an sigara vardı. Saçları uzun ve yağlıydı. Koç'a falan benzer yeri yoktu. Koçların selâm bile vermeyeceği bir tipti. Gözleri de bir tuhaftı. Bahse girerim esrar da çekiyordur." Richard kazağını çekiştirdi. "Basketten hiç anlamıyordu gibi geldi bana. Bizi çalıştırmadı bile. Isınmadan sonra biz genellikle markaj çalışırız. Bu sefer rastgele koşup potaya basket attık durduk. O da bize bağırdı habire. Gülüyordu. Sanki çocukların basket oynaması ömründe gördüğü en garip şeydi. Sporu komik bulan bir koç gördün mü sen ömründe? Isınma süresi bile garipti. Bize, sınav yapın diyor, kendisi sigarasını tüttürüyordu. Ne sayı sayıyor, ne tempo veriyor... herkes kendi kendine yapıyordu. Sonra, haydi biraz koşun, dedi. Gerçekten deli gibi bir adamdı. Yarın Koç Frazer'e şikâyet etsem iyi olacak."</p>

  <p class="block7">"Ben olsam ne ona, ne de müdüre şikâyet ederdim," dedi Jack.</p>

  <p class="block7">Richard, "Ha, anlıyorum," diye karşı çıktı. "Bay Duffrey de onlardan biri, değil mi? Diyar'dan gelme biri."</p>

  <p class="block7">"Ya da onlar hesabına çalışıyor," dedi Jack.</p>

  <p class="block7">"Her şeye böyle kulp takılabilir, anlamıyor musun sen? Ne terslik olsa böyle diyebilirsin. Fazla kolay... bu yolla her şeyi açıklarsın. Delilik böyle olur işte. Gerçek olmayan bağlantılar kurarsın kafanda."</p>

  <p class="block7">"Ve gerçekte var olmayan şeyleri görürsün."</p>

  <p class="block7">Richard omuzlarını kaldırdı ama suratında sefil bir ifade vardı. "Kendin söyledin," dedi.</p>

  <p class="block7">Jack, "Bir dakika," dedi ona. "Sana Angola'daki binaların yıkılmasını anlatmıştım, hatırlıyorsun, değil mi?"</p>

  <p class="block7">"Yağmur Kuşu Kulesi."</p>

  <p class="block7">"Yaman belleğin var. Sanıyorum o kaza benim suçumdu."</p>

  <p class="block7">"Jack, sen gerçekten..."</p>

  <p class="block7">"Deliyim, biliyorum. Bak, içeri geçip akşam haberlerini seyretsek beni kimse ele verir mi dersin?"</p>

  <p class="block7">"Sanmam. Çocukların çoğu ders çalışıyorlardır şu sıra zaten."</p>

  <p class="block7">Çünkü burada neler olup bittiğini bilmiyorlar, diye düşündü Jack. Ama söylemedi. Cici küçük yangınlar, sevimli depremcikler... birilerinin gelmekte olduğunun işaretleri... beni almaya... bizi almaya...</p>

  <p class="block7">"Benim biraz değişikliğe ihtiyacım var, ahbap," dedi Jack. Richard'ın peşinden yeşil badanalı koridora çıktı.</p>

  <p class="block6" id="calibre_pb_36">&nbsp;</p>
</body>
</html>
