<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 27</h1>

  <p class="block5">&nbsp;</p>

  <p class="block3">JACK YİNE YOLLARA DÜŞÜYOR</p>

  <p class="block5">&nbsp;</p>

  <p class="block12">1</p>

  <p class="block7">Zaman geçiyor, Jack geçen zamanın kısa mı yoksa uzun mu olduğunu bilemiyordu. Kollarıyla bedenini kucaklamış, öylece oturuyordu. Sanki deli ceketi hâlâ üzerindeymiş gibi. Bir öne, bir arkaya sallanıyor, durmadan inliyor, acaba Wolf gerçekten gitmiş olabilir mi diye kaygılanıyordu.</p>

  <p class="block7">Gitti. Ah, evet, gitti. Bilin bakalım onu kim öldürdü? Kim öldürdü, Jack?</p>

  <p class="block7">Bir ara parazit sesi biraz haşinleşti, onun hemen arkasından bir çatırtı oldu, seslerin hepsi birden arttı. Parazit de, üst kattaki konuşmalar da, binanın önündeki otomobil motorları da. Jack hayal meyal farkına vardı.</p>

  <p class="block7">Devam et. Wolf sana devam et dedi.</p>

  <p class="block7">Yapamam. Yapamam. Yorgunum, ne yapsam yanlış oluyor, insanlar öldü...</p>

  <p class="block7">Kes artık, kendine acıyıp durma, salak! Anneni düşün, Jack.</p>

  <p class="block7">Hayır! Yorgunum. Rahat bırak beni.</p>

  <p class="block7">Ya Kraliçe?</p>

  <p class="block7">Lütfen, rahat bırak beni...</p>

  <p class="block7">Sonunda merdivenlerin üst başındaki kapının açıldığım duydu. Bu onu yerinden kaldırmaya yetti. Burada görülmek istemiyordu. Onu arka bahçede yakalasalar olurdu. Ama bu kırık dökük, kan lekeli, dumanlı odada, kendisine işkence edilen, arkadaşının öldürüldüğü bu odada ele geçmek istemiyordu.</p>

  <p class="block7">Ne yaptığının farkına bile varmaksızın üzerinde JACK PARKER yazılı zarfı aldı. İçine baktığında gitar mızrabını, gümüş dolan, eskimiş cüzdanını, Rand McNally dünya atlasını gördü. Zarfı yana eğince bilyeyi de gördü. Hepsini sırt çantasına soktu, omzuna aldı. Kendini hipnotizma etkisinde bir çocuk gibi hissediyordu.</p>

  <p class="block7">Merdivende tedbirli ayak sesleri.</p>

  <p class="block7">"...nerede buranın lanet olası ışığı..."</p>

  <p class="block7">"...garip bir koku... hayvanat bahçesi gibi..."</p>

  <p class="block7">"...dikkat edin, çocuklar..."</p>

  <p class="block7">Jack'in gözüne çelik dosya çekmecesi ilişti. İçinde zarflar düzenli biçimde yerleşmiş duruyordu. Her birinin arkasında İSA'NIN IŞIĞI OLACAĞIM diye yazılıydı. Onlardan da iki tanesini aldı.</p>

  <p class="block7">Şimdi tam şu kapıdan çıkarken seni yakalarlarsa, yalnız cinayetten değil, hırsızlıktan da tutuklarlar.</p>

  <p class="block7">Önemi yoktu. Şu anda zaten sırf hareket etmiş olmak için hareket ediyordu.</p>

  <p class="block7">Arka bahçe bomboştu. Jack merdivenlerin en üstünde durdu, inanamayarak çevresine baktı. Ön taraftan sesler geliyor, ışıkların parlayıp söndüğü belli oluyor. Polis telsizlerinin paraziti duyuluyor, ıslıkları yayılıyordu. Ama arka bahçe bomboştu. Hiç mantık yoktu bu işte. Herhalde kafaları fazla karışmıştı adamların. İçerde buldukları şeyler şaşkına çevirmişti onları...</p>

  <p class="block7">Boğuk bir ses Jack'in yedi sekiz metre solundan duyuldu. 'Tanrım! İnanabiliyor musun buna?"</p>

  <p class="block7">Jack'in başı o yana döndü. Orada demir devrinden kalma bir tabut gibi duran şey... Hücreydi. İçine bir fener tutulmuştu. Jack dışarıya uzanan pabuçları görebiliyordu. Birisi uzanmış, inceliyordu hücreyi.</p>

  <p class="block7">Kapıya bakan seslendi. "Bu kapağın sürgüsü kırılmış, menteşeleri kopmuş. Kim yapabilir bunu? Menteşeler çelik. Ama bak... kıvrılmışlar!"</p>

  <p class="block7">Boğuk ses tekrar konuştu. "Boş versene menteşeleri... buraya çocukları kapatmışlar, Paulie! Bence gerçekten kapatmışlar! Çocukları! Duvarlarda adları kazınmış!"</p>

  <p class="block7">Işık hareket etti.</p>

  <p class="block7">"İncilden de cümleler var..."</p>

  <p class="block7">Işık tekrar kıpırdadı.</p>

  <p class="block7">"...resimlerde var. Küçük resimler. Çöp adamlar, kadınlar... çocukların çizdiği gibi... Tanrım... Williams biliyor muydu bunu sence?"</p>

  <p class="block7">"Herhalde," dedi Paulie. O hâlâ kıvrık menteşelerle sürgüleri incelemekteydi.</p>

  <p class="block7">Paulie içeriye uzanıyor, arkadaşı geriliyordu. Jack hiç saklanmaksızın avlunun ortasına doğru yürüdü, onların arkasından geçti. Garajın yanından ilerleyip yolun kenarına çıktı. Buradan binanın önünde duran polis arabalarını görebiliyordu. Durmuş bakarken bir cankurtaran avaz avaz yaklaştı. Işıkları dönüyor, sireni yankılanıyordu.</p>

  <p class="block7">"Seni çok sevdim, Wolf," diye mırıldandı Jack. Kolunu ıslak gözlerinden geçirdi. Karanlıkta yol boyunca ilerlemeye başladı. Bir mil kadar batıya gitmeden yakalarlar beni herhalde, diye düşünüyordu.</p>

  <p class="block7">Ama üç saat geçtiğinde hâlâ yürüyordu Jack. Besbelli polislerin binadaki işleri henüz bitmemişti.</p>

  <p class="block5">&nbsp;</p>

  <p class="block12">2</p>

  <p class="block7">İlerde otoyol gözüktü. Ya ilk tepenin, ya da ikinci tepenin ardında. Turuncu far ışıklarından ve rüzgârın getirdiği motor seslerinden belliydi.</p>

  <p class="block7">Çöp yığılı bir su başında durdu, kaynaktan fışkıran incecik suyla yüzünü, ellerini yıkadı. Su insanı felç edecek kadar soğuktu ama, ellerindeki zonklamayı bir süre için kesmeye yaradı. Eski tedbirli davranışını yavaş yavaş yeniden buluyordu.</p>

  <p class="block7">Bir an olduğu yerde, Indiana göklerinin altında durdu, koca kamyonların sesini dinledi.</p>

  <p class="block7">Ağaçlarda mırıldanan rüzgâr saçlarını havaya kaldırdı. Yüreği Wolf un kaybıyla ağırlaşmıştı ama, özgür olmanın zevkini o bile silemiyordu.</p>

  <p class="block7">Bir saat kadar sonra bir kamyon yavaşladı, kenarda durmuş başparmağıyla işaret veren yorgun, solgun çocuğu aldı. Jack bindi.</p>

  <p class="block7">"Ne tarafa, evlât?" diye sordu sürücü.</p>

  <p class="block7">Jack hikâye anlatamayacak kadar yorgun ve üzgündü. Zaten hayal meyal hatırlıyordu o hikâyeyi de. Herhalde zamanla hatırlanın, diye düşündü.</p>

  <p class="block7">"Batıya," dedi. "Nereye kadar gidiyorsanız."</p>

  <p class="block7">"Eyaletin ortalarına kadar."</p>

  <p class="block7">"Güzel," dedi Jack. Sonra hemen uyuyakaldı.</p>

  <p class="block7">Koca kamyon buz gibi Indiana gecesinde ilerledi. Teypte Charlie Daniels çalıyordu. Batıya doğru, Illinois'e doğru farlarını kovalayıp durdular.</p>

  <p class="block6" id="calibre_pb_33">&nbsp;</p>
</body>
</html>
