<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 29</h1>

  <p class="block5">&nbsp;</p>

  <p class="block3">RICHARD THAYER'DE</p>

  <p class="block5">&nbsp;</p>

  <p class="block12">1</p>

  <p class="block7">Ertesi sabah saat on birde yorgun bir Jack Sawyer, çim spor sahasının başında sırt çantasını omzundan kaydırdı. Tâ ilerde kareli ceket ve beyzbol kepi giymiş iki kişi ellerinde makinelerle binaların önündeki yola dökülmüş yaprakları temizliyorlardı. Jack'in solunda, Thayer kütüphanesinin hemen arkasında, öğretmenlerin otoparkı vardı. Okulun koca kapısından girilince araba yolu dönerek ilerliyor, patikalar sahaların arasına girip sonra bu yolla birleşiyordu. Koca okulun en etkileyici binası kütüphaneydi. Çelik ve cam karışımı bir bina.</p>

  <p class="block7">Jack kütüphanenin bahçesine açılan ikinci kapıyı da görmüştü. O bahçe epey genişti. Arka tarafında çöplerin biriktirildiği yer vardı. Alçak bir tepeye tırmanıldığında futbol sahasına varılıyordu.</p>

  <p class="block7">Jack önündeki çimenlik üzerinden dershane binalarının arka tarafına doğru yürümeye başladı. Öğrenciler yemekhaneye doğruldukları sırada kendisi de Richard'ın odasına varacaktı. Nelson Binası, Beşinci Kapı.</p>

  <p class="block7">Kurumuş otlara basa basa ilerliyordu. Myles P. Kiger'in paltosuna daha sıkı sarıldı. Jack pek öğrenciye benzemiyorsa bile, palto benziyordu en azından. Thayer binasıyla, Spencer House denilen yatakhane binası arasında yoluna devam etti. Spencer binasının pencerelerinden yemeğe hazırlanan çocukların tembel sesleri geliyordu.</p>

  <p class="block5">&nbsp;</p>

  <p class="block12">2</p>

  <p class="block7">Jack yana doğru baktı, yaşlıca bir adam heykeli gördü. Hafif kamburdu. Masa yüksekliğinde bir kaide üzerinde durmuş, elindeki kitabın kapağını inceliyordu. Ciltli, kocaman bir kitap. Elder Thayer, diye karar verdi Jack. Kolalı yaka, papyon kravat, frak ceketi... Başını elindeki kitaba eğmişti. Kitap sanki dershane binalarına doğru işaret ediyordu.</p>

  <p class="block7">Jack çatala varınca sağa giden patikaya saptı. Birden ilerdeki üst pencerelerden bir gürültü koptu. Çocuklar tempo tutarak bağırıyor, "Etheridge! Etheridge!" gibi bir ismi tekrarlıyorlardı. Derken bağırtılar, çığlıklar koptu, eşyaların çekilmesini andırır sesler duyuldu. "Etheridge!"</p>

  <p class="block7">Jack arkasında kalan bir kapının kapandığını duydu, başım çevirip baktı, koyu sarı saçlı, uzun boylu bir çocuğun Spencer binası merdivenlerinden aşağı koştuğunu gördü. Onu soğuktan yalnızca boynundaki uzun mavi kaşkolü koruyordu. Uzun yüzü hem yorgun, hem de küstahtı. Öfkeli bir son sınıf öğrencisi... tipik! Jack kabanının kapişonunu basma çekti, patikada yoluna devam etti.</p>

  <p class="block7">Penceredeki ses, "Kimse kıpırdamasın!" diye bağırdı. "İlk sınıf öğrencileri, hareketsiz durun!"</p>

  <p class="block7">Jack öteki binaya doğru ilerlemeyi sürdürdü.</p>

  <p class="block7">"Sandalyeleri kıpırdatıyorsunuz!" diye haykırıyordu arkasından aynı ses. "Duyuyorum! KESİN!" Birden Jack arkasındaki öfkeli son sınıf öğrencisinin kendisine seslendiğini duydu.</p>

  <p class="block7">"HEMEN Nelson binasına git. Kim olursan ol, hemen gitmezsen seni müdüre şikâyet ederim!"</p>

  <p class="block7">"Başüstüne," dedi Jack. Olduğu yerde döndü, çocuğun gösterdiği yönde ilerlemeye koyuldu.</p>

  <p class="block7">"En azından yedi dakika geç kaldın!" diye bağırdı Etheridge arkasından. Jack şaşırdı, koşmaya başladı. "Koş diyorum sana!" Jack hızım arttırdı.</p>

  <p class="block7">Yolu birden yokuş aşağı inmeye başladı. İnşallah doğru yoldayımdır, diye düşündü. Doğru yoldaydı. O sırada upuzun, siyah bir araba belirdi.</p>

  <p class="block7">Ana kapıdan yeni girmiş, yaklaşıyordu. Jack içinden, belki de o arabadaki normal bir veli falan değildir, diye düşündü.</p>

  <p class="block7">Siyah araba kibirli bir ağırlıkla yaklaştı.</p>

  <p class="block7">Hayır, diye karar verdi Jack. Kuruntu yapıyorum.</p>

  <p class="block7">Ama yine de yerine çakılmış, kıpırdayamıyordu. Araba tepenin dibine vardı, durdu, motorunu kapatmadı. Siyah bir şoför indi, arka kapıyı açtı. Yaşlı, ak saçlı bir adam çıktı. Bir yabancı. Yaşlı olduğundan zor hareket ediyordu. Sırtında siyah, kalın bir palto vardı. Gömleği kusursuz kolalı, kravatı siyahtı. Şoförüne başını salladı, ana binaya doğru yürüdü. Jack'den yana hiç bakmadı. Şoför başını kaldırıp yukarıya baktı, acaba kar yağacak mı diye düşünüyormuş gibi göründü. Jack bir adım geriledi, yaşlı adamın Thayer binasına girişini seyretti. Şoför hâlâ göklere bakıyordu. Jack patikanın içinde sanki eridi. Geriledi, binanın köşesini siper aldı, sonra geri dönüp koşmaya başladı.</p>

  <p class="block">* * *</p>

  <p class="block7">Nelson binası üç katlı tuğla bir binaydı. Alt kattaki iki pencereden, bir grup son sınıf öğrencisinin kanepelere yayılmış bir şeyler okumakta olduğunu gördü. Böyle imtiyazlar yalnızca son sınıf öğrencilerine özgüydü okullarda. Bir kısmı da sehpalar üzerinde iskambil oynuyordu. Televizyon seyredenler de vardı.</p>

  <p class="block7">Görünmeyen bir kapının kapanma sesi duyuldu, Jack ilerdeki bir kapıdan çıkan uzun boylu, sarışın son sınıf öğrencisini gördü. Etheridge. Çocuk kendi kaldığı binaya doğru ilerlemeye başladı.</p>

  <p class="block7">Jack beş numaralı kapıya giderken rüzgâr onu neredeyse uçuracaktı. Sonunda dar tahta kapıyı buldu. O kapıdan sonra, köşeye kadar pencereler uzanıyordu.</p>

  <p class="block7">Buranın üçüncü penceresine varınca rahatladı. Richard Sloat vardı burada. Gözlüğü kulaklarına sağlamca oturmuş, kravatının düğümü biçimli, ellerinde hafif mürekkep lekeleri... masasında oturmuş, koca bir kitabı sanki hayatı ona bağlıymış gibi okuyordu. Jack'e doğru yan dönmüştü. Jack bu fırsattan yararlanıp Richard'ın o sevgili profilini bir süre seyretti, sonra elini kaldırıp camı tıkırdattı.</p>

  <p class="block7">Richard'ın başı kitaptan kalktı, telâşla çevresinde dolaştı. Bu ani ses onu korkutmuş, şaşırtmıştı.</p>

  <p class="block7">"Richard," diye seslendi Jack yavaşça. Arkadaşının şaşkın suratı ona döndü. Richard öyle afallamıştı ki, sersem gibi görünüyordu tam anlamıyla.</p>

  <p class="block7">"Pencereyi aç," dedi Jack." Dudaklarını yavaş yavaş kıpırdatıyordu, Richard'ın ne demek istediğini, duyamasa bile, anlamasını istiyordu.</p>

  <p class="block7">Richard masasından kalktı. Şokun etkisiyle hâlâ yavaş hareket ediyordu. Jack pencereyi yukarıya iter gibi bir işaret yaptı. Richard pencereye varınca bir an pervazı tuttu. Jack'e ciddi gözlerle baktı. O kısacık, eleştirici bakışta Jack kendi kirli suratım, yıkanmamış saçlarını, ziyaret biçimindeki garipliği, daha da bir sürü şeyi bilinçlendirdi. Yine neler peşindesin sen? Sonunda Richard pencereyi açtı.</p>

  <p class="block7">"Çoğu insanlar kapıdan gelir," dedi Richard.</p>

  <p class="block7">Jack hemen hemen gülerek, "Harika," diye karşılık verdi. "Ben de çoğu insanlara benzediğim zaman kapıdan gelirim. Şimdi biraz geri çekil, tamam mı?"</p>

  <p class="block7">Richard daha tam kendini toparlayamamış gibi iki adım geriledi. Jack kendini çekip pervaza tırmandı, sonra balıklama pencereden girdi. "Uff!"</p>

  <p class="block7">"İyi, hoşgeldin," dedi Richard. "Galiba seni gördüğüme sevindim bile. Ama neredeyse öğle yemeğine gitmek zorundayım. Sen de bir duş yap. Herkes yemekhaneye inmiştir herhalde." Sustu. Ne çok konuştuğuna şaşırmış hali vardı.</p>

  <p class="block7">Jack birden Richard'a özenle davranmak gerektiğini hissetti. "Bana da biraz yiyecek getirebilir misin?" diye sordu. "Açlıktan ölüyorum."</p>

  <p class="block7">"Harika," dedi Richard. "Önce herkesi, bu arada babamı meraktan deliye çeviriyorsun, hiç gereği yokken kaçıyorsun, sonra buraya hırsız gibi giriyor, benden karnını doyurmak için yiyecek çalmamı istiyorsun. Tamam, tabii, yaparım. Harika."</p>

  <p class="block7">"Konuşacak çok şeyimiz var," dedi Jack.</p>

  <p class="block7">"Eğer," dedi Richard elleri cebinde hafif öne eğilerek. "Eğer bugün hemen New Hampshire'a dönmek üzere yola çıkarsan, ya da babama telefon etmeme, gelip seni almasını söylememe izin verirsen, sana yiyecek getirmeye çalışırım."</p>

  <p class="block7">"Seninle her şeyi konuşmaya hazırım, Richie. Her şeyi. Geri dönmeyi de... tabii."</p>

  <p class="block7">Richard başını salladı. "Nerelerdeydin sen?" Kalın camlı gözlüklerin gerisinde gözleri alev alevdi. Birden gözü kırpıştı. "Hem annenle ikinizin babama davranış biçimini nasıl haklı gösterebileceksin sen? Allah kahretsin, Jack... bence gerçekten hemen New Hampshire'a dönmelisin."</p>

  <p class="block7">"Döneceğim zaten," dedi Jack. "Sana söz veriyorum. Ama daha önce gidip bir şey almam gerek. Bir yere oturabilir miyim? Çok yorgunum da!" Richard başıyla kendi yatağını gösterdi, sonra kişiliğinin gerektirdiğini yaptı, elini yazı masasının başındaki sandalyeye doğru salladı. Orası Jack'e daha yakındı.</p>

  <p class="block7">Holde bir kapı çarptı, birileri bağırarak Richard'ın kapısı önünden geçtiler, ayak sesleri duyuldu.</p>

  <p class="block7">Jack, "Sunlight Yurdu haberlerini hiç okudun mu?" diye sordu. "Ben de oradaydım. İki arkadaşım öldü Sunlight Yurdu'nda. Hem, sözüme inan, Richard, ikincisi bir kurt adamdı."</p>

  <p class="block7">Richard'ın yüzü geriliverdi. "İşte bu inanılmaz bir rastlantı, çünkü..." "Ben gerçekten Sunlight Yurdundaydım, Richard." "Anlaşılıyor," dedi Richard. "Pekâlâ, yarım saate kadar gelir, sana yiyecek getiririm. Ondan sonra da sana bitişik odada kimin kaldığım anlatmam gerek. Ama bunların hepsi Seabrook Adası masalları, öyle değil mi? Doğruyu söyle bana."</p>

  <p class="block7">"Eh, herhalde öyle." Jack, Myles P. Kiger'in paltosunu omuzlarından kaydırdı, sandalyenin arkasına yığılmasına aldırmadı.</p>

  <p class="block7">"Döneceğim birazdan," dedi Richard. Jack'e güvensiz bir hareketle el sallayıp kapıdan çıktı.</p>

  <p class="block7">Jack pabuçlarını bir tekmede ayağından çıkardı, gözlerini kapadı.</p>

  <p class="block5">&nbsp;</p>

  <p class="block12">3</p>

  <p class="block7">Richard'ın Seabrook Adası masalları demesinin nedenini Jack iyi hatırlıyordu. O adaya son kere tatile gittikleri zamandan kalmaydı bu deyim.</p>

  <p class="block7">İki aile yıllık tatillerini hemen her yıl bir arada geçirirlerdi. Tabii Phil Sawyer hayattayken. O öldükten sonraki yaz, Morgan Sloat'la Lily Sawyer bu geleneği sürdürmeyi denemişler, Seabrook Adasında (Güney Carolina açıklarında) dört kişilik yer ayırtmışlardı. Orası en mutlu yazlarını geçirdikleri yerdi. Ama bu son deneyleri pek iyi sonuç vermedi.</p>

  <p class="block7">Çocuklar birbirinin dostluğuna ve yakınlığına alışkındılar. Seabrook adası gibi yerlere de alışkındılar. Richard Sloat'la Jack Sawyer tüm çocukluklarını böyle tatil otellerinin kumsallarında geçirmişlerdi. Ama bu sefer genel hava esrarengiz biçimde değişmişti. Hayatlarına beklenmedik bir ciddilik girmişti. Bir gariplik vardı.</p>

  <p class="block7">Phil Sawyer'in ölümü geleceğin rengini değiştirmişti. Jack ilk defa o yaz, babasının masasına yerleşip oturmak istemediğini hissetmişti. Hayattan daha fazla şey bekliyordu. Daha fazla ne? Onu biliyordu. Bildiği pek az şeyden biri de oydu. Bu fazlalık, her zamanki Hayal'leriyle ilgiliydi. Kendinde bunu hissettiği zaman, bir başka şeyin daha farkına varmıştı. Arkadaşı Richard hem bu "fazlalık" duygusunu hissedemiyor, hem de bunun tam tersini istiyordu. Richard daha az şey istiyordu. Saygı duyamayacağı hiçbir şeyi istemiyordu Richard.</p>

  <p class="block7">Jack'le Richard tatil tembelliği içinde gezip dolaşıyor, çene çalıyorlardı. Pek uzaklara gitmiyorlardı aslında. Motelin arkasındaki tepede çamlık bir orman vardı. En çok o ormanın kenarına tırmanırlardı. Aşağıda motelin koca havuzu pırıl pırıl parlardı. Lily Cavanaugh Sawyer o havuz boyunca yorulup usanmadan yüzer dururdu. Masalardan birinde de Richard'ın babası otururdu. Sırtında bornozuyla orada sandviç yer, bir yandan da elindeki fişli telefonla konuşurdu.</p>

  <p class="block7">"Böyle şeyler mi senin istediğin?" diye sordu Jack arkadaşına. Richard elindeki Thomas Edison'un Hayatı kitabını yanıbaşına bırakmıştı.</p>

  <p class="block7">"İstediğim mi? Yani büyüyünce mi?" Richard bu sorudan pek sarsılmamıştı. "Güzel bir şey herhalde. İster miyim, istemez, miyim, onu pek bilemem."</p>

  <p class="block7">"Sen ne istediğini biliyor musun, Richard? Hep araştırma kimyageri olacağım diyorsun. Neden diyorsun bunu? Yani... ne demek bu?"</p>

  <p class="block7">"Araştırma kimyageri olmak istiyorum demek," diye gülümsedi Richard.</p>

  <p class="block7">"Ne demek istediğimi anlıyorsun. Araştırma kimyageri olmayı istemen neden? Zevkli bir iş olduğu için mi? Yoksa kanserin çaresini bulup milyonlarca insanı kurtarmak mı istiyorsun?"</p>

  <p class="block7">Richard ona net bir bakışla baktı. Gözlük camları gözlerini olduğundan iri gösteriyordu. Dört aydır takmaya başlamıştı o gözlüğü. "Kanseri tedavi edebileceğimi sanmıyorum, hayır. Ama mesele orada değil. Mesele olayların nasıl oluştuğunu anlamakta. Aslında her şey bir düzene göre işliyor. Görünüşe rağmen hem de. İnsan ararsa o düzeni bulabilir."</p>

  <p class="block7">"Düzen."</p>

  <p class="block7">"Evet, ne gülüyorsun?"</p>

  <p class="block7">Jack sırıttı. "Belki şimdi beni deli sanacaksın. Ben bu zengin adamların golf toplarını kovalamalarını, telefonlara haykırmalarım gülünç gösterecek bir şey bulmak istiyorum."</p>

  <p class="block7">"O zaten garip," dedi Richard. Niyeti komiklik yapmak değildi.</p>

  <p class="block7">"Ama sence hayatta düzenden daha fazla bir şeyler daha yok mu?" Jack, Richard'ın masum, kuşkucu suratına baktı. "Birazcık da sihir istemiyor musun, Richard?"</p>

  <p class="block7">"Biliyor musun, bence sen aslında boşluk istiyorsun. Bir kaos," dedi Richard. Yüzü biraz kızarmıştı. "Galiba benimle alay ediyorsun. Eğer sihir istiyorsan, inandığım her şeyi mahvedersin. Sihir isteyen, gerçeği mahveder."</p>

  <p class="block7">"Belki de gerçek tek değildir."</p>

  <p class="block7">"Alis Harikalar Ülkesinde kitabında tek değil elbette," dedi Richard kızarak.</p>

  <p class="block7">Çamların arasından yürüyüp uzaklaştı. Jack ilk defa olarak bu konunun arkadaşını kızdırdığını hissetti. Uzun bacakları Richard'a çabucak yetişmesini sağladı. "Seninle alay etmiyordum," dedi. "Yalnızca neden kimyagerlik istediğini merak ettim."</p>

  <p class="block7">Richard durdu, Jack'e ciddi bakışlarla baktı.</p>

  <p class="block7">"Böyle konularla beni deli etmekten vazgeç," dedi. "Bunlar Seabrook adası masalları. Ülkenin altı yedi aklı başında adamından biri olmak zaten zor. Bir de en iyi dostumun fıttırmasını istemem."</p>

  <p class="block7">Ondan sonra Richard Sloat ne zaman Jack'de hayalcilik belirtileri görse, "Seabrook Adası Masalları" deme huyunu edinmişti.</p>

  <p class="block5">&nbsp;</p>

  <p class="block12">4</p>

  <p class="block7">Richard yemekhaneden dönene kadar Jack duşunu yapmış, ıslak saçları başına yapışarak masadaki kitapları gözden geçirmeye başlamıştı. Richard elinde yağlı bir kâğıt peçete içinde bol yiyecekle kapıdan girdiğinde, Jack içinden, acaba hangi kitaptan söz etsem konuşmaya daha iyi başlamış olurum, diye karar vermeye çalışıyordu.</p>

  <p class="block7">"Neydi yemek?" diye sordu Jack.</p>

  <p class="block7">"Şansın varmış. Galeta ununda kızarmış tavuk. Buranın mutfağında pişirilen yemekler arasında, ölen hayvana acımaksızın yiyebileceğin tek yemek." Yağlı peçeteyi Jack'e uzattı. Dört piliç parçasından inanılmaz güzellikte ve yoğunlukta kokular yükseliyordu. Jack hemen yumuldu.</p>

  <p class="block7">"Ne zamandan beri domuzlar gibi yiyorsun sen?" Richard yatağın kenarına oturmuş, gözlüğünü burnunun üzerinde yukarıya doğru itiyordu.</p>

  <p class="block7">Tüvit ceketinin içine kahverengi V yaka kazak giymiş, kazağı pantolonunun içine sokmuştu.</p>

  <p class="block7">Jack içinden, acaba kazağının eteklerini bile pantolonunun içine sokacak kadar düzenli birine insan Diyar konusunda nasıl lâf anlatır, diye merak etti.</p>

  <p class="block7">"En son dün öğlende yemek yedim. Biraz acıktım, Richard," diye açıkladı. "Bana piliç getirdiğin için teşekkür ederim. Harika bir şey. Ömrümde yediğim en güzel piliç. Sen kusursuz bir insansın. Okuldan kovulmayı göze aldın bu uğurda."</p>

  <p class="block7">"Sana şaka geliyor, değil mi?" Richard kazağını çekiştirip kaşlarını çattı. "Eğer biri gelir de seni burada bulursa beni herhalde gerçekten kovarlar. Bu yüzden şakayı kes. Seni nasıl New Hampshire'a göndereceğimizi konuşalım."</p>

  <p class="block7">Bir anlık sessizlik oldu. Jack'dan meraklı bir bakış, Richard'dan ciddi bir bakış.</p>

  <p class="block7">Sonunda Jack, "Biliyorum, ne yapmakta olduğumu anlatmamı istiyorsun, Richard," dedi ağzında lokmasıyla. "Ama inan bana, kolay bir şey değil bu istediğin."</p>

  <p class="block7">Richard, "Değişmişsin, biliyor musun," dedi. "Biraz daha... büyümüş görünüyorsun. Ama hepsi bu kadar değil. Çok değişmişsin."</p>

  <p class="block7">"Değişti mi biliyorum. Sen de Eylülden beri benimle birlikte olsan, sen de değişirdin." Jack gülümsedi, Richard'ın çatık kaşlarına, cici çocuk kılığına baktı, ona asla babasının nasıl biri olduğunu anlatamayacağına karar verdi. Yapamazdı bunu. Olaylar anlatırsa anlatsın. Ama Jack'de öyle cellât daman yoktu.</p>

  <p class="block7">Arkadaşı, Jack'a kaşlarını çatmaya devam ediyordu. Besbelli hikâyenin başlamasını bekliyordu.</p>

  <p class="block7">Jack bu mantıklı dostunu inanılmaza inandırmaya kalkışmadan önce bir dakika daha kazanmak amacıyla sordu. "Bitişik odadaki çocuk okuldan mı ayrılıyor? Bavullarını kapının dışına koymuştu."</p>

  <p class="block7">"Evet, O konu çok ilginç," dedi Richard. "Yani senin sözlerine göre ilginç. Çocuk gidiyor. Hattâ gitti bile. Biri gelip eşyalarını alacak herhalde. Bu söyleyeceklerimden kim bilir nasıl anlamlar çıkaracaksın ama, o çocuk Reuel Gardener'di. Kaçtığım iddia ettiğin o yurdu yöneten papazın oğlu." Richard, Jack'in birdenbire bir öksürük nöbetine tutulmasına aldırış etmedi. "Birçok bakımdan Reuel normal bir arkadaş sayılmazdı doğrusu. Kimse onun gidişine üzülecek değildir sanırım. Babasının yönettiği yerde çocukların öldüğü yolunda haberler duyulmaya başladığı sırada ona bir telgraf geldi, Thayer'den ayrılması istendi."</p>

  <p class="block7">Jack boğazına kaçıp kendisini boğmaya çalışan piliç lokmasını çıkarmayı başarmıştı. "Sunlight Gardener'in oğlu mu? Onun bir oğlu mu vardı? Burada mıydı?"</p>

  <p class="block7">"Dönem başında gelmişti," dedi Richard sakin sakin. "Sana bunu anlatmaya çalışıyordum."</p>

  <p class="block7">Thayer Okulu birden Jack'in gözüne Richard'ın asla anlayamayacağı kadar tehlikeli görünmeye başlamıştı. "Nasıl bir çocuktu"</p>

  <p class="block7">"Sadistin biri," dedi Jack. "Bazen odasından gerçekten garip sesler gelirdi. Bir keresinde şu arkadaki çöp varilinde ölü bir kedi gördüm, gözleri de, kulakları da yoktu. Çocuğa baktığın anda, tam kedilere işkence edecek biri, diye düşünürsün zaten. Eski İngiliz tütünleri gibi kokardı." Richard bir an sessiz kaldı, zamanı ayarlardı, sonra sordu. "Sen gerçekten Sunlight Yurdunda miydin?"</p>

  <p class="block7">"Otuz gün boyunca. Cehennemdi. Ya da cehennemin bitişik komşusuydu." Jack soluk aldı, Richard'ın çatık,, ama hiç değilse yan inanmış suratına baktı. "Bunu anlamak sana zor gelecek, Richard, farkındayım. Ama yanımdaki arkadaşım kurt adamdı. Beni kurtarmak uğruna ölmeseydi şu anda da yanımda olacaktı."</p>

  <p class="block7">"Bir kurt adam. Avuçlarında kıllarla. Her dolunayda değişe değişe." Richard gülen gözlerle çevresine bakındı.</p>

  <p class="block7">Jack onun bakışlarının kendisine dönmesini bekledi. "Ne yaptığımı bilmek istiyor musun? Neden ülkeyi bir başından bir başına otostopla dolaşmaya kalktığımı öğrenmek istiyor musun?" "Anlatmazsan avazım çıktığı kadar bağıracağım," dedi Richard. "Ben annemin hayatını kurtarmaya çalışıyorum." Ağzından çıkan bu cümle ona göre çok açık seçik bir anlam taşıyordu.</p>

  <p class="block7">"Bunu nasıl yapacaksın?" diye patladı Richard. "Annen herhalde kanser. Babamın sana durmadan anlatmaya çalıştığı gibi, onun doktorlara, bilime ihtiyacı var... sen ise kalkıp yollara düşüyorsun! Anneni neyin yardımıyla kurtaracaksın, Jack? Sihir yardımıyla mı?"</p>

  <p class="block7">Jack'in gözleri yanmaya başladı. "Doğru bildin, Richard, dostum." Kolunu kaldırdı, ceketin dirseğini nemli gözlerine bastırdı.</p>

  <p class="block7">"Hey, sakin ol, hey, bana bak..." Richard onun kolunu telâşla çekti.</p>

  <p class="block7">"Ağlama, Jack, ne olursun. Biliyorum, korkunç bir şey. Niyetim asla seni... yani... işte..." Richard sessizce yaklaşmış, Jack'in omzunu okşuyordu.</p>

  <p class="block7">"Bir şeyim yok," dedi Jack. Kolunu indirdi. "Bu çılgın bir hayal değil, Richard. Sana nasıl görünürse görünsün, değil." Doğrulup dikleşti. "Babam bana Gezgin Jack derdi. Arcadia Plajındaki bir ihtiyar da öyle diyordu bana." Jack içinden, inşallah Richard'ın acıma duygularının aradaki kapıları açtığı konusunda yanılmıyorumdur, diye düşünüyordu. Arkadaşının yüzüne baktığı anda yanılmadığını anladı. Richard kaygılı, şefkatli görünüyordu.</p>

  <p class="block7">Jack hikâyesine başladı.</p>

  <p class="block5">&nbsp;</p>

  <p class="block12">5</p>

  <p class="block7">Çevrelerinde Nelson Binası yaşamı devam ediyordu. Her yatılı okul gibi hem sakin, hem gürültülüydü. Arada bağırtılar, gülme sesleri duyuluyordu. Kapının önünden gelip geçen ayak sesleri işitiliyor, ama hiçbiri durmuyordu. Üst kattaki odadan hem adımlar, hem müzik sesi duyulmaktaydı. Jack sonunda çalınan Mavi Sihir şarkısını tanıdı. Richard'a Hayaller'i anlatmaya başladı. Hayaller'den Speedy Parker'e geçti. Yerde, kumlarda döne döne açılan bacadan kendisine seslenen sesi anlattı. Sonra Richard'a Speedy'nin sihirli iksirini nasıl alıp Diyar'a geçiş yaptığını tarif etti.</p>

  <p class="block7">"Ama bence verdiği şey ucuz bir şaraptı," dedi Jack. "Daha sonra, iksir bittikten sonra, geçiş için ona ihtiyacım olmadığını anladım. Kendi kendime de yapabiliyordum."</p>

  <p class="block7">"Pekâlâ," dedi Richard ifadesiz bir sesle.</p>

  <p class="block7">Jack Diyar'ın nasıl bir yer olduğunu Richard'a anlatmaya uğraştı. Hayvanların çektiği arabalan, yaz pavyonunun görünümünü, oradaki zamansızlığı ve garip niteliği. Sonra, Yüzbaşı Farren'i anlattı, ölmekte olan Kraliçeyi anlattı, oradan da konu İkizlilere geldi. Osmond. Tüm İşçiler köyündeki o sahne. Dış Bölge yolu, yani Batı Yolu, Richard'a yanında taşıdığı o kutsal şeyleri gösterdi. Gitar mızrabını ve parayı. Richard onları alıp parmakları arasında çevirdi, bir şey söylemeksizin geri uzattı. Jack bundan sonra Oatley’de geçirdiği o feci zamanı yeniden yaşadı. Richard, arkadaşının Oatley serüvenini sessizce, ama gözlerini iri iri açarak dinledi.</p>

  <p class="block7">Jack, Lewisbury konaklama yerindeki tuvalet faslım anlatırken Morgan Sloat'la Orris'li Morgan'ı hikâyeden ustaca çıkardı.</p>

  <p class="block7">Sonra Wolf un ilk gördüğü zamanki halini tarif etmeye koyuldu. O güleç yüzü, o giydiği tulumu... gözlerine yine yaşlar yükseliyordu. Wolf’u otomobillere bindirirken neler çektiğini anlattığı sırada ağlaması Richard'ı gerçekten şaşırttı. Jack o sırada hissettiği sabırsızlığı ve tahammülsüzlüğü suçluluk duyarak anlatıyordu. Bir ara, artık ağlamamaya karar verdi, uzun süre de sözünü tutmayı başardı. Wolf un ilk değişmesini boğazı sıkışmadan dile getirebildi. Ondan sonra yine duygulandı. Öfkeyle hikâyesine devam etti, Ferd Janklow'a kadar geldi, o sıra gözleri yine yanmaya başladı.</p>

  <p class="block7">Richard uzun süre hiçbir şey söylemedi. Ayağa kalktı, çekmeceden bir temiz mendil alıp getirdi. Jack burnunu gürültüyle sildi. "İşte olanlar bunlar," dedi Jack. "Çoğu bu yani." "Sen neler okuyorsun? Ne filmler gördün?"</p>

  <p class="block7">"Allah belânı versin," dedi Jack. O da kalktı, sırt çantasını almak üzere ilerledi. Ama Richard uzanıp onu kolundan yakaladı, çekti. "Uydurdun demiyorum. Bence hiçbirini uydurmuş değilsin." "Öyle mi?"</p>

  <p class="block7">"Evet. Aslında ne düşündüğümü tam bilmiyorum. Ama bana bilerek ve isteyerek yalan söylediğin kanısında değilim." Eli yanına sarktı. "Sunlight Yurdundaydın, ona inanıyorum. Ona kesin inanıyorum. Wolf adlı bir arkadaşın vardı, orada öldü, ona da inanıyorum. Üzgünüm ama, bu Diyar dediğin yeri ciddiye alamıyorum. Arkadaşının kurt adam olduğunu da kabul edemiyorum."</p>

  <p class="block7">"Yani beni deli sanıyorsun," dedi Jack.</p>

  <p class="block7">"Bence başın dertte. Durumun kötü. Ama babama telefon etmeyeceğim. Seni de buradan kovmayacağım. Bu gece burada, şu yatakta yatmak zorundasın. Bay Haywood'un yatak kontrolü yapmaya geldiğini duyarsak, yatağın altına saklanırsın."</p>

  <p class="block7">Richard'a genel müdür gibi bir hava gelmişti. Ellerini kalçalarına dayadı, odayı eleştirici bakışlarla süzdü. "Biraz dinlenmen gerek. Eminim ki sorunun büyük nedeni oradan kaynaklanıyordur. O korkunç yerde ölesiye çalıştırmışlar seni. Zihnin çarpılmış. Şimdi dinlenmeye ihtiyacın var." "Evet, var," dedi Jack.</p>

  <p class="block7">Richard gözlerini tavana devirdi. "Benim birazdan basket çalışmasına gitmem gerek ama sen burada saklanabilirsin. Daha sonra yemekhaneden sana yiyecek de getiririm. Önemli olan, dinlenmeye ihtiyacın olması. Bir de, eve dönmeye ihtiyacın var."</p>

  <p class="block7">"New Hampshire ev değil," dedi Jack.</p>

  <p class="block6" id="calibre_pb_35">&nbsp;</p>
</body>
</html>
