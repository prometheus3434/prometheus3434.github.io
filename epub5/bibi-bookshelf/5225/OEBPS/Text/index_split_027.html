<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 21</h1>

  <p class="block5">&nbsp;</p>

  <p class="block3">SUNLIGHT YURDU</p>

  <p class="block5">&nbsp;</p>

  <p class="block12">1</p>

  <p class="block7">Yurt, çocukların oynadıkları küp küp bloklardan yapılmış gibi bir şeydi. Rastgele kurulmuş bir binaydı. Yeni yer gerektikçe binaya ek yapmışlardı. Birden pencerelerin çoğunda demir bulunduğunu gördü. Bina gözüne bir cezaevi gibi gözüktü, o çocuksu izlenim kayboldu.</p>

  <p class="block7">Tarlalardaki çocukların çoğu âletlerini ellerinden bırakmış, polis arabasının geçişini seyrediyorlardı.</p>

  <p class="block7">Franky Williams bina önündeki meydanı döndü, durdu, motoru susturdu. Binanın ön kapısından uzun boylu bir adam çıktı, en üst basamakta durup onlara baktı. İki elini göğsünün önünde kenetlemişti. Uzun beyaz saçlarının altında yüzü inanılamayacak kadar genç görünüyordu. Hatları sanki estetik cerrahi ürünüydü. Kime neyi isterse satabilecek bir insanın tipik yüzü. Giysileri de saçları kadar beyazdı. Beyaz takım elbise, beyaz pabuçlar, beyaz gömlek, boynunda da beyaz bir fular. Jack'le Wolf arka kanepeden inerlerken adam yeşil bir güneş gözlüğü çıkarıp gözüne taktı, gülümsemeden önce iki çocuğu inceliyormuş gibi göründü. Sonra gözlüğü çıkarıp tekrar cebine soktu.</p>

  <p class="block7">"Vay vay vay," dedi. "Siz olmasanız halimiz nice olurdu, memur bey?"</p>

  <p class="block7">"İyi günler, Peder Gardener," dedi polis de ona.</p>

  <p class="block7">"Her zamanki durum mu, yoksa bu iki çocuk gerçek bir suç mu işlediler."</p>

  <p class="block7">"Başıboş çocuklar," diye karşılık verdi polis. Ellerini kalçalarına dayayıp pedere gözlerini kısarak bakıyor, sanki o beyazlık gözlerini kamaştırıyormuş gibi davranıyordu. "Fairchild'a gerçek adlarını söylemediler. Bu büyük olanı..." diyerek parmağıyla Wolf’u gösterdi, "...bu hiç konuşmadı. Arabaya bindirmek için bile kafasına vurmak zorunda kaldım."</p>

  <p class="block7">Gardener başını acıklı bir ifadeyle iki yana salladı. "Onları getirin de kendilerini takdim etsinler. Sonra formalitelere bakarız. Bunların bu kadar şaşkın davranması için bir sebep var mı?"</p>

  <p class="block7">"Yalnızca büyüğünün kulak arkasına vurdum."</p>

  <p class="block7">"Hımmmm." Gardener parmaklarını birbirinin çevresinden kaydırıp iyice kenetleyerek bir adım geri çekildi.</p>

  <p class="block7">Williams çocukları uzun taraçaya çıkan merdivenlere yürütürken Gardener başını yana eğdi, iki çocuğu süzdü. Jack'le Wolf üst basamağa vardılar, taraçaya ilk adımlarını attılar. Franky Williams alnındaki terleri sildi, onların yanında durdu. Gardener sisli sisli gülümsüyordu ama gözleri çocukların bir birine, bir öbürüne gidip gelmekteydi. Bir an için gözlerinden sert, soğuk, tanıdık bir bakış fışkırır gibi oldu, Jack'e yöneldi. Peder tekrar gözlüğünü cebinden çıkarıp taktı. Gülümsemesi yine öyle sisli ve zarifti ama, Jack bu sahte güven duygusuna kendini kaptırmış olmasına rağmen o deminki bakışla olduğu yerde donduğunu farketti... çünkü aynı bakışı daha önce de görmüştü.</p>

  <p class="block7">Peder Gardener gözlüğünü burnunun üzerinde biraz aşağıya kaydırdı, çerçeveleriyle oynadı. "Adlan? Adlan? Baylar, bize adlarınızı verebilir misiniz?"</p>

  <p class="block7">"Ben Jack," dedi çocuk... sonra birden sustu. Mecbur olmadıkça bir kelime daha söylemek istemiyordu. Gözlerinin önünde bir hayal belirdi, kendini yine Diyar'daymış gibi gördü. Ama bu sefer Diyar kötü ve korkunçtu. Dumanlar, alevler, işkence gören vücutlar vardı etrafta.</p>

  <p class="block7">Güçlü bir el onu dirseğinden yakaladı, doğrulttu. Jack duman kokusu yerine kolonya kokusu aldı. Bol bol sürülmüş bir kolonya. Bir çift melankolik göz dosdoğru çocuğun gözlerine bakıyordu.</p>

  <p class="block7">"Sen kötü bir çocuk musun, Jack? Çok kötü bir çocuk musun?"</p>

  <p class="block7">"Yo, biz yalnızca otostop yaptık ve..."</p>

  <p class="block7">"Bence biraz sarhoşsun sen," dedi Peder Gardner. "Sana özel bir ihtimam gösterilmesini sağlayalım, olmaz mı?" El çocuğun dirseğini bıraktı. Gardener yavaşça uzaklaştı, gözlüğünü" tekrar burnunun üzerinde yukarıya itti. "Herhalde bir soyadın da vardır," dedi.</p>

  <p class="block7">"Parker," diye cevap verdi Jack.</p>

  <p class="block7">"Evvvveett!" Gardener tekrar gözlüğü çıkardı, dans eder gibi bir yarım dönüş yaptı, gözlerini Wolf a dikti. Jack'e inanıp inanmadığını belli edecek bir şey yapmamıştı.</p>

  <p class="block7">"Aman ne güçlü bir yapı, değil mi?" dedi. "Harika bir şey. Buralarda senin gibi güçlü kuvvetli bir çocuk elbette ki çok işe yarar, Tanrıya şükür. Sizden de Bay Jack Parker'in örneğine uymanızı ve adınızı vermenizi rica edebilir miyim?"</p>

  <p class="block7">Jack tedirgin bakışlarla Wolf a baktı. Wolf başını eğmiş, hızlı hızlı soluyordu. Ağzının yan tarafından çenesine doğru salyası sızmaktaydı. Çalıntı kazağının göğsünde yan kir, yarı yağ bir leke vardı. Wolf başını iki yana salladı ama bu harekette bir anlam yoktu... sinek kovarmış gibi sallıyordu başını.</p>

  <p class="block7">"Adın, oğlum? Adın? Adın? Bili mi diyorlar sana? Paul mu? Art mı? Sammy mi? Hiçbiri mi değil? Daha tumturaklı bir isim mi? George mu öyleyse?"</p>

  <p class="block7">"Wolf," dedi Wolf.</p>

  <p class="block7">"Ah, bu çok güzel." Gardener ikisine birden sırıttı. "Bay Parker'le Bay Wolf. İçeriye kadar onlara eşlik etmek ister miydiniz, Memur Williams! Şansımız varmış ki Bay Bast da burada kalıyor. Bay Hector Bast bizde asistanlık yapıyor. Onun sayesinde Bay Wolf’u da soyup giydirebileceğiz demektir." Gözlük çerçevesinin üzerinden iki çocuğa baktı. "Bizim inançlarımıza göre, Tanrı'nın askerleri en iyi üniformalıyken yürürler. Hector Bast da hemen hemen dostumuz Wolf kadar iridir, küçük Jack Parker. Gerek kıyafet, gerekse disiplin bakımından iyi hizmet verebileceğiz demektir. Rahat olacak."</p>

  <p class="block7">"Jack," diye fısıldadı Wolf alçak sesle.</p>

  <p class="block7">"Evet."</p>

  <p class="block7">"Başım acıyor, Jack. Fena acıyor."</p>

  <p class="block7">"Başınız size ıstırap mı veriyor, Bay Wolf?" diye sordu Sunlight Gardener. Dans eden adımlarla Wolf a doğru ilerledi, kolunu çekti, yüzünde abartmalı bir tiksinti refleksi okundu. Kolonyanın kokusundandı, Jack biliyordu. Böyle kokular Wolf a amonyak gibi geliyordu.</p>

  <p class="block7">"Aldırma oğlum." Gardener, Wolf un gösterdiği tepkiden hiç etkilenmemiş gibiydi. "Bay Bast veya Bay Singer... hattâ belki de öteki yardımcılardan biri içerde onun çaresine bakar. Frank, galiba sana bunları Yurt'a götür demiştim."</p>

  <p class="block7">Memur Williams sırtına iğne batırılmış gibi tepki gösterdi. Yüzü daha da kızardı, garip vücudu binanın kapısına yöneldi.</p>

  <p class="block7">Sunlight Gardener'ın gözleri tekrar Jack'e ışıklar saçtı, çocuk o bakışlarda yalnızca eğlenen bir ifade gördü. Bu beyazlı adam aslında deliydi. Gardener'ın kolunda kalın bir altın zincir sallanıyordu. Ucu baş parmağına sarılmıştı. Jack'ın zihninde, saklayan kırbacın sesi canlandı ve bu sefer Gardener'in koyu gri gözlerini tanıdı.</p>

  <p class="block7">Gardener, Osmond'un ikizlisiydi.</p>

  <p class="block7">Peder Gardener yan eğilerek onlara açık duran kapıyı gösterdi. "İçeriye, delikanlılar," dedi.</p>

  <p class="block5">&nbsp;</p>

  <p class="block12">2</p>

  <p class="block7">İçeriye girdiklerinde Gardener, "Acaba daha önce hiç karşılaşmış mıydık, Bay Parker?" diye sordu Jack'e. "Bana bu kadar tamdık gelmenizin bir nedeni olmalı, öyle değil mi?"</p>

  <p class="block7">"Bilmem," dedi Jack. Bir yandan dikkatle binanın içini inceliyordu.</p>

  <p class="block7">Duvar dibindeki uzun kanepeler lacivert kadife kaplıydı. Halı orman yeşili gibiydi. Üzeri deri kaplı iki koca masa vardı. Onlar da karşı duvarın dibine konmuşlardı. Birinde oturan sivilceli genç başını kaldırdı, Jack'a düşmanca, saldırgan bakışlarla baktı. İnce, siyah saçlı, dar yüzlü, zeki ve huysuz görünüşlü biriydi. Beyaz balıkçı yakalı kazağının cebine isim etiketi iğnelenmişti: SİNGER.</p>

  <p class="block7">"Ama bir yerde karşılaşmış olduğumuzu sanıyorum, sence de öyle değil mi, oğlum? Emin ol ki karşılaşmışızdır. Ben unutmam. Bir kere gördüğüm bir çocuğun yüzünü asla unutmam. Başın bundan önce de derde girdi mi, Jack?"</p>

  <p class="block7">Jack buna cevap olarak, "Sizi daha önce hiç görmedim," dedi.</p>

  <p class="block7">Birinci genç yerinden kalkmış, hazırol duruyordu. O da beyaz balıkçı yakalı kazak giymiş, göğsüne askerler gibi isim etiketi takmıştı. İri yapılıydı. Elleri sinirli hareketlerle iki yanından kemerine, blucininin ceplerine, sonra tekrar iki yanına gidip geliyordu. Boyu en azından bir doksan beş vardı. Kilosu da yüz kilo olmalıydı. Suratı sivilce doluydu. Bast bu olmalıydı herhalde.</p>

  <p class="block7">"Eh, belki sonra hatırlarım," dedi Sunlight Gardener. "Heck, gel de yeni gelenlere muamelede yardımcı ol, olmaz mı?"</p>

  <p class="block7">Bast öne doğru ilerlerken kaşları çatıktı. Wolf a iyice yaklaşıp öyle yanından geçmeye özen gösterdi. Kaşları daha bile çok çatıldı. Wolf’un gözleri hep kapalıydı. Eğer gözlerini açmış olsa Bast'ın ay gibi alnım, zalim küçük gözlerini görebilecekti. Bast bakışlarını Jack'e çevirdi, "Gel," diye mırıldandı, elini masaya doğru salladı.</p>

  <p class="block7">Gardener yamyassı bir sesle, "Kayıtlarını yap, sonra çamaşırhaneye götür, kıyafet bul," dedi. Jack'e pırıl pırıl gülümsedi. "Jack Parker," dedi alçak sesle. "Aslında kim olduğunu çok merak ediyorum, Jack Parker. Bast, ceplerini iyice boşaltmalarına dikkat et." Bast sırıttı.</p>

  <p class="block7">Sunlight Gardener odanın ortasından Franky Williams'a doğru ilerledi. Polis artık oldukça sabırsız haldeydi. Peder cebinden cüzdanını çekti. Jack onun paraları polisin avucuna saymaya başladığını gördü.</p>

  <p class="block7">"Sen buraya dikkat et, ukalâ," dedi masadaki çocuk. Jack hemen ona döndü. Çocuk elindeki kurşun kalemle oynuyordu. Yüzünde doğal öfkesini pek saklayamayan alaycı bir sırıtma ifadesi vardı. "Yazı yazmasını bilir mi?"</p>

  <p class="block7">"Valla... sanmıyorum," dedi Jack.</p>

  <p class="block7">"O halde onunkini de sen doldur." Singer iki form uzattı. "Üstte küçük harfle, altta el yazısıyla yaz. Şu 'X' işaretlerinin olduğu yere." Arkasına yaslandı, kalemi dudaklarına kaldırdı. Jack delikanlının bu hareketi Sunlight Gardner'dan öğrenmiş olması gerektiğini düşündü.</p>

  <p class="block7">JACK PARKER, diye yazdı, öteki forma da PHILIP JACK WOLF adını doldurdu, altlarını imzaladı.</p>

  <p class="block7">"Şimdi Indiana eyaletinin koruması altındasınız. Otuz gün boyunca da öyle kalacaksınız. Kendiniz daha uzun kalmaya karar verirseniz, o başka tabii." Singer kâğıtları tekrar kendi önüne çekti. "Siz şimdi..."</p>

  <p class="block7">"Karar vermek mi?" diye sordu Jack. "Ne demek karar vermek?" Singer'in yanaklarında hafif bir kırmızılık belirdi. Başını yana eğip gülümsedi. "Herhalde bilmiyorsunuz. Buradaki çocukların yüzde altmışından fazlası kendi isteği üzerine kalıyor. O da mümkün, evet. Burada kalmaya karar verebilirsiniz."</p>

  <p class="block7">Jack yüzünü ifadesiz tutmaya uğraştı.</p>

  <p class="block7">Singer'in dudakları tiki varmış gibi kıpırdıyordu. "İyi yerdir burası. Kötülediğinizi duyarsam dayaktan gebertirim. Ömrünüzde gördüğünüz en iyi yerdir, ondan eminim. Hem size bir şey daha söyleyeyim mi? Başka çareniz de yok zaten. Sunlight Yurduna saygı göstermek zorundasınız. Anladınız mı?"</p>

  <p class="block7">Jack başını salladı. "Ya o? O da anladı mı?"</p>

  <p class="block7">Jack başını kaldırıp Wolf a baktı. Wolf ağzından soluk alıp vermeye başlamıştı yine. "Sanıyorum."</p>

  <p class="block7">"Pekala. İkiniz ranza arkadaşı olacaksınız. Sabahları beşte kalkılır, M kilisede toplanılır. Yedide tarla işi, sonra yemek salonunda kahvaltı. Tekrar tarlaya, öğleye kadar çalışma. Öğleyin hem yemek, hem İncil okuma. Herkes sırayla okur, neyi seçip okuyacağınıza önceden karar verseniz fena olmaz. Şarkılar bölümünden o edepsiz kısımlar yasak, başka yerden seçeceksiniz... yoksa disiplin ne demekmiş, öğrenirsiniz. Öğle yemeğinden sonra tekrar çalışma."</p>

  <p class="block7">Basma kaldırıp keskin gözlerle Jack'e baktı. "Hey, Sunlight Yurdu'nda bedava çalışılır sanmayın. Eyaletle anlaşma yapıldı. Herkese saat ücreti ödenir. Burada kalış giderleriniz, kıyafet, yiyecek, elektrik, ısınma falanla denkleştirilir. Hesabınıza saat başına elli sent işlenir. Yani haftada otuz dolar. Pazarları Sunlight kilisesinde geçirilir. Yalnızca bir saatlik Sunlight Gardener Dua Saati vardır."</p>

  <p class="block7">Yüzündeki kırmızılık geçti, Jack anladığını belirtircesine başını salladı. Mecburdu buna bir bakıma.</p>

  <p class="block7">"Eğer iyi çıkarsınız, ya da insan gibi konuşabiliyorsanız... ki çoğu beceremez... o zaman DE'ye girersiniz. Yani Dışarı Ekibi'ne. İki DE vardır. Biri sokaklarda, öteki hava alanında çalışır. Her neyse, otuz gününüz var. Bu süre içinde size buraya gelmeden önce ne kadar pis serseriler olduğunuzu, hayatınızın ne kadar kötü olduğunu göstereceğiz. Buna da hemen, şu anda başlıyoruz."<br class="calibre3" />
  &nbsp;</p>

  <p class="block7">Singer ayağa kalktı. Yüzü sonbahar yapraklarının rengindeydi. Parmak uçlarını masanın üzerine zarif bir hareketle dayadı. "Ceplerinizi boşaltın. Hemen"</p>

  <p class="block7">"Hemen!" diye yankıladı Wolf.</p>

  <p class="block7">"BOŞALTIN!" diye bağırdı Singer. HEPSİNİ GÖRMEK İSTİYORUM!"</p>

  <p class="block7">Bast, Wolf un yanına gelip durdu. Peder Gardener polisi arabasına kadar geçirip dönmüş, Jack'a yaklaşmıştı. Kulağına mırıldandı:</p>

  <p class="block7">"Kişisel eşyaların çocukları geçmişlerine çok fazla bağladığım bulguladık. Yıkıcı oluyor. Bu yöntemi çok yararlı görüyoruz."</p>

  <p class="block7">"BOŞALTIN CEPLERİ!" diye haykırdı Singer tekrar. Bu sefer öfkesini açıktan açığa gösteriyordu.</p>

  <p class="block7">Jack cebinden yol boyu birikmiş şeyleri çıkardı. Elbert Palamountain'ın karısının ona burnunu koluna silmesin diye verdiği kırmızı mendil, iki kibrit kutusu, birkaç dolar, biraz bozuk para... hepsi altı dolar kırk iki sent ediyordu. Sonra Alhambra Oteli 407 numaralı odanın anahtarı vardı. Kendinde kalmasını istediği üç eşyasını avucunda sıktı. "Herhalde sırt çantamı da isteyeceksiniz." dedi.</p>

  <p class="block7">Singer, "Elbette, budala!" diye kızdı. "Elbette isteriz. Ama daha önce o saklamaya çalıştıklarım görelim. Hemen."</p>

  <p class="block7">Jack istemeye istemeye Speedy'nin gitar mızrabını, bilyeyi ve gümüş doları cebinden çıkarıp mendilinin üzerine bıraktı. "Bunlar uğur yalnızca," dedi.</p>

  <p class="block7">Singer mızrabı kaptı. "Hey, bu da ne? Yani neye yarar?" "Mızrap."</p>

  <p class="block7">"Demek mızrap!" Singer elinde çevirdi, kokladı. Isırmaya kalksa Jack ona bir yumruk atacaktı. "Demek mızrap. Yalan atmıyorsun ya?"</p>

  <p class="block7">"Bir arkadaşım verdi onu bana." Jack kendini pek yapayalnız hissediyordu. Alışveriş merkezinin dışında rastladığı Kartopu'nu düşündü. Kendisine Speedy'nin gözleriyle bakan Kartopu'nu. Speedy Parker! Onun soyadını şimdi kendi soyadı olarak seçmişti Jack.</p>

  <p class="block7">"Herhalde çalmıştır," dedi Singer. Havaya konuşuyordu. Mızrabı da mendilin yanma bıraktı. "Şimdi sırt çantası," dedi. Jack çantayı sırımdan indirince Singer birkaç dakika boyunca, gittikçe sıkılarak içini aradı. Sıkıntısı, Jack'in son kalan giysilerinin kirli durumundan ileri geliyor, sabırsızlığı da uyuşturucu bulamamaktan kaynaklanıyordu.</p>

  <p class="block7">Speedy, nerelerdesin şimdi? "Üstünde yok," diye yakındı Singer. "Vücudunu da arayalım mı?"</p>

  <p class="block7">Gardener başını iki yana salladı. "Bakalım Bay Wolf’dan ne öğrenebileceğiz," dedi.</p>

  <p class="block7">Bast biraz daha yanaştı. Singer, "Eee?" diye sordu.</p>

  <p class="block7">Jack, "Onun cebinde bir şey yok," diye atıldı.</p>

  <p class="block7">"O cepleri BOŞ istiyorum, BOŞ! Her şey masaya!"</p>

  <p class="block7">Wolf ellerini tulumun askılarını taktı, gözlerini yumdu.</p>

  <p class="block7">Jack, "Senin ceplerinde bir şey yok, değil mi?" diye sordu.</p>

  <p class="block7">Wolf başını evet anlamında, bir tek kere, pek ağır salladı.</p>

  <p class="block7">"O taşıyor! Mal onda!" diye bağırdı Singer. "Gel buraya koca salak... dök masaya hepsini." Ellerini iki kere çırptı. "Bunu Fairchild aramamış! Williams da aramamış! İnanılmaz bir şey... rezil olacaklar ikisi de!"</p>

  <p class="block7">Bast suratını Wolf’unkine yaklaştırıp hırladı. "Ceplerini masaya hemen boşaltmazsan suratını parçalarım."</p>

  <p class="block7">Jack yavaşça, "Yap, Wolf," dedi.</p>

  <p class="block7">Wolf inledi. Sonra top yaptığı sağ elini tulumun cebinden çıkardı, masaya eğildi, parmaklarını açtı. İki tahta kibritle iki parlak, minik çakıl taşı göründü. Taşlar renkliydi. Sol elini açtığında iki taş daha ötekilerin yanına yuvarlandı.</p>

  <p class="block7">Singer, "Hap!" diye bağırıp taşlara atıldı.</p>

  <p class="block7">Garneder ona, "Aptallaşma, Sonny," dedi.</p>

  <p class="block">* * *</p>

  <p class="block7">Sonunda üst kata çıkmak üzere merdivenlere yürüdüklerinde Singer, "Beni aptal durumuna düşürdünüz," dedi yavaş ama öfkeli bir sesle. Basamaklar, eskimiş pembe bir güllü halıyla kaplıydı.</p>

  <p class="block7">Süslü kısım yalnızca alt kattaki kabul odalarıydı. Gerisi eski ve bakımsızdı. "Buna pişman edeceğim sizi. Ahdim olsun... burada hiç kimse Sonny Singer'i aptal durumuna düşüremez. Burayı hemen hemen ben yönetirim, budalalar. Hay Allah!" İnce suratım Jack'inkine yaklaştırdı. "Amma numara, ha! Koca salak ve çakıl taşları. Bunu ödemeniz uzun sürecek."</p>

  <p class="block7">Jack, "Cebinde bir şey olduğunu bilmiyordum," dedi.</p>

  <p class="block7">Jack'la Wolf un bir adım önünde Singer birden durdu, gözleri daraldı, yüzü gerildi. Daha Singer tokadı atmadan önce anlamıştı Jack ne olacağını.</p>

  <p class="block7">Wolf, "Jack?" diye fısıldadı.</p>

  <p class="block7">"Bir şeyim yok," dedi Jack.</p>

  <p class="block7">Polis, "Elbette," dedi.</p>

  <p class="block7">Yargıç 'Jack'e döndü. "Siz bir ay sonra buraya yine gelin. Bakalım belleğiniz biraz yerine gelmiş mi! Neden senin gözlerin o kadar kırmızı?"</p>

  <p class="block7">"Biraz batıyor gözlerim," dedi Jack. Polis havladı. Jack onun gülmüş olduğunu sonradan anladı.</p>

  <p class="block7">"Götür onları, Franky," dedi. Yargıç. Telefona uzanmıştı bile "Otuz gün sonra bambaşka çocuklar olacaksınız... inanın bana."</p>

  <p class="block7">Belediye binasının merdivenlerinden inerlerken Jack polise Yargıcın neden yaşlarını bilmek istediğini sordu. Polis en alt basamakta durdu, dönüp Jack'e ateş saçan gözlerle baktı. "Sunlight genellikle çocukları on iki yaşındayken alır, on dokuz olunca salıverir." Sırıttı. "Yani radyoda falan adını hiç mi duymadınız? Buraların en ünlü insanıdır. Daleville'de bile Sunlight Gardener'ın bilindiğini sanırdım." Dişleri ufacık, rengi kaçmış, düzensiz çekirdekler gibiydi.</p>

  <p class="block5">&nbsp;</p>

  <p class="block12">3</p>

  <p class="block7">Yirmi dakika sonra kendilerini yine kırlık yerlerde buldular.</p>

  <p class="block7">Wolf polis arabasının arka kanepesine hiç zorluk çıkarmadan binmişti. Franky Williams copunu belinden çekip ona, "Bunu mu istiyorsun yine?" diye sormuştu. "Belki de aklını başına getirir, ha?" Wolf titremiş, burnunu kırıştırmış, ama Jack'in peşi sıra arabaya binmişti. Biner binmez eliyle burnunu tutmuş, ağzından soluk alıp vermeye başlamıştı. Jack onun kulağına, "Buradan kurtulacağız, Wolf," diye fısıldadı. "Bir iki gün, o kadar. Nasıl kurtulacağımızı düşünürüz." Ön koltuktan, "Konuşmayın!" diye bir ses yükseldi.</p>

  <p class="block7">Jack kendini garip şekilde rahat hissediyordu. Bir kurtuluş yolu bulabileceğinden emindi. Kanepede arkasına yaslandı. Wolf un eli elinde, pencereden tarlaları seyretmeye koyuldu.</p>

  <p class="block7">"İşte, orası," dedi Franky Williams. "Müstakbel eviniz."</p>

  <p class="block7">Jack tarlalar arasında sürrealist biçimde yükselen tuğla duvarları gördü. Duvarlar içerisini göstermeyecek kadar yüksek olduktan başka, bir de üstelik tepesinde üç sıra dikenli tel, çimentosunda da cam kırıkları vardı. Araba dikenli ve düz tellerle çevrili tarlaların arasından geçerek yaklaşıyordu.</p>

  <p class="block7">Williams, "On beş dönüm arazileri var," dedi. "Ya çitle, ya duvarla çevrili... İnanın! Çocuklar kendileri diktiler o çitleri."</p>

  <p class="block7">Geniş bir demir kapıya vardılar. Polis arabası oraya doğru sapar sapmaz kapı açıldı. Herhalde elektronik bir sinyalle açılmıştı. Polis, 'Televizyon kamerası var," diye açıkladı. "İkinizi bekliyorlar."</p>

  <p class="block7">Jack eğilip camdan baktı. Blucin ceketli çocuklar iki yandaki tarlalarda çalışıyor, orak biçiyorlardı. Kimi çekçek arabalarıyla gidip gelmekteydi.</p>

  <p class="block7">Williams, "İkinizin sayesinde yirmi dolar kazandım," dedi. "Yargıç da yirmi kazandı. Ne harika, değil mi?"</p>

  <p class="block7">"Siz benim canımı yakarsanız, ben sizin canınızı iki kat yakarım," dedi Singer, Jack'e. "Ama Peder Gardener'in önünde canımı yakarsanız, o zaman dört kat canınızı yakarım, anladınız mı?"</p>

  <p class="block7">'Tamam," dedi Jack. "Sanıyorum anladım. Bize kıyafet verilmeyecek mi?"</p>

  <p class="block7">Singer dönüp merdivenleri çıkmaya başladı. Jack bir an durup çocuğun zayıf sırtına baktı. Sen de, dedi içinden. Sen ve Osmond. Günün bilinde. Sonra ilerledi, Wolf da onu izledi.</p>

  <p class="block7">İçine kutular yığılmış upuzun bir odada Singer kapıda beklerken, uzun boylu, ifadesiz yüzlü bir çocuk, uyurgezer gibi hareketlerle rafları arıyordu.</p>

  <p class="block7">"Ayakkabı da ver. Üniforma ayakkabısı olsun, yoksa bütün gün kürek sallatırım sana," dedi Singer kapı dibinden. Çalışan çocuğa bakmıyordu bile. Bu bıkkın ifade Sunglight Gardener'den öğrendiği derslerde biri olmalıydı.</p>

  <p class="block7">Çocuk sonunda odanın bir ucundan kocaman, siyah bir çift bağlı pabuç buldu, Jack da bunları Wolf un ayağına giydirdi. Singer onları daha üstteki kata, yatakhane katına çıkardı. Burada Sunlight Yurdu'nun gerçek kimliğini saklamak için hiç çaba gösterilmemişti. Dar bir koridor vardı. Boyu yirmi metreyi aşıyordu. İki yanındaki oda kapılarında, göz hizasına gözetleme delikleri oyulmuştu. Jack'in gözüne cezaevi gibi görünüyordu bu yatakhane.</p>

  <p class="block7">Singer onları biraz yürüttü, kapılardan birinin önünde durdu. "İlk geldiği gün kimse çalışmaz. Yarın programa başlarsınız. Şimdi buraya girin, İndilerinize bakın, beşe kadar kendinizi oyalayın. Ben gelip sizi günah çıkarma seansına götüreceğim. Yeni formaları da giyin, ha!"</p>

  <p class="block7">Jack, "Yani bizi üç saatliğine buraya kilitleyecek misin?" diye sordu.</p>

  <p class="block7">"Ben de yanında oturup elini mi tutayım?" diye patladı Singer. "Bana bak, buraya gönüllü gelmiş olsaydınız, serbest bırakırdım, etrafı görüp tanırdınız. Ama sizi eyalet göz altına aldı, polis buraya getirdi. Suçlu sayılmasanız da, farkınız bir adım. Belki otuz günden sonra gönüllü olursunuz... şansınız varsa. Bu arada odanıza girin, hayvan gibi değil de insan gibi davranmaya çalışın." Sabırsız bir hareketle anahtarı kilide soktu, kapıyı açtı, yanında durdu. "Girin haydi. Yapılacak işlerim var."</p>

  <p class="block7">"Eşyalarımız ne olacak?"</p>

  <p class="block7">Singer rol yapıyormuş gibi içine çekti. "Seni densiz... malını mı çalacaktık?"</p>

  <p class="block7">Jack kendini tuttu, cevap vermedi.</p>

  <p class="block7">Singer tekrar içini çekti. "Pekâlâ. Sizin adınıza saklayacağız. Dosyaya koyup üzerine adınızı yazacağız. Alt katta, Peder Gardener'in çalışma odasında. Paralarınız da orada duracak. Serbest bırakıldığınız güne kadar, tamam mı? Şimdi sizi itaatsizlikten rapor etmeden girin şuraya. Yaparım dedim mi yaparım."</p>

  <p class="block7">Wolf la Jack küçük odaya girdiler. Singer kapıyı kapadığı anda tavandaki ışık otomatik olarak yandı, penceresiz oda ve madeni ranza göründü. Köşede bir lavabo, bir de alüminyum sandalye vardı. Başka hiçbir şey yoktu. Duvarlarda, burada eski kalanların yapıştırdıkları resimlerin bant izleri görünüyordu. Kapının kilidi döndü. Jack'le Wolf kapıya bakıp gözetleme penceresinde Singer'in suratını gördüler. "Uslu durun," diyerek sırıttı, sonra kayboldu.</p>

  <p class="block7">"Yo, Jacky," dedi Wolf. Tavan zavallının başından iki santim yüksekti. "Wolf burada kalamaz."</p>

  <p class="block7">"Otursan iyi edersin," dedi Jack. "Üst yatağı mı istersin, alttakini mi?" "Hı?"</p>

  <p class="block7">"Alttakine geç, otur. Burada başımız dertte."</p>

  <p class="block7">"Wolf biliyor, Jacky. Wolf biliyor. Burası kötü bir yer. Kalamayız."</p>

  <p class="block7">"Neden kötü bir yer? Yani... nereden biliyorsun?"</p>

  <p class="block7">Wolf kendini atıp alt yatağa oturdu, yeni giysilerini yanına koydu, oraya konmuş olan bir kitapla iki broşürü eline aldı. Kitap İncil'di. Mavi deri gibi yapay bir cilt içindeydi. Jack kendi yatağında duran broşürlere göz attı. "Ebedi Sevaba Giden Yüksek Yol" ve 'Tamı Sizi Seviyor". "Wolf biliyor. Sen de biliyorsun, Jacky." Wolf ona baktı. Kaşları çatıktı. Sonra tekrar elindeki kitaplara baktı, sayfalarını taradı. Herhalde ömründe ilk defa kitap görüyordu.</p>

  <p class="block7">"Beyaz adam," dedi Wolf. Sesi o kadar hafif çıktı ki Jack zor duydu.</p>

  <p class="block7">"Beyaz adam mı?"</p>

  <p class="block7">Wolf broşürlerden birini havaya kaldırıp tuttu. Arka kapağında Sunlight Gardener'in renksiz bir resmi basılıydı. Güzelim saçları rüzgârda uçmaktaydı. Kollarını iki yana açmıştı. Tanrının sevdiği sevapkâr adam!</p>

  <p class="block7">"Bu," dedi Wolf. "Öldürür bu adam, Jacky. Kırbaçla. Burası onun yerlerinden biri. Yo, Wolf onun yerlerinden birinde asla kalmamak. Jack Sawyer de kalmamalı. Asla. Buradan kaçmamız gerek, Jacky."</p>

  <p class="block7">"Kaçacağız," dedi Jack. "Sana söz veriyorum. Bugün olmaz, yarın da olmaz... plan yapmalıyız. Ama çabuk kaçacağız."</p>

  <p class="block7">Wolf un ayakları yataktan dışarı uzanıyordu. "Çabuk."</p>

  <p class="block5">&nbsp;</p>

  <p class="block12">4</p>

  <p class="block7">Söz vermişti Çabuk diye. Wolf çok korkuyordu. Jack onun Diyar'da Osmond'u görüp görmediğini bilmiyordu ama, duyduğundan emindi. Osmond çok ünlüydü Diyar'da. Hele de Wolf un ailesi, Morgan'dan çok ondan nefret ediyor ve korkuyordu. Jack de, Wolf da, bu adamın Osmond olduğunu tanıdıkları halde, o onları tanıyamamıştı. Bu durumda iki ihtimal vardı. Ya Gardener oyun olsun diye onları tanımamazlıktan geliyordu, ya da Jack'in annesi gibi bir tür ikizliydi. Yani Diyar'da bir eşi olduğunun farkında değildi.</p>

  <p class="block7">Bu doğruysa, o zaman Jack'le Wolf kaçmak için uygun zamanı bekleyebilirlerdi. Vakitleri vardı. Dikkat eder, öğrenirlerdi.</p>

  <p class="block7">Jack haşır haşır yeni giysileri giydi. Siyah, küt burunlu pabuçlar sanki on kiloydu. Her biri iki ayağa da giyilebilir cinstendi. Wolf’u da üniforma giymeye bin zorlukla razı etti. Sonra ikisi de yataklarına uzandılar. Jack arkadaşının hemen horlamaya başladığını duydu, bir süre sonra kendi de daldı. Rüyasında annesi karanlık bir yerdeydi. Yardım istiyor, imdat diye bağırıyordu.</p>

  <p class="block6" id="calibre_pb_27">&nbsp;</p>
</body>
</html>
