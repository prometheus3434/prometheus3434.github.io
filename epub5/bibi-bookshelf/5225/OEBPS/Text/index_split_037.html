<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 31</h1>

  <p class="block5">&nbsp;</p>

  <p class="block3">THAYER CEHENNEME DÖNÜYOR</p>

  <p class="block5">&nbsp;</p>

  <p class="block12">1</p>

  <p class="block7">Değişikliği ilk Jack farketti ve ne olduğunu anladı. Daha önce de olmuştu. Richard odaya dönmeden. Jack artık sezmeyi öğrenmişti.</p>

  <p class="block7">Üst kattan gelen Mavi Sihir müziği susmuştu. Büyük salondaki televizyonda ne haberler, ne de video filmi vardı. Televizyon uyku halindeydi.</p>

  <p class="block7">Richard, Jack'a döndü, konuşmak üzere ağzını açtı.</p>

  <p class="block7">İlk konuşan Jack oldu. "Hoşlanmadım, ahbap," dedi. "Yerli tamtamları susmuş. Her taraf fazla sessiz."</p>

  <p class="block7">"Haha..." Richard'ın sesi aşın ince çıkmıştı.</p>

  <p class="block7">"Richard, sana bir şey sorabilir miyim?"</p>

  <p class="block7">Tabu, sor."</p>

  <p class="block7">"Korkuyor musun?"</p>

  <p class="block7">Richard'ın yüzü, en çok istediği şeyin 'Hayır, ne münasebet' diyebilmek olduğunu gösteriyordu. Hayır, Nelson Binası akşamları bu saatte hep böyle olur, diyebilmek istiyordu. Ama ne yazık ki Richard yalan söylemeyi beceremezdi. Sevgili Richard... Jack içinden bir sevgi dalgasının kabardığını duydu.</p>

  <p class="block7">"Evet," dedi Richard. "Biraz korkuyorum." "Bir şey daha sorabilir miyim?" "Herhalde."</p>

  <p class="block7">"Neden ikimiz de fısıltıyla konuşuyoruz?" Richard ona uzun uzun baktı, bir şey söylemedi. Sonra tekrar yeşil koridora saptı, yürümeye başladı.</p>

  <p class="block7">Odaların kapıları ya aralık, ya da ardına kadar açıktı. Jack 4 numaralı odadan tanıdık bir koku duydu, kapıyı parmaklarıyla itti. "Hangisi keş bunların?" diye sordu. "Ne?" Richard sarsılmıştı. Jack sesli sesli kokladı. "Gel sen de kokla!" Richard odaya uzanıp baktı. Çalışma lambalarının ikisi de yanıktı. Bir masada tarih kitabı açık duruyor, ötekinde Kimya kitabı hazır bekliyordu. Duvarlara posterler yapıştırılmıştı. Costa del Sol, Frodo ve Sam, Eddie Van Helen. Kimya kitabının üzerine bırakılmış kulaklıktan pek hafif bir müzik sesi gelmekteydi.</p>

  <p class="block7">"Eğer yatağın altına arkadaş sakladığın için kovulabiliyorsan, esrar içeni rahat kovarlar, değil mi?" diye sordu Jack.</p>

  <p class="block7">'Tabii kovarlar," dedi Richard. Tablada duran esrarlı sigaraya şok içinde bakıyordu. Jack ona parmakları arasındaki yanıkları gösterdiği zaman bile bu kadar şoka kapılmamıştı. "Nelson binası boş," dedi Jack. "Gülünç olma!" Richard'ın sesi sertti.</p>

  <p class="block7">"Boş ama." Jack eliyle koridoru gösterdi. "Bir biz ikimiz kaldık. Otuz çocuğu sessiz boşaltmak da kolay iş değildir. Çocuklar çıkmadı. Kayboldu."</p>

  <p class="block7">"Diyar'a gittiler demek istiyorsun herhalde."</p>

  <p class="block7">"Bilemem," dedi Jack. "Belki hâlâ buradalardır. Ama biraz farklı düzeydelerdir. Belki de oradalardır. Belki Cleveland'a gitmişlerdir. Ama bizim bulunduğumuz bu yerde değiller."</p>

  <p class="block7">"Kapat o kapıyı," dedi Richard birden. Jack yeterince hızlı hareket edemeyince kendisi uzanıp kapattı.</p>

  <p class="block7">"O yanan sigarayı söndürmeyecekmiş..."</p>

  <p class="block7">"Elimi bile sürmem," dedi Richard. "Onları şikâyet etmem gerek. Bay Haywood'a."</p>

  <p class="block7">"Yapar mısın bunu?" Jack hayranlıkla soruyordu. Richard bozuldu. "Yo... herhalde yapamam," dedi. "Ama hoşlanmıyorum."</p>

  <p class="block7">"Düzene mi aykırı?" diye "sordu Jack.</p>

  <p class="block7">"Öyle." Richard'ın gözleri gözlük camlarının gerisinden meydan okuyordu. Tekrar koridorda yürümeye başladı. "Buralarda neler oluyor, anlamak istiyorum," dedi. "Hem inan bana, anlayacağım da."</p>

  <p class="block7">Jack içinden, bu belki sağlığa esrardan bile zararlıdır. Richie, diye düşündü, sonra arkadaşının peşinden yürüdü.</p>

  <p class="block5">&nbsp;</p>

  <p class="block12">2</p>

  <p class="block7">Holde durmuş dışarı bakıyorlardı. Richard çimenlik meydanı gösterdi. Günün son ışıkları altında Jack bir grup çocuğun Elder Thayer heykeli altında toplanmış durmakta olduklarını gördü.</p>

  <p class="block7">"Sigara içiyorlar!" diye bağırdı Richard öfkeyle. "Çimenin ortasında sigara içiyorlar."</p>

  <p class="block7">Jack birden deminki odadaki esrar kokusunu düşündü. "İçiyorlar, evet," dedi Richard'a. "Hem sigara makinesinden çıkma sigara da değil!"</p>

  <p class="block7">Richard parmak eklemleriyle cama öfkeli öfkeli vurdu. Jack onun garip şekilde boşalmış yatakhaneyi unutuverdiğini görüyordu. Deri ceketli, sigara tiryakisi yedek koç da unutulmuştu. Jack'in deliliği bile unutulmuştu. Richard'ın yüzündeki ifade bir tek şey söylemekteydi: Bu çocukların böyle okulun kurucusunun heykeli dibinde sigara içmesi, dünyanın düz olduğunu söylemek kadar, asal sayıların kalansız bölünebileceğini söylemek kadar saçma!</p>

  <p class="block7">"Richard," dedi. "O çocuklar Thayer okulundan değil, değil mi?" "Sen tam delirmişsin, Jack. Bunlar son sınıf. Hepsini tanıyorum. O komik deri külahı giymiş olanı Norrington. Yeşil pantolonlusu Buckley. Garson da orada... Littlefield de... kaşkollusu Etheridge," diye bitirdi sözlerini.</p>

  <p class="block7">"Onun Etheridge olduğundan emin misin?"</p>

  <p class="block7">"Elbette eminim!" diye bağırdı Richard. Birden döndü, pencerenin camım yukarıya itti, soğuğa doğru sarktı.</p>

  <p class="block7">Jack onu geri çekti. "Richard, lütfen, beni dinle..."</p>

  <p class="block7">Richard dinlemek istemiyordu. Dönüp tekrar sarktı pencereden.</p>

  <p class="block7">"Hey!"</p>

  <p class="block7">Yo, dikkatlerini çekme, Richard, Tanrı aşkına...</p>

  <p class="block7">"Hey, çocuklar! Etheridge! Norrington! Littlefield! Neler oluyor orada?"</p>

  <p class="block7">Gülüşmeler ve konuşmalar birden kesildi. Etheridge'in kaşkolünü takmış olan çocuk döndü, Richard'a baktı. Onları görebilmek için başını hafifçe kaldırmıştı. Kütüphanenin ışığıyla batan güneşin son ışıkları yüzüne düştü. Richard'ın eli ağzına doğru uçtu.</p>

  <p class="block7">Çocuğun yüzünün sağ tarafı Etheridge'e biraz benziyordu... daha yaşlıydı... uslu çocukların gitmediği nice yerde bulunmuş bir Etheridge'di. Yüzünün öbür yanı bir yaralar topluluğuydu. Alnındaki kraterin altından hilâl gibi bir göz bakıyordu. Ağzının köşesinden bir tek diş dışarıya uzanmıştı.</p>

  <p class="block7">İkizlisi, diye düşündü Jack kesin biçimde. Bu Etheridge'in ikizlisi. Hepsi mi ikizli bunların? Littlefield'in ikizlisi, Norrington'un ikizlisi, Buckley'in ikizlisi falan....? Ama bu olamaz... yoksa olabilir mi?</p>

  <p class="block7">"Sloat!" diye bağırdı Etheridge-yaratık. Nelson Binasına doğru iki adım attı. Işıklar yüzünün yaralı tarafını aydınlattı.</p>

  <p class="block7">"Kapa pencereyi," diye fısıldadı Richard. "Kapa pencereyi. Yanılmışım. Etheridge'e çok benziyor ama o değil. Belki ağabeyi. Belki biri ağabeyinin suratına asit atmıştır. O da delirmiştir öyle olunca. Ama Etheridge değil, kapa pencereyi Jack, hemen kapa..."</p>

  <p class="block7">Aşağıda Etheridge-yaratık onlara bir adım daha yaklaştı, sırıttı. Dili iğrenç şekilde uzundu. Ağzından sarktı.</p>

  <p class="block7">"Sloat!" diye bağırdı tekrar. "Bize yolcunu ver!"</p>

  <p class="block7">Jack'le Richard yerlerinden sıçrayıp birbirlerine baktılar.</p>

  <p class="block7">Geceyi bir uluma sesi yırttı... gece olmuştu, evet. Son ışıklar bitmişti.</p>

  <p class="block7">Richard, Jack'a baktı, Jack bir an arkadaşının gözlerinde gerçek bir nefret gördü. Babasının gözleri. Buraya neden geldin, Jack? Hu? Neden beni bulaştırdın bu pisliğe? Neden bu saçma Seabrook Adası masallarını getirdin başıma?</p>

  <p class="block7">"Gitmemi ister misin?" diye sordu Jack yavaşça.</p>

  <p class="block7">Bir an Richard'ın gözlerinden öfke kıvılcımları tutuştu, sonra yine eski iyiliği geri döndü.</p>

  <p class="block7">"Hayır," dedi, elini dalgın bir hareketle saçlarından geçirdi. "Hayır, hiçbir yere gidecek değilsin. Etrafta... etrafta vahşi köpekler var. Vahşi köpekler, Jack. Thayer bahçesinde! Gördün mü sen onları?"</p>

  <p class="block7">"Evet, gördüm, Richie," dedi Jack yavaşça. Richard saçlarını elleriyle düzelteyim derken bozdu. Jack'in kusursuz arkadaşı biraz derbeder görünmeye başlıyordu.</p>

  <p class="block7">"Boynton'a telefon etmeli. Güvenliğe. Onu yapmalı," dedi Richard. "Ya Boynton'a, ya kent polisine, ya da…"</p>

  <p class="block7">Çayırın karşı tarafındaki ağaçlardan bir uluma sesi yükseldi. Hemen hemen insan sesine benzer bir uluma. Richard o tarafa baktı. Dudakları titriyordu. Hasta gibiydi. Yalvaran gözlerini Jack'e çevirdi.</p>

  <p class="block7">"Pencereyi kapa, olmaz mı, Jack? Ateşim var galiba. Sanıyorum soğuk almışım."</p>

  <p class="block7">"Herhalde, Richard," dedi Jack. Pencereyi indirdi, uluma sesini kesmeye çalıştı.</p>

  <p class="block6" id="calibre_pb_37">&nbsp;</p>
</body>
</html>
