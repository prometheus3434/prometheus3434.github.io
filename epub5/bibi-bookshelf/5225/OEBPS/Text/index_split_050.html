<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Ara Bölüm</h1>

  <p class="block5">&nbsp;</p>

  <p class="block3">SLOAT BU DÜNYADA</p>

  <p class="block5">&nbsp;</p>

  <p class="block7">Kingsland Moteli yaklaşık altı yıldır boştu. Uzun süre boş kalan binaların çoğu gibi, küflenmiş ve sararmış gazete kâğıdı kokuyordu. Bu koku başlangıçta Sloat'u rahatsız etmişti. Çocukluğunda anneannesi evlerinde ölmüştü. Sloat'ların. Dört yıl hasta yatmış, sonunda ölmeyi başarmıştı. İşte onun ölüm kokusu da tıpkı böyleydi. Sloat bu kokuyu istemiyordu. Bu anıları da istemiyordu. Bu onun en büyük zafer dakikasıydı çünkü.</p>

  <p class="block7">Ama artık önemi yoktu. Jack'in Hazırlık Kampına erken gelmesiyle ortaya çıkan o çileden çıkana kayıpların da önemi yoktu. Önceki telâş ve kaygıları artık sinirli bir heyecana dönüşmekteydi. Başı eğik, dudakları kıpırdanarak, gözleri pırıl pırıl, odada dolaşıyordu. Richard'la birlikte eskiden kaldıktan odaydı bu. Bazen ellerini arkasında kenetliyor, bazen bir yumruğunu öteki avucuna indiriyor, bazen kel kafasını okşuyordu. Çoğu zaman, üniversitedeyken yaptığı gibi geziniyordu odada. Yumrukları sıkılı, avuçlarına görünmez çiviler bata bata. Midesi bir ekşiyor, bir hafifliyordu.</p>

  <p class="block7">Dananın kuyruğu kopacaktı.</p>

  <p class="block7">Yo, hayır. Fikir doğru, cümle yanlıştı.</p>

  <p class="block7">Kopma yok, birleşme, bütünleşme vardı. Her şey birleşiyordu.</p>

  <p class="block7">Richard artık öldü. Oğlum öldü. Öyle olmak zorunda. Lânetli Topraklardan canını ancak kurtardı ama Agincourt'tan dünyada sağ çıkamaz.</p>

  <p class="block7">Öldü. Bu konuda kendini hayallere kaptırma. Onu Jack Sawyer öldürdü. Bunun için canlı canlı gözlerini oyacağım onun.</p>

  <p class="block7">"Ama onu ben de öldürdüm," diye fısıldadı Morgan olduğu yerde bir an durarak.</p>

  <p class="block7">Birden babası geldi aklına.</p>

  <p class="block7">Gordon Sloat, Ohio'da Lutheran mezhebinden bir papazdı. Morgan tüm çocukluğunu o sert ve korku verici adamdan kaçarak geçirmişti. Sonunda da Yale'e kaçmıştı. Daha lisenin ikinci sınıfındayken kafasına takmıştı Yale'i. Bunun nedenleri arasında bir tane çok önemlisi vardı. Zihni bunu kabul etmiyordu ama, ruhunun derinliklerinde gömülüydü o neden. Orası kaba, taşralı babasının asla gelmeye cesaret edemeyeceği bir yerdi. Eğer babası Yale Üniversitesine adımını atmaya cesaret ederse, bir şey olacaktı ona. O şeyin ne olduğundan liseli Sloat pek emin değildi... ama Hain Sihirbazın üstüne Dorothy bir kova su attığında sihirbaza ne olduysa, ona benzer bir şeydi kesinlik. Ve bu sezgileri galiba doğru çıkmıştı. Babası hiç ayağını basmamıştı Yale'e. Morgan'ın o okuldaki ilk günlerinden itibaren, babanın oğul üzerindeki gücü zayıflamaya başlamıştı. Bu bile değerdi o çabalara.</p>

  <p class="block7">Ama şimdi, yumrukları sıkılı, tırnakları yumuşak avuçlarına batarak dururken babasının sesini duyuyordu İnsan kendi oğlunu kaybediyorsa, bu dünyada ne kazanır ki?</p>

  <p class="block7">Bir an o boş motel kokusu, anneanne kokusu, ölüm kokusu doldu burun deliklerine. Boğulur gibi oldu. Morgan Sloat, Orris'li Morgan korkuyordu.</p>

  <p class="block7">Ne kazanmış olur...</p>

  <p class="block7">İyi çiftçilik kitabı diyor ki, insan kendi tohumunu hiçbir şey uğruna feda etmemeli...</p>

  <p class="block7">İnsan ne kazanır...</p>

  <p class="block7">O insan lanetlenir, lanetlenir, lanetlenir...</p>

  <p class="block7">... eğer kendi oğlunu kaybederse...</p>

  <p class="block7">Leş kokan badana. Kıyı köşede toz haline gelen fare pisliklerinin kokusu. Deliler. Deliler vardı sokaklarda.</p>

  <p class="block7">İnsan ne kazanır...</p>

  <p class="block7">Birden cevap zihninde belirdi.</p>

  <p class="block7">"Dünyayı kazanır!" diye haykırdı Morgan çürümekte olan odanın içinde. Gülerek tekrar dolaşmaya başladı. "İnsan dünyayı kazanır... Jason aşkına, dünya da yeter zaten!"</p>

  <p class="block7">Bir yandan gülüyor, bir yandan adımlarının hızım arttırıyordu. Çok geçmeden sıkılı yumruklarının içinden kanlar damlamaya başladı.</p>

  <p class="block">* * *</p>

  <p class="block7">On dakika kadar sonra kapıya bir araba gelip durdu. Morgan pencereye yürüdü, Sunlight Gardener'in Cadillac'tan fırladığını gördü.</p>

  <p class="block7">Birkaç saniye sonra adam iki yumruğuyla kapıyı dövüyordu. Üç yaşında bir çocuğun öfkelenip yerleri yumruklaması gibi. Morgan adamın iyice fıttırmış olduğunu gördü, acaba bu iyi mi, yoksa kötü mü, diye düşündü.</p>

  <p class="block7">"Morgan!" diye haykırdı Gardener. "Kapıyı açın, Efendim! Haberler! Haberlerim var!"</p>

  <p class="block7">Senin haberlerinin hepsini ben dürbünümle gördüm. Biraz daha vur kapıya Gardener. Ben de bir karara varayım. Deli olman iyi mi, yoksa kötü mü?</p>

  <p class="block7">İyi, diye karar verdi Morgan sonunda. Indiana'da Gardener en kritik anda paniğe kapılmış, Jack'in hakkından gelmeden kaçmıştı. Ama bu andaki yas onu tekrar güvenilir bir kimse yapıyordu. Eğer Morgan'ın bir kamikaze pilotuna ihtiyacı varsa, Sunlight Gardener uçağa ilk atlayan olurdu.</p>

  <p class="block7">"Kapıyı açın, Efendim! Haberler! Haberler! Ha..."</p>

  <p class="block7">Morgan kapıyı açtı. Kendi de çok heyecanlı olmasına rağmen Gardener'e gösterdiği surat son derece sakindi.</p>

  <p class="block7">"Yavaş ol," dedi. "Yavaş, Gard. Bir damarın çatlayacak."</p>

  <p class="block7">"Otele gittiler... kumsal... kumsaldayken ateş ettik onlara... sersemler ıskaladı... suda, diye düşündüm... suda avlarız dedim... o sıra derinlerin yaratıkları yükseldi... tüfeğin dürbününden gördüm... O kötü çocuk MERCEĞİMDEYDİ... sonra... yaratıklar... tıpkı... tıpkı..."</p>

  <p class="block7">"Sakin ol," diye avuttu onu Morgan. Kapıyı kapadı, iç cebinden şişeyi çıkardı, Gardener'e uzattı. O kapağını açıp iki koca yudum içti. Morgan bekledi. Yüzü iyilik dolu ve sakindi. Ama alnının ortasında bir damar atıyor, elleri bir açılıp bir sıkılıyordu.</p>

  <p class="block7">Otele gitmişlerdi demek. Morgan o boyalı, kafalı ata benzer gülünç raftı dürbünüyle görmüştü.</p>

  <p class="block7">"Oğlum," dedi Gardener'e. "Jack onu rafta bindirirken sağ mı yoksa ölü mü olduğunu adamların görebilmişler mi?"</p>

  <p class="block7">Gardener başını iki yana salladı... ama gözleri neye inandığını belli ediyordu. "Kimse kesin bilmiyor, Efendim. Bazıları kıpırdadığını gördük diyorlar, bazıları da kıpırdamadı diyorlar."</p>

  <p class="block7">Önemi yok. O zaman ölmemiş olsa bile şimdi ölmüştür. O binada bir soluk aldı mı ciğerleri patlar.</p>

  <p class="block7">Gardener'in yanakları viski rengine dönüşmüştü. Gözleri doluyordu. Şişeyi geri vermedi. Öylece tutup durdu. Sloat'a göre hava hoştu. O ne viski istiyordu ne de kokain. Bin dokuz yüz altmışlarda dendiği gibi, doğal sarhoştu o şu anda.</p>

  <p class="block7">"Başından anlat," dedi Morgan, "Bu sefer sözlerin tutarlı olsun."</p>

  <p class="block7">Gardener'in Morgan'a ilk söylediklerinde eksik olan tek şey yaşlı zencinin de kumsalda olduğuydu. Morgan onu da neredeyse tahmin edecekti. Ama Gardener'in sözlerine devam etmesine izin verdi. Gardener'in sesi avutuyordu onu. Öfkesi çok zindeleştiriciydi.</p>

  <p class="block7">Gardener konuşurken Morgan elindeki seçenekleri son bir kere aklından geçirdi, oğlunu denklemin dışına attı, atarken ufacık bir pişmanlık zonklaması duydu.</p>

  <p class="block7">İnsan ne kazanır? Dünyayı kazanır ve o da yeter... ya da bu durumda, dünyaları. Başlangıçta iki tane. Zamanla daha çok. İstersem hepsini yönetebilirim... Evrenin Tanrısı gibi bir şey olabilirim.</p>

  <p class="block7">Tılsım. Bu Tılsım...</p>

  <p class="block7">Anahtar mı?</p>

  <p class="block7">Hayır. Yoo, hayır.</p>

  <p class="block7">O bir anahtar değil, bir kapı. Kilitli bir kapı. Kendisiyle kaderi arasında. O kapıyı açmak değil, yok etmek istiyordu. Tümüyle, ebediyen yok etmek, bir daha asla kapanmamasını sağlamak istiyordu... kilitlenmesi ise hiç söz konusu olmayacaktı artık.</p>

  <p class="block7">Tılsım kırılınca, bütün o dünyalar kendisinin olacaktı.</p>

  <p class="block7">"Gard!" dedi, odada tekrar dolaşmaya koyuldu.</p>

  <p class="block7">Gardener ona baktı. Gözleri soru sorar gibiydi.</p>

  <p class="block7">"İNSAN NE KAZANIR?" deyiverdi Morgan şen bir sesle.</p>

  <p class="block7">"efendim... anlayamadım..."</p>

  <p class="block7">Morgan tam onun karşısında durdu. Gözleri çakmak çakmaktı. Yüzü kırışıklıklarla doluydu. Daha da kırıştı, Orris'li Morgan'ın yüzü oldu, sonra tekrar Morgan Sloat oldu.</p>

  <p class="block7">"Dünyayı kazanır," dedi Morgan. Ellerini Osmond'un omuzlarına dayadı. "Dünyayı kazanır ve dünya da yeter."</p>

  <p class="block7">"Efendim, anlamıyorsunuz," dedi Gardener, Morgan'a bir deliye bakar gibi bakıyordu. "Sanırım içeriye girdiler. ONUN olduğu yere. Onları vurmaya çalıştık ama yaratıklar... derinlerin yaratıkları., yükselip onları korudu. Tıpkı İyi Çiftçilik Kitabında yazılı olduğu gibi... eğer içeriye girdilerse..." Gardener'in sesi giderek yükseliyordu. Nefret ve yeis doluydu.</p>

  <p class="block7">"Anlıyorum," dedi Morgan onu avuturcasına. Sesi de, yüzü de sakinlemişti. Ama elleri hâlâ sıkılıp açılıyor, sıkılıp açılıyordu. Avuçlarının kanı da yerdeki halıya damlamaya devam ediyordu. Küflenmiş halıya. "Evvet, anladım, hem de nasıl!" İçeriye girdiler ve benim oğlum bir daha asla çıkmayacak. Sen de oğlunu kaybettin, Gard. Şimdi de ben kaybettim."</p>

  <p class="block7">"Sawyer!" diye uluda Gardener. "Jack Sawyer! Jason! O lanet..."</p>

  <p class="block7">Peşinden bir yığın yakası açılmadık küfür sıraladı, bunu beş dakika kadar sürdürdü. Jack'e her iki dilde küfür etti. Sesi titriyor, üzüntü ve öfke tütüyordu. Morgan öylece durup onun boşalmasını bekledi.</p>

  <p class="block7">Sonunda Gardener soluk soluğa susup şişeden bir yudum daha aldı. Morgan konuştu.</p>

  <p class="block7">'Tamam! Benden de al bir o kadar! Şimdi dinle, Gard... dinliyor musun?"</p>

  <p class="block7">"Dinliyorum, Efendim."</p>

  <p class="block7">Gardener/Osmond'un gözleri dikkat dolu ve pırıl pırıldı.</p>

  <p class="block7">"Oğlum o otelden hiçbir zaman çıkmayacak ve sanırım Sawyer de çıkmayacak. Büyük ihtimalle, orada karşısına çıkanlarla başedecek kadar Jason'laşmamıştır daha. Tılsım onu belki de öldürür, veya delirtir, ya da yüz dünya öteye savurur. Ama çıkması da bir ihtimal, Gard. Evet, oradan belki de çıkabilir."</p>

  <p class="block7">Gardener, "O soluk alıp vermiş en, en, en kötü orospu çocuğu", diye fısıldadı. Eli şişeyi daha sıkı tuttu. Parmakları sıkıştı, sıkıştı, sonunda termosun çeliğinde çukurlaşmalar başladı.</p>

  <p class="block7">"İhtiyar zenci kumsalda mı diyorsun sen?"</p>

  <p class="block7">"Evet."</p>

  <p class="block7">"Parker," dedi Morgan. Osmond da aynı anda "Parkus," dedi.</p>

  <p class="block7">"Ölmüş mü?" Morgan bunu sorarken sesinde pek ilgi yoktu.</p>

  <p class="block7">"Bilmiyorum. Sanırım. Adam yollayıp getirteyim mi?"</p>

  <p class="block7">"Hayır!" dedi Morgan aksi bir sesle. "Hayır... ama biz oraya, onun yanına gidiyoruz, öyle değil mi, Gard?"</p>

  <p class="block7">"Gidiyor muyuz?"</p>

  <p class="block7">Morgan sırıtmaya başladı.</p>

  <p class="block7">"Evet, Sen... ben... hepimiz. Çünkü eğer Jack otelden çıkarsa ilk önce oraya gidecektir. Eski silah arkadaşını kumlarda öylece bırakamaz, değil mi?"</p>

  <p class="block7">Gardener de sırıtmaya başladı. "Hayır," dedi. "Bırakamaz." Morgan ilk defa olarak avuçlarındaki o batıcı acıyı duydu. Yumruklarını açtı, içlerindeki yarım ay biçiminde oyuklardan taşan kanlara baktı. Sırıtması bozulmadı. Hattâ daha da yayıldı.</p>

  <p class="block7">Gardener ona ciddi bakışlarla bakıyordu. Morgan'ın içini bir güçlülük duygusu doldurdu. Eli gerdanına doğru uzandı, yıldırım saçan anahtarı bulup avuçladı.</p>

  <p class="block7">"İnsan dünyayı kazanır," diye fısıldadı. "Bana Haleluya diyebilir misin?"</p>

  <p class="block7">Ağzı kulaklarına doğru gidiyordu. Kuduz bir kurt gibi, hasta hasta gülüyordu. Ama ifadesinde sinsi, hain ve güçlü bir yan vardı. "Yürü, Gard," dedi. "Kumsala inelim."</p>

  <p class="block6" id="calibre_pb_50">&nbsp;</p>
</body>
</html>
