<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 26</h1>

  <p class="block5">&nbsp;</p>

  <p class="block3">WOLF HÜCREDE</p>

  <p class="block5">&nbsp;</p>

  <p class="block12">1</p>

  <p class="block7">Onlar Jack'in ayıldığını farketmeden çok önce Jack kendine gelmiş, uzun süre ayık yatmıştı. Ama kendisinin kim olduğunu, neden bu halde olduğunu, durumunun ne olduğunu ancak derece derece anlayabildi. Bombardımandan kurtulmuş bir asker gibiydi. Kolunda iğnenin girdiği yer acıyordu. Başı öylesine ağrıyordu ki, gözleri nabız gibi atmaya başlamıştı. Susuzluktan da ölmek üzereydi.</p>

  <p class="block7">Bilinç merdiveninde bir basamak daha yukarı çıktı, sol eliyle sağ kolundaki acıyan yere dokunmaya çalıştı, yapamadı. Yapamayışının nedeni, kollarının kendi bedenine sarılmış durumda olmasındandı. Burnuna eski, tozlu bez kokusu geliyordu. Yıllarca tavan arasında beklemiş eski bir izci çadırının kokusu gibiydi. On dakikadır kirpiklerinin arasından bakmakta olduğu halde, o anda ancak anladı ne giymiş olduğunu. Deli ceketi!</p>

  <p class="block7">Ferd olsa bunu çok daha çabuk anlardı, oğlum Jack, diye düşündü. Ferd'i düşünmek, baş ağrısına rağmen zihninin odaklaşmasını sağladı. Biraz kıpırdadı, başındaki batıcı acılar ve kolundaki zonklama, inlemesine sebep oldu. Engel olamadı.</p>

  <p class="block7">Heck Bast, "Ayılıyor," dedi.</p>

  <p class="block7">Sunlight Gardener, "Olamaz," diye karşılık verdi. "Ona verdiğim doz erkek timsahı bile fenç eder. En erken akşam dokuzda ayılır. Heck, bu akşam çocukların günahlarım senin dinlemem istiyorum. Akşam duası olmayacağım da söyle onlara. Uçağa yetişmem gerek. Uzun bir gece olacak. Sonny, sen kal, bana bu defterlerde yardım et."</p>

  <p class="block7">Heck. "Sesi ayılıyor gibiydi ama," dedi.</p>

  <p class="block7">Sunlight: "Haydi, git, Heck. Boby Peabody de Wolf’u bir kontrol etsin."</p>

  <p class="block7">Sonny kıkırdadı. "Oraya tıkılmayı pek sevmiyor, değil mi?"</p>

  <p class="block7">Ah, Wolf, seni yine hücreye tıktılar, diye sızlandı. Jack. Üzgünüm... benim suçum... hepsi benim suçum...</p>

  <p class="block7">O sırada Sunlight'ın cevabım duydu: "Cehennemlikler selâmeti sağlayacak yollardan pek hoşlanmazlar. İçlerindeki şeytanlar ölmeye başlayınca haykırmaya kalkarlar. Evet, sen git, Heck."</p>

  <p class="block7">"Başüstüne, Peder Gardener."</p>

  <p class="block7">Jack, Heck'in çıkışım duydu ama görmedi. Henüz gözlerini açıp bakmaya cesaret edemiyordu.</p>

  <p class="block5">&nbsp;</p>

  <p class="block12">2</p>

  <p class="block7">Kaba yapılmış, kaba monte edilmiş, ölü doğan çocuk mezarına benzeyen hücrede Wolf bütün günü haykırarak geçiriyor, yumruklarını duvarlara indiriyor, iki ayağıyla tabandaki fırın kapağı gibi yere tekmeler atıyor, bacakları tâ kasıklarına kadar sızlıyordu. Böyle yumruklamakla, tekmelemekle buradan kurtulamayacağım o da biliyordu. Bağırdı diye serbest bırakacakları da yoktu elbette onu. Ama başka türlüsü elinden gelmiyordu. Wolf’ların en nefret etti şey böyle kapatılmaktı.</p>

  <p class="block7">Bağırtıları Sunlight Yurdunun arazisinde çınlıyor, bitişik tarlalara bile yayılıyordu. Bu sesi duyan çocuklar ürkek ürkek birbirlerine bakıyor, hiçbir şey söylemiyorlardı.</p>

  <p class="block7">Roy Owdersfelt alçak sesle Morton'a, "Bu sabah onu tuvalette gördüm, gaddarlaştı," diye fısıldadı.</p>

  <p class="block7">Morton, "Sahiden Sonny’nin dediği gibi sapıklık mı yapıyorlardı?" diye sordu.</p>

  <p class="block7">Demir kafesten bir Wolf çığlığı daha yükseldi, iki çocuk da o yana baktılar.</p>

  <p class="block7">"Hem de nasıl!" dedi Roy hevesle. "Ben pek göremedim, çünkü boyum kısa. Ama Buster Oates önümdeydi. Koca oğlanın yangın söndürme âleti katlar şeyi varmış diyor."</p>

  <p class="block7">Morton saygılı bir sesle, "Tanrını!" dedi. Belki de kendi standart altı boydaki şeyini düşünüyordu.</p>

  <p class="block7">Wolf bütün gün bağırdı ama güneş batmaya başlarken sustu. Çocuklar bu yeni sessizliği ürküntü verici buldular. Sık sık birbirlerine bakıyorlardı. Daha bile sık bakmaya başlamışlardı. Gözleri demir kafesten pek ayrılmıyordu. Hücrenin boyu iki metre, yüksekliği bir metreydi. Batıya bakan kenardaki kare biçimi parmaklıklı kapak dışında, tam bir demir tabuttu. Neler oluyordu o tabutun içinde? Çocuklar merak içindeydi. Günah çıkarma seansında her akşam kendinden geçen bu oğlancıklar, o sıra bile gözlerini salonun tek penceresinden pek ayıramıyorlardı. Pencere ön bahçeye baktığı, hücre arka bahçede olduğu halde.</p>

  <p class="block7">Neler oluyordu orada?</p>

  <p class="block7">Hector Bast kimsenin aklım itiraflara vermediğini hissediyor, çileden çıkıyordu. Ama duruma bir çare bulamıyordu. Çünkü bunun neden böyle olduğunu tam kavrayamıyordu. Çocukları buz gibi bir beklenti duygusu sarmıştı. Yüzleri her zamankinden solgundu. Gözleri uyuşturucu alanlarınla gibi parıldıyordu.</p>

  <p class="block7">Neler oluyordu orada?</p>

  <p class="block7">Neler olduğu son derece basitti. Wolf ayla birlikteydi o anda.</p>

  <p class="block7">Hava deliğinden giren güneş ışığı yükselirken hissetmişti bunu. Işık giderek kızarmaya başlıyordu. Ayla birlikte olmak için vakit daha erkendi. Vücudu hazır değildi. Bu iş canını yakacaktı. Ama olacaktı yine de. Her Wolf a olurdu er geç. Çok fazla baskı altında kaldıklarında, mevsimli veya mevsimsiz, mutlaka olurdu. Wolf çok uzun süreden beri kendini tutmuştu. Jack öyle istiyor diye yapmıştı bunu. Bu dünyada Jack'in hatırı için çok büyük kahramanlıklar göstermişti. Bazılarım Jack pek az bilecek, derinliğini, kapsamım asla anlayamayacaktı.</p>

  <p class="block7">Ama artık ölüyordu Wolf. Ve ayla birlikte gidiyordu. Ayla gitmek ölmeyi daha dayanılır, adeta kutsal bir hale getirirdi. Wolf da bu yüzden bir rahatlık, bir memnuniyet duymaktaydı. Artık mücadele etmemek harikulade bir duyguydu.</p>

  <p class="block7">Ağzı birden koca koca dişlerle dolmuştu.</p>

  <p class="block5">&nbsp;</p>

  <p class="block12">3</p>

  <p class="block7">Heck çıktıktan sonra koca odada bir süre yalnızca yazıhane sesleri duyuldu. Sunlight Gardener'in belindeki anahtarların şıngırtısı, bir dosya dolabının açılıp kapanması...</p>

  <p class="block7">"Abelson. İki yüz kırk dolar otuz sent."</p>

  <p class="block7">Tuşlara basıldı. Peter Abelson dış ekipte çalışan bir çocuktu. Tüm dış ekip elemanları gibi zeki, kişilik sahibi, fiziksel kusuru olmayan biriydi. Jack onu ancak birkaç kere görmüştü ama, karikatür romanlardaki tiplere benzetiyordu.</p>

  <p class="block7">"Clark. Altmış iki dolar on yedi sent."</p>

  <p class="block7">Tuşlara yine basıldı. Sonny Toplam düğmesine basınca makine sarsıldı.</p>

  <p class="block7">"Düşüş yapmış," diye yorumda bulundu Sonny.</p>

  <p class="block7">"Ben onunla konuşurum, sen aldırma. Şimdi lütfen beni lâfa tutma, Sonny. Bay Sloat onu çeyrek geçe Muncie'ye varmış olacak, yolumuz da uzun. Geç kalmak istemiyorum.</p>

  <p class="block7">"Özür dilerim, Peder Gardener."</p>

  <p class="block7">Gardener'in verdiği cevabı Jack duyamadı bile. Sloat adı onda büyük bir şok yaratmıştı. Ama yine de benliğinin yansı pek şaşırmamıştı bu işe. Bunun da ortaya çıkacağını biliyordu bilinç altı. Gardener baştan beri kuşkulanıyordu. Besbelli patronun canını ayrıntılarla sıkmak istememişti. Belki de Jack'i yardımsız konuşturamayacağını kabullenmek istememişti. Ama sonunda etmişti o telefonu. Nereye? Doğuya mı? Batıya mı? Jack bunu bilmek için neler vermezdi! Morgan, Los Angeles’ten mi geliyordu yoksa New Hampshire'den mi?</p>

  <p class="block7">Alo, Bay Sloat. Umarım sizi rahatsız etmiyorumdur ama mahalli polis bana bir çocuk getirdi... daha doğrusu şu iki çocuk ama ben zeki olanıyla ilgileniyorum. Onu tanıyor gibiyim. Ya da belki bana öy... Yani belki öbür benliğim tanıyordun Adını Jack Parker olarak veriyor ama... efendim? Tarif mi edeyim? Peki...</p>

  <p class="block7">Ve balon patlamıştı tabii.</p>

  <p class="block7">Beni lâfa tutma, Sonny. Bay Sloat onu çeyrek geçe Muncie'de olacak...</p>

  <p class="block7">Süre sonuna yaklaşıyordu.</p>

  <p class="block7">Sana bir an önce eve dön demiştim, Jack... Artık çok geç.</p>

  <p class="block7">Bütün çocuklar kötüdür. Aksiyom bu.</p>

  <p class="block7">Jack başını biraz kaldırdı, odanın karşı tarafına baktı. Gardener'le Sonny Singer, Gardener'in masasının öte tarafına oturmuşlardı. Sonny hesap makinesinin tuşlarına basıyor, Gardener ona rakamları söylüyordu. Hep dış ekipte çalışanların adları geçmekteydi. Alfabetik sıraya göre. Sunlight Gardener'in önünde bir muhasebe defteri, çelik bir klasman kutusu, bir yığın da düzensiz zarf duruyordu. Gardener bir zarfı havaya kaldırıp üzerindeki karalamaları yüksek sesle okurken Jack da zarfın arkasını görebiliyordu. İki mutlu çocuk resmi vardı zarfın arkasında. Her birinin elinde bir İncil. Zıplaya sıçraya kiliseye doğru gitmekteydiler. Elele tutuşmuşlardı. Resmin altında, "İSANIN IŞIĞI OLACAĞIM" diye yazılıydı.</p>

  <p class="block7">'Temkin. Yüz altı dolar ve denk." O zarf da çelik çekmeceye girdi.</p>

  <p class="block7">Sonny, "Yine kaytarıyor galiba," dedi.</p>

  <p class="block7">'Tanrı gerçeği görür ama bekler. Victor iyidir. Şimdi sus da bu işi altıdan önce bitirelim."</p>

  <p class="block7">Sonny tuşlara bastı.</p>

  <p class="block7">İsa'nın denizde yürüyen resmi açık duruyor, ardındaki kasanın içi görünüyordu.</p>

  <p class="block7">Jack, Sunlight Gardener'in masasında başka ilginç şeyler de olduğunu gördü. İki zarf vardı. Birinin üzerinde JACK PARKER, ötekinde PHILIP JACK WOLFE diye yazılıydı. Kendi sırt çantası da oradaydı.</p>

  <p class="block7">Üçüncü ilginç şey de Sunlight Gardener'in anahtar destesiydi.</p>

  <p class="block7">Jack'in gözleri anahtarlardan, odanın sol tarafındaki kilitli kapıya döndü. Bu kapı Gardener'in dışarıya çıkış özel kapısıydı. Belliydi. Ah bir yolu olsa da...</p>

  <p class="block7">"Yellin. Altmış iki dolar on dokuz sent."</p>

  <p class="block7">Gardener içini çekti, son zarfı da çelik çekmeceye koydu, muhasebe defterini kapadı. "Anlaşılan Heck haklıymış. Sanırım sevgili dostumuz Bay Jack Parker uyandı," Gardener masanın çevresinde dolaşıp yaklaştı. Deli, sisli gözleri parlıyordu. Elini cebine attı, çakmağını çıkardı. Jack içinden panik duygusunun yükseldiğini hissetti. "Ama senin adın Jack Parker değil, değil mi sevgili yavrum? Asıl adın Jack Sawyer, değil mi? Ya, evet, Sawyer. Ve sana çok ilgi gösteren birisi pek yakında geliyor. Ona anlatacak bir yığın ilginç şeyimiz olacak, öyle değil mi?"</p>

  <p class="block7">Sunlight Gardener güldü, Zippo'nun kapağını açtı, kara tekeri, islerin karartığı fitili ortaya çıkardı.</p>

  <p class="block7">"İtiraf ruha iyi gelir," diye fısıldayıp çakmağı çaktı.</p>

  <p class="block5">&nbsp;</p>

  <p class="block12">4</p>

  <p class="block7">Güm.</p>

  <p class="block7">"Neydi o?" diye sordu Rudolf. Fırından başını kaldırmış, dinliyordu. Akşam yemeği hemen hemen hazırdı. On beş irice hindi böreği. İyi kızarıyorlardı.</p>

  <p class="block7">"Ne neydi? diye sordu George Irwinson.</p>

  <p class="block7">Donny Keegan musluk başında patates soyarken yine "Yuk-yuk-" diye güldü.</p>

  <p class="block7">Irwinson, "Ben bir şey duymadım," dedi.</p>

  <p class="block7">Donny yine güldü.</p>

  <p class="block7">Rudolf ona tedirgin bakışlarla baktı. "Patatesleri soya soya bitireceksin, aptal."</p>

  <p class="block7">"Yuk-yuk-yuk!"</p>

  <p class="block7">Güm!</p>

  <p class="block7">"İşte... bu sefer duydun herhalde, değil mi?"</p>

  <p class="block7">Irwinson başını iki yana salladı.</p>

  <p class="block7">Rudolf birden korktuğunu hissetti. Bu sesler hücreden geliyordu. Yani saman kurutma yeri sanılması gereken hücreden. Ne samanı! Koca çocuk vardı hücrede. Bu sabah arkadaşıyla sapıklık yaparken yakalandı denilen koca çocuk. Arkadaşı da dün Rudolf a rüşvet teklif edendi. Söylentilere göre Koca Oğlan, Bast kafasına vurmadan önce gaddarlaşmıştı. Bazılarına göre Koca Oğlan Bast'in elini de kırmıştı. Sıkarak kırdı diyorlardı. Yalandı tabii. Yalan olmak zorundaydı, ama...</p>

  <p class="block7">GÜM!</p>

  <p class="block7">Bu sefer Irwinson başını kaldırıp çevresine bakındı. Rudolf tuvalete gitme gereğini duydu. Belki tâ üçüncü kattaki tuvalete giderdi. Üç saat inmezdi belki aşağıya. Kötü bir şeyler olacak gibiydi. Çok kötü bir şeyler.</p>

  <p class="block7">GÜM-GÜM!</p>

  <p class="block7">Hindili böreklerin Allah belâsını versin.</p>

  <p class="block7">Rudolf önlüğünü çıkardı, tezgâhın üstüne fırlattı, kapıya doğruldu.</p>

  <p class="block7">"Nereye gidiyorsun?" diye sordu Irwinson. Sesi birden pek fazla tizleşmişti. Titriyordu da. Donny Keegan patatesleri hırsla soymaya devam etti. Futbol topu boyundaki patatesler o soyunca golf topu boyuna iniyordu. Siyah saçları yüzüne dökülmekteydi çocuğun.</p>

  <p class="block7">GÜM! GÜM! GÜM-GÜM-GÜM!</p>

  <p class="block7">Rudolf soruya cevap vermedi, ikinci kat merdivenlerine vardığında koşuyordu. Indiana'da zor günler yaşanmaktaydı o sıra. İş bulmak zordu. Sunlight Gardener ise peşin ve nakit ödüyordu.</p>

  <p class="block7">Rudolf yine de, başka iş aranıp zamanı gelmedi mi diye düşünmekteydi. Kurtarın beni buradan diyebilir misiniz arkadaşlar!</p>

  <p class="block5">&nbsp;</p>

  <p class="block12">5</p>

  <p class="block7">GÜM!</p>

  <p class="block7">Hücrenin fırın kapağı gibi kapısı ikiye yarıldı. Bir an, hücreyle kapağın arasında kara bir boşluk belirdi.</p>

  <p class="block7">Bir süre sessizlik. Sonra:</p>

  <p class="block7">GÜM!</p>

  <p class="block7">Alt sürgü gıcırdadı, yamuldu.</p>

  <p class="block7">GÜM!</p>

  <p class="block7">Sürgü kırıldı.</p>

  <p class="block7">Hücrenin kapısı kocaman menteşelerini gıcırdatarak açıldı. İki kocaman, kara, tüylü ayak dışarıya uzandı. Tabanları karşıya dönüktü. Uzun parmakları toprağa doğru alçaldı.</p>

  <p class="block7">Wolf yavaş yavaş dışarıya kaymaya başladı.</p>

  <p class="block5">&nbsp;</p>

  <p class="block12">6</p>

  <p class="block7">Alev Jack'in gözleri önünde ileri geri gidip geliyordu. İleri geri, ileri geri. Sunlight Gardener sahne sihirbazıyla, âlim rolü yapan aktör arası bir şeye benziyordu. Paul Muni rolleri gibi. Komikti hali. Jack bu kadar korkuyor olmasa gülerdi. Belki yine de gülecekti.</p>

  <p class="block7">"Şimdi sana birkaç sorum var, sen de cevaplayacaksın," dedi Gardener. "Bay Morgan bunların cevaplarını senden çok kolaylıkla alabilir. Kesin. Ama ben ona zahmet vermek istemiyorum. Evet... ne zamandan beri göç yolculuklarını yapabiliyorsun?"</p>

  <p class="block7">"Ne demek istediğinizi anlamıyorum."</p>

  <p class="block7">"Diyar'a ne zamandan beri gidebiliyorsun?"</p>

  <p class="block7">"Neden söz ettiğinizi bilmiyorum."</p>

  <p class="block7">Alev yaklaştı.</p>

  <p class="block7">"Zenci nerede?"</p>

  <p class="block7">"Kim!"</p>

  <p class="block7">"Zenci. Kara herif!" diye bağırdı Gardener. "Parker mi, Parkus mu, adı her neyse! Nerede o?"</p>

  <p class="block7">"Kimden söz ettiğinizi bilmiyorum."</p>

  <p class="block7">"Sonny! Andy!" diye haykırdı Gardener. "Sol elini çözün. Bana uzatıp tutun."</p>

  <p class="block7">Warwick, Jack'in omzundan uzanıp bir şeyler yaptı. Az sonra Jack'in elini sırtından önüne doğru kaydırıyorlardı. Fena halde uyuşmuş olan kola iğneler batar gibi oldu. Jack mücadele etmeye çalıştı ama yararı yoktu. Eli uzattılar.</p>

  <p class="block7">"Parmaklarım açın."</p>

  <p class="block7">Sonny, Jack'in yüzük parmağını bir yana çekerken Warwick de orta parmağını öbür yana çekti. Gardener hemen Zippo'sunun alevini iki parmak arasında oluşan 'V gibi yerin yumuşak dokusuna tuttu. Acı çok fazlaydı. Sol kolundan yukarı vuruyor, tüm vücuduna yayılıyordu. Tatlı bir ızgara kokusu yükseldi. Kendisi. Yanıyordu. Kendisi.</p>

  <p class="block7">Ona sonsuz gibi gelen bir zamandan sonra Gardener Zippo'yu geri çekti, şrak diye kapattı. Alnını boncuk boncuk terler kaplamıştı. Soluk soluğaydı.</p>

  <p class="block7">"Şeytanlar vücuttan çıkarken bağırır," dedi. "Evet, bağırır. Bağırmaz mı, çocuklar?"</p>

  <p class="block7">"Evet, Tanrıya şükür," dedi Warwick.</p>

  <p class="block7">Sonny, "Sizin sayenizde," diye katkıda bulundu.</p>

  <p class="block7">"Ya, evet, biliyorum. Gerçekten biliyorum. Çocukların da, şeytanların da sırlarını iyi bilirim." Gardener kıkırdadı, sonra eğildi, yüzünü Jack'inkine iyice yaklaştırdı, arada birkaç santim kaldı. Tıraş losyonunun kokusu Jack'in burnunu doldurdu. Koku bir felâketti ama, yine de kendi derisinin yanma kokusundan iyiydi. "Bak, Jack. Ne zamandan beri Diyar'a gidip geliyorsun? Zenci nerede? Annen ne kadar biliyor? Kimlere söyledin? Zenci sana neler söyledi? Önce bu kadarıyla başlayalım."</p>

  <p class="block7">"Neden söz ettiğinizi bilmiyorum."</p>

  <p class="block7">Gardener sırıtıp dişlerini gösterdi.</p>

  <p class="block7">"Çocuklar," dedi. "Bu çocuğun ruhuna biraz daha güneş ışığı sokacağız. Sol elini tekrar bağlayın, sağını çözün."</p>

  <p class="block7">Sunlight Gardener çakmağını tekrar açtı, emirlerin yerine gelmesini bekledi. Parmağı çakmağın üzerinde hazırdı.</p>

  <p class="block5">&nbsp;</p>

  <p class="block12">7</p>

  <p class="block7">George Irwinson'la Donny Keegan hâlâ mutfaktaydılar.</p>

  <p class="block7">"Dışarda biri var," dedi George sinirli sinirli.</p>

  <p class="block7">Donny bir şey söylemedi. Patates soymayı bitirmiş, fırının yanında duruyor, ısınmaya çalışıyordu. Ne yapacağım pek bilmiyordu. Koridorun ilerisinde itiraf seansı yapılmaktaydı. Onu biliyordu. Kendisi de orada olmak istiyordu. İtiraf demek güvenlik demekti. Burada, mutfakta kendini pek ürkek hissediyordu... ama Rudolf onlara gitmeleri için izin vermemişti. En iyisi burada kalmaktı.</p>

  <p class="block7">"Bir ses duydum." dedi George.</p>

  <p class="block7">Donny güldü. "Yuk! Yuk! Yok!" 'Tanrım! Şu senin gülüşün var ya... deli ediyor insanı," dedi George. "Yatağımda, yastığımın altında Kaptan Amerika çizgi romanı var. Dışarda kim var diye bir bakarsan sonra sana o kitaptan okurum."</p>

  <p class="block7">Donny başını iki yana salladı, yine o eşek gülüşüyle güldü.</p>

  <p class="block7">George kapıya ilerledi. Sesler. Tırmalamalar. Tırmalama sesine benziyordu. Birisi kapıyı tırmalıyor olmalıydı. İçeri alınmak isteyen bir köpek vardı sanki orada. Evini yuvasını kaybetmiş bir yavru köpek. Ama hangi yavru köpek iki metrelik kapının tâ tepesini turnalardı ki?</p>

  <p class="block7">George pencereye yöneldi, dışarıya baktı. Karanlıkta hiçbir şey görünmüyordu. Hücre de o karanlıkların arasında daha kara bir gölgeden ibaretti.</p>

  <p class="block7">George tekrar kapıya doğru döndü.</p>

  <p class="block5">&nbsp;</p>

  <p class="block12">8</p>

  <p class="block7">Jack öyle hızlı bağırdı ki boğazının yırtılacağım sandı. Casey de yanlarına gelmişti. Göbeği dışarıya taşan Casey. İyi de olmuştu onlara göre. Şimdi Jack'in kolunu zaptetmeye üç kişi birden uğraşıyorlardı. Casey, Warwick ve Sonny Singer. Parmakları açıp eli alevin üzerinde tutmaktaydılar.</p>

  <p class="block7">Gardener çakmağı çekince Jack'in elinde madenî para büyüklüğünde siyah, üzeri köpük köpük bir yara görüldü.</p>

  <p class="block7">Gardener ayağa kalktı, üzerinde JACK PARKER yazan zarfı masadan aldı, getirdi. Zarftan gitar mızrabım çıkardı.</p>

  <p class="block7">"Ne bu?"</p>

  <p class="block7">"Gitar mızrabı," diyebildi Jack. Elleri alev alev bir acı deniziydi.<span class="tab">&nbsp;&nbsp;&nbsp;&nbsp;&nbsp;&nbsp;</span>j</p>

  <p class="block7">"Diyar'da ne?"</p>

  <p class="block7">"Ne demek istediğini anlamıyorum." "Bu ne?"</p>

  <p class="block7">"Bilye. Kör müsün?" "Diyar'da bu bir oyuncak mı?" "Ne dem..." "Bir ayna mı?" "...ek ist..."</p>

  <p class="block7">"Hızlı çevirince gözden kaybolan bir topaç mı?" "... ediğini..."</p>

  <p class="block7">"BİLİYORSUN! BAL GİBİ BİLİYORSUN; SAPIK PİÇ KURUSU SENİ!"</p>

  <p class="block7">"Anlamıyorum!"</p>

  <p class="block7">Gardener elini Jack'in yanağına şaklattı.</p>

  <p class="block7">Gümüş doları çıkardı. Gözleri parlıyordu.</p>

  <p class="block7">"Bu ne?"</p>

  <p class="block7">"Helen Teyzemin verdiği bir uğur."</p>

  <p class="block7">"Diyar'da ne?"</p>

  <p class="block7">"Bir kutu bisküvi."</p>

  <p class="block7">Gardener çakmağı uzattı. "Son şansın, çocuk."</p>

  <p class="block7">"Vibrafon oluyor, caz müziği çalıyor."</p>

  <p class="block7">"Sağ elini yine uzatın," dedi Gardener.</p>

  <p class="block7">Jack mücadele etti ama sonunda elini uzatmayı başardılar.</p>

  <p class="block5">&nbsp;</p>

  <p class="block12">9</p>

  <p class="block7">Fırında hindin" börekler yanmaya başlamıştı. George Irwinson yaklaşık beş dakikadan beri kapı dibinde duruyor, açacak cesareti bulamıyordu. Kapı bir daha tırmalanmamıştı.</p>

  <p class="block7">"Korkacak bir şey olmadığını göstereceğim sana, ödlek!" dedi George hevesle, "İnsan Tanrı'ya inanıyorsa korkacak bir şey yoktur!"</p>

  <p class="block7">Bu koca lâftan sonra kapıyı tutup açtı. Eşikte dev gibi, kara, gölgeli bir şey duruyor, göz yuvalarından kırmızı ateşler saçılıyordu. George'un gözleri havaya kalkıp birden inen tüylü eli izledi. Yirmi santime varan parmak ve tırnaklar o pençenin uçundaydı. O parmaklar George Irwinson'un kafasını boynundan kopardı, kafa odanın ortasına doğru uçtu, kanları akmaya başladı. Gülmekte olan Donny Keegan'ın pabuçlarının burnuna çarptı. Deliler gibi gülüyordu Donny Keegan.</p>

  <p class="block7">Wolf kendini dört ayak üstü mutfağa attı. Donny Keegan'ın yanından hiç bakmadan geçti, hole çıktı.</p>

  <p class="block5">&nbsp;</p>

  <p class="block12">10</p>

  <p class="block7">Wolf! Wolf! Hemen şimdi!</p>

  <p class="block7">Jack'in zihnindeki Wolf un sesiydi ama daha tok, daha derin, daha hakim bir sesti. Beynindeki acıları bıçak gibi yarıyordu.</p>

  <p class="block7">Wolf ayla gidiyor, diye düşündü. Bunu bilinçlendirmek ona hem bir zafer duygusu, hem de bir hüzün verdi.</p>

  <p class="block7">Sunlight Gardener yukarıya doğru bakıyordu. Gözlerini kısmıştı. O anda o da hayvana benziyordu. Tehlike kokusu alan bir hayvan.</p>

  <p class="block7">"Peder?" diye sordu Sonny. Sesli sesli soluyordu. Göz bebekleri irileşmişti çocuğun. Jack, o da zevk alıyor, diye düşündü. Konuşmaya başlarsam, işkence yarım kaldı diye üzülecek Sonny Singer.</p>

  <p class="block7">Gardener, "Bir ses duydum," dedi. "Casey, git mutfağı ve büyük salonu dinle bakayım."</p>

  <p class="block7">"Peki." Casey çıktı.</p>

  <p class="block7">Gardener, Jack'a baktı. "Ben yakında Muncie'ye doğru yola çıkmak zorundayım," dedi. "Bay Morgan'la buluşunca ona derhal bazı bilgiler vermek istiyorum. Bu yüzden, benimle hemen konuşman gerek, Jack. Kendini daha fazla acı çekmeye zorlama."</p>

  <p class="block7">Jack ona baktı, inşallah kalbimin nasıl çarptığı boynumdaki damardan belli olmuyordur, diye düşündü. Eğer Wolf hücreden çıkmışsa...</p>

  <p class="block7">Gardener, Speedy'nin verdiği mızrabı tek eliyle havaya kaldırdı. Bir elinde de Yüzbaşı Farren'in verdiği para vardı. "Ne bunlar?"</p>

  <p class="block7">"Geçiş yaptığımda bunlar kaplumbağa husyesi oluyor" Jack bunu söyledikten sonra vahşi bir isteri kahkahası patlattı.</p>

  <p class="block7">Gardener'in yüzü öfkeden kıpkırmızı kesildi.</p>

  <p class="block7">'Tekrar bağlayın kollarını," dedi Sonny'yle Andy'ye. "Kollarım bağlayın, sonra pantolonunu indirin bu piç kurusunun. Kendi husyelerini ısıtınca ne olacakmış, bir bakalım."</p>

  <p class="block5">&nbsp;</p>

  <p class="block12">11</p>

  <p class="block7">Heck Bast itiraf seansında sıkıntıdan patlamak üzereydi. Bu söylenenlerin hepsini daha önce de duymuştu. Hepsi sıradan günahlardı bunlar. Annemin çantasından para aşırdım, okulun bahçesinde esrar çektim, kese kâğıdına zamk sıkar koklardık, onu yapardık, bunu yapardık. Çocukça şeyler. Heyecanı yoktu bunların. Elinin sancısını aklından uzaklaştıracak bir heyecan getirmiyorlardı. Heck'in canı bodrumda, Sawyer denen çocukla uğraşmak istiyordu. Sonra da koca oğlana sıra gelir, kendisini her nasılsa şaşırtan, sağlam sağ elini haşat eden o ayının hakkından gelirlerdi. Evet, o geri zekâlıyla uğraşmak zevkli olacaktı. Belki demir keskisi falan kullanmak gerekirdi.</p>

  <p class="block7">Vernon Skarda adındaki çocuk konuşuyordu o sıra. Sesi tekdüzeydi, "...sonra ikimiz anahtarların orada olduğunu gördük, tamam mı. O dedi ki, haydi, atlayalım, şu binanın çevresinde bir dolaşalım, dedi. Ama ben bunun yanlış olduğunu biliyordum, ona da söyledim. O dedi ki..."</p>

  <p class="block7">Ah, Tanrım, diye düşündü Heck. Elinin acısı âdeta çığlık atıyordu. Sancı hapları odasındaydı. Salonun arka tarafında Peabody'nin ağzını bir karış açıp esnediğini gördü.</p>

  <p class="block7">"Böylece atlayıp turu yaptık, sonra o dedi ki, dedi ki..." Kapı birden öyle hızla açıldı ki menteşelerinden çıktı, duvara çarptı, sekti. Tom Cassidy adlı çocuğa çarptı, onu yere yıktı, üzerine devrildi. Salona bir şey daldı. Heck Bast önce onu ömründe gördüğü en kocaman köpek sandı. Çocuklar bağrıştılar, sandalyelerinden fırladılar... sonra oldukları yerde dondular. Gözleri fincan gibi açılmış, inanmaz bakışlarla o grimsi siyah hayvana bakıyorlardı. Wolf ayaklarının üzerinde doğruldu. Çinli pantolonuyla kareli gömleği hâlâ üzerindeydi. Biraz dar geliyordu.</p>

  <p class="block7">Vernon Skarda baktı, gözleri yuvalarından uğradı, çenesi aşağıya sarktı.</p>

  <p class="block7">Wolf kükredi. Çocuklar çevresinden uzaklaşırken o onlara ateş saçan bakışlarla baktı. Pedersen kapıya seyirtti. Wolf öyle kocaman duruyordu ki, kafası tavana değecekti neredeyse. Sıvılara özgü bir hızla harekete geçti, ambar kirişi gibi kalın kolunu savurdu. Pençeleri Pedersen'in sırtında bir kanal açtı. Bir an çocuğun omurgası ortaya çıktı, net şekilde göründü. Kanlanmış bir kabloya benziyordu. Etler ve kanlar duvarlara saçıldı. Pedersen sendeleyen adımını hole attı, oracığa devrildi kaldı.</p>

  <p class="block7">Wolf döndü... parıldayan gözleri Heck Bast'a dikildi. Heck, sinirleri felç olmuş bacakları üzerinde ayağa kalktı, bu kırmızı gözlü, tüylü canavara baktı. Kim olduğunu biliyordu onun... daha doğrusu, eskiden kim olduğunu biliyordu.</p>

  <p class="block7">Şu anda tekrar canının sıkılıyor olabilmesi için neler vermezdi Heck!</p>

  <p class="block5">&nbsp;</p>

  <p class="block12">12</p>

  <p class="block7">Jack tekrar sandalyeye oturtulmuştu. Yanık, zonklayan elleri yine sırtına kıvrılmış, deli ceketi sımsıkı bağlanmıştı. Sonny ceketin bağlarını insanı deli edecek kadar sıkı bağlamış, sonra Jack'in Çinli pantolonuyla iç donunu indirmişti.</p>

  <p class="block7">Gardener Zippo'yu Jack'in görebileceği bir yerde tutarak, "Şimdi beni dinle, Jack," dedi. "Hem de iyi dinle. Sana tekrar sorular sormaya başlayacağım. Doğru dürüst cevap vermezsen, bir daha ömrünün sonuna kadar cinsel günah işlemekten korkmazsın."</p>

  <p class="block7">Sonny Singer buna kahkahalarla güldü. O çamurlu, yarı ölü şehvet bakışı geri dönmüştü gözlerine. Jack'in yüzüne hasta bir hevesle bakıyordu.</p>

  <p class="block7">"Peder Gardener! Peder Gardener!" Bu Casey'in sesiydi. Telâşlı gibiydi. Jack gözlerini tekrar açtı. "Yukarda müthiş bir patırtıdır gidiyor!"</p>

  <p class="block7">"Şimdi rahatsız edilmek istemiyorum."</p>

  <p class="block7">"Donny Keegan mutfakta delirmiş gibi gülüyor! Sonra..."</p>

  <p class="block7">Sonny, "Şimdi rahatsız edilmek istemediğini söyledi," dedi. "Duymadın mı?"</p>

  <p class="block7">Ama Casey susamayacak kadar kaygılıydı. "Sonra büyük salonda da sanki isyan çıkmış gibi sesler vardı! Bağırtılar! Çığlıklar! Sanki bir..."</p>

  <p class="block7">Birden Jack'in zihni inanılmaz güçte bir kükremeyle doldu:</p>

  <p class="block7">Jacky! Neredesin? Wolf! Neredesin, söyle hemen!</p>

  <p class="block7">"Sanki bir köpek sürüsü falan salınmış gibiydi!"</p>

  <p class="block7">Gardener gözlerini kısmış, Casey'e bakıyordu. İnce dudakları bir çizgi olmuştu.</p>

  <p class="block7">Gardener'in çalışma odası! Bodrumdaki! Daha önce geldiğimiz yer!</p>

  <p class="block7">Yandan mı inilecek, Jacky?</p>

  <p class="block7">Merdivenlerden! Merdiven, Wolf!</p>

  <p class="block7">Tamam! Hemen!</p>

  <p class="block7">O kadardı. Wolf, Jack'in zihninden çıktı. Üst kattan Jack ayak sesleri ve bağırtılar duydu.</p>

  <p class="block7">"Peder Gardener?" diye sordu Casey. Her zaman pek kırmızı olan suratı şimdi bembeyazdı. "Peder Gardener, ne oluyor? Ne..."</p>

  <p class="block7">"Sus!" dedi Gardener. Casey tokat yemiş gibi sindi. Gözleri iri iri açılmış, gücenik bakıyordu. Koca çenesi titremeye başlamıştı. Gardener onun yanından geçti, kasaya yürüdü. Oradan koca bir tabanca çıkarıp beline soktu. Peder Sunlight Gardener ömründe ilk defa korkuyormuş gibi, şaşkınmış gibi görünüyordu.</p>

  <p class="block7">Yukardan cam kırılmasına benzer sesler geldi, sonra onu bir gıcırtı izledi. Singer, Warwick ve Casey'in gözleri yukarıya doğru döndü... sığınağa saklanmış da alarm sesini dinleyen insanlara benziyorlardı.</p>

  <p class="block7">Gardener, Jack'a baktı. Yüzüne bir sırıtma ifadesi geldi, ağzının köşeleri sanki sicimle bağlıymış, usta bir kuklacı o sicimleri çekiyormuş gibi kıpırdadı.</p>

  <p class="block7">"Buraya gelecek, değil mi?" dedi Sunlight Gardener. Jack cevap vermiş gibi başını salladı sonra. "Gelecek... ama buradan çıkabileceğini sanmıyorum."</p>

  <p class="block5">&nbsp;</p>

  <p class="block12">13</p>

  <p class="block7">Wolf sıçradı. Heck Bast alçılı sağ kolunu onun boğazının önüne tutmayı başarmıştı. Müthiş bir acıyla birlikte bir çatırtı duyuldu. Wolf havaya tozlar uçurarak alçıyı ve içindeki eli ısırdı... kopardı. Heck budala gibi durmuş, eskiden elinin bulunduğu yere bakıyordu. Bileğinden kanlar dökülmekteydi. Beyaz balıkçı kazağım canlı, sıcak bir renge boyamaktaydı o kanlar.</p>

  <p class="block7">"Lütfen," diye inledi Heck. "Lütfen, lütfen, yapma..." Wolf ağzındaki eli tükürdü. Yılan hızıyla yaklaşmıştı. Dişleri boğazına geçerken Heck garip bir duyguya kapıldı, ondan sonrasını bilemedi.</p>

  <p class="block5">&nbsp;</p>

  <p class="block12">14</p>

  <p class="block7">Peabody salondan fırlarken Pedersen'in kanlarına basıp kaydı, tek diz üstüne çöktü, tekrar kalktı, giriş katı koridoru boyunca koşmaya başladı. Koşarken bir yandan üstüne basma kusup duruyordu. Çocuklar her yana doğru kaçmakta, panik içinde bağrışmaktaydılar. Peabody'nin paniği pek onlarınki kadar değildi. Olağanüstü durumlarda ne yapması gerektiğini hatırlıyordu. Hoş hiçbir durumun bu derece olağanüstü olacağı da kimsenin aklına gelmemişti elbette. Herhalde Peder Gardener olağanüstü derken, çocuklardan birinin fıttırıp bir başka çocuğu bıçaklamasını falan düşünmüş olmalıydı, o kadar.</p>

  <p class="block7">Yeni gelenlerin kaydının yapıldığı odanın arka tarafında, Gardener'in "yardımcılarım" dediği kabadayıların toplandığı bir oda vardı.</p>

  <p class="block7">Peabody oraya girip kapıyı kilitledi, telefonu açıp imdat numarasını çevirdi. Az sonra Franky Williams'la konuşuyordu.</p>

  <p class="block7">"Sunlight Yurdundan Peabody," dedi. "Yanınıza mümkün olduğu kadar çok adam alıp hemen buraya gelmeniz gerek, Memur Williams. Burası cehennemin..."</p>

  <p class="block7">Dışardan acı bir çığlık, ardından da tahta kırılma sesi duyuldu. Bir hırlama, bir havlama ve kükreme... çığlık kesildi.</p>

  <p class="block7">"...dik âlâsı... kıyamet kopuyor!" diye bitirdi sözlerini.</p>

  <p class="block7">"Ne tür kıyamet?" diye sordu Williams sabırsız bir sesle. "Gardener'ı ver bana."</p>

  <p class="block7">"Peder'in nerede olduğunu bilmiyorum ama sizi buraya ister, onu biliyorum, insanlar öldü. Çocuklar öldü."</p>

  <p class="block7">"Ne?"</p>

  <p class="block7">"Siz çok adam alıp gelin, yeter," dedi Peabody. "Çok da silâh alın."</p>

  <p class="block7">Bir çığlık daha koptu, ağır bir şeye düştü... galiba ön holdeki koca ayna devrilmişti.</p>

  <p class="block7">"Makineli tüfek getirin bulabilirseniz."</p>

  <p class="block7">Holün kristal avizesi düştü. Peabody yüzünü buruşturdu. Canavar galiba her yanı çıplak elleriyle yıkacaktı.</p>

  <p class="block7">"Varsa atom bombası getirin," diye ekledi Peabody. Saçmalamaya başlamıştı.</p>

  <p class="block7">"Ne..."</p>

  <p class="block7">Peabody telefonu hemen kapattı. Masanın altındaki boşluğa emekledi, kollarını başının çevresine sardı, bunlar inşallah rüyadır diye dua etmeye başladı. Ömründe gördüğü en korkunç kâbus.</p>

  <p class="block5">&nbsp;</p>

  <p class="block12">15</p>

  <p class="block7">Wolf birinci kat koridoru boyunca, ön kapıya doğru, kudurmuşçasına koşuyordu. Yalnızca aynayı devirmek ve avizeyi alaşağı etmek için duraladı. Avizeye asıldı, Tarzan gibi sallandı ve bunu avize yerinden sökülene kadar sürdürdü. Koridor halısının üzerine kristal damlaları saçıldı.</p>

  <p class="block7">Aşağı taraf... Jack aşağı taraftaydı. Şimdi... ne taraftı aşağısı?</p>

  <p class="block7">O yaratığın gitmesini artık bekleyemeyen bir çocuk, saklandığı dolabın kapısını açtığı gibi fırladı, merdivenlerden yukarıya atıldı. Wolf onu yakaladı, koridora fırlattı. Çocuk kapalı duran mutfak kapısına çarptı, kemiklerinin kırılması sesi duyuldu, yere yığıldı kaldı.</p>

  <p class="block7">Wolf’un beyninde, dökülen taze kanların kokusu yüzüyordu. Saçları kanlı bukleler halinde sarkmaktaydı. Sakallarına, burnuna kanlar bulaşmıştı. Kafasındaki düşünceye sahip olmaya uğraşıyordu ama bu zordu. Çok zordu, Jacky'yi çok çabuk bulması gerekiyordu. Düşünme yeteneğini tümden kaybetmeden önce.</p>

  <p class="block7">Son hızla tekrar mutfağa atıldı. İçeriye buradan girmişti. Dört ayak üzerine indi. O pozda daha hızlı hareket edebiliyordu. Kapalı bir kapının önünden geçerken birden hatırladı. O dar yer. Mezara iner gibiydi. Kokusu ıslak ve ağır gelmişti boğazına...</p>

  <p class="block7">Aşağı taraf. O kapının ardında. Hemen!</p>

  <p class="block7">"Wolf!" diye bağırdı. Birinci ve ikinci katlarda dolaplara saklanmış bekleşen çocuklar bu sesi bir uluma gibi duydular. Wolf direk gibi iki kolunu kaldırdı, kapıya indirdi. Kapı orta yerinden yarılıp açıldı, arkadaki merdivene tahta parçaları ve kıymıklar kustu. Wolf içinden geçti... evet, o dar yer burasıydı. Boğaz gibiydi. Beyaz adamın söylediği yalanları Jack'le Zayıf Wolf orada dinlemek zorunda kalmışlardı.</p>

  <p class="block7">Jack şimdi de oradaydı. Wolf onun kokusunu alabiliyordu.</p>

  <p class="block7">Ama Beyaz Adam'ın kokusunu da alabiliyordu. Barut kokusunu da!</p>

  <p class="block7">Dikkat...</p>

  <p class="block7">Ya, öyle. Wolflar dikkatliydi. Wolflar koşar, parçalar, öldürürdü ama, gerektiği zaman dikkatliydiler.</p>

  <p class="block7">Merdivenleri dört ayak üzerinde indi. Duman kadar sessizdi. Gözleri stop lambaları gibi kırmızı parlıyordu.</p>

  <p class="block5">&nbsp;</p>

  <p class="block12">16</p>

  <p class="block7">Gardener giderek daha sinirli oluyordu. Jack'e delirmek üzereymiş gibi görünmekteydi. Gözleri bir o yana, bir bu yana dönüp duruyordu. Casey'in Jack'i dinlemekte olduğu stüdyodan kapalı kapıya, sonra Jack'e.</p>

  <p class="block7">Üst kattan gelen gürültüler bir süreden beri kesilmişti.</p>

  <p class="block7">Sonny Singer kalkıp kapıya yöneldi. "Çıkıp bakayım acaba..."</p>

  <p class="block7">"Hiçbir yere gidecek değilsin! Dön buraya!"</p>

  <p class="block7">Sonny, Gardener'den tokat yemiş gibi büzüldü.</p>

  <p class="block7">"Ne oldu, Peder Gardener?" diye sordu Jack. "Biraz sinirli gibisiniz."</p>

  <p class="block7">Sonny onu bir tokatla kötü sarstı. "Ağzından çıkana dikkat et, kenef surat! Dikkat et, o kadar!"</p>

  <p class="block7">"Sen de sihirli gibisin, Sonny. Sen de, Warwick. Şu içerdeki Casey de..."</p>

  <p class="block7">"Susturun şunu!" diye bağırdı Gardener birden. "Hiçbir şey yapamaz mısınız siz? Her şeyi ben kendim mi yapmalıyım burada?"</p>

  <p class="block7">Sonny, Jack'e bir tokat daha attı. Bu seferki çok daha sertti. Jack'in burnu kanamaya başladı ama yüzü gülümsedi. Wolf çok yakındaydı artık....ve Wolf dikkatli davranıyordu. Jack'in içinde buradan sağ kurtulabileceğine dair çılgın bir umut uyandı.</p>

  <p class="block7">Casey birden doğruldu, kulaklarındaki kulaklıkları fırlattı, enterkomun düğmesine bastı.</p>

  <p class="block7">"Peder Gardener! Dış mikrofonlardan siren sesleri alıyorum!"</p>

  <p class="block7">Gardener'in gözleri iri iri açılıp Casey'e döndü.</p>

  <p class="block7">"Ne? Kaç tane? Ne kadar uzakta?"</p>

  <p class="block7">"Sayısı çok gibi," dedi Casey. "Henüz yaklaşmış değiller. Ama buraya geliyorlar. Ona kuşku yok."</p>

  <p class="block7">Gardener'in sinirleri o zaman boşaldı. Jack bunu hemen farketti. Adam bir an kararsız oturdu, sonra elinin yan tarafıyla ağzını pek zarif bir hareketle sildi.</p>

  <p class="block7">Mesele yukarda olup bitenler değil... yalnızca siren sesleri de değil. Wolf un yakında olduğunu biliyor. O da kendine göre onun kokusunu alabiliyor... bu işten hiç hoşlanmıyor. Wolf, bir şansımız olabilir? Hâlâ kurtulabiliriz! Gardener tabancayı Sonny Singer'e uzattı. "Benim ne polisle konuşacak, ne de yukarda olup bitenlerle uğraşacak vaktim var şimdi," dedi. "En önemlisi Morgan Sloat. Ben Muncie'ye gidiyorum. Sen ve Andy benimle geleceksiniz. Sonny. Bu tabancayı dostumuz Jack'dan ayırma. Ben arabayı garajdan çıkarayım. Kornayı çaldığım zaman ikiniz gelin."</p>

  <p class="block7">"Ya Casey?" diye mırıldandı Warwick.</p>

  <p class="block7">"Evet, tamam, Casey de gelsin," diye kabullendi Gardener hemen. Jack içinden, sizi bırakıp kaçıyor, diye düşündü. Salaklar sizi. Kaçıyor işte. Gün gibi ortada. Göremiyorsanız beyniniz sulanmış sizin. O kornayı yıllarca beklersiniz burada. Yiyeceklere ve tuvalet kağıtları yeterse tabii o süre boyunca.</p>

  <p class="block7">Gardener ayağa kalktı. Sonny Singer, yüzüne yeni gelen kasıntı ifadeyle onun masasına oturdu, tabancayı Jack'e çevirdi. Gardener, "Eğer geri zekâlı arkadaşı gelirse, vur onu," dedi.</p>

  <p class="block7">Sonny, "Nasıl gelebilir?" diye sordu. "Hücrede o."</p>

  <p class="block7">"Boş ver," dedi Gardener. "Kötü o. İkisi de kötü bunların. Kesin bu. Aksiyom. Geri zekâlı gelirse onu vur. İkisini de vur."</p>

  <p class="block7">Destesindeki anahtarları karıştırdı, bir tanesini seçti. "Korna sesini duyunca gelin," dedi. Kapıyı açıp çıktı. Jack kulaklarım dikip sirenleri duymaya çalıştı ama duyamadı.</p>

  <p class="block7">Kapı Sunlight Gardener'in arkasından kapandı</p>

  <p class="block5">&nbsp;</p>

  <p class="block12">17</p>

  <p class="block7">Zaman uzayıp gidiyordu.</p>

  <p class="block7">Bir dakika sanki iki dakika gibi geçiyor, iki dakikanın boyu on dakikaya varıyordu. Dört dakika ise en azından bir saat kadardı. Gardener'in üç yardımcısı "Tıp" oynuyor gibiydiler. Sonny, Sunlight Gardener'in masasında baston yutmuş gibi oturuyordu. Bu yeri çok gözünde büyütürdü Sonny. Tabancayı Jack'in burnuna nişanlamıştı. Warwick hole açılan kapının yanında duruyor, Casey ışıklı stüdyoda, kulağına kulaklıkları geri takmış, dinliyordu. Gözleri cam pencereden yandaki kilisenin karanlığına bakıyor, hiçbir şey görmüyor, yalnızca boş boş bakmaya devam ediyordu.</p>

  <p class="block7">"Sizi yanında götürmeyecek, biliyorsunuz, değil mi?" dedi Jack birden. Ağzından çıkan ses kendisini bile biraz şaşırttı. Dengeli ve korkusuz bir sesti.</p>

  <p class="block7">"Kes sesini, kenef surat!" dedi Sonny.</p>

  <p class="block7">Jack, "Sakın kornayı duyana kadar soluğunu tutmaya kalkışma, mosmor kesilirsin," dedi.</p>

  <p class="block7">"Bir söz daha söylerse burnunu kır, Andy."</p>

  <p class="block7">Jack, 'Tabii, kır burnumu, Andy," dedi. "Sen de vur beni, Sonny. Polisler geliyor. Gardener gitti. Sizin üçünüzü, deli ceketi giymiş bir cesedin başında bulacaklar." Sustu, sözünü düzeltti. "Deli ceketi giymiş, burnu kırık bir cesedin."</p>

  <p class="block7">"Vur ona, Andy.” dedi Sonny.</p>

  <p class="block7">Andy Warwick kapının oradan Jacky'nin oturduğu yere doğru yürüdü. Jack'in deli ceketi sımsıkı bağlanmış, pantolonuyla iç donu ayak bileklerine yığılmıştı.</p>

  <p class="block7">Jack yüzünü Warwick'e doğru kaldırdı.</p>

  <p class="block7">'Tamam, Andy, vur bana. Hiç kıpırdamam. Öyle dururum. Yaman hedef."</p>

  <p class="block7">Andy Warwick yumruğunu sıktı, geriye doğru kaldırdı... sonra bir kararsızlık geçirdi. Gözlerini kırpıştırdı.</p>

  <p class="block7">Gardener'in masasında bir saat vardı. Jack'in gözleri bir an oraya döndü, sonra tekrar Warwick'e baktı. "Dört dakika oldu, Andy. Bir insanın arabayı garajdan çıkarması ne kadar sürer? Hele de acelesi varsa?"</p>

  <p class="block7">Sonny Singer, Sunlight Gardener'in koltuğundan fırladı, masanın çevresinden dolaşıp Jack'e vuracakmış gibi yaptı ama daha iri olan Warwick onu durdurdu. Warwick'in yüzünde kaygı okunuyordu. Derin bir kaygı.</p>

  <p class="block7">"Dur," dedi.</p>

  <p class="block7">"Bunları dinlemek zorunda değilim! Ben asla..."</p>

  <p class="block7">Jack, "Casey'e sorsana, sirenler ne kadar yaklaşmış?" dedi. Warwick'in kaşları daha da çatıldı. "Siz kapana kısıldınız, anlamıyor musunuz? Resmini mi çizmem gerek? Durum kötü burada. O anladı. Kokusunu aldı! Sizi kapanda bırakıp kaçtı. Yukardan gelen seslere bakılırsa..."</p>

  <p class="block7">Singer kendini Warwick'in gönülsüz kıskacından kurtardı, Jack'in yanağına bir yumruk patlattı. Jack'in başı bir yana döndü, sonra yavaşça tekrar doğruldu.</p>

  <p class="block7">"...durumunuz çok kötü," diye bitirdi deminki sözünü.</p>

  <p class="block7">Sonny, "Sus yoksa gebertirim" diye tısladı.</p>

  <p class="block7">Saat ilerliyordu.</p>

  <p class="block7">"Beş dakika oldu," dedi Jack.</p>

  <p class="block7">"Sonny..." Warwick'in sesinde bir gariplik vardı. "Şunun sırtından ceketi çıkaralım."</p>

  <p class="block7">"Olmaz!" Sonny’nin çığlığı gücenik ve öfkeliydi... içinde korku da var.</p>

  <p class="block7">"Peder ne demişti, biliyorsun," diye açıkladı Warwick hızla. "Daha" önce, televizyoncular geldiğinde. Kimse deli ceketlerini görmeyecek dedi. Anlamazlar, dedi. Onlar görürse..."</p>

  <p class="block7">Klik! Bu enterkomdu.</p>

  <p class="block7">"Sonny! Andy!" Casey'in sesi panik içindeydi. "Yaklaşıyorlar! Sirenler! Tanrım! Ne yapmamız gerek?"</p>

  <p class="block7">"Şunu hemen çözelim!" Warwick'in teni iyice solmuştu. Yalnızca yanaklarında iki pembe benek vardı.</p>

  <p class="block7">"Peder Gardener dedi ki..."</p>

  <p class="block7">"Ne dediği bana vız gelir!" Warwick'in sesi alçaldı, çok korkan bir çocuğun tipik sözleri döküldü ağzından "Yakalanacağız, Sonny! Yakalanacağız!"</p>

  <p class="block7">Jack'a sirenler şu anda duyabiliyormuş gibi geldi. Belki de hayalinde duyuyordu.</p>

  <p class="block7">Sonny'nin gözleri kararsız, korkunç bakışlarla Jack'e döndü. Tabancayı yan doğrulttu, Jack bir an için Sonny'nin kendisini gerçekten vuracağını sandı.</p>

  <p class="block7">Ama artık altı dakika dolmuştu. Patrondan Muncie yoluna çıkışı bildiren korna sesi hâlâ gelmiyordu.</p>

  <p class="block7">"Sen çöz onu," dedi Sonny suratını asarak, "Ben ona elimi sürmek istemiyorum. O bir günahkâr. Hem de sapık."</p>

  <p class="block7">Sonny tekrar masaya dönerken Andy Warwick'in parmakları deli ceketinin düğümleriyle uğraşıyordu.</p>

  <p class="block7">"Bir şey söyleme aklın varsa," diye soluyordu bir yandan. "Yoksa seni kendi ellerimle öldürürüm."</p>

  <p class="block7">Sağ kol serbest kaldı.</p>

  <p class="block7">Sol kol serbest kaldı.</p>

  <p class="block7">Kollar içinde hiç kemik yokmuş gibi kucağına yığıldılar. Her noktasına iğneler batıyordu.</p>

  <p class="block7">Warwick iğrenç ceketi çekip büsbütün çıkardı, başını eğip elindeki cekete baktı, yüzünü buruşturdu. Karşı duvara koştu, ceketi Sunlight Gardener'in kasasına sokmaya uğraştı.</p>

  <p class="block7">"Çek pantolonunu," dedi Sony, "Seni mi seyredeceğiz burada?"</p>

  <p class="block7">Jack uçkuru buldu, çekti, elinden kaçırıp tekrar düşürdü, yeniden buldu, çekti.</p>

  <p class="block7">Klik! yine enterkom.</p>

  <p class="block7">"Sonny! Andy!" Casey'in sesi panik içindeydi. "Bir şey duyuyorum!"</p>

  <p class="block7">"Virajdan mı sapıyorlar?" diye bağırdı Sonny. Warwick deli ceketini kasaya tıkma sabalarına daha bir hız verdi. "Ön kapıya mı dönüyor!.."</p>

  <p class="block7">"Hayır! Kilisede! Bir şey göremiyorum ama orada bir şey var..."</p>

  <p class="block7">Önce bir patlama sesi, sonra cam kırılması duyuldu, Wolf camekânı kırıp kilise tarafından stüdyoya atladı.</p>

  <p class="block5">&nbsp;</p>

  <p class="block12">18</p>

  <p class="block7">Casey'in çığlıkları mikrofonda iğrenç biçimde abartılıyor, yükseliyordu.</p>

  <p class="block7">Stüdyonun içinde kısa bir cam fırtınası yer aldı. Wolf dört ayak üstü eğik kontrol panelinin üzerine düştü, kayarak, tırmanarak indi. Gözlerinden kırmızı ışıklar saçılıyordu. Uzun pençeleri düğmelere rastgele bastı. Sony marka tape-recorder'ın koca bobini dönmeye başladı.</p>

  <p class="block7">"KOMÜNİSTLER!" diye haykırdı Sunlight Gardener'in sesi. Ton en yükseğe dönmüştü. Casey'in çığlıklarını, Warwick'in "Vur! Vur!" emirlerini bastırıyor, duyulmaz hale getiriyordu. Ama Gardener'in sesi de yalnız değildi. Geri planda, bir cehennem müziği gibi, ön kapıya yaklaşan polis sirenleri de duyuluyordu.</p>

  <p class="block7">"ONLAR SİZE O AYIP KİTAPLARA BAKMAKTAN BİR ZARAR GELMEYECEĞİNİ SÖYLEYECEKLERDİR. DEVLET OKULLARINDA DUA ETMENİN YASAK OLMASININ ÖNEMİ YOK DİYECEKLERDİR. HATTA ONİKİ ABD MİLLETVEKİLİYLE İKİ SENATÖRÜN KANITLANMIŞ HOMOSEKSÜELLİĞİNİN DE ÖNEMİ YOK DİYECEKLERDİR. ONLAR SİZE DİYECEKLER Kİ..."</p>

  <p class="block7">Casey'in sandalyesi, odaya bakan cama doğru devrildi. Başı o tarafa dönünce bir an hepsi çocuğun acıyla yuvalarından fırlamış gözlerini görebildiler. Wolf kontrol panelinin kenarından sıçradığında başı Casey'in karnına çarpmıştı... Hemen o karına daldı. Çenesi bir makine hızıyla açılıp kapanmaya başladı.</p>

  <p class="block7">"Vur onu, Sonny! Vur o lanet olası yaratığı!" diye böğürdü Warwick.</p>

  <p class="block7">Sonny, "Bence bunu vurmak daha iyi," deyip Jack'e döndü. Büyük bir sonuca varmış bir adamın güveni vardı sesinde. Başını yukarı aşağı salladı, sırıtmaya başladı.</p>

  <p class="block7">"...GÜNÜ GELİYOR, ÇOCUKLAR! YA, EVET, O GÜN BÜYÜK GÜN! O GÜN O CEHENNEMLİK KOMÜNİST HÜMANİSTLER, 0 ATEİSTLER ANLAYACAKLAR, GÖRECEKLER Kİ, KAYALAR BİLE SİPER OLAMAYACAK ONLARA! HEPSİ GÖRECEKLER... AH. EVET... HALELUYA DEYİN... HEPSİ GÖRE.." Wolf hırlıyor, yırtıyordu.</p>

  <p class="block7">Sunlight Gardener, devlet okullarına duayı sokmamakta direnen komünist hümanist cehennemliklere ateş püskürüp duruyordu.</p>

  <p class="block7">Dışardan siren sesleri, çarpan otomobil kapılan, birbirine, " Yavaş ol, çocuk korkuyor," diyen sesler duyulmaktaydı.</p>

  <p class="block7">"Evet, hep senin başının altından çıktı. Sen yarattın bütün bunları." Sonny kırkbeşliği kaldırdı. Namlu Oatley tünelinin ağzı kadar kocaman göründü.</p>

  <p class="block7">Stüdyoyla oda arasındaki cam içeriye doğru patladı. Grimsi siyah, tüylü bir şekil odaya sıçradı. Burnu camın kesmesinden ötürü hemen hemen ikiye yarılmıştı. Ayakları kan içindeydi. İnsan sesine benzeyen bir sesle bağırdı. Jack'in kafasındaki düşünce öyle güçlüydü ki, onu geriye doğru sendeletti.</p>

  <p class="block7">SÜRÜYE ZARAR VERMEYECEKSİN!</p>

  <p class="block7">"Wolf!" diye bağırdı Jack. "Dikkat et! Dikkat et, elinde tab..."</p>

  <p class="block7">Sonny kırkbeşliğin tetiğini çekti. İki kere üst üste çekti. Kapalı yerde patlama kulakları sağır edici oldu. Kurşunlar Wolf’a nişanlanmamıştı. Jack'e nişanlanmıştı. Ama Wolf un vücuduna girdiler. Çünkü o anda Wolf iki çocuğun arasında, havada, sıçrar durumdaydı. Jack arkadaşının yan tarafında kurşunların çıktığı yerde iri, kanlı delikler açıldığını gördü. Kurşunların yolu sapmıştı. Wolf un kaburgaları bu arada tuzla buz olmuştu. İki kurşun da Jack'e değmedi, yalnızca bir tanesi yanağının hemen yanından geçti. "Wolf!"</p>

  <p class="block7">Wolf’un çevik sıçraması bir garip oldu. Sağ omzu öne doğru büküldü, vücudu duvara çarptı. Kanları fışkırırken duvardan Sunlight Gardener'in çerçeveli resmi yere düştü.</p>

  <p class="block7">Sony Singer gülerek Wolf’a döndü, onu bir daha vurdu. Tabancayı iki eliyle tutuyordu. Geri tepmenin etkisiyle omuzları sarsılmaktaydı. Durgun havada barutun dumanı uzun süre dağılmadan kaldı. Wolf dört ayak üstü doğruldu, sonra her nasılsa ayağa kalktı. Tüyler ürperten, acı dolu, yaralı bir kükreme, Sunlight Gardener'ın hoparlördeki sesini bile bastırdı. Sonny, Wolf u dördüncü kere vurdu. Bu sefer kurşun sol kolda bir delik açtı, kan ve et parçaları uçtu.</p>

  <p class="block7">JACKY! JACKY! AH JACKY! ACIYOR; CANIM ÇOK ACIYOR...<span class="tab">&nbsp;&nbsp;&nbsp;&nbsp;&nbsp;&nbsp;</span>_</p>

  <p class="block7">Jack sendeleyerek ilerledi, Gardener'ın masa saatim kaptı. El altındaki en yakın şey oydu.</p>

  <p class="block7">"Sonny, dikkat et!" diye bağırdı Warwick. "Bak..." O anda Wolf, karnı kıpkırmızı kanlar içinde, Warwick'in üzerine atıldı. Birbirlerine sarıldılar, bir an için dans ediyormuş gibi göründüler.</p>

  <p class="block7">"...EBEDİYEN BİR ATEŞ GÖLÜ İÇİNDE YANACAKLARDIR! ÇÜNKÜ İNCİL BİZE DİYOR Kİ..."</p>

  <p class="block7">Jack saati Sonny'nin kafasına olanca gücüyle indirdi. O anda Sonny de dönmeye çalışıyordu. Plastik kırıldı, saatin rakamları rastgele parlayıp sönmeye başladılar.</p>

  <p class="block7">Sonny döndü, tabancayı doğrultmaya çalıştı. Jack saati bir daha savurdu. Yatay olarak, koluna bir yay çizdirerek savurdu ve Sonny'nin ağzım buldu. Sonny'nin dudakları iğrenç bir gülümsemeyle ayrıldı. Dişleri kırılırken kötü bir çatırtı duyuldu. Parmağı tetiği tekrar çekti. Kurşun kendi iki ayağının arasına saplandı.</p>

  <p class="block7">Sonny duvara çarptı, döndü, kanlı ağzıyla Jack'e sırıttı, tabancayı doğrultmaya çalıştı.</p>

  <p class="block7">"Seni cehen..."</p>

  <p class="block7">Wolf, Warwick'i fırlattı. Warwick havada rahatlıkla uçtu, tam Sonny ateş ederken Sonny'nin sırtına çarptı. Kurşun sapıttı, taperecorder'ın dönen bobinlerinden birine çarptı, onu dağıttı. Sunlight Gardener'ın haykıran sesi sustu. Hoparlörlerden dev bir uğultu gelmeye başladı.</p>

  <p class="block7">Wolf kükreyerek, sendeleyerek Sonny Singer'in üzerine yürüdü. Sonny kırkbeşliği ona çevirdi, tetiği çekti. Kuru, güçsüz bir 'çıt' sesi duyuldu. Sonny'nin sırıtma ifadesi sarsıldı.</p>

  <p class="block7">"Yo," dedi alçak sesle. Tetiği tekrar çekti, bir daha, bir daha denedi. Wolf onun yanma vardığında tabancayı elinden fırlattı, Gardener'in koca masasının öbür yanına kaçmaya çalıştı. Tabanca Wolf’un kafasına çarpıp sekti, Wolf son derlediği güçle masanın öbür yanındaki Sonny'ye atıldı, üzerinden uçarken oradaki her şeyi dağıttı. Sonny geriledi ama Wolf onun kolunu yakalamayı başardı.</p>

  <p class="block7">"Hayııır"' diye bağırdı Sonny. "Yapmasan iyi olur, tekrar hücreye kapatılırsın! Burada benim sözüm geçer, ben... ben... bennnnnn...!"</p>

  <p class="block7">Wolf, Sonny'nin kolunu büktü. Bir yırtılma sesi duyuldu. Sanki çocuğun biri bir tavuğun kızarmış budunu yerinden söküyordu. Bir anda Sonny'nin kolu Wolf’un dev pençesinde kaldı. Sony geriye doğru sendeledi. Omzundan kanlar fışkırıp duruyordu. Jack orada beyaz bir kemiğin ucunu gördü. Hemen döndü, deliler gibi kusmaya başladı.</p>

  <p class="block7">Bir an için bütün dünya gri oldu gözünde.</p>

  <p class="block5">&nbsp;</p>

  <p class="block12">19</p>

  <p class="block7">Tekrar dönüp baktığında Wolf karmakarışık odanın orta yerinde sallanarak duruyordu. Gözleri soluk sarı bir renge dönüşmüştü. Sönmekte olan mumlar gibiydi. Yüzüne de bir şey oluyordu. Kollan, bacakları da değişmekteydi. Tekrar Wolf oluyordu. Jack bunu gördü, sonra ne anlama geldiğini anladı. Efsaneler ve destanlar, kurt adamlara yalnızca gümüş mermiler işler derken yalan söylüyorlardı. Ama bazı noktalarda, büsbütün yalan değildi söyledikleri. Wolf değişiyordu, çünkü ölmekteydi şu anda.</p>

  <p class="block7">"Wolf, hayır!" diye bağırdı Jack. Ayağa kalkmayı başardı. Wolf a doğru yan yolu aldı, bir kan gölünde kaydı, tek diz üstüne çöktü, tekrar ayağa kalktı. "Hayır!"</p>

  <p class="block7">"Jacky..." Sesi peşten, genizden, hırıltı gibi çıktı... ama anlaşılabiliyordu.</p>

  <p class="block7">Üstelik... inanılmaz bir şeydi ama... Wolf gülümsemeye çalışıyordu.</p>

  <p class="block7">Warwick, Gardener'in kapısını açmayı başarmıştı. Geri geri merdivenlerden çıkıyordu. Gözleri fincan gibi, bakışları şok içindeydi.</p>

  <p class="block7">"Defol!" diye bağırdı Jack ona. "Defol buradan!"</p>

  <p class="block7">Andy Warwick korkan bir tavşan gibi kaçtı.</p>

  <p class="block7">Enterkomdan bir ses duyuldu. Frank Williams'in sesiydi. Paraziti bastırdı. Korku dolu bir sesti ama, aşın bir heyecanla da doluydu. 'Tanrım, şuna bak! Sanki biri kıyma makinesini kapmış ve delirmiş! Birkaçınız mutfağı kontrol edin!"</p>

  <p class="block7">"Jacky..."</p>

  <p class="block7">Wolf devrilen bir ağaç gibi düştü.</p>

  <p class="block7">Jack diz çöktü, onu tutup çevirdi. Wolf’un yanaklarındaki tüyler yok oluyordu. Gözleri yine elaydı. Çok yorgun görünüyordu.</p>

  <p class="block7">"Jacky..." Wolf kanlı elini kaldırıp Jack'in yanağına dokundu. "Vurdu... mu., seni?"</p>

  <p class="block7">"Hayır," dedi Jack. Arkadaşının elini avucuna aldı. "Hayır, Wolf, bana hiç değmedi. Hiç biri bile."</p>

  <p class="block7">"Ben..." Wolf’un gözleri kapandı, sonra yavaşça tekrar açıldı. İnanılmaz bir tatlılıkla gülümsedi, her kelimenin üzerine basa basa konuştu. Bu sözleri mutlaka söylemek istediği belliydi. "Sürüyü... korudum."</p>

  <p class="block7">"Evet, korudun," dedi Jack. Gözlerinden yaşlar akmaya başlamıştı. Yakıyordu yaşlar gözlerini. Wolf’un yorgun başını bağrına yaslayıp ağladı. "Elbette korudun... hem de nasıl korudun, dostum Wolf..."</p>

  <p class="block7">"Sevgili Jacky."</p>

  <p class="block7">"Wolf, ben üst kata çıkıyorum. Polisler var... cankurtaran..."</p>

  <p class="block7">"Yo!" Wolf büyük bir çabayla kendini tekrar topladı. "Devam et... sen devam et.."</p>

  <p class="block7">"Sensiz gitmem, Wolf!" Bütün ışıklar çift olmuştu gözünde. Wolf’un başını yanık elleri arasında tutuyordu. "Sensiz gitmem, ı-ıh... asla..."</p>

  <p class="block7">"Wolf... bu dünyada yaşamak istemiyor." Parçalanmış, koca göğsüne derin bir soluk çekti, yine gülümsemeye çalıştı. "Kokuyor... çok kötü kokuyor."</p>

  <p class="block7">"Wolf... dinle, Wolf..."</p>

  <p class="block7">Wolf başını yavaşça salladı. Jack, arkadaşının avuçlarındaki tüylerin de yok olmaya başladığını gördü. Korkunç bir görünümdü bu.</p>

  <p class="block7">"Seni seviyorum, Jacky."</p>

  <p class="block7">"Ben de seni seviyorum, Wolf." dedi Jack. "Hem de nasıl!"</p>

  <p class="block7">Wolf gülümsedi.</p>

  <p class="block7">"Geri dönüyorum, Jacky... hissediyorum. Geri dönüyorum..."</p>

  <p class="block7">Wolf’un elleri Jack'in avuçlarında birden maddeselliğini kaybetti.</p>

  <p class="block7">"Wolf!" diye bağırdı Jack.</p>

  <p class="block7">"Eve dönüyorum..."</p>

  <p class="block7">"Wolf hayır!" Kalbinin burkulduğunu hissetti. Yarılacaktı kalbi neredeyse. Evet, kırılabilirdi demek kalpler. Bunu çok iyi hissediyordu. "Wolf geri dön, seni seviyorum!" Wolf a bir hafiflik gelmişti. Sanki püre oluyordu... bir hayal oluyordu... bir Hayal!</p>

  <p class="block7">"...smarladık..."</p>

  <p class="block7">Wolf soluyor, yok oluyordu. Yok oluyordu...</p>

  <p class="block7">"Wolf!""... seviyorum, J..."</p>

  <p class="block7">Gitmişti Wolf. Yalnızca demin yattığı yerdeki kan izi kalmıştı.</p>

  <p class="block7">Tanrım," diye inledi Jack, "Ah, Tanrım, Tanrım!"</p>

  <p class="block7">Kollarım bedenine sardı, inleyerek öne arkaya sallanmaya başladı.</p>

  <p class="block6" id="calibre_pb_32">&nbsp;</p>
</body>
</html>
