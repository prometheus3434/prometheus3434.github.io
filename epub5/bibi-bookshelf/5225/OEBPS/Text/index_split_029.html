<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 23</h1>

  <p class="block5">&nbsp;</p>

  <p class="block3">FERD JANKLOW</p>

  <p class="block5">&nbsp;</p>

  <p class="block12">1</p>

  <p class="block7">Sunlight Yurdundan tek kurtulma yolunun Diyar'a geri dönmek olduğu Jack'in kafasına ancak bir hafta sonra dank etti. Sunlight Yurdundan kurtulmanın bir başka yolu daha olsa, her tehlikeyi göze alır, önce onu denerdi.</p>

  <p class="block7">Böyle hissetmesinin somut bir nedeni yoktu. Yalnızca içinden bir ses, burada kötü olanın, orada hiç dayanılmaz olacağını fısıldıyordu. Belki de burası her dünyada kötü olan bir noktaydı. Hani elmadaki bir çürük içeriye uzanır, tâ çekirdeğe kadar gider ya... tıpkı öyle. Sunlight Yurdu yeterince kötüydü. Bunun Diyar'daki karşılığının nasıl bir yer olduğunu görmeye de pek hevesi yoktu... mecbur olmadıkça.</p>

  <p class="block7">Ama belki bir yolu olabilirdi.</p>

  <p class="block7">Wolf, Jack ve Dış Ekibe girecek kadar şanslı olmayan diğer çocuklar (çoğu öyleydi) günlerini 'Uzak Tarla' denilen yerde geçiriyorlardı. Orası yolun bir buçuk mil kadar ilerisinde, Gardener arazisinin uçundaydı. Çocuklar orada taş topluyorlardı. Yılın bu mevsiminde yapılabilecek başka tarla işi yoktu. Son ürünler Ekim sonlarında hasat edilmişti. Ama Sunlight Gardener'ın sabah dualarında sık sık tekrarladığı gibi, taş toplamak her mevsimin işiydi.</p>

  <p class="block7">Jack sabahleyin Yurt'un iki eski kamyonundan birinin arkasına binmiş giderken, yanında Wolf la birlikte Uzak Tarla'yı inceledi. Bu bölgede sonbahar yağışlı geçiyordu. Uzak tarla çamur içinde, yapış yapıştı. Önceki gün bir çocuk kısık bir sesle tarlaya bir küfür etmiş, insanın çizmesini yutar burası, demişti.</p>

  <p class="block7">Jack, acaba kaçabilir miyiz diye, belki kırkına kere düşündü. Haydi, ileri, diye bağırıp Wolf’la ikimiz bir koşu koparabilir miyiz? Nereye? Kuzey tarafa... şu ağaçların oraya. Taş duvarın oraya. Arazi orada bitiyor.</p>

  <p class="block7">Belki bir çit vardı ama orada!</p>

  <p class="block7">Tırmanırlardı. Wolf çite varınca Jack'i öte yana fırlatırdı gerekirse.</p>

  <p class="block7">Tel belki dikenliydi.</p>

  <p class="block7">Altından geçerlerdi o zaman da... Ya da...</p>

  <p class="block7">Ya da Wolf çıplak eliyle koparırdı teli. Jack bunu düşünmek bile istemiyordu ama, Wolf’un kuvveti yeterdi, onu biliyordu. Kendisi isterse, Wolf yapardı. Elleri yırtılırdı... ama şimdi benliği yıkılıyordu, bu daha beterdi.</p>

  <p class="block7">Ya sonra?</p>

  <p class="block7">Diyar'a geçiş tabii. İçindeki ses, eğer Sunlight Gardener'a ait alandan çıkabilirlerse bir şansları olabileceğini fısıldıyordu.</p>

  <p class="block7">Singer'la Bast de onları kamyonlarla izleyemezlerdi. Uzak Tarla'da dönecek ilk tekerlekler batardı bu mevsimde.</p>

  <p class="block7">Koşu olacak... basit ve ilkel. Denemek gerek. Yurt binasında denemekten iyi. Hem....</p>

  <p class="block7">Jack'i güden yalnızca Wolf’un umutsuz durumu değildi. Lily’yi de çok merak etmeye başlamıştı. Jack mecburi Haleluya'lar çekerken, santim santim ölüyordu o.</p>

  <p class="block7">Ama Jack kendini hazırlayamadan önce Ferd Janklow denedi.</p>

  <p class="block7">Aklın yolu birdir, Haleluya diyebilir misiniz?</p>

  <p class="block5">&nbsp;</p>

  <p class="block12">2</p>

  <p class="block7">İş olduğundan hızlı oldu. Jack bir ara Ferd Janklow’un saçmalarını dinlerken oğlan birden fırlayıp kuzeye, taş duvara doğru bir koşu kopardı. O âna kadar, o gün de her gün gibi iğrenç bir gündü. Hava soğuk ve renksizdi. Yağmur, hattâ kar kokusu vardı. Jack ağrıyan sırtım doğrultup, Sonny Singer yakınlarda mı diye baktı. Sonny, Jack'a eziyet etmekten hoşlanırdı. Ayağına basmak, merdivende itmek sofrada tabağını fırlatmak gibi eşek şakaları Sapardı. Sonunda Jack kendini kasıp düşmemeyi, dikkatli olmayı öğrenmişti.</p>

  <p class="block7">Neden Sonny'nin arkadaşlarını toplayıp kendisini bir iyi dövmediğini anlayamıyordu Jack. Belki Sunlight Gardener yeni çocuğa ilgi gösterdiği içindi. Bunu düşünmek istemiyor, hattâ düşünmekten korkuyordu ama, büyük ihtimalle doğruydu. Sonny Singer'in tepesine binmemesi, Gardener'in ona tembih geçmiş olmasındandı belki. O zaman buradan bir an önce kaçmakta yarar vardı.</p>

  <p class="block7">Sağma baktı. Yirmi metre kadar ilerde Wolf taş topluyordu. Daha yakında o dişlek çocuk vardı... Donald Keegan. Donny, Jack'e hayran bakışlarla sırıttı, ağzından salyası aktı, Jack hemen başka tarafa baktı.</p>

  <p class="block7">Ferd Janklow solundaydı. Alnında buklesi olan çocuktu o. Bir haftadır iyi arkadaş olmuşlardı Ferd'le.</p>

  <p class="block7">Ferd alaycı bir ifadeyle sırıtıyordu.</p>

  <p class="block7">"Donny sana âşık," dedi.</p>

  <p class="block7">Jack, "Kes zırvayı," diye çıkıştı. Yanaklarının kızardığım hissediyordu.</p>

  <p class="block7">"Sen izin versen aşk yaşardı seninle. Yapmaz miydin, Donny?"</p>

  <p class="block7">Donny Keegan o paslı sesiyle güldü. Ne dendiğini anlamamıştı bile.</p>

  <p class="block7">Jack, "Kessen iyi edersin," dedi. Kendini pek rahatsız hissediyordu.</p>

  <p class="block7">Donny sana âşık.</p>

  <p class="block7">İşin kötü yanı, Donny denilen geri zekâlı galiba sahiden âşıktı ona. Hem tek âşık olan Donny de değildi. Jack kendisini arabasına alıp eve götürmeyi teklif eden, sonra cayıp çarşıda indiren adamı hatırladı. İlk farkeden o adam oldu, diye geçirdi içinden. Bendeki değişme her neyse, onu ilk o adam gördü.</p>

  <p class="block7">Ferd, "Buralarda çok popüler oldun, Jack." dedi. "Heck Bast bile ilgilenir sanırım."</p>

  <p class="block7">Jack kızararak, "Hastasın sen," dedi.</p>

  <p class="block7">Ferd birden elindeki taşı bırakıp doğruldu, hızla çevresine bakındı, balıkçı kazaklılardan hiçbirinin kendisine bakmadığım anladı, Jack'e döndü. "Bu can sıkıcı sohbeti keselim çünkü ben artık gidiyorum, hayatım," dedi.</p>

  <p class="block7">Öpücük yollar gibi sesler çıkardı. Yüzü pek heyecanlı ve ışıl ısıldı.</p>

  <p class="block7">Bir anda koşmaya başladı. Taş duvara doğru. Dev adımlarla, çabalaya çabalaya gidiyordu.</p>

  <p class="block7">Muhafızları faka bastırmıştı gerçekten. En azından, bir dereceye kadar. Pedersen, Warwick'e kızlardan söz ediyordu. Peabody adlı, at suratlı Dış Ekip başı da bir süre için bu çocukların başına getirilmişti. Heck Bast'e, Sunlight Gardener'le birlikte bir işi için Muncie'ye gitme onuru tanınmıştı. Ferd epey yol almıştı ki, şaşkın bir çığlığın yükseldiği duyuldu.</p>

  <p class="block7">"Hey, hey biri kaçıyor!"</p>

  <p class="block7">Jack, Ferd'in ardından ağzı açık bakıyordu. Yıldırım gibi gidiyordu çocuk. Kendi planının elinden alınmasına rağmen, Jack sevinçli bir heyecan içindeydi. Ona iyi şanslar diliyordu içinden. Git! Koş! Yolun açık olsun, alaycı itoğlu! Git, Jason aşkına!</p>

  <p class="block7">Donny Keegan, "Ferd Janklow bu!" diye mırıldandı, sonra yine her zamanki kahkahasını attı.</p>

  <p class="block5">&nbsp;</p>

  <p class="block12">3</p>

  <p class="block7">Çocuklar o akşam da günah çıkarma salonunda toplandılar. Bu tören her akşam yapılıyordu zaten. Andy Warwick salona girdi, seansın ertelendiğini söyledi, yemekten önce bir saat aralarında sohbet edebileceklerini açıkladı, sonra da dönüp çıktı.</p>

  <p class="block7">Jack, Andy’nin tüm havalarına rağmen korku içinde olduğunu hissetti.</p>

  <p class="block7">Ferd Janklow da görünürlerde yoktu.</p>

  <p class="block7">Jack çevresine bakındı. Hiç ses çıkmıyordu. Eğer dostluk sohbeti buysa, ya sessiz oturun denilse ne yapacaklardı? Dokuzla on yedi yaş arası otuz çocuk salonda oturmuş, ellerine bakıyor, tırnaklarını yiyor, surat asıyorlardı. Aynı olaya kurban olmuşlardı. Gösteri ellerinden alınmıştı. Onlar itiraf dinlemek istiyorlardı. Daha çok istedikleri de, itirafta bulunmaktı.</p>

  <p class="block7">Kimse Ferd Janklow'dan söz etmedi. Sanki Ferd o mimikleri, o esprileriyle hiçbir zaman aralarında bulunmamıştı.</p>

  <p class="block7">Jack'in içinden ayağa kalkıp çocuklara haykırmak geldi. Ama yapmadı. Bunun yerine, ömründe yapmadığı kadar dikkatle düşünmeye uğraştı.</p>

  <p class="block7">Çocuk burada yok, çünkü onu öldürdüler. Bunların hepsi deli. Delilik bulaşıcı değil midir sanıyorsun sen? Güney Amerika'daki o çılgın yerde neler oldu, baksana! Renkli gözlük takan herif onlara zehirli içkiyi içmelerini emretti, başüstüne patron, dediler, hepsi dikip içtiler.</p>

  <p class="block7">Jack çevresindeki yorgun, ifadesiz yüzlere baktı, Sunlight Gardener şu anda içeriye girse hepsinin nasıl canlanacağını, nasıl neşeleneceğini düşündü.</p>

  <p class="block7">Sunlight Gardener emretse... yaparlardı. İçerlerdi zehiri. Jack'le Wolf u kollarından tutar, onların da ağzına zorla boşaltırlardı. Ferd'in hakkı vardı. Jack'in yüzünde bir şey görüyordu bunlar. Diyar'dan gelme bir şey... ve belki seviyorlardı onu biraz.. Heck Bast'i etkileyen de bu olmalıydı. Bast kimseyi ve hiçbir şeyi sevmeye alışkın değildi. Evet, belki beni biraz seviyorlar, diye düşündü... Ama Onu... Gardener'i daha çok seviyorlardı. Yaparlardı. Deliydi bunlar.</p>

  <p class="block7">Ferd de burada olsa, aynı şeyi söyleyebilirdi ona. Söylerdi. Bir ara Jack'a, kendisini Sunlight Yurduna annesiyle babasının getirdiğini söylemişti. Çok dindar Hristiyan’dı annesiyle babası. Ne zaman biri ağzını açıp bir dua söyleyecek olsa hemen kendilerini dizüstü bulan türden kimselerdi. İkisi de Ferd'i anlayamıyorlardı. O başka mayadan bir insandı. Herhalde Ferd şeytanın çocuğu, diye düşünmekteydiler. Komünist, radikal bir hümanist. Dördüncü kere evden kaçıp Franky Williams tarafından yakalandığında annesiyle babası onu Sunlight Yurduna getirip bırakmışlardı. Anneyle baba tabii Sunlight Gardener'e bir görüşte bayılmışlardı. Zeki, sorunlu, âsi çocuklarını Tanrı yolunda eğitecekti. Sunlight Gardener ona girdiği bu yolun yanlış olduğunu gösterecekti. Sunlight Gardener onu evinden, kentin sokaklarından kurtaracaktı.</p>

  <p class="block7">Ferd ayrıca Jack'e, gazetede çıkan yurtla ilgili o yazıyı annesiyle babasının da gördüklerini anlatmıştı. Sonra anneyle baba oğullarına bir kart postalamışlar, üzerine, 'Tanrı yalancıları ve sahte peygamberleri bir alev gölünde yakar," diye yazmışlardı. Fred ise onlara bir mektup yazmış, mutfaktaki Rudolf o mektubu gizlice postalamıştı. "İyi adamdır Dolph," diyordu Fred. Sonra bir an susmuş, "Ferd Janklow'a göre iyi adam nedir, biliyor musun, Jack?" diye sormuştu. * "Nedir?"</p>

  <p class="block7">"Satın alınmış olarak kalan adamdır," Ferd o alaycı, gücenik kahkahasını patlatmıştı sonra. "Posta servisleri için Dolph'a iki dolar vermek yeter. Ben de eve yazdığım mektupta, eğer bu dediğiniz doğruysa umarım Sunlight Gardener öteki dünyada kendine bir asbest tulum bulur, çünkü burada olup bitenler hakkında öyle hızlı yalanlar söylüyor ki yarış atları ona yetişemez, diye yazdım. Gazetede yazılan dedikodular da, deli ceketleri de, hücre de... hepsi doğruydu. Tabii kanıtlanamazdı. Bu herif kaçık, Jack... ama zeki bir kaçık. Bu konuda bir hata yaparsan senin de, Phil Wolf un da canını fena yakar."</p>

  <p class="block7">Jack bunun üzerine, "Sunday Report muhabirleri insanları suçüstü yakalayıp olayları ortaya çıkarmakta pek beceriklidir ama," demişti. "Annem hep öyle der."</p>

  <p class="block7">"Eh, bizimki de epey korktu. Sesi tizleşti, ayak ayak çıkmaya başladı. Sen Humprey Bogart'ı The Caine Mutiny filminde görmüş müydün? Muhabirler gelmeden önce bir hafta boyunca hep öyleydi Gardener. Onlar gelir gelmez bal reçel kesildi. Mantığına kusur bulamazdın. Oysa ondan önceki hafta felâketti. Bay Dondurma o sıra altına etti, inan bana. Benny Woodruff’ı elinde Süpermen dergisiyle yakaladı diye üçüncü katın merdivenlerinden tekmeyle aşağıya attığı hafta da o haftaydı. Benny üç saat baygın kaldı. Akşama kadar da kendisinin kim olduğunu, nerede olduğunu hatırlayamadı."</p>

  <p class="block7">Ferd duraklamıştı bir an.</p>

  <p class="block7">"Geleceklerini biliyordu. Eyalet müfettişlerinin her zaman sürpriz teftişe geleceğini de hep bilir. Deli ceketlerini tavan arasına saklar, hücreyi de saman kurutma kulübesi diye yutturur."</p>

  <p class="block7">Yine aynı alaya gücenik kahkahasını atmıştı.</p>

  <p class="block7">"Annemle babam ne yaptı, biliyor musun, Jack? Mektubumun fotokopisini Sunny Gardener'e yolladılar. Babam bana yazdığı bir sonraki mektupta, bunu benim iyiliğim için yaptıklarını söylüyordu. Sonra ne oldu dersin? Ferd'in hücre sırası geldi... öz anamla babamın sayesinde!"</p>

  <p class="block7">Aynı gücenik gülüş.</p>

  <p class="block7">"Sana bir başka şey daha söyleyeyim. Gece duasında söyledikleri yalan değil. Muhabirlerle konuşan çocukların hepsi ortadan kayboldu... yani yakalayabildikleri."</p>

  <p class="block7">Jack içinden, Ferd'in de şimdi yok olduğu gibi, diye düşündü. Wolf u seyrediyordu bir yandan. Ürperdi. Elleri buz gibi soğuktu.</p>

  <p class="block7">Arkadaşın Phil Wolf, diye düşündü.</p>

  <p class="block7">Wolf un tüyleri mi uzuyordu yine? Bu kadar çabuk mu uzardı? Olamazdı herhalde. Ama o da yaklaşıyordu tabii. Denizlerdeki gelgit kadar kaçınılmazdı.</p>

  <p class="block7">Jack, biz burada oturup durmadan burada oturmanın tehlikelerinden söz ederken, annen nasıl acaba? Kraliçe Lily nasıl? Kilo mu veriyor? Sen garip hapishanede kök salarken o acıları birer diş gibi hissetmeye mi başlıyor? Morgan yıldırımını ateşleyip kansere yardımcı olmaya mı kalkışıyor?</p>

  <p class="block7">Deli ceketi konusu şoka uğranmıştı Jack'i. Hücreyi gerçi görmüştü. Yurt'un arka bahçesinde tek başına duran, buzdolabını andırır, çirkin, demirden bir şeydi. Ama Gardener'in çocukları oraya kapattığına inanamamıştı. Ferd'in ağır başlı konuşması onu yavaş yavaş inandırdı. Bu sohbeti Uzak Tarla'nın taşlarını ayıklarken yapıyorlardı.</p>

  <p class="block7">"Burada düzeni tıkırında," demişti Ferd. "Para basıyor âdeta. Dinsel gösterileri hem radyoya yayınlanıyor, hem de kapalı devre TV yayınları için kaset olarak satılıyor. Tüm ülkeye. Biz onun tutuklu dinleyicileriyiz. Radyoda sesimiz, televizyonda görüntümüz harika. Roy Owdersfelt burnundaki o benden süt sağmadığı zamanlarda yani. Casey var bir kere. Gardener'in özel radyo ve TV yapımcısı. Casey her sabah vaazını, her akşam duasını kasete alır. Sonra keser, atar, montajını yapar, Gardener'i Bili Graham'a benzetir, biz de maç tezahüratı yapan stad halkı gibi oluruz. Casey'in yaptığı bu kadarla da kalmaz. Bu düzenin dâhisidir o. Odandaki mikrofonu gördün mü? Onları Casey yerleştirmiştir. Her şey onun kontrol odasına gider. O odaya da ancak Gardener'in özel çalışma odasından geçilir. Mikrofonlar sesle harekete geçtiği için boşuna bant ziyan etmez. İlginç bir şey oldu mu Sunlight Gardener'e saklar. Gardener'in telefonuna bir mavi kutu monte etmiş, herif şehirlerarası telefonlarını beleş edebiliyormuş. Televizyon yayınım da kaçak alıyor. Zor bir vaaz gösterisinden sonra yan gelip pis filmler seyretmesini düşünebiliyor musun? Hoş, değil mi? Herif sapına kadar sahtekâr, Jack. Ve burada, Indiana'da, bayılıyorlar ona."</p>

  <p class="block7">Ferd bundan sonra yüzünü buruşturmuş, başını çevirmiş, yere tükürmüştü.</p>

  <p class="block7">"Şaka ediyorsun," demişti Jack.</p>

  <p class="block7">Ferd o zaman en ciddi sesiyle, "Ferd Janklow, Sunlight Yurdunun kukla ordusu konusunda asla şaka yapmaz," diye karşılık vermişti. "Herif zengin. Maliyeye bir şey bildirmek zorunda değil. Mahalli Eğitim Kurulunu kafaya almış. Ondan ödleri kopuyor. Hele içlerinde bir kadın var, nasıl korktuğu gözünden belli. Sürpriz teftişleri de hep önceden bilir, söylemiştim sana. Burayı dipten bucağa temizleriz öyle zamanlarda. Piç Bast kalkar, çuval bezinden ceketleri toplayıp tavan arasına kaldırır, hücreye ambardaki samanları getirip doldururlar. Herifler gelince bizi hep sınıfta bulurlar. Sen bu Aşk Gemisine geleli kaç kere sınıfa girdin, Jack?"</p>

  <p class="block7">"Hiç," demişti Jack.</p>

  <p class="block7">"Hiç yaa!" Ferd'in bakışlarında sevinç okunmuştu. Aynı gücenik gülüş kurtulmuştu ağzından. O gülüşün ne demek istediği belliydi; "Sekiz yaşıma geldiğimde neyin farkına vardım, biliyor musun? Hayat bana kalleş davranıyordu ve durumun çabucak değişeceği de yoktu. Belki de hiç değişmeyecekti. İçim yanıyor ama, bunun bir komik yanı da yok değil. Ne demek istediğimi anlıyorsun, değil mi, arkadaş?"</p>

  <p class="block5">&nbsp;</p>

  <p class="block12">4</p>

  <p class="block7">Jack oturmuş bunları düşünürken ensesine sert parmakların sarılıp onu yukarı doğru kaldırdığını hissetti. Pis soluk kokuları arasında yüzü döndürüldü ve karşısında Heck Bast'ın suratı belirdi.</p>

  <p class="block7">"Pederle ben Muncie'deyken o fesatçı dostunu hastaneye getirdiler," diye anlattı. Parmakları bir yandan sıkıyor, sıkıyordu. Acısı dayanılır gibi değildi. Jack inledi, Heck sırıttı. Sırıtınca ağzından leş kokan yeni soluklar kurtuldu. "Peder haberi telsizinden aldı. Janklow fırında kırk beş dakika kalmış tako gibi olmuştu. Tedavi etmeleri epey zaman alacak."</p>

  <p class="block7">Sırf bana anlatmıyor, diye düşündü Jack. Buradaki herkese anlatıyor. Bizi Ferd'in hâlâ sağ olduğuna inandırmak istiyor.</p>

  <p class="block7">"Sen pis yalancının birisin," dedi Heck'e. "Ferd aslında..."</p>

  <p class="block7">Heck Bast ona bir tokat patlattı, Jack yere serildi. Çocuklar çevresinden kaçıştılar. Bir yerlerden Donny Keegan'ın gülüşü çınladı.</p>

  <p class="block7">Bir öfke kükremesi duyuldu. Jack başını kaldırdı. Gözleri kamaşmıştı. Net görebilmek için başını iki yana salladı. Heck döndüğünde, Wolf u Jack'in başına korurcasına dikilmiş buldu. Üst dudağı geri çekilmiş, tepeden gelen ışık gözlük camlarına garip turuncu bir renk vurdurmuştu.</p>

  <p class="block7">Heck, "Demek taş kafa sonunda dansa kalktı," deyip sırıtmaya başladı. "Eh, bence hava hoş! Gel bakalım, kenef suratlı! Gel de dans edelim seninle."</p>

  <p class="block7">Wolf hâlâ hırlayarak, alt dudağından salyaları akarak ilerlemeye başladı. Heck onunla karşılaşmak üzere bir adım attı. Herkes onlara yer açmak için kaçışırken sandalyelerin marley üzerinde çekilme sesi duyuldu.</p>

  <p class="block7">"Neler oluyor bur..."</p>

  <p class="block7">Ses kapıdan geliyordu. Sonny Singer. Sorusunu bitirmesine gerek kalmamıştı. Neler olduğunu görüyordu. Gülümseyerek kapıyı kapattı, sırtını yasladı, kollarını göğsünde kavuşturup karanlık suratı sevinçle parlayarak seyretmeye koyuldu.</p>

  <p class="block7">Jack'in bakışları tekrar Wolf la Heck'e döndü. "Wolf, dikkatlimi!" diye bağırdı.</p>

  <p class="block7">"Dikkatli olacağım, Jack". Wolf’un sesi hırıltıya o kadar benziyordu ki!</p>

  <p class="block7">"Hadi, dans edelim, eşek herif!" diye homurdandı Heck Bast. Olduğu yerde bir kovboy dönüşü yaptı, yumruğu Wolf’un sağ elmacık kemiğine çarptı, üç dört adım gerilemesine yol açtı. Donny Keegan o tiz sesiyle güldü. Jack bu sesin sevinç kadar hüzün sesi olduğunu biliyordu artık.</p>

  <p class="block7">Yumruk sağlam bir yumruktu. Başka durum olsa, kavga o anda bitmiş olurdu. Ama Hector Bast'ın şansı kesattı. Atabildiği tek yumruk o kadarla kaldı.</p>

  <p class="block7">Kendine güvenerek tekrar ilerledi. Koca yumrukları göğsü hizasındaydı. Bu sefer Wolf’un eli o yumruklara doğru uzandı ve... Wolf, Heck'in yumruğunu avucuyla yakaladı. Heck'in eli kocamandı. Wolf’un eli daha kocamandı.</p>

  <p class="block7">Wolf’un yumruğu Heck'inkini yutuverdi. Wolf’un yumruğu sıkıştı.</p>

  <p class="block7">İçerden ince kuru dalların önce çatlamasına, sonra kırılmasına benzer sesler geldi.</p>

  <p class="block7">Heck'in güvenli gülümsemesi de önce biraz kıvrıldı, sonra kaskatı dondu. Bir an sonra acıyla haykırmaya başladı.</p>

  <p class="block7">"Sürüye fenalık etmeyecektin, salak," diye fısıldadı Wolf. "İncil şuymuş, İncil buymuş. İyi Çiftçilik Kitabından altı satır okusan bilirdin ki..." Çatır...!</p>

  <p class="block7">"...asla..." Kütür...!</p>

  <p class="block7">"...asla sürüye zarar verilmez."</p>

  <p class="block7">Heck Bast dizleri üzerine çöktü. Haykırıyor, ağlıyordu. Wolf onun yumruğunu hâlâ kendi yumruğu içinde tutmaktaydı. Heck'in kolu yukarı doğru uzanıyordu. Heck o anda Hay Hitler selâmı çakan bir Nazi'ye benziyordu. Wolf’un kolu taş gibi katıydı ama yüzünden pek bir çaba gösterdiğinin izleri falan okunmuyordu. Ateş saçan gözler hariç, yüzü hemen hemen sakindi.</p>

  <p class="block7">Wolf un avucundan kanlar damlamaya başladı. "Wolf, yeter!" O kadarı kâfi!</p>

  <p class="block7">Jack hızla çevresine bakındı, Sonny'nin gitmiş olduğunu gördü. Kapı açık duruyordu. Çocukların hemen hepsi ayaktaydı. Wolf’dan mümkün olduğu kadar uzaklaşmaya çalışmışlardı. Yüzleri dehşet ve korku yansıtıyordu. Odanın ortasındaki hareketsiz tablo hiç değişmiyordu. Heck Bast dizlerinin üstünde, kolunu yukarı doğru uzatmış, yumruğu Wolf’unkinin içinde, ve yumruktan yere kanlar damlıyor.</p>

  <p class="block7">Dışardan millet kapıya yığılmaya başlamıştı. Casey, Warwick, Sonny Singer, üç iri adam daha. Sunlight Gardener de geldi. Elinde küçük, siyah bir çanta vardı. Gözlük kılıfından biraz kabaca bir şey.</p>

  <p class="block7">"Yeter dedim sanal" Jack yeni gelenlere bir göz attı, Wolf a doğru atıldı. "Hemen bırak! Hemen dedim!"</p>

  <p class="block7">'Tamam," dedi Wolf alçak sesle. Heck'in elini bıraktığında Jack ezilmiş, biçimini kaybetmiş bir topak görebildi. Heck'in parmak eklemleri çıkmış, parmaklar olmayacak yönlere doğrulmuştu. Elini göğsünde tutuyor, inleyip ağlıyordu.</p>

  <p class="block7">'Tamam, Jack."</p>

  <p class="block7">Gelenlerin altısı birden Wolf u yakaladılar. Wolf yarım bir dönüş yaptı, tek kolunu kurtardı, onları itti. Warwick gerileyip duvara çarptı. Birisi bir çığlık attı.</p>

  <p class="block7">'Tutun onu," diye bağırdı Gardener. 'Tutun! Tutun İsa aşkına!" Elindeki siyah çantayı açıyordu.</p>

  <p class="block7">"Hayır, Wolf," diye bağırdı Jack. "Yapma, yeteri"</p>

  <p class="block7">Wolf bir an daha mücadele etti, sonra kendini bıraktı, sırtını duvara dayamalarına izin verdi. Jack'in gözüne hepsi Güliver'e saldıran cüceler gibi gözüküyorlardı. Sonny nihayet Wolf’dan korkmaya başlamıştı.</p>

  <p class="block7">'Tutun onu," diye tekrarladı Gardener. Çantadan bir hipdermik enjektör çıkarmıştı. Sinsi gülümsemesi yüzüne tekrar yerleşti. 'Tutun, İsa aşkına!"</p>

  <p class="block7">Jack, "O iğneye ihtiyacın yok senin!" diye bağırdı Wolf a.</p>

  <p class="block7">"Jack?" Wolf birden korkmuştu. "Jack? Jack?"</p>

  <p class="block7">Gardener dönüp Wolf a yöneldi, Jack'i yolundan itti. İtişi güçlüydü. Jack topaç gibi dönüp Morton'a çarptı, o bağırdı, Jack'de mikrop varmış gibi kaçtı. Wolf geç kalmış olmakla birlikte tekrar mücadele etmeye başladı ama onlar altı kişiydi. Fazlaydı. Belki Wolf un değiştiği zamana rastlasa... fazla sayılmayabilirdi.</p>

  <p class="block7">"Jack!" diye bağırdı. "Jack! Jack!"</p>

  <p class="block7">'Tutun onu, Tanrı aşkına!" diye fısıldadı Gardener. Dudakları gerilmiş, dişlerini açıkta bırakmıştı. İğneyi Wolf un koluna daldırdı.</p>

  <p class="block7">Wolf kaskatı kesildi, başını arkaya atıp uludu.</p>

  <p class="block7">Geberteceğim seni, diye düşündü Jack içinden. Geberteceğim seni, geberteceğim!</p>

  <p class="block7">Wolf çabaladı, kaybetti. Gardener geri çekildi, soğuk gözlerle baktı. Wolf tek dizini kaldırıp Casey'in koca göbeğine çarptırdı Casey'in içinde tüm hava ağzından çıktı. Adam geriledi, sonra tekrar yanaştı. Bir iki dakika sonra Wolf önce sarsılmaya başladı sonra çöktü.</p>

  <p class="block7">Jack ayağa kalktı. Öfkeden ağlıyordu. Arkadaşını yakalayan beyaz kazaklılara doğru atılmak istedi. O anda Casey'in yumruğunu Wolf’un suratına savurduğunu gördü. Wolf’un burnundan kanlar boşalmaya başladı.</p>

  <p class="block7">Eller uzanıp Jack'i geri tuttu. O mücadele etti, sonra çevresine baktı, Uzak Tarla'da birlikte taş topladığı çocukların korku dolu suratlarını gördü.</p>

  <p class="block7">"Onu hücrede görmek istiyorum," dedi Gardener. Wolf o sıra yere kapaklanmak üzereydi. Yavaşça Jack'e dönen Gardener, 'Tabii Bay Parker bana daha önce nerede karşılaştığımızı söylerse, o başka," diye ekledi.</p>

  <p class="block7">Jack durmuş, kendi ayaklarına bakıyordu. Hiçbir şey söylemedi. Gözleri yanıyor, sıcacık yaşlar canım yakıyordu.</p>

  <p class="block7">"Hücreye o halde," dedi Gardener. “Arkadaşının sesi çıkmaya başlayınca kararın değişebilir, Bay Parker."</p>

  <p class="block7">Gardener dönüp salondan çıktı.</p>

  <p class="block5">&nbsp;</p>

  <p class="block12">5</p>

  <p class="block7">Jack'le öteki çocuklar sabah duasına inerken Wolf hâlâ bağırıyordu. Sunlight Gardener'in gözleri Jack'in solgun, gergin suratındaydı. "Şimdi söyleyecek misin, Bay Parker?" demek istiyordu.</p>

  <p class="block7">Wolf, o benim annem... benim annem...</p>

  <p class="block7">Jack'le öteki çocuklar iki grup halinde kamyonlara giderken Wolf hâlâ bağırıyordu. Hücrenin yanından geçerken Jack ellerini kulaklarına kapatmamak için kendini güç tuttu. O homurtular, o çığlıklar, o hıçkırık sesleri!</p>

  <p class="block7">Birden Sonny Singer omuz başında beliriverdi.</p>

  <p class="block7">"Peder Gardener odasında senin itirafını bekliyor, şu anda, kenef surat!" dedi Sonny. "Bilmek istediği şeyi ona söylediğin anda salağı hücreden salacakmış, sana haber vermemi istedi." Sonny'nin sesi ipek gibiydi. Yüzü de tehlikeliydi.</p>

  <p class="block7">Wolf un hücreden çıkmak için attığı çığlıklar, demir duvarlara vurması, duvarları sarsması,..</p>

  <p class="block7">Ah, Wolf, o benim ANNEM...</p>

  <p class="block7">Jack, "Ona bilmek istediği şeyi söyleyemem," dedi. Birden yüzünü Sonny'ye doğru çevirdi. Diyar'dan edindiği güç her neyse, onu konsantre edip Sonny'ye yöneltti. Sonny iki koca adım geriledi. Yüzü bozuldu, bir korku ifadesine büründü. Sanki hastalanıvermişti. Kendi ayağına dolanıp tökezledi, yandaki kamyona tutundu. Kamyon orada olmasa, yere düşecekti.</p>

  <p class="block7">"Pekâlâ, dedi Sonny. Sesi inilti gibi çıkıyordu. "Pekâlâ, unut dediğimi." İnce yüzü tekrar küstahlaştı. "Peder Gardener hatırlatmanı istedi. Arkadaşının çığlıkları sanaymış. Anlıyor musun?"</p>

  <p class="block7">"Kime bağırdım biliyorum."</p>

  <p class="block7">"Binin kamyona!" dedi Pedersen ciddi bir sesle. Ama Sonny'nin yanından geçerken Pedersen burnuna kötü bir koku gelmiş gibi yüzünü buruşturdu.</p>

  <p class="block7">Jack kamyon yola koyulduktan sonra bile Wolf un çığlıklarını duyabiliyordu. Motorlar çok gürültülü çalıştığı halde hem de. Wolf’un çığlıkları bir türlü dinmek bilmedi. Artık Jack'in zihni, Wolf’un zihniyle bir bağlantı kurmuştu. Uzak Tarla'ya vardıktan sonra bile duyabiliyordu o çığlıkları. Sesin kendi kafasından geldiğini bilmek hiç yardıma olmuyordu duruma.</p>

  <p class="block7">Öğle yemeği saatine yalan, Jack birdenbire Wolf’un çığlıklarının kesildiğini kesinlikle anladı. Gardener onu hücreden çıkartmıştı, kuşku yoktu. Bu çığlıklar fazla dikkat çekerdi çünkü. Ferd'e olanlardan sonra, Sunlight Yurduna dikkat çekilmesini istemezdi.</p>

  <p class="block7">Akşama doğru çalışma grupları dönerken, hücrenin kapısı açık, içi de boştu. Jack üst kata, odaya çıktığında Wolf u alt yatağa yatmış buldu. Jack içeri girince Wolf ona gülümsedi.</p>

  <p class="block7">"Başın acıyor mu, Jack? Çürüğü biraz daha iyi gibi. Wolf!"</p>

  <p class="block7">"Wolf, iyi misin?"</p>

  <p class="block7">"Bağırdım, değil mi? Kendimi tutamadım."</p>

  <p class="block7">"Wolf, üzgünüm," dedi Jack. Wolf’un bir garip hali vardı... teni çok beyazdı. Kendisi küçülmüş gibiydik</p>

  <p class="block7">Ölüyor, diye düşündü Jack. Yo, diye düzeltti zihni. Wolf zaten Morgan'dan kaçmak için dünyaya geçiş yaptıklarından beri ölüyordu. Ama şimdi daha hızlı ölüyordu. Çok beyaz., ufalmış... ama...</p>

  <p class="block7">Jack'in içine buz gibi bir duygu yayıldı.</p>

  <p class="block7">Wolf’un çıplak bacaklarıyla kolları aslında çıplak falan değildi. Üstlerini bir tüy tabakası kaplamıştı. İki gece önce bu tüyler yoktu. Jack bundan emindi.</p>

  <p class="block7">Pencereye koşup dışarı bakmak, ayın yuvarlak olup olmadığını kontrol etmek geldi içinden. On yedi gün yanılmış olabilir miydi?</p>

  <p class="block7">Wolf yatağından, "Henüz değişme vakti değil, Jacky," dedi. Sesi kuru ve boğuktu. Hasta sesi gibiydi. "Ama beni kapattıkları o karanlık, kokulu yerde değişmeye başladım. Wolf! Evet, değişmeye başladım. Kızmıştım, korkuyordum da ondan. Bağırıyordum da ondan. Bağırmak kendiliğinden Değişiklik getirebilir. Uzun süre bağırırsam!" Wolf bacaklarındaki kılları sıvazladı. "Geçer yakında." dedi.</p>

  <p class="block7">"Gardener seni salıvermek için pazarlık önerdi," diye anlattı Jack. "Ama ben istediği fiyatı ödeyemedim. İstedim ama... ama... Wolf... annem..."</p>

  <p class="block7">Sesi söndü, gözyaşları arasında boğuldu.</p>

  <p class="block7">"Şşş. Jacky. Wolf biliyor. Çok iyi." Wolf ona gülümsedi, uzanıp elini tuttu.</p>

  <p class="block6" id="calibre_pb_29">&nbsp;</p>
</body>
</html>
