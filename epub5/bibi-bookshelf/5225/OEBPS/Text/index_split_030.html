<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block5">&nbsp;</p>

  <p class="block5">&nbsp;</p>

  <p class="block5">&nbsp;</p>

  <h1 class="block11">Bölüm: 24</h1>

  <p class="block5">&nbsp;</p>

  <p class="block3">JACK GEZEGENLERİ SAYIYOR</p>

  <p class="block5">&nbsp;</p>

  <p class="block12">1</p>

  <p class="block7">Sunlight Yurdunda bir hafta daha, Tanrı yardım etsin! Ay da giderek büyüyordu.</p>

  <p class="block7">Pazartesi günü Sunlight Gardener çocuklara gülümsedi, başlarını eğip dostları Ferdinand Janklow'un iyileşmesinden ötürü Tanrıya şükretmelerini istedi. Ferd hastanede kaldığı sırada Tanrı yolunu seçmişti Gardener'in söylediğine göre. Bunları yüzü gülerek anlattı. Annesiyle babasını hastaneden ödemeli olarak aramış, onlar da şehirlerarası telefonda oğullarının doğru yola gelmesinden ötürü şükürler etmişlerdi. Ve o gün gelip oğullarını almışlardı. Indiana toprağının altına bir yerlerde gömülü olmalı. Ya da Diyar'da neresi Indiana'ya karşılık geliyorsa orada... oraya Eyalet Devriyesi de hiç gitmez!</p>

  <p class="block7">Salı günü tarlada çalışılmayacak kadar soğuk ve yağışlıydı. Çocukların çoğuna odalarında kalıp uyumaları, ya da okumaları için izin verildi. Ama Jack'le Wolf a eziyet günleri artık başlamıştı. Wolf ambardaki çöpleri varil varil taşıyıp atıyor, sonra sağanak yağmur altında yol kenarındaki kulübelerin içlerini de temizlemek zorunda bırakılıyordu. Jack'e ise tuvaletleri temizleme görevi verilmişti. Warwick'le Casey ona kötülük yaptıklarını sanıyorlardı. Oatley Barının tuvaletini hiç görmemiş oldukları nasıl da belliydi?</p>

  <p class="block7">Sunlight Yurdunda bir tek haftanız kaldı, evet diyebilir misiniz!</p>

  <p class="block7">Hector Bast Çarşamba günü döndü. Eli dirseğine kadar alçıya alınmıştı. Kocaman, hamur gibi suratı öyle solgundu ki, sivilceleri kıpkırmızı duruyordu üzerinde.</p>

  <p class="block7">"Doktorlar belki de sağ elini hiçbir zaman kullanamazsın diyor," diye anlattı. "Sen ve kaçık arkadaşın bunun cevabını vereceksiniz, Parker!"</p>

  <p class="block7">Jack ona, "Aynı şey öteki eline de mi olsun istiyorsun?" diye sordu. Ama aslında korkuyordu. Heck'in gözlerinde gördüğü şey yalnızca intikam hıncı değildi. Öldürme isteği parlıyordu o gözlerde.</p>

  <p class="block7">"Ben ondan korkmuyorum," dedi Heck. "Sonny diyor ki hücrede gaddarlığının çoğu gitmiş. Sonny'ye göre, bir daha oraya takılmamak için ne olsa yaparmış. Sana gelince..."</p>

  <p class="block7">Heck'in sol yumruğu savruldu. Solu aslında sağı kadar bile becerikli değildi. Ama Jack koca adamın hıncına şaşkınlaşmış olduğundan yaklaşan yumruğu göremedi. Suratında patlayınca dudakları garip bir gülümsemeyi hatırlatır biçimde ayrıldı, sonra da patladı. Gerileyip duvara tosladı.</p>

  <p class="block7">Bir kapı açıldı. Bill Adams dışarı baktı.</p>

  <p class="block7">Heck ona, "Kapat o kapıyı yoksa sen de yersin!" diye haykırdı.</p>

  <p class="block7">Adams dayak yemeğe hevesli olmadığından kapıyı hemen kapattı.</p>

  <p class="block7">Heck, Jack'e doğru ilerledi. Jack duvarı itip doğruldu, yumruklarını kaldırdı. Heck durdu.</p>

  <p class="block7">"Hoşuna gidecek, değil mi?" dedi Jack'e. 'Tek elli biriyle kavga etmek hoşuna gider elbette!" Suratına bir kırmızılık yayıldı.</p>

  <p class="block7">Üçüncü kat koridorunda ayak sesleri duyuldu, merdivenlere yöneldi. Heck, Jack'e baktı. "Gelen Sonny. Haydi, durma. Sıvış buradan. Nasılsa senin canına okuyacağız, dostum. Senin de, koca salağın da. Peter Gardener yapabileceğimizi söylüyor. Meğer ki sen ona bilmek istediği şeyi söyleyesin."</p>

  <p class="block7">Heck sırıttı.</p>

  <p class="block7">"Bana bir iyilik yap da... söyleme ona, e mi, kenef surat!!"</p>

  <p class="block5">&nbsp;</p>

  <p class="block12">2</p>

  <p class="block7">Hücrede Wolf un bir şeylerinin eksildiği doğru, diye düşünüyordu</p>

  <p class="block7">Jack. Koridorda Heck Bast'la karşılaştığından bu yana altı saat geçmişti. Neredeyse günah çıkarma seansının zili çalacaktı. Ama Wolf hâlâ alt yatakta horul horul uyuyordu. Dışarda yağmur Sunlight Yurdunun damlarım ve arazisini dövmeye devam ediyordu.</p>

  <p class="block7">Gaddarlık değildi Wolf un kaybettiği. Zaten onu yok eden de yalnız hücre değildi. Jack emindi bundan. Sunlight Yurdu bile değildi. Bu dünyanın tümüydü. Wolf sıla özlemi çekiyordu. Canlılığının çoğunu kaybetmişti. Seyrek gülümsüyor, hiçbir zaman gülmüyordu. Worwick ona yemeğini parmaklarıyla yiyor diye bağırdığı zaman Wolf siniyor. Vakit kaybetmemek gerek, Jacky. Çünkü ölüyorum ben. Wolf ölüyor.</p>

  <p class="block7">Heck Bast, Wolf’dan korkmadığını söylemişti. Gerçekten de, korkacak bir şey kalmamış gibi görünüyordu. Heck'in elini ezmek Wolf un yapabildiği son kuvvet gösterisiydi galiba.</p>

  <p class="block7">Günah çıkarma seansının zili çaldı.</p>

  <p class="block7">O gece seanstan, yemekten ve duadan sonra Jack'la Wolf odalarına döndüklerinde her iki yatağı da sırılsıklam, sidik kokar buldular. Jack kapıya gitti, tutup açtı, Sonny, Warwick ve Van Zandt denilen devi karşıda durmuş sırıtır gördü.</p>

  <p class="block7">Sonny, "Herhalde yanlış odaya girdik, kenef surat," dedi Sonny ona. 'Tuvalet sandık. Orada çok bok bulunduğu için olsa gerek."</p>

  <p class="block7">Van Zandt gülmekten patlayacaktı.</p>

  <p class="block7">Jack onlara uzun uzun baktı, Van Zandt'ın gülmesi birden kesildi.</p>

  <p class="block7">"Kime bakıyorsun öyle, sersem? Burnun mu kırılsın istiyorsun?"</p>

  <p class="block7">Jack kapıyı kapattı, döndü, Wolf u giyimli halde ıslak yatağa yatmış uyur gördü. Sakalı çıkmaya başlamıştı Wolf un. Ama yüzü hâlâ solgundu. Teni gergin ve parlaktı. Hasta suratıydı tam.</p>

  <p class="block7">Bırak onu, uyusun, diye geçirdi içinden Jack. O kadar yorgunsa, uyusun orada.</p>

  <p class="block7">Hayır, o leş yatakta uyumasına izin veremezsin. Veremezsin!</p>

  <p class="block7">Jack yorgun adımlarla yaklaştı, Wolf u sarsarak yan uyandırdı, kokan şilteden kaldırdı, tulumunu üzerinden soydu. Kıvrılıp yerde uyudular.</p>

  <p class="block7">Sabaha karşı dörtte kapı açıldı, Sonny, Heck'le birlikte içeriye girdi, Jack'i yan çekip yan sürükleyerek Gardener'in bodrumdaki çalışma odasına indirdiler.</p>

  <p class="block7">Gardener köşedeki masanın basma oturmuş, ayaklarım da kaldırıp masaya dayamıştı. Bu saatte bile giyinikti. Tam arkasında İsa'yı Galile denizinin üzerinde yürürken gösteren bir resim asılıydı. Havarileri ağızları açık bakıyorlardı. Gardener'in sağındaki pencere camı, karanlık stüdyoyu göstermekteydi. Casey’in o çılgın aygıtlarla çalıştığı yerdi orası. Gardener'in kemer iliklerinden birine ağır bir anahtar zinciri takılmıştı. Ucunda asılı olan bir yığın anahtarı avucunda tutuyordu. Konuşurken bir yandan onlarla oynamaktaydı.</p>

  <p class="block7">"Buraya geldiğinden beri bir kere bile günah çıkarmadın, Jack," dedi Sunlight Gardener. Sesinde hafif bir sitem seziliyordu. "İtiraf ruha iyi gelir. Günahım itiraf etmeyenin ruhu kurtulamaz. Ben Katoliklerin o aptalca, putperest günah çıkarma yöntemlerini kastetmiyorum. Kardeşlerinin ve Kurtarıcın İsa'nın önünde günah çıkarmaktan söz ediyorum."</p>

  <p class="block7">"Size bir sakıncası yoksa ben de bu iş Kurtarıcımla aramda kalsın istiyorum," dedi Jack dengeli bir sesle. Korkusuna, şaşkınlığına rağmen, Gardener'in yüzüne yayılan öfke ifadesinin de tadını çıkarmayı bildi.</p>

  <p class="block7">"Bence sakıncası var!" diye haykırdı Peder Gardener. Jack'in böbreklerine bir acı saplandı, dizüstü yere kapaklandı.</p>

  <p class="block7">Sonny arkasından, "Peder Gardener'a ne dediğini kulağın duysun, kenef surat!" dedi. "Bazılarımız onu koruruz burada."</p>

  <p class="block7">Gardener ciddi bir sesle, "Güvenin ve sevgin için Tanrı senden razı olsun, Sonny," dedi, sonra dikkatini tekrar Jack'e çevirdi. "Kalk ayağa, oğlum."</p>

  <p class="block7">Jack kalkmayı başardı, kalkarken Sunlight Gardaner'in pahalı, açık renk tahtadan yapılmış masasına tutundu. "Asıl adın ne?" "Jack Parker."</p>

  <p class="block7">Gardener'in başım belli belirsiz salladığını gördü, dönmeye çalıştı ama bir an geç kalmıştı. Böbreklerinde yeni bir acı daha patladı. Jack bağırdı, tekrar yere yıkıldı, alnındaki yeni yeni rengi solmakta çürüğü düşerken masanın köşesine çarptı.</p>

  <p class="block7">"Nerelisin, yalancı, küstah şeytan evlâdı!" "Pennsylvania."</p>

  <p class="block7">Acı bu sefer sol oyluğunun etli üst kısmında patladı. Yerdeki halının üzerine embriyo gibi kıvrıldı, dizlerini karnına çaktı. "Kaldırın ayağa."</p>

  <p class="block7">Sonny ile Heck, Jack'i kaldırdılar. Gardener elini beyaz ceketinin cebine attı, bir Zippo çakmak çıkardı.</p>

  <p class="block7">Parmağıyla vurup upuzun, sarı bir alev çıkardı, onu yavaşça Jack'in yüzüne yaklaştırdı.</p>

  <p class="block7">Yirmi beş santim. Benzinin kokusu geliyordu burnuna. On beş santim. Sıcaklığı da hissedebilmeye başladı. Sekiz santim. Sonra bir santim daha... belki yarım santim... o noktaya geldi mi, rahatsızlığın yerini acı alacaktı. Sunlight Gardener'in gözleri dumanlı ve mutluydu. Dudaklarında bir gülümsemenin gölgesi oynaşıyordu.</p>

  <p class="block7">"Yaa!" Heck'in soluğu sıcaktı. Leş gibi de kokuyordu. "Evet, yakın!"</p>

  <p class="block7">"Nerelisin?"</p>

  <p class="block7">Jack, "Sizi daha önce hiç görmedim," diye soludu.</p>

  <p class="block7">Alev daha yaklaştı, Jack'in gözleri sulanmaya başladı. Teninin kavrulduğunu hissediyordu. Başım geri çekmeye uğraştı, Sonny Singer ileri itti.</p>

  <p class="block7">"Nerede gördüm seni?" diye soludu Gardener. Çakmağın alevi kara göz bebeklerinde dans ediyordu. İkizler gibi. "Son şansın!"</p>

  <p class="block7">Söyle ona, Tanrı aşkına, söyle ona!</p>

  <p class="block7">"Karşılaştıksa bile hatırlamıyorum," diye soludu Jack de. "Belki California'dadır..."</p>

  <p class="block7">Zippo bir çıtırtıyla söndü, Jack rahatlayarak hıçkırdı.</p>

  <p class="block7">"Geri götürün onu," dedi Gardener.</p>

  <p class="block7">Jack'i kapıya doğru sürüklediler.</p>

  <p class="block7">Sunlight Gardener, "Bir işine yaramayacak," diyordu. Arkasını dönmüş, İsa'nın su üzerinde yürüyen resmine dalmış gitmişti. "Bunun acısını senden çıkarırım. Bu gece değilse yarın gece. Yarın değilse öbürsü gece. Neden kendi işini kolaylaştırmıyorsun, Jack?</p>

  <p class="block7">Jack hiçbir şey söylemedi. Bir an sonra kolunu kürek kemiğine kadar büktüler. İnledi.</p>

  <p class="block7">"Söyle ona," diye fısıldadı Sonny.</p>

  <p class="block7">Jack'in de benliğinin yarısı söylemek istiyordu. Cam yandığı için değil ama... ama itiraf ruha iyi geldiği için.</p>

  <p class="block7">O çamurlu avluyu hatırladı. Aynı adam, başka bir zarf içinde ona yine kim olduğunu soruyordu. Kendi kafasından o anda geçmiş olan düşünceleri hatırladı. Bana o deli gözlerle bakmayı kesersen, sana ne istersen söylerim. Çünkü ben çocuğum daha. Çocuklar öyle yapar. Her şeyi söyler.</p>

  <p class="block7">Birden annesinin sesini de hatırladı. Sert sesini. Bu herife içini mi dökeceksin, diye soruyordu.</p>

  <p class="block7">"Bilmediğim şeyi size söyleyemem," dedi.</p>

  <p class="block7">Gardener'in dudakları kuru bir gülümsemeyle ayrıldı. "Odasına götürün onu," dedi.</p>

  <p class="block5">&nbsp;</p>

  <p class="block12">3</p>

  <p class="block7">Sunlight Yurdunda yalnızca bir tek hafta daha... Amin diyebilir misiniz kardeşler! Bir tek upuzun hafta daha.</p>

  <p class="block7">Herkes kahvaltı tabaklarını bırakıp çıktıktan sonra Jack mutfakta oyalanıp duruyordu. Yeni bir dayak ya da işkence tehlikesini göze aldığının farkındaydı... ama bu sefer önemsiz görünüyordu gözüne. Daha üç saat önce Sunlight Gardener neredeyse dudaklarını yakıyordu. Adamın çılgın gözlerini görmüş çılgın yüreğini hissetmişti. Böyle bir olaydan sonra dayak tehlikesi gerçekten önemsizdi.</p>

  <p class="block7">Rudolf un aşçıbaşı kıyafeti de dışardaki Kasım gökleri gibi gri bir tona dönüşmekteydi. Jack fısıltıyla adını çağırınca Rudolf kanlanmış, alaycı gözlerini ona çevirdi. Soluğu leş gibi ucuz viski kokuyordu. "Buradan uza bakalım, yeni yavru. Seni iyi kolluyorlar." Bilmiyor muyum sanıyorsun!</p>

  <p class="block7">Jack ürkek bakışlarını antika bulaşık makinesine çevirdi. Makine takırdıyor, tıslıyor, kap kaçağı içine dolduran çocuklara buharlar üfürüyordu. Çocuklar Jack'le Rudolp'a bakmıyor gibi görünüyorlarsa da, bu yalnız görünüşteydi. Jack de bunu çok iyi biliyordu. Dedikodular yayılacaktı elbette. Hem de nasıl! Sunlight Yurdunda insanın parasını elinden alırlar, para yerine ortada dedikodular tedavül ederdi.</p>

  <p class="block7">"Buradan kaçmam gerek," dedi Jack. "Ben ve iri yan arkadaşım. Biz şu arka kapıdan çıkarken başka tarafa bakmak için kaç para istersin?"</p>

  <p class="block7">"Geldiğinde üstünde olan para şimdi sende olsaydı bile ödeyemezdin, arkadaş," dedi Rudolf. Sözleri katıydı ama, Jack'e anlayışlı gözlerle bakıyordu.</p>

  <p class="block7">Doğruydu. Her şeyi gitmişti. Gitar mızrabı da, gümüş dolar da, bilye de, altı dolar da... hepsi gitmişti. Bir zarfa konup mühürlenmiş, bir yerde saklanıyordu. Herhalde Gardener'in alt kattaki çalışma odasında. Ama...</p>

  <p class="block7">"Bak, sana bir senet veririm."</p>

  <p class="block7">Rudolf sırıttı. "Bu hırsızlar, keşler yuvasında yatıp kalkan birinin senedi komik şey," dedi. "Senedin yerinde kalsın, budala."</p>

  <p class="block7">Jack yeni edindiği güçleri olanca kuvvetiyle Rudolf a çevirdi. Bu gücü saklamanın yolları da vardı., bir dereceye kadar en azından... ama Jack bu sefer hepsini ortaya döktü. Rudolf bir adım geri çekildi. Yüzünde bir an için kargaşalık ve şaşkınlık okundu.</p>

  <p class="block7">"Benim senedim sağlamdır ve sanırım sen de bunu biliyorsun," dedi Jack alçak sesle. "Bana bir adres ver, paranı yollarım. Kaç para? Ferd Janklow iki dolara mektup postaladığını söyledi. Biz çıkarken başka tarafa bakman için on dolar yeter mi?"</p>

  <p class="block7">"Ne on yeter, ne yirmi, ne de yüz," dedi Rudolf. Jack'in yüzüne onu çok korkutan bir hüzünle bakıyordu. Wolf la ikisinin nasıl bir açmaza sıkıştığını anlamasına asıl bu bakış yol açtı. "Evet, böyle şeyleri daha önce de yaptım. Bazen beş dolara. Bazen de, ister inan ister inanma ama, bedava bile yaptım. Ferdie Janklow için de bedava yapardım. İyi çocuktu. Bu itoğulları..."</p>

  <p class="block7">Rudolf su ve deterjandan kızarmış yumruğunu havaya kaldırıp yeşil fayans duvara doğru salladı. O sırada Morton'un bakmakta olduğunu gördü, ona ateş saçan bakışlarını dikip korkutmaya çalıştı, Morton hemen gözlerini kaçırdı.</p>

  <p class="block7">"O halde neden hayır diyorsun?" diye sordu Jack umutsuzluk içinde. "Çünkü korkuyorum, budala," dedi Rudolf.</p>

  <p class="block7">"Ne demek istiyorsun? İlk geldiğim gece Sonny sana çıkışmaya başladığında..."</p>

  <p class="block7">"Singer!" Rudolf bir elini tiksinmiş gibi havada salladı. "Ben Singer'den korkmam. Bast'tan da, ne kadar iri olursa olsun, yine korkmam. Benim asıl korktuğum o!" "Gardener mi?"</p>

  <p class="block7">"O cehennemden gelme bir zebani, bir şeytan," dedi Rudolf. Bir kararsızlık geçirdi, sonra ekledi. "Bak, hiç kimseye söylemediğim bir şey söyleyeyim sana. Bir seferinde bana haftalık zarfımı vermekte geç kalmıştı. Odasına gittim. Genellikle gitmem. Oraya gitmekten hoşlanmam. Ama bu sefer mecbur kaldım... görmem şarttı adamı. Paraya acele ihtiyacım vardı, anlıyorsun ya? Koridorda yürüyordu. Odasına girdi. Yani orada olduğunu kesinlikle biliyordum. Gidip kapısını vurdum, kapı kendiliğinden açıldı. Kilitlenmemişti. Ne görsem beğenirsin? Adam içerde yoktu."</p>

  <p class="block7">Rudolf un sesi daha da hafiflemişti. Sonunda Jack aşçının dediklerini makinenin gürültüsü arasında zorlukla duyar hale gelmişti. Ayrıca adamın gözleri korkulu rüya görmüş çocukların gözü gibi açılmıştı.</p>

  <p class="block7">"Belki kayıt stüdyosundadır dedim ama yoktu. Kiliseye de geçmemişti çünkü orayla arada kapı yoktu. Odasından dışarıya açılan bir kapı vardır. O dar içerden kilitlenmiş ve sürgülenmiş durumdaydı. Nereye gitmişti o halde, ha? Nereye gitmişti?"</p>

  <p class="block7">Cevabı çok iyi bilen Jack, Rudolf a donmuş gibi bakıyordu. "Bence adam cehennemden gelme bir şeytan. Herhalde esrarengiz bir asansöre binip yer altına, merkeze indi," dedi Rudolf. "Sana yardım etmek isterdim ama, yapamam. Sunlight denen herife kalleşlik etmemi sağlayacak kadar para Fort Knox'da bile yoktur. Artık git buradan. Belki yokluğunu henüz farketmemişlerdir."</p>

  <p class="block7">Ama etmişlerdi tabii. Jack iki yana sallanan kapıdan çıkarken Warwick arkasından yanaştı, kenetlediği iki eliyle Jack'in sırtının ortasına vurdu. Jack boş yemekhanede yere devrilirken Casey hiç yoktan ortaya çıktı, ayağını uzatıp çelme taktı. Jack duramadı. Çelmeye takıldı, ayakları havalandı, sandalyelerin arasına devrildi. Utanç ve öfke gözyaşlarını engellemeye çalışarak ayağa kalktı.</p>

  <p class="block7">Casey, 'Tabaklarını amma yavaş bırakıyorsun mutfağa, kenef surat," dedi Casey. "Bir yerine bir şey olur sonra."</p>

  <p class="block7">Warwick sırıttı. "Öyle. Şimdi yukarı çık. Kamyonlar kalkacak... bekliyorlar."</p>

  <p class="block5">&nbsp;</p>

  <p class="block12">4</p>

  <p class="block7">Ertesi sabah dörtte yine uyandırılıp Sunlight Gardener'in bodrum odasına götürüldü.</p>

  <p class="block7">Gardener okumakta olduğu İncil'den başını kaldırdı, onu karşısında görünce şaşırmış gibi yaptı.</p>

  <p class="block7">"İtiraf etmeye hazır mısın, Jack Parker?"</p>

  <p class="block7">"Benim itiraf edilecek..."</p>

  <p class="block7">Yine çakmak çıktı. Alev burnunun üç santim ilerisinde dans etmeye başladı.</p>

  <p class="block7">"İtiraf et. Nerede karşılaştık?" Alev daha da yaklaştı. "Ağzından alacağım, Jack. Nerede? Nerede?"</p>

  <p class="block7">"Saturn'da!" diye bağırdı Jack. Aklına bir tek bu gelmişti. "Uranus'ta! Merkür'de! Asteroid'lerin birinde! İo'da! Ganymede'de! Dei..."</p>

  <p class="block7">Acı bu sefer olanca gücüyle karnının alt kısmında patladı. Hector Bast sağlam eliyle Jack'in bacaklarının arasına uzanmış, husyelerini sıkmıştı.</p>

  <p class="block7">"İşte," diye neşeyle güldü Heck Bast. "Olacağı buydu, espri kumkuması!"</p>

  <p class="block7">Jack hıçkırarak yere yığıldı.</p>

  <p class="block7">Sunlight Gardener yavaşça eğildi. Yüzü sabır yansıtıyordu. Hatları pek güzelleşmişti. "Gelecek sefer buraya arkadaşım getireceğiz," dedi yumuşacık sesiyle. "O olunca tereddüt de etmem. Bunu bir düşün, Jack. Yarın geceye kadar,"</p>

  <p class="block7">Jack yarın gece Wolf la ikisinin burada bulunmaması gerektiğinde kararlıydı. Eğer tek gidebilecekleri yer Diyar'sa, Diyar olsun bakalım, diye düşünüyordu.</p>

  <p class="block7">...geçişi yapabilirse tabii.</p>

  <p class="block6" id="calibre_pb_30">&nbsp;</p>
</body>
</html>
