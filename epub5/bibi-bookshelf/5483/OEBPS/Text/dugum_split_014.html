<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_12">Masumiyetin Monolog-Öyküsü</h1>

  <p class="normal">Benim adım MASUMİYET...</p>

  <p class="normal">Yetişkinin içindeki o çocuk vardır ya hani; büyümüş, ama coşkusunu yitirmemiş; coşkusunu, çocuksu sevinciyle, neşesiyle, yaşama sıkı sıkı tutunmasıyla koruyabilen o varlık... İşte aslında o <span class="ideitalik">ben</span>im... İnsan evladı, her istediğini isteme ve elde etme hakkına sahiptir; yeter ki içindeki <span class="ideitalik">ben</span>i yitirmesin... Yani isteklerine ulaşmaya çalışırken, bilerek veya isteyerek bir başkasına zarar vermesin. Kadınla adam görür birbirlerini, severler, isterler, ilişkileri olur; bazen yasal, bazen değil... Bazen açık, bazen gizli... Bazen <span class="ideitalik">bir başka ihanet</span>tir yaşadıkları, hani yukarıdaki öyküde okuduğun cinsten... Öylesine yasaklı ve <span class="ideitalik">yasal olmayan</span> bir ilişkide bile ben, yani <span class="ideitalik">masumiyet</span> varımdır!</p>

  <p class="normal">Bazen öylesine izinli ve <span class="ideitalik">yasal</span> ilişkiler yaşarsınız ki sizler, insan evlatları, ben, değil var olmak, kapınızın yakınından bile geçemem. Partnerinin gözünün içine baka baka, “Seni seviyorum; sensiz olamam; sen benim her şeyimsin; iyi ki varsın,” deyip de arkasından vuranı hiç görmediniz mi? “Bana hayat veren tek şey sensin! Bunu sakın unutma!” diye dünya âleme ilan eder biçimde partnerini (sözüm ona) ihya edip onurlandıran ve hemen ardından ötekine, “Senden tek bir gizlim bile yok! Sen benim her şeyimsin yaaa... Var mı bunun daha ötesi?”ni gözünü kırpmadan söyleyebilen insan evlatlarının sayısı az mıdır acaba? Birisi, <span class="ideitalik">yasal</span> ilişkidir ve o ilişkinin içindeki kadın/adam zanneder ki dünyanın en tatlı ve en <span class="ideitalik">ben</span>le dolu (MASUM mu MASUM) ilişkisini yaşamakta, ama heyhat, yokumdur ben orada ya da tek tarafta varımdır diyelim hadi... Neden oynar bu</p>

  <p class="normal">ikili ve belki bazı durumlarda üçlü, dörtlü oyunu bu tür (tür diyerek haksızlık etmiyorum, çünkü bu kişiler gerçekten bir türdür ne yazık ki) insan evladı? Bir çıkarı vardır illaki; belki maddi, belki manevi...</p>

  <p class="normal">‘Günah’ diye adlandırılan bazı aktiviteler her zaman benim yokluğum anlamına gelmeyebilir. Günah, insan evladını, zaman zaman din veya sosyal yaptırım şeklinde caydırıcılık niteliğiyle etkilemek amacıyla oluşturulmuş bir kavram olabilir. Bilemem. Bu konularda iddiacı da değilim. Benim masumiyet olarak tek bildiğim, her günah benim eksikliğim demek değildir. Deneyimlerim bana bunu söyler.</p>

  <p class="normal">Günahın bir başka insan evladı tarafından cezalandırılmaya kalkışılması durumu ise benim varlığımı illaki içerecek diye bir kural yoktur! Tarih boyunca ne <span class="ideitalik">cezalandırıcılar</span> (bazıları atanmış, bazılarının yasallıkları kendinden menkul) günahları cezalandırmaya soyunmuşlardır. Ben onlardan ve o durumlardan sırra kadem basıp arkama bakmadan uzaklaşmışımdır. Tarih boyunca, diyorum, çünkü insanın var oluşundan günümüze dek ben hep vardım ve sonsuza dek de var olacağım. Sanılanın aksine Adem ile Havva cennetten kovuldu diye (belki de tümüyle bir masaldır, kim bilebilir) ben ne yok oldum ne de eksildim sevgili okuyucu. Bana sorarsanız, eğer gerçekten yasak elma diye bir şey var idiyse ve onlara, “Sakın ola ki bunu yemeyin haaa!” (ya da bu sembollerle onlara aslında, “Sakın haaa, kadın-erkek yaramazlığı yapmayın!”) dendiyse ve elmayı yedilerse bu onların <span class="ideitalik">ben</span>i, yani <span class="ideitalik">masumiyet</span>i yitirmiş oldukları anlamına gelmiyor. Bu onların insanlık hali gereği, merak (ki duygusal zekânın olmazsa olmazlarındandır; ilerlemeyi ve gelişmeyi destekleyen bir alt öğesidir) özelliğinin harekete geçtiğini; yasaklanan, ama neden yasaklandığı muhtemelen kendilerine açıklanmamış bir şeye karşı duydukları isteğe yenik düştüklerini; bilinene meydan okuyup bilinmeyeni kucaklama ve dolayısıyla gelişme ihtiyacıyla yanıp tutuştuklarını gösteriyor... Bunları söyleyebiliyorum, çünkü ben, onlar o <span class="ideitalik">günahı</span> işlerken vardım ve o insan evlatları için içim titredi, onları çok sevdim; öyle <span class="ideitalik">ben</span>le ve çocuksu neşe ve coşkuyla doluydular ki bilemezsiniz... Nettiler, dürüsttüler, içtendiler; (kediyi öldüren, ama tatmin edildiğinde de geri getiren) merakla dopdoluydular... Kimseye bir zarar vermeye veya kötülük yapmaya çalışmıyorlardı, inanın bana, yani <span class="ideitalik">masumiyet</span>in ta kendisine...</p>

  <p class="normal">Benim yokluğum, benim eksikliğim, kadının ya da erkeğin, partnerine karşı dürüst, içten ve net ol(a)madığı durumlarda söz konusudur. Tam olarak gerçeği yansıtmayan söylemler, zaman zaman karşı tarafı incitmemek amacıyla ortaya çıkabilirler. Öyle durumlarda sahneden tamamen çekilmem; belki biraz kuliste bekler ve rolümü oynamak için tekrar sahneye çıkarım. Ancak bir taraf bilerek ve isteyerek karşı tarafa zarar vere(bile)cek bir yalanı kendi çıkarı doğrultusunda söylüyorsa, işte o zaman kostümümü çıkarır, değil sahneyi, tiyatroyu terk edip giderim. Ne işim var artık orada benim?</p>

  <p class="normal">İlişkide benim yerim ve rolüm nedir, biraz olsun ifade edebildim mi?</p>

  <p class="normal">Eh, artık yerimi <span class="ideitalik">yaşam</span>a, <span class="ideitalik">yaşamı</span>n ta kendisinin monolog-öyküsüne bırakmanın zamanı geldi...</p>
</body>
</html>
