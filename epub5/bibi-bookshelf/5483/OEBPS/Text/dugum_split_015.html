<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_13">Yaşamın, Yaşamın Ta Kendisinin Monolog-Öyküsü</h1>

  <p class="indentmetin">• Buldum mu yoksa?</p>

  <div class="clrb"></div>

  <p class="indentmetin">• Bildim mi yoksa?</p>

  <div class="clrb"></div>

  <p class="indentmetin">• Hatırlatın lütfen...</p>

  <div class="clrb"></div>

  <p class="normal">Ben <span class="ideitalik">yaşamı</span>m! Ben, yaşamın ta kendisiyim. Beni olduğum gibi gördüğünüz, beni tam da olduğum gibi, kendinizi akışa bırakarak yaşadığınız zaman sizi rahat ettiririm, sizi huzura erdiririm. Tabii kendinizi akışa bırakarak yaşamak, hiçbir şey yapmamak anlamına gelmiyor. Siz, elinizden gelenin en iyisini, ama gerçekten en iyisini yapmaya bakın her zaman. Gece olduğunda, yastığa başınızı koyduğunuzda, “Ben bugün şu veya bu konuda yapmam gereken her şeyi yaptım mı, ben bugün elimden gelenin en iyisini yaptım mı?” sorusuna “Evet, yaptım ve bu konuda huzurluyum...” yanıtını verebiliyorsanız ne mutlu size! “Hayır, yapmadım aslında...” diyor olmanız da mümkün; “Yaptım, ama yine de yetmedi...” diyor olmanız da... Eğer ilkini diyorsanız, eh kim tutar sizi? Yarın daha iyisini denemek ve belki de elinizden gelenin en iyisini yapabilmeniz için gün sizin gününüz olabilir! Yok, eğer ikincisiyse, işte o zaman kendinizi akışa bırakıp geleni ve olanı, geldiği ve olduğu gibi kabul etmenizi önerebilirim.</p>

  <p class="normal">Tepinmediğiniz zaman, illaki her şeyi kontrol altında tutacağım; her şey benim istediğim sırada, şekilde, düzende, dozda olacak, diye tutturmadığınız zaman, galiba “Buldum ve bildim,” diyebiliyorsunuz.</p>

  <p class="normal">Zaman zaman bulduklarınızı ve bildiklerinizi kaybetmeniz ve yeniden aramaya çıkmanız da olası. Ancak ne kadar farkında ve uyanık olursanız elinizdekileri, bulduklarınızı ve bildiklerinizi o kadar az kaybedersiniz. Farkında olamama olasılığınızı göz önünde bulundurun her zaman ve bana (yani <span class="ideitalik">yaşam</span>a) deyin ki “Hatırlat lütfen! Ben her zaman farkında ve uyanık olamayabilirim! YAŞAM! Sen bana kuralları hatırlat ki ben de kaybettiklerimi kolaylıkla bulabileyim!</p>

  <p class="normal">Benim amacım, benim misyonum, sizi bu gezegen üzerinde en güzel şekilde taşımak, ruhlarınızın gelişimine yardımcı olmak, ruhlarınızın <span class="ideitalik">ego</span> kabının içerisinde esnek ve yumuşacık bir şekilde tatlı tatlı genleşmesine ve <span class="ideitalik">ego</span>larınızın gitgide küçülerek ruhlarınıza daha fazla yer açmasını sağlamaktır.</p>

  <p class="normal">Benim YAŞAM olarak gördüğüm ve sizlere göstermeye çalıştığım şudur: Siz, kadınlar ve erkekler, ilişki içerisinde, “ego”larınızı genleştirip birbirinizin ruhlarını ezdiğiniz zaman ne sağlıklı, ne net, ne içten, ne de dürüst bir iletişim içerisinde olabiliyorsunuz. “Bunu bana nasıl yapar?”ı bırakabildiğiniz zaman, en fazla “Bunu nasıl yapar?” diyebildiğiniz zaman eşinize, sevgilinize daha anlayışla ve daha toleranslı bakabilmeye başlıyorsunuz. En kötü ihtimalle biraz öfkeleniyorsunuz, ama karşılık olarak acıtmaya çalışmıyorsunuz; intikam almaya çalışmıyorsunuz. Yaşam, yani ben o zaman daha keyifli bir hale gelebiliyorum. İçinizde düğümler oluşturmadan beni solumaya başlayabiliyorsunuz. Oluşan düğümleri daha kolay çözebilir duruma gelebiliyorsunuz. Ben yaşam olarak diyorum ki: Aaaaaaaah, tüm iletişimler tolerans içerse ve insanlar partnerlerine karşı daha bağışlayıcı olabilse. Şarkıdaki gibi belki de: İ<span class="ideitalik">nsanlar el ele tutuşsa, hayat bayram olsa, uzansak sonsuza</span>. O zaman, yaşam olarak misyonumu yerine getirmiş olurum ve sizleri ruhlarınızın özüne kavuşturup <span class="ideitalik">sonsuza ulaştırmış</span> olabilirim, diyorum naçizane...</p>

  <p class="pa"><span class="idebold">Sonsöz</span></p>

  <p class="normal"><span class="idebold">BEKLENTİLERİMİZ</span></p>

  <p class="normal">“Huzurlu olmak, beklentilerden kurtulmak ve kimseden bir şey istememektir.” İnsanlık hali ise, beklenti içinde olmak gibi bir şeyse, bu yukarıdaki cümle omuzların hafiften kaşınıp kanatların çıkmaya başlaması, melek sınıfına geçmemizdir demek diyorum naçizane... Beklentilerimizden tümüyle arınamıyoruz, çünkü yukarıda da dediğim gibi; insanlık hali, zaman zaman beklentileri gerektiriyor. Önemli olan iki şey var bence. Biri, beklentimizin dozunu iyi ayarlamak, sınırı aşıp beklentilerimizi sömürüye dönüştürmemek... Diğeri ise beklentimizi mümkün olduğunca net, içten ve karşımızdakine dürüst bir şekilde ifade etmek. Aksi takdirde ona diyorsun ki, “Konular belli değil. Sen ne varsa, ne bulursan çalış; olmayanı bile bul, ona da çalış. Sınavın nerelerden olduğunu bilmeden gel. Ben içimden ne geçiyorsa soru olarak önüne koyma hakkına sahibim, sense her soruyu doğru (yani tam benim istediğim gibi) yanıtlamak zorundasın. Yoksa kesinlikle çaktırırım bilesin. Hiç affetmem!”</p>

  <p class="normal">Şimdi duruyorum ve düşünüyorum; bu bana yapılsa hak mıdır, adalet midir, diyorum ve yanıtım derhal hayır oluyor! Eh, o zaman bunu karşımdakine yapma hakkına sahip olabilir miyim? Doğal olarak hayır! Ama birçoğumuz bunu yapmıyor muyuz? Ne istediğimizi, ne beklediğimizi açık, net, içten ve dürüst bir biçimde belirtmemişken, “Beni tanımalısın, bilmelisin, ne istediğimi, ne beklediğimi bilmelisin ve buna uygun davranmalısın,” beklentisi içinde olmuyor muyuz; “yoksa kırılırım, üzülürüm, gücenirim, seni HİÇ affetmem ve ‘bu sınavdan’ çaktırırım,” diye karşımızdaki insanı neredeyse tehdit etmiyor muyuz?!</p>

  <p class="normal">“O öyle yapmamalı; bu böyle davranmamalı...” Ah bu beklentiler! Ahhhh bu beklentiler! Gerçek ne? O öyle yapar; bu da böyle davranır! Peki, ben gerçeği görmemeyi yeğlediğim ve ‘Yapmamalı, etmemeli,’ diye düşündüğüm zaman, nasıl biri oluyorum ve nasıl tepkiler veriyorum? (Sinirli, agresif, karşımdakini değiştirmeye çalışan, tepinen, hem karşımdakinin hem de kendi hayatımı zehir eden biri mi oluyorum yoksa?) Gerçeği olduğu gibi gören ve kabul eden biri olsam, yani o böyle yapmamalı, etmemeli diye düşünüp durmak yerine; o böyle yapar, o böyle eder diyebilen biri olsam nasıl olurum? (Rahat? Sakin? Kendine de karşısındakine de rahat veren biri mi olurum o zaman?)</p>

  <p class="normal">Bir konuda yapabileceğim bir şey varsa sonuna kadar yaparım. Ondan sonrasını da olduğu gibi kabul ederim. Bir insanı defolarına rağmen yaşamımda tutmak istiyorsam, ondan vazgeçmemeyi seçiyorsam, “İyi ki var, bunu da böyle yapıversin, ne yapayım?” diyebiliyorsam, artık ne onu rahatsız ederim ne de kendimi... Teslimiyet, vurdumduymazlık anlamına gelmiyor benim sözlüğümde. Teslimiyet, elimden gelen daha başka bir şey yoksa ve <span class="ideitalik">o konu veya o kişi yaşamımda kalsın</span> duygum ağır basıyorsa artık onu olduğu şekliyle kabul edip öncelikle kendime rahat vermektir Belgin’ce...</p>

  <p class="normal"><span class="idebold">BİLİNENE MEYDAN OKU, BİLİNMEYENİ KUCAKLA</span></p>

  <p class="normal">Bir menümüz var. Konuklarımız geleceği zaman en iyi bildiğimiz, en iyi pişirdiğimiz, en çok övgü alan yemekleri, salataları, tatlıları yapmaya bakıyoruz. Bir tarif geliyor önümüze, çok güzel gözüküyor, ama diyoruz ki “Şimdi ben bu riski alamam, güzel olabilir de olmayabilir de; ben bunu başka zamana saklayayım.” Bazen hatırlıyoruz o tarifi, bazen unutuyoruz, bazen hatırlasak da hiç cesaretimiz olmuyor denemeye ve belki de kendimizi ve konuklarımızı çok büyük bir zevkten mahrum bırakıyoruz bu yüzden... Belki de örneğin, suşi yapmayı öğrenebilmek için bir kursa katılmak lazım. Zor gelse de, maddi ve fiziksel olarak bizi zora soksa da... Bu yüzden diyorum ki, kesinlikle risk faktörünü hesaplayarak bilinene meydan okumak, bilinmeyeni kucaklamak lazım. Yaşamın renklerini, tatlarını ve keyiflerini kaçırmamak için.</p>

  <p class="normal"><span class="idebold">KİME NE SÖYLEDİĞİNİ HATIRLAYABİLMEK İÇİN EN DOĞRUSU, DOĞRUYU SÖYLEMEK</span></p>

  <p class="normal">Hiçbir <span class="ideitalik">gerçek olmayan söylem</span> (tamam, diğer bir deyişle <span class="ideitalik">yalan</span>) gizli veya saklı kalmıyor. Hepsinin bir <span class="ideitalik">son kullanma tarihi</span> var. O tarihe dikkat edin arkadaşlar, yoksa bünyeye çok zarar verebiliyor.</p>

  <p class="normal">Yalana başvurduğun zaman, kime ne söylediğini hatırlamak zorundasın, yoksa başın ciddi şekilde derde girebilir... Hatta GİRER!</p>

  <p class="normal">Sözlerin pek de doğruyu yansıtmadığı zamanlarda, bazen idare ederler. Örneğin, ayıp olmasın diye <span class="ideitalik">yermiş</span> gibi yaparlar, ama <span class="ideitalik">yemezleeeeeerrrrr</span>... “Sen giderken biz dönüyorduk,” derleeeerrrrr... Bazen <span class="ideitalik">yutturabilirsin</span>, ama nereye kadar? “Yalancının mumu yatsıya kadar yanar,” ya da “Çekirge bir sıçrar, iki sıçrar, üçüncüde yakalanır,” gibi özdeyişler boşuna çıkmamıştır. Muhakkak bir nedeni vardır bunların.</p>

  <p class="normal">Beyaz yalan diye tabir edilen, zararsız ya da birisini zarar görmekten korumaya çalışan gerçek dışı söylemler vardır, bilirsiniz. Bunların da dozunu ayarlamak şarttır. Burada sanırım yemeğin tam kıvamında pişmesi için kocaman bir doz <span class="ideitalik">vicdan</span> kullanmak gerekiyor. Benim Belgin’ce kendime koyduğum bir kural vardır. Akşam olup da yastığa başımı koyduğumda eğer, “Ben bugün kendi isteklerimi elde edebilmek için, kendi çıkarım için bilerek ve isteyerek bir başkasına zarar vermedim,” diyebiliyorsam, bu gezegen üzerindeki insani <span class="ideitalik">cennet</span>ime kavuşmuşum demektir.</p>

  <p class="normal"><span class="idebold">GELEN HER OTOBÜSE BİNERSEN YANARSIN!</span></p>

  <p class="normal">Bizi mutsuz eden, bir olay, bir konu, bir kişi değil aslında; bizim o olay, o konu, o kişi hakkındaki kendi yorumumuz, kendi düşüncemiz, kendi senaryomuz... Bakış açımız, penceremizin konumu, yorumumuz öyle büyük fark yaratabiliyor ki tüm tavrımızı, tüm tutumumuzu belirliyor ve duygularımızı hangi yönde yaratıp geliştireceğimizin kararını veriyor! Olay oldu, söz söylendi, her ne olduysa oldu; sormadan, soruşturmadan, iletişime geçmeden, biz onun üzerinde düşünmeye, yorum yapmaya, senaryo oluşturmaya başladığımızda sanki bir otobüse biniyoruz ve üstüne üstlük otobüsün direksiyonu, yani kontrolü de bizde değil! Hemen inmeliyiz o otobüsten, yoksa o otobüsün bizi götürdüğü her yere gitmek zorundayız! Dik yokuşlar, keskin virajlar, belki uçurumların kenarlarından geçme olasılığımız büyük! Hatta uçurumlara düşmek ve zarar görmek de çok mümkün! O otobüse binmemek en doğrusu; ama diyelim ki bindik, bir durak sonra inip geri dönmeye gayret edelim, diyorum ben naçizane (Belgin’ce)... Aksi takdirde senaryo alıyor başını gidiyor ve geri dönmesi gitgide zorlaşıyor!</p>

  <p class="normal"><span class="idebold">DİKİZ AYNASINA SÜREKLİ BAKARSAN, GİDER, ÖNÜNDEKİNE TOSLARSIN!</span></p>

  <p class="normal">Fazla söze gerek var mı? Direksiyon bende, yolumda gidiyorum. Nasıl araba kullanmam gerekir? Tabii zaman zaman önlem olarak arkama bakıyorum, arkamdan tehlikeli bir şekilde gelen varsa ve yapabileceğim bir şey varsa yapabilmek için, ama sürekli geride olursa gözüm önümü görebilmem mümkün mü?</p>

  <p class="normal"><span class="idebold">DUYGUSAL ZEKÂMI GELİŞTİRMEK ELİMDE</span></p>

  <p class="normal">Yıllar önce üniversitede öğrenciyken dersin gereği olarak zekâ testi uygulamaları yapmam gerekmişti. İki olay ve onların arasındaki çarpıcı bağlantı beni çok etkilemişti.</p>

  <p class="normal">Birincisi, Çocuk Esirgeme Kurumu’nda bir çocuğa test uygularken ona sormak zorunda olduğum bazı sorulara yanıt alamamak ve dolayısıyla o çocuğun test sonucunun düşük çıkmasıydı! Örneğin; çocuğa, “Bot dediğim zaman aklına gelen şu kadar sayıda sözcüğü sırala,” dediğimde hayatında bot görmemiş çocuktan, doğal olarak ayakkabı, terlik vs. bir yanıt alamamak ve o çocuğa sıfır puan vermek bana dünyanın en büyük haksızlığı gibi gelmişti.</p>

  <p class="normal">İkinci olayda ise, Çocuk Esirgeme Kurumu’ndaki çocukla hemen hemen aynı yaş grubunda olan ve ailesiyle yaşayan bir çocuğa aynı testi uyguladıktan sonra çocukla ilgili bilgi alırken, annesine, ne zaman doğduğunu sorduğumda, annesi ocakta doğduğunu söylediğinde, çocuğun ağlayarak verdiği tepki çok çarpıcıydı! Çocuk, çığlık çığlığa, “Ben ocakta doğmadım, ablam gibi hastanede doğdum!” diyordu! İki çocuğun da bilmediği sözcükler vardı, ama nitelik ve düzey olarak bilmedikleri sözcükler öyle farklıydı ki... Meslek yaşamım boyunca o dersimden sonra bir daha hiç zekâ testi uygulamadım! (Ne kadar içinde yaşadığımız kültüre adapte edilmiş olsa da toplumda çeşitli alt kültürlerin varlığı, zekâ testlerinin uygulanması konusunda son derece dikkatli olmamız gerektiğini düşündürdü hep bana. Bugün birçok psikoloğun da aynı düşüncede olduğunu görüp mutlu oluyorum. Çocuklarımızı her zaman sağlıklı bir şekilde gözlemleyip, yeteneklerini doğru değerlendirip, neleri yapıp neleri yapamayacaklarını saptamak mümkün. Zekâ testi, tek kriter olmamalı diyorum naçizane. Test sonucunun yanı sıra çocuklarımızı iyi tanıyabilmeye gayret etmemiz de son derece önemli.)</p>

  <p class="normal">Dünyaya gelirken yanımızda getirdiğimiz bir zekâ (IQ) paketi var, ama onun optimum kullanımını, içinde bulunduğumuz koşullar belirliyor. O paketin içeriği sanki sabit de aile, eğitim, her tür çevre koşulu, o potansiyeli sonuna kadar kullanıp kullanmayacağımızı saptıyor. Bir de duygusal zekâmız var. İşte o sabit bir değer değil. Onu niyetle ve istekle yükseltebilmek mümkün ve o yükselmeye başladı mı pek aşağı inmiyor. Bu da bence güzel haber. Benim gözlemlerim ve deneyimlerime göre, duygusal zekânın yüksekliği, zekâ değerinin (IQ) maksimum/optimum kullanımını da büyük ölçüde sağlıyor.</p>

  <p class="normal">Duygusal zekâ (EQ) ve zekâ (IQ) el ele verdiğinde galiba yukarıdaki monolog-öykülerdeki birçok yakıcı duygu ve kurban psikolojisi, yerini huzura ve <span class="ideitalik">benim seçimim</span> psikolojisine bırakıyor. İnsan evladı o zaman biraz daha kolay ve istekli bir şekilde konuları, durumları, olayları, duyguları değerlendirebiliyor; daha nesnel ve sağlıklı bir zihinsel yapı içerisinde bir uzlaşma platformu oluşturabiliyor ve yakıcı duygulardan uzak olduğu için bilerek ve isteyerek bir diğerine zarar vermeye çalışmıyor. Dolayısıyla bu yansımalar dünyasında kendisi de zarar görmüyor veya işin içinden en az zararla çıkabiliyor. Romantik ilişkilerde, iletişimin net, dürüst, içten olabilmesi, gerçeği birinci ağızdan sorup öğrenmeden senaryolar yazılmaması konusunda duygusal zekânın önemi büyük. O yoksa, iki kişi, aynı anda şikâyet etme hakkı olmadığını bilemiyor! O yoksa, empati yok, tolerans yok, iyimserlik yok, umut yok, olumlu davranış yok, bağışlama yok, espri duygusu yok, sorumluluk duygusu yok, yok oğlu yok... Bunların hiçbiri yoksa, iki insan evladının sevgi ve saygı çerçevesi içinde güzel ve huzur veren bir ilişki sürdürüyor olmasını beklemek safdillik olmaz mı? Zaman zaman çatışmalar olacak, zaman zaman farklı düşünüyor olacağız ki birbirimizi geliştirebilelim ve bu arada kendimiz de gelişebilelim. Bu doğal ve olması gerekli bir durum. İkili ilişkide “Seni anlıyorum, ama sana katılmıyorum,” diyebilmek bence net, içten ve dürüst iletişimin temel cümlelerinden biri... Buna bir de içtenlikle, “Şu anda sana katılmıyorum, ama bir de bu açıdan düşüneceğim,” sözünü verebildik mi, ilişkiyi tam olması gereken sağlam düzleme oturtabilmişiz demektir, diyorum Belgin’ce...</p>

  <p class="normal"><span class="idebold">İÇİNDEKİ ÇOCUK, ÇOCUK KALMASIN, AMA COŞKULU KALSIN</span></p>

  <p class="normal">İçindeki çocuğu büyütme, demiyorum kimseye. Büyüsün, öğrensin, olgunlaşsın, olmayacak bir şeyi “İsterim de isterim,” diye tutturmasın, neyi ne zaman ne şekilde isteyeceğini güzelce öğrensin. Kişiliğini geliştirsin, tüm potansiyelini kullanmaya, hatta bazen belki de kendine güvendiğinde aşmaya gayret etsin ki <span class="ideitalik">tam insan</span> olabilsin! Çocuk büyüsün; ama büyürken coşkusunu, yaşam sevincini, olumlu bakış açısını, yüzündeki <span class="ideitalik">sahici</span> gülümsemesini yitirmesin. Polyanna’sı kalabilsin içinde. Polyanna, ne yazık ki çoğu zaman yanlış tanınmıştır. Bence Polyanna, kötüyü görmeyen, lay lay lom yaşayan, at gözlüğü takmış biri değildir. Bana sorarsanız, Polyanna, kötünün yanı sıra iyiyi de görebilen; eksiğin yanı sıra var olanı da fark edebilen ve takdir edebilen, en kara bulutun bile çevresindeki gümüş çizgiyi hem görüp hem de gösterebilen pırıl pırıl bir kişiliktir. Olumlu bakış açısı, umut demektir. Umut ise adım atmayı sağlar. Adım atmak da mümkün olabilecek en iyi sonuca varabilmek demektir. Yani olumlu düşün, sonuç da olumlu olsun, derken aslında demek istediğim, olumlu ol, dolayısıyla umutlu ol, elinden gelen çabayı sarf et, elinden gelenin en iyisini yap ve öyle ya da böyle bir sonuca ulaş, demeye çalışıyorum. Sonunda da, “Ben elimden gelenin en iyisini yaptım,” diyebilmenin huzurunu yaşa. Olmadı mı? Başka bir yol denemek için COŞKUN olsun, isteğin olsun. Vazgeçmek işin en kolayı ... Zor olan, ama aynı zamanda mümkün olan; düştüğünde bile tekrar ayağa kalkıp umut ve coşkuyla yeni bir denemeye girişebilmen. Bazen çevrendekiler sana, “Offf, çok zor, nasıl yapacaksın?” diyebilir. Sen yine de düşün; belki de o anda göremediğin, sanki engellenmiş bir çıkış yolu vardır. Konunun veya düğümün içinde kaldığın zaman, umutsuzluğa kapıldığın zaman, çıkış yolunu bulman zordur. Biraz dur, yüksel, yukarıdan bakmaya çalış, resmi görmeye çalış... Niyet ve istek varsa, bir yol mutlaka bulunur. Niyet ve istek ise, doğrudan umut ve coşkunun varlığıyla bağlantılı değil midir? Unutma, her istediğini isteme ve elde etme hakkına sahipsin; yeter ki bilerek veya isteyerek bu yolda bir başkasına zarar veya rahatsızlık verme.</p>

  <p class="normal"><span class="idebold">ÜZERİNDE ÇALIŞILMASI GEREKEN 11 TEMEL PRENSİP</span></p>

  <p class="normal">Albert Ellis’in geliştirmiş olduğu <span class="ideitalik">Rasyonel Duygusal Davranış Terapisi</span> (REBT) okulunun aslında herkesin bildiği, ama sık sık unuttuğu ve sık sık hatırlaması gereken 11 temel prensibini hatırlatmak isterim bu noktada. Bu prensipler çok gündelik ve çok basit gözükürler. Ancak söylemesi kolay, yapılması ne sen sor ne de ben söyleyeyim derecesinde zorluk içerebilen önermelerdir. Bakın bakalım... Sizler de okuyup üzerlerinde düşünün biraz...</p>

  <p class="indentmetin">1. İçinde bulunulan topluluktaki herkes tarafından sevilmek ve onaylanmak önemli ve/veya gerekli değildir.</p>

  <div class="clrb"></div>

  <p class="indentmetin">2. “Değerliyim,” diyebilmek için tam anlamıyla yeterli ve <span class="ideitalik">başarılı</span> olmak gerekmez. Kime göre, hangi standarda göre başarılı, diye sormak gerekir.</p>

  <div class="clrb"></div>

  <p class="indentmetin">3. “Bazı insanlar kötüdür, haindir, şeytan ruhludur,” diye bir kalıp yoktur ve <span class="ideitalik">bu tür insanların</span> cezalandırılmaları gerekmez. Bu konuda da standart yoktur ve yalnızca <span class="ideitalik">hata</span> vardır. Hata, <span class="ideitalik">felaket</span> değildir ve çoğu zaman telafi edilmesi mümkündür. Telafi edilemiyorsa da o hatadan <span class="ideitalik">kazanılmış</span> bir ders mutlaka vardır.</p>

  <div class="clrb"></div>

  <p class="indentmetin">4. İşler istediğin gibi gitmezse, bu <span class="ideitalik">felaket</span> değildir. Konuyu <span class="ideitalik">tanımlama</span> önemlidir. O konuda yapabileceğin bir şey varsa yaparsın, yoksa olduğu gibi kabullenirsin.</p>

  <div class="clrb"></div>

  <p class="indentmetin">5. “Mutsuzluk, kontrol edemeyeceğimiz dış nedenlerden kaynaklanır” düşüncesi acı vericidir ve kişiyi <span class="ideitalik">kurban psikolojisine</span> iter. Kişinin tepkisinin (C) nedeni, olay/konu/bir başka kişi (A) değil, kişinin bu konudaki yorumu/senaryosudur (B). B kontrol edilebilir, yorum ve tanımlama tepkiyi değiştirir, çok daha sağlıklı hale getirir. Yaşamımızdaki olayları kontrol edemeyiz, ama kendi yorum, tutum, tanımlama ve tavrımızı kontrol edebiliriz. Bu da kişiyi <span class="ideitalik">benim seçimim</span> psikolojisine götürür ve sağlıklı tepkiler vermesine; tavrının, tutumunun sorumluluğunu üstüne almasına yardımcı olur.</p>

  <div class="clrb"></div>

  <p class="indentmetin">6. Tehlikeli ve korkutucu şeyler, odak noktalarıdır. Sürekli olarak bunların üzerinde durulması acı verici ve yanlıştır. Olmadan “Ya olursa?” korkusuyla yaşamak sağlıksız ve acı vericidir.</p>

  <div class="clrb"></div>

  <p class="indentmetin">7. Zorluklar ve sorumluluklarla yüzleşmeli, bunlardan kaçmamalıdır. Kaçmak daha acı vericidir ve BİN kez öldürür. Kendine güven duygusunu da son derece zedeleyicidir.</p>

  <div class="clrb"></div>

  <p class="indentmetin">8. Kişinin varlığı ve mutluluğu, başkalarına bağımlı olmamalıdır. Güvenilecek daha güçlü birinin varlığına gerek yoktur. Kişiler arası iletişim sağlıklı olmalı, birbiriyle destek içinde yaşanmalı ve kişiler birbirini sağlıklı bir şekilde tamamlamalı, ama biri yoksa öteki de <span class="ideitalik">yok</span> olmamalıdır.</p>

  <div class="clrb"></div>

  <p class="indentmetin">9. Geçmiş deneyimler değerlidir. Ancak geçmiş deneyim, her zaman bugünkü davranışı belirleyemez ve geçmişin etkisi ortadan kaldırılabilir. Geçmişte bir şey kötü gittiyse bugün de kötü gidecek, demek değildir. Bugünün koşullarıyla daha farklı sonuçlara varılabilir.</p>

  <div class="clrb"></div>

  <p class="indentmetin">10. Başkalarının sorunlarını anlayabilir, anlayış gösterebiliriz; ama başkalarının sorunlarını içselleştirip rahatsız ve huzursuz olmamız gerekmez. Onlara katılmak, aynı düşüncede olmak veya öyle görünmek zorunda değiliz. Onları anlayıp, duygularını doğru değerlendirip bu konudaki kendi duygu ve düşüncemizi de kırıcı olmadan, doğru, dürüst ve içten bir şekilde ifade edebiliriz. (Burada 6 saniye kuralını kullanmakta yarar vardır. Herhangi bir tepki vermeden önce 6 saniye beklemek, 6’ya kadar yavaşça saymak çok önemli bir davranış olacaktır. Bu sayede, empati ve tolerans gibi duygusal zekâ bileşenlerini anlamlı ve etkin bir biçimde kullanabilir ve kendimizi netlikle, dürüstçe ve içtenlikle ifade edebiliriz.)</p>

  <div class="clrb"></div>

  <p class="indentmetin">11. Her sorunun mutlaka ve her zaman doğru veya mükemmel bir çözümü yoktur, olmak zorunda da değildir. Bu da felaket değildir. Bazen bazı konuları/sorunları zamana bırakmak, zaman içinde çözülmelerini izlemek en doğru tercihtir.</p>

  <div class="clrb"></div>

  <p class="normal">Zaman zaman rahatlamaya, derin nefes almaya, beyninize biraz daha fazla oksijen gitmesini ve özgürleşmeyi sağlamaya çalıştığınızda; aşağıdaki OTOJENİK EĞİTİM özeti belki biraz olsun yardımcı olabilir. İhtiyaç duyarsanız güle güle kullanın, diyorum naçizane:</p>

  <p class="normal"><span class="idebold">OTOJENİK EĞİTİM</span></p>

  <p class="normal">“Özgür bırakmakla her şey hallolur, dünya bunu yapanlar tarafından kazanılmıştır.” TAO TE CHING</p>

  <p class="normal">OE Johann Schult tarafından 1930’ların başında geliştirilmiştir. Bugün sıklıkla, bir stresle başa çıkma tekniği olarak sınıflandırılmaktadır. Otojenik eğitimin daha “mekanik” yönlerini açıklamak kolaydır: Danışan, altı formül veya sözcük grubundan oluşan bir seti uygulayarak tekrarlamayı öğrenir. Her formül belirli bir otonomik algıya hitap eder.</p>

  <p class="normal">Bu altı OE formülü ve hedef alanları şöyledir:</p>

  <p class="normal">1.“Kolum çok ağır” (kasları gevşetme amaçlı) (Hangi kol kullanılıyorsa)</p>

  <p class="pa">Altı kez... Ardından: Çok sessizim.</p>

  <p class="pa">2. “Kolum çok sıcak” (vasküler rahatlama amaçlı)</p>

  <p class="pa">Altı kez... Ardından: Çok sessizim.</p>

  <p class="pa">3. “Kalp atışım çok düzenli” (kalp fonksiyonunu düzenleme amaçlı)</p>

  <p class="pa">Altı kez... Ardından: Çok sessizim.</p>

  <p class="pa">4. “Beni soluyor” (nefes düzenlemesi amaçlı)</p>

  <p class="pa">Altı kez... Ardından: Çok sessizim.</p>

  <p class="pa">5. “Sıcaklık karnımın üzerinden yayılıyor” (iç organların düzenlenmesi amaçlı)</p>

  <p class="pa">Altı kez... Ardından: Çok sessizim.</p>

  <p class="pa">6. “Alnımın üzerinden geçen soğuk bir esinti var” (baştaki kan akışının düzenlenmesi amaçlı)</p>

  <p class="normal">Altı kez... Ardından: Çok sessizim.</p>

  <p class="normal">Geri alış: Yumruk yap, kollarını bük, derin nefes al, gözlerini aç.</p>

  <p class="normal">Bu hayali egzersizlerin uygulanmasıyla birlikte oluşan olumlu ve ölçülebilir fizyolojik değişimlerin sonucunda, semptomatik gelişimin de meydan geldiği görülmektedir.</p>

  <p class="normal">Danışanlarıma, her zaman, önce ayakkabılarını bağlamayı öğrenene kadar yardımcı olacağımı, hangi bağcığı ne şekilde nereye koymaları gerektiğini göstereceğimi, kendileri ayakkabılarını bağlamaya hazır hale geldiklerinde kenara çekileceğimi ve işi tümüyle onlara bırakacağımı en başından söylerim.</p>

  <p class="normal">Aynı şekilde, OE uygulamasında da hedefler üç aşamalıdır. İlk önce, kişi, teknikleri yapılandırılmış formatında öğrenmek zorundadır. Açık ve net yönergeler gerekir; böylece danışanlar uygulamayı nasıl yapacaklarını adım adım öğrenirler. Bir kez yöntemi öğrendikten ve alıştıktan sonra bir şekilde kendi yöntemlerini geliştirmiş olduklarını fark ederler. Yöntemde küçük değişiklikler yapılır, alışkanlıklar geliştirilir ve yöntem yeni haliyle kullanılır. Son olarak danışanlar OE’yi onlar için en işe yarayan şekilde alışkanlık olarak kullanmayı keşfetmeye başlarlar ve bu danışanların strese genel bakışlarını etkiler. Oysa OE başlamadan önce genellikle hayatın zorlukları tarafından boğulduklarını hissederler. Devam eden uygulama sonucu, günde 20 dakikalık bir rahatlama, stres üzerinde kontrolleri olduğunu fark ettirir onlara ve “Ben bunu yapabiliyorum,” duygusuyla rahatlarlar.</p>

  <p class="normal">Bu egzersizlerin sessiz bir ortamda, yatarak veya rahat bir koltukta oturarak, gözler kapalı yapılmasını öneririm.</p>

  <p class="normal">Sonuç: İstikrarlı bir uygulama sonucunda, aktif gerginlikten derin gevşemeye ve gevşemeden verimli bir etkinlik durumuna geçiş sağlanabilir.</p>

  <p class="normal"><span class="ideitalik">Son</span>un başlangıcı... Yani üçlemenin başlangıcı... Bana, “Allahın kaydı üçtür,” öğretilmiş; bu bilgiyi aşamıyorum.</p>

  <p class="normal">Şimdilik benden bu kadar.</p>

  <p class="normal">Yaradanıma sığınıp yaratıcılığımın sınırlarını yine aştığımda ikinci ve ardından üçüncü gelecektir sevgili okur... O zamana kadar kalın sağlıcakla...</p>
</body>
</html>
