<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_10">İhanetin ve Bir Başka İhanetin Monolog-Öyküsü</h1>

  <p class="normal">Ben, yani <span class="ideitalik">ihanet</span>, öyle kolayım ki sevgili insan evladı, <span class="ideitalik">ihanete uğradığında</span> veya <span class="ideitalik">ihanet ediverdiğinde;</span> ne zaman, nasıl oluverdi, diye şaşakalırsın inan! Ben aslında her zaman, her devirde kolaydım, ama bugünün koşullarında kendim bile şaşıracak kadar kolaylaştım!</p>

  <p class="pa">Kafalardaki <span class="ideitalik">ben</span>den söz etmiyorum, o her zaman her devirde her toplumda vardı, var olmaya da devam edecek. Kimse, kimsenin zihninin içine girip, “Bana ihanet etmişsin duygusunu verecek bir şeyi düşünme bile,” diyemez ve “Başkasını düşünüyor musun?” sorusuna da çoğunlukla insan evladı, “Evet, sıklıkla bunu yapıyorum,” yanıtını vermeyi tercih etmez. Dolayısıyla, “Ne münasebet! Hiç öyle şey olur mu? Senden başkasını gözüm görmüyor. Sen benim her şeyimsin,” denildiğinde mutlu mutlu buna inanmayı yeğlersin sevgili okuyucu. Evet, kuşkuya kapıldığın olur; “Şu geçene biraz fazla gözleri takıldı sanki,” gibi düşüncelere takılı kaldığın da... Ama sonuç olarak, insanlık halleri gereği, karşındakinin dediğine inanma zorunluluğu −ve tabii ihtiyacı− vardır.</p>

  <p class="normal">Az önce dediğim gibi, ben çok kolayım. İstedikten sonra, kafaya koyduktan sonra, minareyi çalmadan kılıfını hazırladıktan sonra göz açıp kapayana kadar gerçekleşiveririm. Benim de çeşitlerim vardır. Fiziksel, duygusal, düzenli, tekli, çoklu, ‘kaçamaksal’... Başlıkta ne gördünüz? İhanet ve bir başka ihanet. Ben kendimi bu monolog-öyküde ifade etmeye çalışırken İHANET ve BİR BAŞKA İHANET diye ayıracağım. Birincisini, insan evladı kendini kontrol edemediği ve içgüdülerine yenik düştüğü için anlık zevklerine kurban olup gerçekleştirdiği İHANET olarak; ikincisini ise, bir başkasını sevdiği, âşık olduğu ve artık bu duygularına dur diyemediği için, kendini bıraktığı ve sonunda net, dürüst ve içten bir şekilde partnerine durumunu açıklayıp ‘Beni özgür bırak!’ dediği BİR BAŞKA İHANET olarak düşün.</p>

  <p class="normal">Ben çok kolayım, derken aslında en çok başlıktaki birinci türümü düşünüyordum. Bugünün toplumlarına bakıyorum da, bazı durumlarda sanki bir müzayedede açık artırma ortamı var. Bazı eserler, nasıl kapış kapış yarıştırılarak son sahibini bulur, bilirsiniz. İşte, insan evlatları da bazen sanki böyle duygular içerisinde birbirlerinin ellerinden partner kapmaya çalışıyorlar. Bu da beni kolaylaştırıyor tabii... Bazen aldıkları eseri, koyacak yer bulamıyorlar ve elden çıkarıp yerine yenisini bulmaya çabalıyorlar. Ya çok büyük geliyor, ya da artık elde ettikleri için o eser onların gözünde eski değerini yitiriyor. Hemen elden çıkaramazlarsa da bir köşede bekletiyorlar, ama bu arada yeni eserleri de araştırmaya devam ediyorlar... Bazı eserler, çok ele geçirilmez gözüküyor ve o zaman daha da değer kazanıyor. Onu elde etmek için varlarını yoklarını koyuyorlar ortaya. İnsan evladı, elde ettiği neyden bıkmaz ki zaman içerisinde? En çok peşinde koştuğu eser bile bir süre sonra sıradanlaşıyor ve bir kenara konuluveriyor.</p>

  <p class="normal">Birlikteliklere, büyük aşklarla başlıyorlar insan evlatları. Zaman geçiyor, ilişkileri sıradanlaşıyor ve gözler yeni bedenlere kaymaya başlıyor. İşte o zaman devreye ben giriveriyorum. Bir kereden ne çıkar, deniyor. Daha sonrasında bir kere yapabildikten sonra, eh bir kere daha yapsam ne olur, denmesi kolaylaşıveriyor. En tehlikesi de artık <span class="ideitalik">benim</span> alışkanlık haline gelmem oluyor. Beni gerçekleştiren insan evladı, çok mu mutlu oluyor, çok mu büyük doyum sağlıyor? Belki bir süre için evet, ama sonrasında yine o boşluk ve amaçsızlık duygusu ilk heyecanların yerini alıveriyor. Bir yandan da partnerinin güven duygusunu da zedeledi miydi, ne içeride ne dışarıda huzur diye bir şey kalıyor! İnsan evladının cenneti de cehennemi de bu gezegenin üzerinde yaşanır, bana sorarsanız. Ben bir süreliğine cennete çevirsem de onun yaşamını, zamanla cehennemi de yaşamaya ve boşluğun, huzursuzluğun, mutsuzluğun dibine vurmaya başlar. Sandığınız gibi, ben insan evladını tuzağıma düşürdüm diye gülüp eğlenmem, ‘Ah ne başarılıyım!’ diye sevinmem. Ben, tüm diğerleri gibi nötr bir olguyum. Benim misyonum, varlığımı insan evladının bilmesini sağlayıp kendi seçimlerinden sorumlu olduğunu ona bir kez daha hatırlatmaktır. Yeryüzünde türlü türlü olgu, duygu ve durum vardır; ben de onlardan sadece bir tanesiyim. Beni, insan çocuğu ister yaşar, ister yaşamaz... Bu onun seçimidir. Bir kez yaşadığında dersini almış olur ve “Artık aynı şeyi yaşamak istemiyorum,” der ve bunu uygularsa bu da yine onun kendi seçimidir. Ben de diğer olgular, duygular, durumlar gibi o bir şeyleri yaşasın, öğrensin ve seçimlerine sahip çıkıp arkasında dursun diye varım.</p>

  <p class="normal">Bu monolog-öyküde anlatmaya çalışacağım ikinci türüm, BİR BAŞKA İHANETe gelince...</p>

  <p class="normal">Masum ve sevgi dolu ihanet, dersek yanlış mı yapmış oluruz acaba? Beni yasallaştırmış mı oluruz? Belki öyle, ama gerçekten de bu tür bir durumda ben, tam anlamıyla ben değilim sanki. Şimdi, gelin birlikte düşünelim. Adam veya kadın, bir başkasını düşünmeden edemiyor. Onunla görüşüyor olması veya olmaması önemli değil; önemli olan bu duygusundan dolayı partnerine karşı sorumluluk hissediyor olması. Suçluluk demiyorum, sorumluluk diyorum; çünkü duygular, insana kendini suçlu hissettirmemeli, ama sorumlu hissettirebilir. Sorumluluk hisseden insan evladı, bu konuda yapması gerekeni bulup yapma zorunluluğunu hisseder ve bu da çok güzel bir özelliktir. Evet, adam veya kadın, partnerine karşı hissettiği sorumluluk nedeniyle <span class="ideitalik">beni</span> BİR BAŞKA İHANET statüsüne çevirmeye karar veriyor. Ne kadar güç olsa da, partnerini alıyor karşısına ve “Ben artık bu ilişkinin içinde duramam,” diyor. “Bu, sana karşı, seni acıtmak için yapılan bir şey değil; bu bilakis seni daha fazla acıtmamak ve hatta seni korumak için yaptığım bir davranış,” diye elinden geldiğince açıklamaya çabalıyor. Partneri kızabilir, küsebilir, lanet okuyabilir, saldırmaya çalışabilir, öfkesi durulunca belki anlayabilir, belki anlamayabilir, belki bağışlayabilir, belki bağışlayamayabilir, belki ömrü boyunca kızgın kalabilir. Önemli olan, sahici olmayan bir şekilde o ilişkinin içinde kalmayıp BİR BAŞKA İHANETi, İHANETe dönüştürmeyip sorumluluğunu üstlenmesi ve gereğini yapıp kendisini net, içten ve dürüst bir şekilde ifade etmiş olması. İşte, ben de İHANET olarak böyle bir türün elbisesi içinde olduğum zaman kendimi biraz daha iyi hissedebiliyorum. Yanlış anlamayın, daha önce de dediğim gibi, ben nötr bir olguyum; sizler için varım, beni ister seçin ister seçmeyin. Ama partnere karşı sorumlu ve duyarlı davranıldığında, ben de kendimi biraz daha iyi hissedebiliyorum. Demek istediğim yalnızca buydu. Yoksa kendimi haklı veya masum göstermeye, savunmaya, “Bakın, böyle bir durumda ben iyiyim,” demeye filan çalışmıyorum. Ne haddime? Benim <span class="ideitalik">sıradanlaşmış, alışkanlık haline gelmiş</span> şekillerimin yanı sıra bir de böyle bir şeklim var diyorum yalnızca...</p>

  <p class="normal">1995 yapımı <span class="ideitalik">Madison Köprüleri</span> (<span class="ideitalik">The Bridges of Madison County</span>) filminde Meryl Streep ve Clint Eastwood’un canlandırdığı Francesca ve Robert karakterleri, dört günlük bir <span class="ideitalik">yasak</span> ilişki yaşarlar. Iowa’da yaşayan İtalyan bir ev kadını olan Francesca’nın kocası ve çocukları, bir fuara katılmak üzere dört günlüğüne Illinois’ya gitmişlerken şehre, <span class="ideitalik">National Geographic</span> dergisi için şehrin köprülerini çekmeye bir fotoğrafçı gelir: Robert. Karşılaşırlar ve birbirlerine sırılsıklam âşık olurlar. Yapılacak hiçbir şey yoktur. Francesca’nın ne evliliğinden ne de hayatından bir şikâyeti vardır aslında. Yalnızca Robert’a tutkuyla âşık olur. Robert da ona... Dört günlük bir şey yaşarlar (Sezen Aksu şarkısı gibi oldu, ama evet, tam da öyle: <span class="ideitalik">Dört günlük bir şey</span>...) Sonra Robert gider, Francesca kalır. Kocası ve çocukları eve dönerler ve yaşam aynı eskiden olduğu gibi sürer, gider. BİR BAŞKA İHANET... Bunun gibi bir şeyim ben işte. Kimseye kötülük olsun diye oluşmamışımdır yani. Öylesine, kendiliğinden doğallığım içerisinde plansız programsız gelişiveririm.</p>

  <p class="normal">Yazarınızın bu filmi birlikte izlediği tüm sinema salonu, özellikle kadınlar, Robert giderken ağlamaktadırlar! Bu ayrılığa çok üzülürler ve Francesca onunla gitsin isterler. Yazarınız, bu noktada etrafına inanamayarak bakmıştır! Bu insanlar, kendi yaşamlarında eşleri, aşkının peşinden (dört günlük aşkının peşinden) gitsin isterler miydi acaba, diye düşünmeden edememiştir! Bu sinemadaki insanların neredeyse istisnasız tümü, beni, yani BİR BAŞKA İHANETi sanki yasallaştırmaya çalışmışlar, duygusallıklarının baskın gelmesiyle haklı ve masum görmüşlerdi. Belki de o dört günlük aşkı öylesine içselleştirmişler, öylesine özlem ve tutkuyla yaklaşmışlardı ki konuya, beni (BİR BAŞKA İHANETi) ben olarak görmemişlerdi. İnsanlık hali her zaman anlaşılır gibi bir şey değildir sevgili okuyucu. Sen bunu kendinden de bilirsin zaten, değil mi? Filmlerdeki tutkulu aşklar, beni, yani İHANETi de içerse, nasılsa gerçek hayat değil ya, bağışlanmak ne demek, yüreklendirilir! Yüreğinin götürdüğü yere git, demek sanki kolaylaşır. Gerçek hayatta ise aynı yargısızlığı yaşamak nasıl da zor gelir insan evladına; nasıl da hemen suçlayıverir aşkı, sevgiyi, tutkuyu eğer ben varsam işin içinde.</p>

  <p class="normal"><span class="ideitalik">Dört Günlük Bir Şey</span></p>

  <p class="normal">“Dört günlük bir şey işte.</p>

  <p class="normal">Güzeldi, yaşandı ve bitti, diye düşündük.</p>

  <p class="normal">Oysa bir duygusal yük vurduk yüreklerimize,</p>

  <p class="normal">Kırılıp döküldük...”</p>

  <p class="normal">Söz: Sezen Aksu</p>

  <p class="normal">Müzik: Cenk Taşkan</p>

  <p class="normal">Aslında belki de beni yaşayanlar için, bu yasaklığım, gerçek yaşamdan kopmuşluğum ve yarım kalmışlığım veya yarım kalmaya ve yargılanmaya mahkum olmuşluğumdur beni çekici ve vazgeçilmez yapan.</p>

  <p class="normal">Neyse, lafı uzatmayayım, sanırım artık beni bitirip TUTKUnun monolog öyküsüne geçmenin zamanı geldi. <span class="ideitalik">tutku</span>nun monolog-öyküsünün içinde (Belgin’ce) son derece doğal olarak yine bir takım Sezen Aksu şarkılarının sözlerini bulacaksınız. Yazarınız diyor ki: Bu ülkede her yönüyle, her şekliyle <span class="ideitalik">tutku</span>yu sözleriyle ve müziğiyle ondan daha güzel, daha özgürce, daha korkusuzca, daha cesurca, daha sahici ifade eden birini ben tanımadım. Eksik bilgi! Ekliyorum! Bir yorumcu daha var benzer niteliklere sahip. O da sevgili Nilüfer. Benim monolog-öykümün içinde ondan da ses gelecek.</p>
</body>
</html>
