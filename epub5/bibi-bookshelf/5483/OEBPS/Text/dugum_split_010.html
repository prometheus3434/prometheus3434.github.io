<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_8">‘Kıskançlık’ da Denilen ‘Küçük Ölüm’ün Monolog-Öyküsü</h1>

  <p class="indentmetin">• Son nerede? Hangi son?</p>

  <div class="clrb"></div>

  <p class="normal">Geldik, sevginin bazı türleriyle el ele giden bir başka duyguya: KISKANÇLIK diyorlar onun adına... Bense (Belgin’ce) ‘küçük ölüm’ diyorum. Sahici, koşulsuz, sadece verilebilen anlamdaki sevgiyi öldürdüğü, yok ettiği ve bu arada kendisini içselleştiren insan evladını da her geçen gün acı çektirerek, süründürerek öldürdüğü için...</p>

  <p class="normal">‘Küçük ölüm’... Bana bu ismi yazarınız taktı. Haksız da değil hani. Elime düşeni küçük küçük, ufacık ufacık lime ede ede öldürürüm evelallah! Hele romantik ilişkilerde sınır tanımam! Bana birazcık yer açma gafletine düşenin vay haline! Kendisini en profesyonelinden ilişki uzmanı zannedenini bile kavurup yakıp küle döndürmüşlüğüm vardır.</p>

  <p class="normal">Hani, daha önceki öykülerden birinde, en sahicisinden, koşulsuz sevginin olmadığı yerde korku boşluğu doldurur ve hayatı zindan eder, dendi ya, ben de ‘öldüren, öldürebilen, sakat bırakabilen sevgi’nin hemen yanı başında yer alırım. Bakın ben nasıl çalışırım, bu kısa monolog-öykümde ana hatlarıyla durumu anlatayım size. Belki -olur ya- biraz ders alır, bana fazla <span class="ideitalik">bulaşmamaya</span> gayret edersiniz. Bu dediğime aslında çok da inanmıyorum, çünkü herkes kendi kıskançlıklarını yaşayarak, kendi hatalarını yaparak, kendi acılarını yaşayarak olgunlaşır, pişer, bazen de yanar.</p>

  <p class="normal">BENİ İÇSELLEŞTİREN ERKEĞİN YAŞADIĞI AZABA BİR BAKAR MISIN SEVGİLİ OKUYUCU? İZİN VERİRSEN BENİ EN MARAZİ/EN HASTALIKLI ŞEKLİMLE İÇSELLEŞTİREN O BAHTSIZ ERKEĞİN AĞZINDAN AKTARACAĞIM KISKANÇLIĞIN MONOLOG-ÖYKÜSÜNÜ SANA:</p>

  <p class="normal">Sabahları uyanıyorum, içimde tuhaf ve rahatsız edici bir duygu... Daha kendi günümü düşünemeden onun, sevdiğim kadının gününü düşünmeye başlıyorum. Acaba bugün neler yapacak? Kimlerle konuşacak? Neler konuşacak? Kimlerle ‘yakınlaşması’ gerekecek? Ne derece yakınlaşacak? Sadece konuşacak mı? Yoksa bir şeyleri ‘paylaşacak mı’? Bu böylece sürüp gidiyor. Kimlerle neler konuştuğunu, ne yediğini, neyi sevip neyi sevmediğini HEKESTEN DAHA İYİ bilmek istiyorum! O ben olsun, ben o olayım ve böylece hiçbir kuşku ve endişe hissetmeyeyim istiyorum. Çok şey mi istiyorum? Ona kalırsa evet, çok şey istiyorum. Onu bir hapishaneye kapatmak istediğimi ve ziyaretçi günlerinde benden başkasının onu görmeye gelmesini bile engellemeye çalıştığımı düşünüyor. Bence durum hiç de böyle değil, ama o neden böyle hissediyor anlayamıyorum. Tek nedenim, onu çok ama çok seviyor olmam... Onun kılına zarar gelmesini istemiyorum. Onu her an görebilmek, koruyabilmek, gerekirse onun yerine yaşayabilmek tek dileğim. Onu bu kadar sevmem, onu rahatsız ettiği için çok üzülüyorum, ama elimde değil, çok seviyorum ve her şeyin, onun her yaptığının benim KONTROLÜM ALTINDA OLMASINI İSTİYORUM. Aslında buna tam anlamıyla izin verse o da çok rahat edecek, ben bundan eminim. Aslında benim, ona güvenmekle ilgili hiçbir sorunum yok. Ona güveniyorum, ama çevresine hiç güvenim yok. Ona, o istemeden zarar verebilirler, ona istemediği şeyleri yaptırabilirler. O zaman, o da çok üzülür, ben de, diye bu kadar endişe ve kuşku içinde yaşıyorum. Yani aslında ben kıskanç bir insan değilim. Tek istediğim onu korumak, ilişkimize zarar gelmesini engellemek...</p>

  <p class="normal">(Burada ben, yani <span class="ideitalik">kıskançlık</span>, devreye girip iki çift laf eklemek isterim sevgili okuyucu. Erkeğin sözlerini okurken belki içinizden güldünüz; tek dileğinin kadını ve ilişkisini çevresinden korumak olduğunu söylerken nasıl da kendisini kandırıyor, diye. Yanılıyor muyum? Ben bu erkeği öyle bir ele geçirmişim ki benim gönderdiğim tüm otobüslere biniyor, onların götürdüğü tüm uçurum kenarlarına gidip aşağıya doğru ya düşersem korkusuyla ve endişesiyle bakıyor, ödü kopuyor ve zihninde hiç gerçekleşmemiş ve büyük olasılıkla hiç gerçekleşmeyecek olayları öylesine yaşıyor ki sanki bunlar olmuş gibi yaşamı hem kendisine hem de ‘hapishaneye kapamak’ istediği ‘sevdiğine’ zindan ediyor. Şimdi adamı biraz zorlayıp, kurcalayıp gerçeği itiraf ettirmeye çalışacağım sevgili okuyucu, hazır ol.)</p>

  <p class="normal">Evet, tamam, peki... Ben biraz kıskanç bir erkek olabilirim... (Biraz mı?) Ama dünya da öyle bir yer haline geldi ki kimin, kimin arkasından ne yaptığı belli değil. Bu kadını seviyorum, çok seviyorum, o da beni seviyor. Yoksa benimle niye dursun, bunların hepsini kabul ediyorum, ama o da bir insan evladı ve şeytana uyabilir! (Burada kıskançlık da şöyle diyebilir: “Eh tabii, sen de zaman zaman şeytana uyma isteği duyduğuna göre, o neden duymasın diye endişeleniyor olman da çok doğal! Kişi karşısındakini nasıl bilirmiş? Kendisi gibi...) Evet, ben de zaman zaman şeytana uyabilirim gibi geliyor, istek duyduğum oluyor, ama ben kendimi kontrol edebiliyorum, o duyguya teslim olmuyorum. Ya sevgilimin şeytanı daha güçlü çıkar, onu yoldan çıkarırsa... Ben ne yaparım o zaman? İşte bu yüzden de ben onu KONTROL EDEBİLMELİYİM! Kendimi kontrol ettiğim gibi onun da kontrol düğmesini ele geçirip istediğim gibi yönetebilmeli ve yanlış şeyler yapmasına engel olabilmeliyim.</p>

  <p class="normal">(Ben, yani <span class="ideitalik">kıskançlık</span>, gördüğünüz gibi, bir insan evladını ele geçirdim mi ona neredeyse aklını kaybettirebilirim; ona doğal olarak mantıklı gelemeyecek sözleri söyletebilirim, düşünemeyeceği şeyleri düşündürtebilirim! Öyle güçlüyüm ki, o zavallı insan evladı geriye dönüp ben neler yapmışım diye baktığında aklı almaz yapabilmiş olduğu şeyleri! Bana yazarınız boşuna ‘küçük ölüm’ demiyor! Ben insanı her gün lime lime eder, küçük küçük öldürürüm. Her sabah, doğduğuna bir kez daha pişman ederim. Akşam olsa da uyuyabilirsem uyusam, birazcık olsun dinlenebilsem der... Uyku ilaçlarından medet umar. Yaşamını, o kadını, o konuyu unutabilmek; kaçıp gidebilmek ister! Aslında o kadar basittir ki yapacağı ve hatırlaması gereken şeyler. Sevgi koşulsuzdur; seversin, sevdiğin için seversin, karşılığı vardır veya yoktur, sen sevmeyi seçersin, güvenmeyi seçersin. Onu yaşamında istersin, onun özgürlüğüne ve özgür iradesine saygı duyarsın –sadece göstermezsin, hissedersin o saygıyı– ve kendinden başka hiç kimsenin yaşamının kontrolünü eline almayı değil istemek, düşünemezsin bile. Şimdi, dönelim benim yani kıskançlığın pençesinde kıvranan erkeğimize...)</p>

  <p class="normal">“Bana güven,” diyor! Elimde olsa (ah, aslında elinde, ama bilmiyor bu seçimi yapabileceğini veya istemiyor bu seçimi yapmayı... Yok canım, bilse bu azabı yaşamamak için yapmak isterdi herhalde?) kurtarmaz mıydım onu da, kendimi de bu azaptan? Bir çengel gibi takıldı bana, bir kıskaç gibi yakaladı beni bu duygu; kıvranıyorum elinde. Yaşamımızı ne hale getirdiğimi zaman zaman görebiliyorum, ama kurtaramıyorum kendimi. Gözü kör olsun bu kıskançlığın!” (Bir dakika! Gözü kör olsun, filan deme bana sevgili insan evladı! Ben, yani <span class="ideitalik">kıskançlık</span>, yalnızca görevimi yapıyorum ve senin yaşamını zindana çevirmek gibi bir amacım yok. Bunu bil sevgili okuyucu, rica ederim. Beni yaşaya yaşaya, yaşamamayı öğrenmek, seçimini o yönde yapabilmek ve bu özgürlüğe, bu özgür iradeye sahip olduğunu görüp, benim yerime güven duygusunu koymak senin elinde...)</p>

  <p class="normal">“Biliyorum güzel sevgilim, sen de bu kıskançlığım yüzünden (benim yüzümden değil, sevgilinin bana yenik düşmesi yüzünden) beni bırakıp gideceksin! Zaten ya sen beni bırakıp gideceksin ya da ben seni bu azabı daha fazla taşıyamadığım için, bu küçük ölümü yaşayamadığım için bırakacağım. Tabii daha kötü sonuç senaryolar da olabilir, ama bunlara kendimi kaptırmamaya gayret ediyorum sevgilim...”</p>

  <p class="normal">(Daha kötü sonuç senaryolarının neler olabileceğini anladınız herhalde, değil mi? Filmlere ve hatta gazetelerin üçüncü sayfa haberlerine konu olan kıskançlık cinayetleri vardır hani... Adam, kadını öldürür; hatta bazen yetmez, üstüne bir de kendini öldürür! Benim yüzümden olduğu söylenen tüm o olayların gerçek nedeni, o insan evlatlarının bana yenik düşmeyi; o girdaptan kendilerini çekip çıkaramayıp, benim gönderdiğim tüm otobüslere binip uçurum kenarından geçmekle yetinmemeleri ve sonunda o uçuruma düşmeyi seçmeleridir. Diğer seçim şanslarını görememeleri, fark edememeleridir esas neden. Ben, yani <span class="ideitalik">kıskançlık</span>, en sonunda ilişkinin cinsini, şeklini, gidişatını öyle etkilerim, öyle bozarım ki bu adamla sevgilisi birlikte kalsalar da onlar artık ‘öğrenilmiş bir çaresizlik’ içinde bir ‘polis cumhuriyeti’nde güven duygusunun yokluğunda işte buna ne kadar yaşamak denirse yaşıyor olacaklardır sevgili okuyucu. Ne sahici sevgi, ne huzur, ne de yaşamı kolaylaştıran herhangi bir duygu olacaktır artık benimle dolu yaşamlarında. Ben neden mi varım? Ben olmasam, bensiz yaşamın tadını hanginiz bilebilirdi acaba?</p>

  <p class="normal">Kadının beni içselleştirdiği durum da çok farklı değildir aslında. Yalnızca beni yaşayan kadının içinde bulunduğu durum daha da vahimdir, çünkü o beni içselleştiren erkekten çok daha ayrıntılı senaryolar geliştirebilir zihninde ve bu senaryoları hem yaşar hem de yaşatır! Bilen erkek bilir benimle dolu bir kadından neler çekebileceğini! Erkeği dünyaya geldiğine pişman eder bu kadın!</p>

  <p class="normal">Siz en iyisi −kadın olsun, erkek olsun− beni iyice bir tanıyın, benim olduğum ortam ve durumlarda neler olduğunu ve neler olabileceğini güzelce bir düşünün ve seçim şansınızın her zaman olduğunu kendinize hatırlatmaya bakın! Bensiz, sağlıklı ve huzurlu günler dilerim sizlere...)</p>
</body>
</html>
