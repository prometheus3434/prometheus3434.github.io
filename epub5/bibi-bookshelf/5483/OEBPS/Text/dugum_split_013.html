<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_11">Tutkunun Monolog Öyküsü</h1>

  <p class="normal">Benim adımı ne kadar çok anarsınız sevdalandığınızda, sevdalananları konuştuğunuzda. “Âşığım, seviyorum...” yetmez, “Tutkunum!” dersiniz. “Tutkulu aşk!” dersiniz. Hiç düşündünüz mü; tutkusuz aşk olabilir mi acaba? Tutkusuzsa eğer, aşk olur mu o artık? Bensiz adrenalin salgılamak ne mümkün? Adrenalin salgılamadan keyifli yaşam sürmek ne mümkün? Keyifli, derken içinde birkaç doz acı da var haliyle... Ben, mutluluk ve zevkin yanı sıra doğam gereği, bazı durumlarda acı da getirebilirim.</p>

  <p class="normal">Bakın, sevgili Sezen Aksu, söz ve müziği Selami Şahin’e ait olan BEN HÂLÂ DELİYİM HÂLÂ SEVDALI şarkısını yorumlarken ne güzel ifade ediyor benim varlığımda oluşan acıyı. Nasıl da beni ana ana bitiremiyor...</p>

  <p class="normal">“Çekmeye razıyım kaprislerini,</p>

  <p class="normal">İstersen zincire vur ellerimi,</p>

  <p class="normal">Ne olur bir tanem anla halimi,</p>

  <p class="normal">Ben hâlâ deliyim, hâlâ sevdalı.”</p>

  <p class="normal">Diyor ve yetmiyor! Devam ediyor:</p>

  <p class="normal">“Ben hâlâ tutkunum, hâlâ yaralı.</p>

  <p class="normal">Sen benden sen vazgeçmiş gibisin.</p>

  <p class="normal">Ben hâlâ tutkunum, hâlâ yaralı.</p>

  <p class="normal">Yaktığın ateşi söndüremedim,</p>

  <p class="normal">Sen hâlâ çılgınsın, hâlâ belalı.”</p>

  <p class="normal">Bensiz yaşam, tuzsuz yemeğe benzer, dersem acaba kendimi çok mu önemsemiş olurum? Kralın üç kızının öyküsü vardır, bilir misiniz? “Babacığım, ben seni tuzu sevdiğim kadar seviyorum,” diyen kızın öyküsünü düşünün bir... Babası ona çok kızar; “Beni seve seve tuz kadar mı seviyorsun?” diye, ama haksız mıdır o kızcağız? Doktorunuz tuzu yasakladığında nasıl da yavan yemekler yemek zorunda kalacağınızı bilin, hiçbir baharatın, tuzun yerini tutamayacağını kabul edin. İstediğiniz kadar acı biber, kimyon, kekik, nane koyun; diliniz damağınız tuz diye inler. Beni, yani <span class="ideitalik">tutku</span>yu tamamen çıkarın yaşamınızdan; nasıl da yavanlaşır her şey, bir düşünün hele...</p>

  <p class="normal">Yalnızca acı mı? İçimde oldukça büyük dozda cinsellik de vardır benim. Yaşamın olmazsa olmazı, ama tarih boyunca en büyük yasaklarından biri. Ne kadar bastırılırsa bastırılsın, ne kadar yorgan altına itilirse itilsin, <span class="ideitalik">doğa</span>nın çağrısı uyarınca insan evladının içgüdüleri doğrultusunda bir çatlak bulup itildiği <span class="ideitalik">yeraltından</span> yeryüzüne illaki sızan o yeryüzü cenneti. Zaman zaman <span class="ideitalik">varlığı bir dert, yokluğu yara</span> olan o itici güç. Cinsellik, benim en önemli parçalarımdan biridir. Ah, yine bir Sezen Aksu şarkısında kendimi buluyorum, diyeceğim size. Nasıl açık açık, ama basitleşmeden “Seni istiyorum, geeellll, bu gece gel, yarın istersen yine git,” diyor:</p>

  <p class="normal"><span class="ideitalik">Seni İstiyorum</span></p>

  <p class="normal">“Dün bütün gece seni düşündüm yanarak.</p>

  <p class="normal">Bir an geldi, zannettim kalbim duracak.</p>

  <p class="normal">Ellerim tutuştu hasretini okşayarak.</p>

  <p class="normal">Nasıl istedim, istedim deliler gibi.</p>

  <p class="normal">Sayıkladım hep</p>

  <p class="normal">Sıcak sıcak nefesini.”</p>

  <p class="normal">...</p>

  <p class="normal">“Bu gece gel, yarın istersen yine git.</p>

  <p class="normal">Hatta unut ne varsa verdiğin, al götür öyle git.</p>

  <p class="normal">Eve kokun siner, duvarlara sesin.</p>

  <p class="normal">Hatta unut, sen dün gece nerdeydin, kimle seviştin...”</p>

  <p class="normal">Söz: Sezen Aksu, Aysel Gürel</p>

  <p class="normal">Müzik: Onno Tunç</p>

  <p class="normal">Beni bunlardan daha açık ve daha güzel bir şekilde hangi sözcükler anlatabilir?</p>

  <p class="normal">Ben olduğumda, siz hep sevdiğinizi, tutkun olduğunuzu yanınızda istersiniz. Yine gelsin, hep gelsin, yana yana gelsin, yine yine gelsin, ne olursa olsun gelsin, dersiniz. “Beni deli deli sev,” ne demektir bilir misiniz? TUTKU demektir. Kim demiş bunu? Nilüfer seslendirmiş, ama rahmetli Aysel Gürel yazmış, rahmetli Onno Tunç bestelemiş. Sonra yine Nilüfer’in sesinde ruh bulmuş Leyla Tuna’nın yazdığı sözler, yine rahmetli Onno Tunç’un müziğiyle yaşayan <span class="ideitalik">Dokun Bana</span>, yine beni, yani <span class="ideitalik">tutku</span>yu anlatır. Hele bir bakın sözlerine:</p>

  <p class="normal">“Dostluğun bana yetmiyor.</p>

  <p class="normal">Konuşurken, düşlüyorum ellerini.</p>

  <p class="normal">Özlüyorum, dokun dokun bana,</p>

  <p class="normal">Ne olur dokun bana.”</p>

  <p class="normal">Daha ne diyebilirim? Kadın veya erkek fark eder mi sizce? Ben varsam eğer, kusuruma bakmayın, ama siz yanarsınız! Keyifle de olsa, zevkle de olsa, acıyla da olsa yanarsınız. Ben yemeğinizin</p>

  <p class="normal">tuzuyum, ben yaşamınızın olmazsa olmazıyım. Bu kitaptaki esas konumuz kadınlar, erkekler ve onları ilgilendiren monolog-öyküler olduğu için benim başka türlerimden söz etmiyorum. Yoksa ben yaşamın farklı alanlarında da varım ve benim olduğum alanlarda sizler zorlansanız bile çoğunlukla başarılı olma olasılığınız artar. Ama yineliyorum ve uyarıyorum: Eğer dozumu ayarlayamazsanız acı da veririm. Kontrolü elinize alamaz ve bana bırakırsanız, canınıza okuyabilirim; bunu da böyle bilin.</p>

  <p class="normal">Benim olduğum yerde MASUMİYET olmaz, diye bir şey yoktur! Bana haksızlık etmeyin ve bana suçluymuşum gibi davranmayın lütfen! Benim olduğum yerde, duruma veya kişiye bağlı olarak MASUMİYET olmayabilir, ama ‘TUTKU varsa MASUMİYET yoktur,’ yanlış bir inanış. Yazarınız <span class="ideitalik">masumiyet</span>in monolog-öyküsüne geçmeden önce bunu belirtmeden geçemeyeceğim. Her ne kadar sevgili Sezen Aksu, <span class="ideitalik">Masum değiliz hiçbirimiz</span> diyorsa da onun kastettiği başka bir şey. Belki de Carl G. Jung’ın arketiplerinden biri olan Masum’u yaşam içerisinde doğanın gereği, öyle olması gerektiği için geride bıraktığımızı ifade etmek istemiştir, kim bilir?</p>

  <p class="normal"><span class="ideitalik">Masum Değiliz</span></p>

  <p class="normal">“Kan ter içinde uykularından uyanıyorsan eğer</p>

  <p class="normal">Her gece.</p>

  <p class="normal">Yalnızlık sevgili gibi boylu boyunca uzanıyorsa koynuna.</p>

  <p class="normal">Olur olmaz yere ıslanıyorsa kirpiklerin artık</p>

  <p class="normal">Her şeye.</p>

  <p class="normal">Anneni daha sık anımsıyorsan, hatta anlıyorsan.</p>

  <p class="normal">Kalbini bir mektup gibi buruşturulup fırlatılmış,</p>

  <p class="normal">Kendini kimsesiz ve erken unutulmuş hissediyorsan.</p>

  <p class="normal">İçindeki çocuğa sarıl, sana insanı anlatır.</p>

  <p class="normal">Eller günahkâr,</p>

  <p class="normal">Diller günahkâr.</p>

  <p class="normal">Bir çağ yangını bu bütün</p>

  <p class="normal">Dünya günahkâr.</p>

  <p class="normal">Masum değiliz hiçbirimiz...”</p>

  <p class="normal">Söz: Sezen Aksu, Meral Okay</p>

  <p class="normal">Müzik: Uzay Heparı, Sezen Aksu</p>
</body>
</html>
