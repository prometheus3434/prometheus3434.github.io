<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_7">Korkunun Monolog-Öyküsü</h1>

  <p class="normal">Ben aslında bu monolog-öyküde, romantik bir ilişki içindeki hem kadının hem de erkeğin korkularıyım. Ama aklını karıştırmamak için yalnızca kadının korkusu olarak anlatacağım öykümü sevgili okuyucu.</p>

  <p class="normal">Romantik ilişkide, artık çift taraflı sevginin olmadığı, yaşayamadığı yerde ben varım diyorum, ama aslında ’öldürücü sevgi’nin olduğu yerde ben de varım diye de eklemeliyim. ‘Öldürücü sevgi’ beraberinde kuşkuyu getirdiğinde, “Eyvahhh!” diyor insan evladı; egosunu şişiriyor; “Ya beni bırakır giderse; ya bir başkasını benden daha çok sever, isterse; ya beni yok sayarsa; ya artık beni sevmezse; ya benden sıkılırsa; ya artık ona yetemezsem?..” Bu ‘ya olursa/ya olmazsa’lar listesi böylece uzayıp giderken, AN kaçıyor, benim esirim oluyor o zavallı insan evladı ve önüne gelen tüm otobüslerime farkında bile olmadan binmeye başlayıveriyor. Bu arada ne yapıyor? Karşısındaki insan evladını da kendi hapishanesine çekmeye çalışıyor. O kaçmaya, kurtulmaya gayret ettikçe benim dozum artıyor; benim dozum arttıkça hapishanenin duvarları yükseliyor, karşısındakine rahat veremez hale geliyor. Sonuç? Karşıdaki zavallı insan evladı, bir çıkış noktası yakaladığında ardına bakmadan koşarak kaçmaya başlıyor. Şimdi, bakalım, kadın beni içinde büyüttüğünde neler diyorum?</p>

  <p class="normal">KADININ KORKUSU BAŞLAR...</p>

  <p class="normal">Kadın, “Bu adamı çok seviyorum. Onu öyle çok seviyorum ki kaybetmekten çok <span class="ideitalik">korku</span>yorum...” dediği anda ben devreye girerim; girmek zorundayım; çağrıldığım yere derhal gitmek benim görevim. Adam da biraz değişti mi ne? Her gün, “Seni çok özledim canım, bebeğim, her şeyim,” derken, defalarca arayıp sorarken, artık demiyor ve arayıp sormuyor mu ne? Biraz kanıksadı ilişkiyi galiba... Yok canım, kadına öyle geliyor. Aslında adamcağız, düzenli ilişki içerisinde kendini güvende hissetmeye başladı sadece. Bedenine ve ruhuna yer buldu, yerleşti, her şey yolunda gidiyor. Yaramaz bir durum yok. Kadına da, sevgisine ve ilgisine de güven duyuyor. Her şey yolunda canııımmmm!</p>

  <p class="normal">Kadına sorarsan, adam değişti! E değişti tabii! “Her şey yolunda, ilişkimiz güzel gidiyor, eskisi gibi özen göstermem gerekmiyor,” demiyor tabii adam, ama “Ooohhhh, tamam ya, işte bu, rahatız, huzurluyuz, seviyoruz, seviliyoruz, yiyoruz, içiyoruz, eh bundan iyisi can sağlığı,” bilinci yerleşmiş durumda içeriğine. Kadın, “Seninle şu kadar zamandır birlikteyiz, altı ay önce bugün şunu ya da bunu yapmıştık,” dediğinde, adam, erkek doğası gereği, “Hımmm, o kadar oldu mu ya? Şu arabanın yağını, şanzımanını bir kontrol ettirsem iyi olur,” diye düşünebiliyor. Kadın, adamın yüzündeki ifadeye bakıp hemen yanı başına eyvah diye beni, yani korkuyu çağırabiliyor! Yüzündeki ifade, ona yanlış bir şey söylemiş olduğunu ve adamın aslında o günü hatırlamaktan hoşnut olmadığını düşündürebiliyor kadına. “Ne oldu hayatım?” dese bir türlü, demese bir türlü. Cesaretini toplayıp dediğinde, “Hiiiiç...” yanıtını alıyor çoğunlukla! Ne desin adamcağız? “Bana arabamın bakım zamanının geldiğini hatırlattın,” diyebilir mi? Ama o “Hiiiiç...” yanıtı beni, yani korkuyu artırıyor. Kafasındaki düşünceler, bindiği otobüsler haline gelmeye başlıyor. Biniyor benimle dolu otobüslere, gidiyor tanımadığı, bilmediği yerlere, o otobüsler onu uçurumların kenarından geçiriyor, bazen uçurumlara düşürüyor, zihinsel kazalar geçiriyor. Bir bakıyorsunuz, o bindiği otobüslerin geçtiği yerlerdeki her şey onun sanki gerçeği haline geliyor. Yarattığı senaryolar, sanki varmış, olmuş, gerçekmiş gibi hissetmeye başlıyor. Ben, adamın en ufak bir hareketinde, kadının beklentileri doğrultusunda değil de, aksi olmasa da farklı yönde yaptığı veya söylediği herhangi bir şeyde büyüyorum, büyüyorum, büyüyorum. Kadını artık ben içime alıyorum ve o benim içimde yok olmaya başlıyor. Kendisi benim içimde yok oldukça, adamı da o girdabın içine çekmeye çalışıyor. Adam direndikçe başlıyor kavgalar, gürültüler; yandaşım, kardeşim kuşkuyla büyüyen kuzenimiz <span class="idebold">kıskançlık</span> her geçen gün daha fazla devreye giriyor. Adamın her hareketi, her saati, her dakikası, her işi, her dediği tek tek izlenmeye başlıyor. Adamın hapishanesi günden güne şekillenmeye ve hücresi her geçen gün daralmaya devam ediyor. Bir gün geliyor, adam hadi bana eyvallah, ben artık bu hapishanede yaşayamayacağım diyor ve çekip gidiyor! Kalıyor kadın benimle baş başa... Desem yanlış olur! Bana kapıldığı için tüm olanların yasını tutmaya başlıyor bu kez. Yeni korkulara bir gün yeni ilişkilerde kucak açarsa ne mi olur? TÜM YAŞADIKLARINDAN HİÇBİR ŞEY ÖĞRENMEMİŞ OLUR! Ve emeklerime çoook yazık olur.</p>

  <p class="normal">Sandığınızın aksine bu durumdan çok hoşnut veya mutlu değilim! Yalnızca görevimi yapıyorum. Benim adım korku! Çağrıldığımda gelirim ve görevimi yaparım. Sizler beni tanıyıp tanımladığınızda ve etiketlediğinizde, tam olarak ne olduğumu görüp adımı koyduğunuzda sahibim olursunuz; aksi takdirde, ben sizin sahibiniz olurum. Doğam gereği bu böyle; elimden başka türlüsü gelmez. Siz benim sahibim olmayı başardığınızda ben mutlu olurum, çünkü bir konuyu öğrenmiş ve kişisel gelişim yolunda adım atmışsınız demektir. Başaramazsanız, sil baştan! Aynı türden korkuyu bir daha, bir daha, bir daha yaşayacaksınız ki öğreneceksiniz, gelişeceksiniz. Keyif sizin, karar sizin, yetenek sizin! İster bir kerede öğrenin, ister bin kerede... Öğrenin de, önemli olan o! Öğrenmeden bu gezegeni terk edenleri de biliyorum çünkü.</p>
</body>
</html>
