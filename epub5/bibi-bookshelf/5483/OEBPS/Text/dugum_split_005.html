<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dugum</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_3">Mazlum ama Artık Mazlum Statüsünden Kurtulmaya Karar Vermiş ve Bu Kararını Uygulayan Kadının Monolog-Öyküsü</h1>

  <p class="indentmetin">• Bunlar hep sınavlarımız. Sınav, sınav, nereye kadar?</p>

  <div class="clrb"></div>

  <p class="indentmetin">• ‘Buraya kadarmış,’ demek ne mümkün!</p>

  <div class="clrb"></div>

  <p class="indentmetin">• Can çıkar, huy çıkmaz mı acaba?</p>

  <div class="clrb"></div>

  <p class="indentmetin">• Sonuna kadar gideceğim!</p>

  <div class="clrb"></div>

  <p class="normal">Bana yalan söylediğini biliyorum sevgilim, ama yalanlarına inanmak hoşuma gidiyor ya da onların doğru olduğunu kabul etmek istiyorum. Haksızlık etmeyelim; her dediğin yalan değildir herhalde. Ama söylediklerinin birçoğunun doğruyu yansıtmadığını biliyorum, diye sözlerimi az buçuk yumuşatayım. Bunlara zaman zaman ‘tam anlamıyla gerçeği yansıtmayan söylemler’ de diyebilirim. Hayır, dur, kesme sözümü... Hazır, kendimi <span class="idebold">net, içten</span> ve <span class="idebold">dürüst</span> bir şekilde ifade edebilmeye başlamışken bırak gideyim sonuna kadar. Yıllardır söylemediklerimi artık söylemek, boğazımdaki bu düğümü çözmek istiyorum. Bu bir isyan değil; bu yalnızca bir kendini ifade etme; net, içten ve dürüst... Sonucu ne olursa olsun, artık kendimi öncelikle kendime, sonra sana ifade etmek istiyorum. Yardım et, çözeyim düğümlerimi, <span class="idebold">ben</span> olayım, <span class="idebold">özgür</span> olayım...</p>

  <p class="normal">Nasıl? İstemiyor musun? İsteyeceğini zaten hiç düşünmemiştim, ama ben seni hep dinledim aşkım. Yalan olduğunu hissede hissede dinledim. Bir şeyleri gizlediğini bile bile dinledim. Bir gün benim de konuşma sıram gelir, diye dinledim... Hayır, yanlış bu söylediğim. Aslında benim de sıram gelir diye hiç düşünmemiştim, çünkü ben doğruyu söylemediğini düşünmüyordum, kendime bunu düşünme iznini, özgürlüğünü vermiyordum ki benim de sıram gelir diye bir misilleme anlayışı içine gireyim... Ben sana inanmayı SEÇTİM! Hah işte, bak sonunda doğru sözcüğünü buldum. Bunu bulana kadar KURBAN psikolojisi içindeydim ben sevgilim. Koşulların kurbanıydım sanki... Seni çok seviyordum, ne yapabilirdim? İnanmalıydım, inanmadan yaşayamazdım. İnanmak ve ‘Ne yapayım, inanmak zorundayım’ demek, öyle düşünmek en kolayıydı. Sorumluluğu kendi üzerime almak benim için ne zordu, bir düşünsene. Ben mazlumdum, ben mağdurdum, ben aldatılmıştım, ben kandırılmıştım, ben zavallıydım, benim başka bir şansım yoktu... AMAN TANRIM! Bu nasıl bir hayattı böyle sevgilim, aşkım, bi’tanem? Nasıl bir kandırmacaydı bu?</p>

  <p class="normal">Ama dur bi’dakka, aslında en başından başlayayım da senin aklını karıştırmayayım bebeğim. Zaten yeterince aklın karışacak, neye uğradığını şaşıracaksın, bari en başından tek tek anlatayım, ben neredeydim, nereye geldim; sen neredeydin, nereye geldin; biz neredeydik, nereye geldik... Aklını çok fazla karıştırarak haksızlık etmek istemiyorum sana. Evet, kesinlikle dinleyeceksin! Gerekirse arkandan geleceğim, anlatacağım sana; ki şu günümüzün modası ’Issız Adam’lardan biri olarak kalma; aş kendini ve <span class="ideitalik">gerçek sen</span> ol... Bakarsın, her şeye rağmen bir ortak geleceğimiz hâlâ olabilir; ama tek koşul, kendini aşmış, kapasitesini kullanmaya karar vermiş, seçimlerine sahip çıkan bu kadını bu <span class="ideitalik">gerçek</span> haliyle kabullenmen... Zor tabii, ama olanaksız değil aşkııımmmm...</p>

  <p class="normal">Şimdi, sen geldin, hayatıma girdin, beni esir aldın, diye başlasam belki, hatta kesinlikle “YUH!” diyeceksin, ama aşkım inan böyle oldu. Ben açtım (duygusal anlamda), açıktım (mecazi anlamda), sevgisizdim (gerçek anlamda), niyetsizdim (yan cebime koyabilirsin anlamında), bıkkındım (tam anlamıyla), usanıktım (kesin anlamıyla), ilişki isteksiziydim (eh, olursa ne yapalım katlanırım anlamıyla)... Sen geldin, ağzımdan girdin, burnumdan çıktın (tam anlamıyla!), beni ikna ettin... Yok, burada bir duralım; yiğidi öldürelim, hakkını yemeyelim. O kadar da değil. Şöyle bir düzeltme yapalım (söz, elimden geldiğince objektif olmaya çalışacağım sevgilim):</p>

  <p class="normal">‘Yan cebime koy anlamında isteksizdim’ kısmını tekrar edeyim. Neden olmasın, dedim? Çok mu yakışıklıydın? Yooo... Çok mu, olmazsa olmazımdın? Yoooo... Ama bir şeytan tüyün olduğu da kesin(di)... (Bu, hâlâ var anlamında bir parantez içinde “-di” oldu...) Hoştun, sevimliydin, gururumu okşuyordun, güzel sözlerin beni benden alıp götürüyordu. Ben, o günkü ben olarak ‘kandırıldım senin tarafından aşkım’, ama bugünkü ben olarak ‘kandırılmayı seçtim’ bebeğim. Aradaki farkı hâlâ görmüyor musun? Gerçeğini gizlemiş ben ve gerçeğini ortaya döken ben arasındaki farkı diyorum sevgilim. <span class="ideitalik">Kurban ben</span> ve <span class="ideitalik">seçimini yapan ve seçiminin arkasında duran ben</span> arasındaki farkı diyorum canım sevgilim. Tamam, daha sırası gelmedi anlamanın demek ki... O zaman aynen devam ediyorum canımın içi.</p>

  <p class="normal">Sen, o zamanki beni kandırdın, ilişkiye ikna ettin; neye uğradığımı bilemeden, senin dümen suyuna girdim. Ayaklarım yerden kesildi. Güzel sözlerin, güzel mesajların, hele yanımdaykenki o tatlı bakışların, sevgi dolu sözcüklerin... Başka bir dünyaydı, bambaşka bir dünyaydı. Ne güzeldir her ilişkinin ilk zamanları!.. Peki, tamam, her ilişkinin olmayabilir, ama çoğu ilişkinin ilk zamanları harikadır. Hiç bitmesin dediğim anlar yaşıyorduk. Hatta,onlar da yetmiyordu, nasıl daha fazlası paylaşılabilir, diyorduk. Nasıl da insanın canı, ilişkinin en başına dönsek de daha dolu yaşasak; yeniden yaşarken, o önceden yapılan hataları yapmasak diye çekiyor, di’mi aşkım? Ama hatalar olmasa, ben şimdiki ben olur muydum sevgilim? Her insan, kendi hatasını yapma ve sonuçlarını yaşama hakkına sahiptir sevgilim. Keşke başkalarının hatalarından öğrenebilseydik de kendimiz yapmasaydık, ama yok böyle bir şey. Neyse, dönelim ilişkimizin o güzel günlerine...</p>

  <p class="normal">Aylar geçti, yoksa yıllar mıydı? Fark etmez; bazılarında aylar geçer, bazılarında yıllar, bazılarında haftalar, hatta bazılarında sadece günler ve ilişkinin rengi, derecesi ve kalitesi değişebilir. (Günümüz ‘aşklarında’ genellikle 1-2 günle sınırlı olduğu rivayeti de vardır. Hatta bu rivayet değil de, gerçek olabilir.) Çabuk eriyen, giden, sıradanlaşan, standartlaşan, öpücüklerin plastikleştiği, aramaların sormaların seyrekleştiği, ama birbirimize de sırtımızı dönemediğimiz, ilişkiye devam ettiğimiz günlere geldi sıra. Yanlış anlama, sevgimiz bitti demiyorum, yalnızca tutkuyu yitirdiğimiz günlerden söz ediyorum. Tutkuyu bir yerlerde yitirince ne gerekiyordu bize aşkım? Ortak bir yaşam amacına sarılmak... Biz birbirimizi istiyorduk, birbirimizi kaybetmek istemiyorduk. Ama bir yandan da ortak bir yaşam amacı bulamıyorduk sanki... Bulabilirdik, ama bu bir SEÇİM anlamına gelirdi ve biliyorduk ki ‘her seçiş, aslında bir vazgeçiştir’. Buna hazır olmak nasıl da zordur aşkım, ah nasıl da zordur!</p>

  <p class="normal">YAZARIN NOTU: Şimdi, aslında burada yazar olarak bir başka çatal açıp ilişkiyi bitirebilirdim. İlişkilerin öyle bir gidişatı da var tabii. Ama bizim bu öyküde irdelediğimiz, tutkusunu yitirmesine rağmen devam etmek isteyen ilişkiler. Öteki türlüsü olsaydı, adam terk ederdi, kadın yıkılırdı ve önündeki uzun yıllar boyunca erkeklere güvensizlik içinde, ama her an yeni bir ilişkiye, “Ama canım, bu çok farklı, hiç onun gibi değil,” inancıyla başlayabilirdi. ÇÜNKÜ YAŞAM ASLINDA BÖYLE BİR ŞEY. Bizim bu öykümüzün konusu ise, yineliyorum, bitmeyen, bitemeyen ilişkilerin bir türü... Onların da farklı türleri var, bu bir türü yalnızca...</p>

  <p class="normal">Ne diyordum aşkım? Biz birbirimizden vazgeçemiyorduk... “Neydi bir arada tutan şey ikimizi?” diyor ya Yeni Türkü, işte öyle bir durum söz konusuydu. Yiyorduk birbirimizi, tüketiyorduk... Hırpalıyorduk; sanki yok ederek birbirimizden kurtulmaya çalışıyorduk, ama vazgeçemiyorduk da bir yandan. Bana yalanlar söylemeye başladığını o zaman fark ettim aslında, ama fark etmek istemedim. Ya da <span class="ideitalik">bugünkü ben</span>’in deyişiyle, fark etmemeyi SEÇTİM! O zamansa örttüm üstünü yalanlarının, gözümün önünde tek tek açılmalarına karşın yok saydım onları. ‘Beni seviyor, beni çok seviyor, biz birbirimiz için yaratılmışız; bensiz o, onsuz ben yokuz, olamayız...’ İşin ilginç tarafı, sen de bunları hep vurguladın. ‘Bırak beni, ben bırakamıyorum, sen bırak’ dediğimde, sen de bırakamadın. Neden bırakamadığını inan bilemiyorum, açıklayamıyorum. Dediğim gibi, şarkının da dediği gibi; neydi bizi bir arada tutan şey, bilmiyorum...</p>

  <p class="normal">Başka kadınlar oldu, biliyorum. Adım gibi biliyorum şimdi. Ama sen hep bana geldin, bana döndün. Neden sevgilim? Neden aşkım? Bu yalnızca bir statükoyu koruma, alıştığından vazgeçememe durumu muydu? Sanmıyorum. Bilinene meydan oku, bilinmeyeni kucakla. Bugün buna yürekten inanıyorum ben sevgilim. Bu, yeni bir sevgili bulmak anlamına gelmiyor. Bir şey yolunda gitmiyorsa; bir şey huzurdan, keyiften çok, acı veriyorsa salıver gitsin, sonrasını yaşayarak öğren, anlamında bir tümce. Zor da olsa özgürlüğünü ver, özgürlüğünü eline al, acı çeksen de, benim seçimimdi bu diyerek katlan sonucuna anlamında bir tümce. Bunu yapamadık sevgilim, ikimiz de yapamadık. Neden bilmiyorum? Sana, sen biliyor musun diye sormuyorum artık, çünkü sen zaten düşünmek bile istemedin. Senden kopmak istemiyorum, böyle gelmiş, böyle gitsin davranışı içindeydin hep. Ama aşkım, bu beni kesmedi, kesemezdi. Ben böyle bir ilişki istemedim, istemiyorum. Acı da çeksem, acıdan kavrulsam da, farklı bir noktada olmak istiyorum sevgilim.</p>

  <p class="normal">Şimdi son tahlilde duruma bakıyorum ve şunu görüyorum bebeğim: Zaman akmıştır, gitmiştir, zamanı geri çevirmek (kuantum mekaniğini ha deyince yaşamak mümkün olmadığına ve bu gezegenin lineer zamanına mahkûm olduğumuza göre) mümkün olsa bile bir işe yaramayacağı için (çünkü yaşanmış olan her şey yaşanmıştır ve yaşanması gerektiği için yaşanmıştır; hatalar yapılmıştır ve yapılması gerektiği için yapılmıştır) bizi bağlayan bugünkü durumdur.</p>

  <p class="normal">Ben bugün kimim, neyim, nereden nereye geldim? Ben bugün <span class="ideitalik">acıların kadını</span> olmamayı SEÇİYORUM sevgilim. Ben bugün hayıflanmamayı, olanı olduğu gibi kabul etmeyi, ahla vahla zamanı geçirmeden (zaman çooook değerli ve ‘lineer dünya zamanı’nda geri sar tuşu yok) <span class="ideitalik">bugünkü ben</span>i yaşanmışlıkları ve yaşamışlıklarıyla sevmeyi SEÇİYORUM. Seninle geçirdiğim her gün, her an çok değerliydi. Dikkat et, çok güzeldi demiyorum, çok değerliydi diyorum. Beni, <span class="ideitalik">bugünkü ben</span> yapan her şey, her an, her dokunuş, her hissediş çok ama pek çok değerliydi, diyorum aşkım.</p>

  <p class="normal">Seni seviyorum sevgilim. Seni çok seviyorum. Seni sevmeyi seviyorum. Seni, beni sevdiğin için değil, kendi seçimimle, iyisiyle kötüsüyle, acısıyla tatlısıyla, seni her şeyinle, her halinle sevmeyi SEÇİYORUM! Defolarını biliyorum. Bazılarını değiştirebilirsen, değiştirme çabasını ve emeğini gösterirsen kesinlikle çok sevinirim. Ama değiştiremediklerini de olduğu gibi kabul ediyorum. Varlığını seviyorum ve bana uymayan, ters düşen davranışlarını da “Amaaaan, iyi ki var, bunu da yapıversin,” diye oldukları gibi kabul ediyorum. Sakın şımarma! Bir koşulum var tabii! Yalan istemiyorum, dolan istemiyorum; <span class="idebold">netlik, dürüstlük</span> ve <span class="idebold">içtenlik</span> istiyorum senden. İlişkimizde sağlıklı iletişim istiyorum senden. Seçimlerine sahip çıkmanı, seçimlerinin arkasında mertçe, dürüstçe durabilmeni, yanlış yaptığını düşündüğünde ya da hissettiğinde net, dürüst ve içten bir şekilde “Yanlış yaptım” diyebilmeni bekliyorum senden. “Yapmaya çalıştım, elimden gelenin en iyisini yaptım, ama elimden gelenin en iyisi gerçekten buydu sevgilim” diyebilmeni istiyorum.</p>

  <p class="normal">Bunların hepsi sınav aşkım. Sınavlarımız nereye kadar? Yaşadıkça... Hep... Onlarsız gelişebilir miydim ben? Onlarsız bu noktaya varabilir miydim sevgilim?</p>

  <p class="normal">Can çıkar, huy çıkmaz mı bebeğim? Yanlış... Niyet olsun, istek olsun, can çıkmadan huy çıkar sevgilim... Niyet varsa, bir yol mutlaka vardır canımın taaa içi...</p>

  <p class="normal">Ne diyorsun sevgilim? “Buraya kadarmış...” deyip çekip gidecek misin? Tamam mı, devam mı aşkım? Bu <span class="ideitalik">gerçek ben</span>i sevdiysen kal, gitme; net, dürüst ve içten iletişimimize sevgimizden bir doz katıp yola taze bir çift gibi devam edelim.</p>

  <p class="normal">Seni seviyorum, seni çok seviyorum ve ben sonuna kadar gideceğim bebeğim. Var mısın?</p>

  <p class="normal">Ve şimdi de yukarıdaki monolog-öyküyle erkeklere haksızlık yapmış olma kaygısı taşıyan ve “Yok böyle bir şey!” demek isteyen bir kadın yazarın (yani bendenizin) erkek için oluşturulmuş monolog-öyküsü var sırada:</p>

  <p class="normal">Yukarıdaki monolog-öyküyü alıyoruz, “Başka kadınlar vardı” kısmını “Başka erkekler vardı”ya çeviriyoruz, “Yakışıklı mıydın?” sorusunu “Güzel miydin?”e dönüştürüyoruz ve aynen aşağıya monte ediyoruz... DA DİYEBİLİRDİM, AMA BU ERKEKLERE HAKSIZLIK OLURDU; çünkü daha iyisini hak ediyorlar. Bu yüzden, az sonra, erkeğin ağzından da ayrı, özgün ve olabildiğince sahici bir monolog-öykü aktaracağım.</p>
</body>
</html>
