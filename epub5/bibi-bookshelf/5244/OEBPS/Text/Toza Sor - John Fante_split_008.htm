<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_7" /></span></b></span>

    <p class="calibre9"><a class="pcalibre pcalibre1" id="bookmark5"></a></p>

    <p class="calibre1"><span><!--[if gte vml 1]><v:shape id="Resim_x0020_6" o:spid="_x0000_i1040"
 type="#_x0000_t75" alt="fk illisturation" style='width:438pt;height:84pt;
 visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image010.jpg" v:shapes="Resim_x0020_6" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538070"><span class="font"><b class="calibre2"><span class="calibre3">BEŞİNCİ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Açlıktan ölmüyordum. Yatağımın altında eski portakallar duruyordu. O gece üç-dört portakal yedikten sonra Bunker Hill’i karanlıkta yürüdüm ve kent merkezine indim. <i class="calibre8">Columbia Birahanesi</i>’nin karşısındaki karanlık bir kapının eşiğinde durup Camilla Lopez’i seyrettim. Aynıydı, üstünde önlüğü vardı yine. Onu gördüğümde bir ürperti hissettim, gırtlağımda bir yanma. Bir süre sonra o tuhaf duygu kayboldu ve ayaklarım ağrıyana dek karanlıkta dikildim.</span></span></p>

    <p class="calibre9"><span class="font"><span>Bir polisin bana doğru geldiğini görünce oradan uzaklaştım. Boğucu bir geceydi. Mojave çölünün kumu uçuşuyordu kentte. Neye dokunsam ince kum taneleri yapışıyordu parmaklarıma. Odama döndüğümde daktilomun mekanizmasına kum dolduğunu fark ettim. Kulaklarımın içine girmişti, saçıma girmişti kum. Elbiselerimi çıkardığımda toz halinde yere döküldü. Çarşafım bile kumluydu. Yatağa uzandım. <span>St.Paul</span> Oteli’nin odamı bir aydınlatıp bir karartan kırmızı ışığı mavimtraktı şimdi, kasvetli.</span></span></p>

    <p class="calibre9"><span class="font"><span>Ertesi sabah portakal yiyemedim. Düşüncesi bile midemi bulandırmaya yetiyordu. Bir şiire kent merkezinde aylak aylak dolaştıktan sonra öğleye doğru kendime acımaya başladım, önünü alamadığım bir hüzün kapladı içimi. Odama döndüğümde kendimi yatağa bırakıp hıçkıra hıçkıra ağladım. Uzun süre ağladıktan sonra kendimi iyi hissettim tekrar. Samimi ve arınmış. Oturup anneme dürüst bir mektup yazdım. Haftalardır ona yalan söylediğimi itiraf ettim; lütfen para gönder, eve dönmek istiyorum.</span></span></p>

    <p class="calibre9"><span class="font"><span>Mektubu yazarken Hellfrick girdi içeri. Pantolon giymiş, bornozunu çıkarmıştı, hemen tanıyamadım. Tek kelime etmeden masanın üstüne on beş sent koydu. “Dürüst adamım ben evlat,” dedi. “Dürüstlüğümden şüphe etme bir daha.” Ve dışarı çıktı.</span></span></p>

    <p class="calibre9"><span class="font"><span>Parayı avucuma alıp okşadım. Pencereden fırladığım gibi markete koştum. Minik Japon beni görür görmez <span>kesekağıdını</span> alıp portakal sandığının başına geçti. Yanından geçip bisküvi reyonuna gittiğimi görünce hayretten küçük dilini yutacaktı neredeyse. İki paket bisküvi aldım. Yatağıma oturup elimden geldiğince çabuk indirdim bisküvileri mideme, yanında da su içtim. Bitirdiğimde kendimi çok iyi hissettim. Midem doluydu ve beş sentim vardı. <span>Beş sent, <i class="calibre8">Columbia Birahanesine.</i> gidebileceğim</span> anlamına geliyordu. Anneme yazdığım mektubu yırtıp geceyi beklemek üzere yatağa uzandım. Bekledim. Midem bisküvi, yüreğim arzu doluydu.</span></span></p>

    <p class="calibre9"><span class="font"><span>Kapıdan girmemle beni görmesi bir oldu. Memnun olmuştu; gözlerinin büyümesinden anlamıştım. Yüzü aydınlandı ve benim gırtlağım yanmaya başladı yine. Birden öylesine mutlu, kendimden ve gençliğimden öyle emindim ki. Aynı masaya oturdum. Canlı müzik vardı o gece, piyano ve keman; kısa saçlı, erkeksi yüzlü iki kadın <i class="calibre8">Dalgaların Üstünde</i> şarkısını çalıyorlardı. Tra la <span>la,</span> ve ben Camilla’nın elindeki bira tepsisi ile raksedişini izledim. Saçları öylesine siyah ve gürdü ki ensesini üzümler örtmüştü sanki. Kutsal bir yerdi bu birahane. Oradaki her şey kutsaldı, iskemleler, masalar, Camilla’nın elindeki bez, ayağının dibindeki talaş. O bir Maya Prensesi, orası da onun şatosuydu. Yırtık çarıklarının süzülüşünü izledim ve onlara sahip olmak için delice bir istek duydum. Geceleri onları göğsüme bastırıp uyumak ne güzel olurdu. <span>Ellerimde tutup koklamak.</span></span></span></p>

    <p class="calibre9"><span class="font"><span>Masamın yakınına gelmedi, ama mutluydum. Hemen geline Camilla; burada tek başıma oturup bu ender duyulan heyecana alışayım; zihnim eşsiz zerafetinin sonsuz yalnızlığında gezinirken yalnız bırak beni; bir süre için, <span>açık gözlerle</span> seni düşleyip açlığını çekmek istiyorum.</span></span></p>

    <p class="calibre9"><span class="font"><span>Sonunda geldi, tepsisinde bir fincan kahve ile. <span>Aynı kahve, aynı çatlak kahverengi fincan.</span> Gözleri her zamankinden de siyah ve iriydiler, yumuşak adımlarla bana doğru gelirken yumuşak bir gülümseme vardı yüzünde, yüreğimin çarpıntısından bayılacağımı sandım. Yanımda durduğunda kolalı önlüğün temiz kokusuna karışmış terinin kokusu geldi burnuma. Başımı döndürmüştü, sersemlemiştim. Kokuyu almamak için dudaklarımın arasından nefes aldım. Kahveyi döktüğüm için bana kızgın olmadığını ima eder bir biçimde gülümsedi; üstelik olanlardan son derece hoşnut kalmış gibi bir hali vardı, müteşekkirmiş gibi hatta.</span></span></p>

    <p class="calibre9"><span class="font"><span>“Çillerini fark etmemişim,” dedi.</span></span></p>

    <p class="calibre9"><span class="font"><span>“Boş ver çillerimi.”</span></span></p>

    <p class="calibre9"><span class="font"><span>“Kahve için kusura bakma,” dedi. “Burada herkes bira içer. Fazla kahve siparişi almayız.”</span></span></p>

    <p class="calibre9"><span class="font"><span>“Fazla kahve siparişi almıyorsunuz çünkü kahve berbat. Param olsa ben de bira içerdim.”</span></span></p>

    <p class="calibre9"><span class="font"><span>Elindeki kalemle ellerimi işaret etti. “Tırnaklarını yiyorsun,” dedi. “Vazgeçmelisin.”</span></span></p>

    <p class="calibre9"><span class="font"><span>Ellerimi ceplerime soktum.</span></span></p>

    <p class="calibre9"><span class="font"><span>“Bana öğüt verme. Sen kendini ne sanıyorsun?</span></span></p>

    <p class="calibre9"><span class="font"><span>“Bira ister misin?” diye sordu. “Ben ısmarlıyorum.”</span></span></p>

    <p class="calibre9"><span class="font"><span>“Bana bir şey ısmarlama. Bu iğrenç kahveyi içip buradan çıkacağım.”</span></span></p>

    <p class="calibre9"><span class="font"><span>Bara gidip bir bira söyledi. Cebinden çıkardığı bozuk paralarla biranın parasını ödedi. Birayı bana getirip burnumun dibine koydu. Yaralamıştı beni.</span></span></p>

    <p class="calibre9"><span class="font"><span>“Götür şunu,” dedim. “Hemen götür, kahve istiyorum bira değil.”</span></span></p>

    <p class="calibre9"><span class="font"><span>Arka taraftan biri çağırdı ve yanımdan hızla uzaklaştı. Boş bira bardaklarını almak için masaların üstüne eğildiğinde dizlerinin arkası görünüyordu. İskemlemde kımıldadım, ayağım bir şeye çarptı, bir tükürük hokkasına. Camilla bara dönmüştü, bana gülümsüyor, başıyla birayı içmemi istediğini belirtiyordu. Şeytanlık yapmak geldi içimden, kötülük. Dikkatini çekip gözünün önünde birayı tükürük hokkasına boca ettim. Beyaz dişlerini alt dudağına geçirdi, rengi soldu.</span></span></p>

    <p class="calibre9"><span class="font"><span>Gözleri alev alevdi. Bir hoşluk kapladı içimi, arkama yaslanıp tavana baktım.</span></span></p>

    <p class="calibre9"><span class="font"><span>Mutfağı ayıran bölmenin arkasına girip kayboldu. Döndüğünde gülümsüyordu. Ellerini arkasında kavuşturmuştu, bir şey gizliyordu. Sabah gördüğüm yaşlı adam çıkıverdi bölmenin arkasından, olacakların beklentisi ile gülümsüyordu. Camilla bana el salladı. Korkunç bir şey gerçekleşmek üzereydi: tahmin edebiliyordum. Camilla arkasından sabah bıraktığım dergiyi çıkardı, havada salladı. Durduğu yerde ihtiyardan ve benden başka kimse göremiyordu onu, gösteri ikimiz içindi. İhtiyar gözlerini kocaman açmış izliyordu. Camilla parmaklarını ıslattıktan sonra derginin sayfalarını çevirip <i class="calibre8">Minik Köpek Güldü</i> öykümün olduğu sayfayı açtı ve benim ağzım kurudu. Dergiyi bacaklarının arasına sıkıştırıp yırtarken dudakları büzülmüştü. Sayfaları başının üstünde tutup salladı ve gülümsedi. İhtiyar da başını sallayarak davranışını hararetle onaylıyordu. Sayfaları minik minik parçalara ayırırken yüzündeki ifade gülümsemeden kararlılığa dönüştü. Muradına ermiş birinin rahatlığıyla parmaklarını açtı ve <span>kağıt</span> parçacıkları ayağının yanındaki tükürük hokkasına döküldüler. Gülümsemeye çalıştım. Ellerinin tozunu silkmek isteyen biri gibi ellerini çırptı. Sonra elini kalçasına koydu, omuzunu kaldırdı ve kırıtarak uzaklaştı. İhtiyar bir süre kaldı. Olayın tek tanığıydı. Sonra gösterinin bittiğine kanaat getirip bölmenin arkasına geçti.</span></span></p>

    <p class="calibre9"><span class="font"><span>Bir süre sonra iskemlemi geriye itip kalkmaya karar verdim. Camilla barda durmuş gidişimi izliyordu. Yaptığından pişmanlık duyduğunu gösteren küçük bir gülümseme vardı dudaklarında. Bakışlarımı kaçırıp dışarı çıktım ve yürümeye başladım, tramvayların ve kentin insanın üstüne çığ gibi gelen dayanılmaz gürültüsüne kavuşmaktan hoşnutlum. Ellerimi cebime sokup yürüdüm.</span></span></p>

    <p class="calibre9"><span class="font"><span>Birahaneden elli metre ancak uzaklaşmıştım ki birinin seslendiğini duydum. Döndüm. O’ydu. Yumuşak ayaklarının üstünde bana doğru koşarken cebindeki madeni paralar şıngırdıyordu.</span></span></p>

    <p class="calibre9"><span class="font"><span>“Delikanlı!” diye seslendi. “Delikanlı!”</span></span></p>

    <p class="calibre9"><span class="font"><span>Bekledim, yanıma geldiğinde nefes nefeseydi. Çabuk fakat yumuşak konuştu.</span></span></p>

    <p class="calibre9"><span class="font"><span>“Özür dilerim!” dedi. “Neden böyle davrandığımı bilmiyorum.</span></span></p>

    <p class="calibre9"><span class="font"><span>İnan bana.”</span></span></p>

    <p class="calibre9"><span class="font"><span>“Boşver,” dedim. “Önemi yok.”</span></span></p>

    <p class="calibre9"><span class="font"><span>Birahaneye doğru bakıp duruyordu. “Dönmek zorundayım,” dedi. “Birazdan farkına varırlar. Yarın akşam da gel, lütfen. Her zaman o kadar kötü değilim. Bu akşam için özür dilerim. Lütfen gel, lütfen!” Kolumu sıktı. “Gelecek misin?”</span></span></p>

    <p class="calibre9"><span class="font"><span>“Belki.”</span></span></p>

    <p class="calibre9"><span class="font"><span>Gülümsedi. “Bağışladın mı beni?”</span></span></p>

    <p class="calibre9"><span class="font"><span>“Tabii.”</span></span></p>

    <p class="calibre9"><span class="font"><span>Kaldırımın ortasında durup birahaneye dönüşünü izledim. Birkaç adım gittikten sonra dönüp bana bir öpücük yolladı <span>ve,</span> “yarın akşam, unutma!” diye seslendi.</span></span></p>

    <p class="calibre9"><span class="font"><span>“Camilla!” diye bağırdım arkasından. “Bir dakika!”</span></span></p>

    <p class="calibre9"><span class="font"><span>Birbirimize doğru koşup ortada buluştuk.</span></span></p>

    <p class="calibre9"><span class="font"><span>“Çabuk ol!” dedi. “Kovulacağım.”</span></span></p>

    <p class="calibre9"><span class="font"><span>Ayaklarına baktım. Olacakları hissetmişti, irkildi. Kendimi çok iyi hissediyordum, soğukkanlı, deri değiştirmişçesine yeni. Tane tane konuştum.</span></span></p>

    <p class="calibre9"><span class="font"><span>“Şu çarıklar -onları giymen şart mı, Camilla? Yağlı bir Meksikalı olduğunu ve hep öyle kalacağım cümle <span>aleme</span> duyurmak zorunda mısın?”</span></span></p>

    <p class="calibre9"><span class="font"><span>Dehşet ifadesi ile baktı bana, dudakları aralıktı. Elleri ile ağzını örttü ve koşarak içeri girdi. Hıçkırdığını duydum.</span></span></p>

    <p class="calibre9"><span class="font"><span>Omuzlarımı geriye atıp kasıla kasıla yürüdüm, ıslık çalıyordum keyfimden. Yerde uzun bir izmarit gördüm, utanmaksızın eğilip aldım, yaktım, bir nefes çekip dumanı yıldızlara doğru üfledim. Ben bir Amerikalı’ydım ve bundan gurur duyuyordum. Bu muhteşem kent, bu geniş kaldırımlar, bu görkemli binalar benim Amerika’mın sesiydi. Biz Amerikalı’lar kumdan ve kaktüsten bir imparatorluk yaratmıştık. Camilla’nın halkı ellerine geçen fırsatı iyi kullanamamışlardı. Biz Amerikalı’lar becerikliydik. Ülkem için sana şükürler olsun Tanrım. Dünyaya bir Amerikalı olarak geldiğim için şükürler olsun.</span></span></p>
  </div>
</body>
</html>
