<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_11" /></span></b></span>

    <p class="calibre9"><a class="pcalibre pcalibre1" id="bookmark9"></a></p>

    <p class="calibre1"><span><!--[if gte vml 1]><v:shape id="Resim_x0020_10"
 o:spid="_x0000_i1036" type="#_x0000_t75" alt="fk illisturation" style='width:438pt;
 height:84pt;visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image014.jpg" v:shapes="Resim_x0020_10" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538074"><span class="font"><b class="calibre2"><span class="calibre3">DOKUZUNCU BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><i class="calibre8"><span>Columbia Birahanesi'ne,</span></i></span> <span class="font"><span>taksi ile gittim. Taksinin şoförü açık kapının tam önünde durdu. Arabadan inip bir yirmilik uzattım. Üstünü veremiyordu. İyi olmuştu çünkü ceplerimden bozuk para çıkarırken Camilla kapıda duruyordu. <i class="calibre8">Columbia Birahanesi</i>’nin önünde nadiren taksi dururdu. Camilla’yı kayıtsızca selamlayıp içeri girdim ve yine aynı masaya oturdum. Konuştuğunda Hackmuth’un mektubunu okuyordum.</span></span></p>

    <p class="calibre9"><span class="font"><span>“Bana kızgın mısın?”</span></span></p>

    <p class="calibre9"><span class="font"><span>“Hayır, değilim.” dedim.</span></span></p>

    <p class="calibre9"><span class="font"><span>Ellerini arkasında kavuşturup ayaklarına baktı. “Farklı görünmüyor muyum?”</span></span></p>

    <p class="calibre9"><span class="font"><span>Yeni ayakkabılar vardı ayağında, beyaz, topuklu.</span></span></p>

    <p class="calibre9"><span class="font"><span>“Çok güzel,” deyip Hackmuth’un mektubuna döndüm. Beni izliyordu, yüzü asılmıştı. Başımı kaldırıp göz kırptım. “Kusura bakma,” dedim. “İş.”</span></span></p>

    <p class="calibre9"><span class="font"><span>“Sipariş verecek misin?”</span></span></p>

    <p class="calibre9"><span class="font"><span>“Puro,” dedim. “Kaliteli olsun. Havana filan.”</span></span></p>

    <p class="calibre9"><span class="font"><span>Kutuyu getirdi. Bir tane aldım.</span></span></p>

    <p class="calibre9"><span class="font"><span>“Çok pahalı bunlar,” dedi. “Bir çeyrek.”</span></span></p>

    <p class="calibre9"><span class="font"><span>Gülümseyip bir dolar verdim.</span></span></p>

    <p class="calibre9"><span class="font"><span>“Üstü kalsın.”</span></span></p>

    <p class="calibre9"><span class="font"><span>Kabul etmedi.</span></span></p>

    <p class="calibre9"><span class="font"><span>“Senden almam,” dedi. “Yoksulsun.”</span></span></p>

    <p class="calibre9"><span class="font"><span>“Eskidendi o,” dedim. Puroyu yaktım, arkama yaslanıp tavana duman üfledim. “Fena değil,” dedim.</span></span></p>

    <p class="calibre9"><span class="font"><span>Arka taraftaki kadın müzisyenler <i class="calibre8">Dalgaların Üstünde</i>’yi katletmekle meşguldular. Yüzümü buruşturup paranın üstünü Camilla’ya doğru ittim.</span></span></p>

    <p class="calibre9"><span class="font"><span>“Söyle onlara Straus çalsınlar,” dedim. “Viyana valslerinden.”</span></span></p>

    <p class="calibre9"><span class="font"><span>Sadece bir çeyrek aldı ama hepsini almasında ısrar ettim. Müzisyenler donup kalmışlardı. Camilla beni işaret etti. El sallayıp sevinçle gülümsediler. <i class="calibre8">Viyana Ormanlarından Masallar</i>’ı çalmaya başladılar. Yeni ayakkabıları Camilla’nın ayaklarını vuruyorlardı. Eskisi gibi uçmuyordu. Çekinerek basıyor, dişlerini sıkıyordu.</span></span></p>

    <p class="calibre9"><span class="font"><span>“Bir bira ister misin?” diye sordu.</span></span></p>

    <p class="calibre9"><span class="font"><span>“Skoç viski istiyorum,” dedim. “<span>St.James</span>.”</span></span></p>

    <p class="calibre9"><span class="font"><span>Gidip barmenle konuştu, sonra döndü. “<span>St.James</span> yok. Ballantine’s var ama. Pahalı. Kırk sent.”</span></span></p>

    <p class="calibre9"><span class="font"><span>Kendime ve iki barmene birer tane söyledim. “Paranı bu şekilde çarçur etmemelisin,” dedi. Barmenlerin kadeh kaldırmalarına karşılık verip viskimden bir yudum aldım.</span></span></p>

    <p class="calibre9"><span class="font"><span>“İdare eder,” dedim.</span></span></p>

    <p class="calibre9"><span class="font"><span>Ellerini cebine sokmuş beni izliyordu.</span></span></p>

    <p class="calibre9"><span class="font"><span>“Yeni ayakkabılarım hoşuna gider sanmıştım,” dedi.</span></span></p>

    <p class="calibre9"><span class="font"><span>Hackmuth’un mektubuna dönmüştüm.</span></span></p>

    <p class="calibre9"><span class="font"><span>“Fena değiller,” dedim.</span></span></p>

    <p class="calibre9"><span class="font"><span>Topallayarak yan masaya doğru yürüdü ve boş bira bardaklarını toplamaya başladı. Kalbi kırılmıştı, üzgün görünüyordu. Viskimi yudumlayıp Hackmuth’un mektubunu tekrar tekrar okudum. Bir süre sonra masama geldi.</span></span></p>

    <p class="calibre9"><span class="font"><span>“Değiştin sen,” dedi. “Farklısın. Eski halini daha çok seviyordum,”</span></span></p>

    <p class="calibre9"><span class="font"><span>Gülümseyip elini okşadım. Sıcak, pürüzsüz ve esmerdi eli, parmakları uzun. “Meksikalı küçük prenses,” dedim. “Öyle tatlı, öyle masumsun ki.”</span></span></p>

    <p class="calibre9"><span class="font"><span>Elini hızla çekti, rengi solmuştu.</span></span></p>

    <p class="calibre9"><span class="font"><span>“Meksikalı değilim ben!” dedi. “Amerikalı’yım.”</span></span></p>

    <p class="calibre9"><span class="font"><span>Başımı salladım.</span></span></p>

    <p class="calibre9"><span class="font"><span>“Hayır,” dedim. “Benim gözümde hep tatlı, küçük bir yerli olacaksın. Meksika’dan bir çiçekçi kız.”</span></span></p>

    <p class="calibre9"><span class="font"><span>“Seni pis, İtalyan <span>orospu</span> çocuğu!”</span></span></p>

    <p class="calibre9"><span class="font"><span>Köreltmişti beni, gülümsemeyi sürdürdüm ama. Hiddetle uzaklaştı, ayakkabıları canını yakıyor, öfkeli bacaklarının hızını kesiyordu. Sözleri beni hasta etmişti, yüzümdeki gülümseme raptiye ile tutturulmuştu sanki. Müzisyenlerin yanındaki masayı siliyordu, öfkeyle, yüzü kara bir alev. Bana baktığında gözlerinden nefret fışkırıyordu. Hackmuth’un mektubu beni ilgilendirmiyordu artık. Cebime koyup başım önümde oturdum. Tamdık bir duyguydu içimde uyanan, tahlil ettiğimde o masada ilk oturduğumda aynı duyguya kapıldığımı hatırladım. Camilla bölmenin arkasına geçip kayboldu. Döndüğünde eski zerafetine kavuşmuştu, ayakları çabuk ve kararlıydı yine. Beyaz ayakkabılarını çıkartmış, eski çarıklarını giymişti.</span></span></p>

    <p class="calibre9"><span class="font"><span>“Özür dilerim,” dedi.</span></span></p>

    <p class="calibre9"><span class="font"><span>“Hayır,” dedim “Suç bende, Camilla.”</span></span></p>

    <p class="calibre9"><span class="font"><span>“Çıkıverdi ağzımdan.”</span></span></p>

    <p class="calibre9"><span class="font"><span>“Suç sende değil. Bende.”</span></span></p>

    <p class="calibre9"><span class="font"><span>Ayaklarına baktım.</span></span></p>

    <p class="calibre9"><span><span class="font"><span>“Beyaz ayakkabıların çok güzel.</span></span></span> <span class="font"><span>Bacakların harikulade, çok yakışmışlardı.”</span></span></p>

    <p class="calibre9"><span class="font"><span>Parmaklarını saçıma daldırdı ve memnuniyetinin sıcaklığı parmaklarından içime aktı. Boğazım yandı, derin bir mutluluk yayıldı tenime. Camilla bölmenin arkasına geçti, döndüğünde ayağında beyaz ayakkabıları vardı. Yürürken çenesindeki küçük kaslar kasılıyor ama o cesaretle gülümsüyordu. O çalışırken ben onu izledim ve suyun üstüne çıkan yağ gibi hafif hissettim kendimi. Bir süre sonra yanıma gelip arabam olup olmadığını sordu. Olmadığını söyledim. Onun vardı, yandaki oto parkta duruyordu. Tarif etti ve arabasında buluşup kumsala gitmek üzere sözleştik. Gitmek için kalktığımda solgun yüzlü barmen pis pis baktı bana. Görmezden gelip dışarı çıktım.</span></span></p>

    <p class="calibre9"><span class="font"><span>1929 model bir Ford’du arabası. Koltuk döşemelerinden at kılları fışkırmıştı. Çamurlukları vuruk, üstü açıktı. Arabaya oturup düğmeleri kurcaladım. Ruhsatı inceledim. Camilla Lopez yazmıyordu ruhsatta, Camilla Lombard yazıyordu.</span></span></p>

    <p class="calibre9"><span class="font"><span>Oto parka girdiğinde yanında biri vardı, karanlıkta kim olduğunu seçemedim. Ay ışığı yoktu, her yeri ince bir sis tabakası kaplamıştı. Sonra yakma geldiler ve yanındakinin uzun boylu barmen olduğunu fark ettim. Bana barmeni tanıştırdı, adı Sammy idi, sessiz ve kayıtsız bir tipti. Onu eve bıraktık. Spring sokağından birinci caddeye inip tren yolunu geçtik ve her yeri tangırdayan Ford’un gürültüsünü yankılayan bir gecekondu mahallesine vardık. Sammy kurumuş bir biber ağacının yapraklarını döktüğü bir yerde indi. Ön kapıya doğru yürürken ayaklarını hışırdayan yaprakların içinde sürüdüğünü duyabiliyordunuz.</span></span></p>

    <p class="calibre9"><span class="font"><span>“Kim bu?” diye sordum.</span></span></p>

    <p class="calibre9"><span class="font"><span>Sadece arkadaşıydı ve onun hakkında konuşmak istemiyordu. Ama onun için endişe duyuyordu; hasta bir dost için duyulan endişe okunuyordu yüzünde. Bu canımı sıktı, kıskandım, küçük sorular sormaya başladım. Verdiği kaçamak cevaplar daha da sıktı canımı. Tren raylarını geçip kent merkezine girdik tekrar. Görünürde araba yoksa kırmızı ışıkta geçiyor, biri önünü kesince avucunu klaksona dayalı tutuyordu. Binaların oluşturduğu kanyonda imdat çağrısından farksızdı klaksonun sesi. Gerekli gereksiz klakson çalıp duruyordu. Bir kez uyardım ama umursamadı.</span></span></p>

    <p class="calibre9"><span class="font"><span>“Bu arabayı ben sürüyorum,” dedi.</span></span></p>

    <p class="calibre9"><span class="font"><span>Asgari hız sınırının altmış olduğu Wilshire’a vardık. Ford’un o kadar hız yapması olanaksızdı ama orta şeritte kaldı, kocaman hızlı arabalar bizi sollayıp duruyordu. Bu onu delirtiyor, yumruğunu sallayıp küfür ediyordu. Bir kilometre kadar yol almıştık ki ayaklarından <span>şikayet</span> etli, direksiyonu tutmamı istedi. Ben direksiyonu tutarken o eğilip ayakkabılarını çıkardı. Sonra direksiyonu benden alıp sol ayağını Ford’un yanından dışarı çıkardı. Eteği balon gibi şişip yüzüne çarptı. Eteğini altına sıkıştırdı ama esmer bacakları pembe küloduna kadar açılmıştı. Dikkat çekiyordu. Yanımızdan geçen arabalar yavaşlıyor, kafalar pencerelerden dışarı çıkıyordu. Buna daha da içerlemişti. Bakanlara bağırıp çağırmaya başladı. Yanında oturmuş, <span>rüzgarda</span> çok çabuk yanan sigaramın keyfini çıkarmaya çalışıyordum.</span></span></p>

    <p class="calibre9"><span class="font"><span>Western ile Wilshire kavşağındaki trafik ışıklarına gelmiştik. İşlek bir kavşaktı. Sinemalardan, gece kulüplerinden ve restoranlardan akın akın insan çıkıyordu sokağa. Kırmızı ışıkta geçemedi çünkü önümüzde yeşil ışığın yanmasını bekleyen arabalar vardı. Arkasına yaslandı, sabırsız, asabi, bacaklarını sallayarak. Yüzler bize doğru dönmeye, klaksonlar ötmeye başlamıştı. Klaksonu özellikle sinir bir araba vardı, sürekli bize klakson çalıyordu. Camilla arkasına döndü ve alev saçan gözlerle arabadakilere yumruğunu salladı. Artık herkesin gözü üzerimizdeydi, herkes gülüyordu. İğneledim onu.</span></span></p>

    <p class="calibre9"><span class="font"><span>“Hiç olmazsa trafik ışıklarında çek bacağını içeri.”</span></span></p>

    <p class="calibre9"><span class="font"><span>“Off. Kes sesini!”</span></span></p>

    <p class="calibre9"><span class="font"><span>Hackmuth’un mektubuna sığınmaktan başka çarem yoktu, mektubu çıkardım. Cadde iyi aydınlatılmıştı, sözcükleri seçebiliyordum ama Ford katır gibi tepiyordu. Camilla arabası ile gurur duyuyordu.</span></span></p>

    <p class="calibre9"><span class="font"><span>“Harika bir motoru var,” dedi.</span></span></p>

    <p class="calibre9"><span class="font"><span>“Sesi iyi,” dedim tutunarak.</span></span></p>

    <p class="calibre9"><span class="font"><span>“Kendine bir araba almalısın,” dedi.</span></span></p>

    <p class="calibre9"><span class="font"><span>Ruhsatında neden Camilla Lombard yazdığını, evli olup olmadığını sordum.</span></span></p>

    <p class="calibre9"><span class="font"><span>“Hayır,” dedi.</span></span></p>

    <p class="calibre9"><span class="font"><span>“Neden Lombard öyleyse?”</span></span></p>

    <p class="calibre9"><span class="font"><span>“Hoşuma gittiği için,” dedi. “Bazen profesyonel olarak kullanırım.”</span></span></p>

    <p class="calibre9"><span class="font"><span>Ne demek istediğini anlamadım.</span></span></p>

    <p class="calibre9"><span class="font"><span>“Adını seviyor musun?” diye sordu. “Adının Johnson ya da Williams ya da başka bir şey olmasını istemez miydin?”</span></span></p>

    <p class="calibre9"><span class="font"><span>İstemediğimi, adımdan memnun olduğumu söyledim.</span></span></p>

    <p class="calibre9"><span class="font"><span>“Değilsin,” dedi. “Biliyorum.”</span></span></p>

    <p class="calibre9"><span class="font"><span>“Ama memnunum!” dedim.</span></span></p>

    <p class="calibre9"><span class="font"><span>“Değilsin.”</span></span></p>

    <p class="calibre9"><span class="font"><span>Yol kenarındaki yeşil palmiyeler mavimsi karanlıkta göze çarpıyor, kaldırımın kenarındaki beyaz çizgi önümüzde alev almış bir fitil gibi gidiyordu. Gökyüzünde çok az bulut olmasına rağmen tek yıldız bile yoktu. Yolun iki yanında da yüksek çalılar, asmalar, palmiye ve selvi ağaçları vardı.</span></span></p>

    <p class="calibre9"><span class="font"><span>Hiç konuşmadan Palisades’e vardık. Denizin üstündeki yüksek kayalıkların arasından sahile doğru yol alıyorduk. Yan tarafımızdan soğuk bir rüzgâr esiyor, külüstür savruluyordu. Önümüzdeki sis tabakası yere doğru sürünüyordu, karın üstü sürünen bir hayalet ordusundan farksızdı. Altımızda dalgalar kıyıyı beyaz yumruklarla dövüyor, geri çekiliyor ve tekrar saldırıyorlardı. Çekilen her dalga ile kıyıda giderek genişleyen bir gülümseme beliriyordu. Sarmal yoldan aşağı ikinci viteste indik. Sisten diller kaldırımı yalıyor, kaldırım terliyordu. Öyle temizdi ki hava. Şükran duygusu ile derin nefesler çekiyorduk içimize.</span></span></p>

    <p class="calibre9"><span class="font"><span>Arabayı uçsuz bucaksız bir kumsala çekti. Oturup denizi seyrettik. Kayalıkların altında hava sıcaktı. Elime dokundu. “Bana yüzmeyi öğretsene,” dedi.</span></span></p>

    <p class="calibre9"><span class="font"><span>“Burada olmaz,” dedim.</span></span></p>

    <p class="calibre9"><span class="font"><span>Dalgalar yüksek, gelgit güçlüydü, dalgalar çabuk geliyordu. Yüz metre kadar açıkta kırılıyor, kıyıya kadar geliyorlardı. Beyaz köpükler saçarak sahilde patlayışlarını izliyorduk.</span></span></p>

    <p class="calibre9"><span class="font"><span>“Yüzme durgun suda öğrenilir,” dedim.</span></span></p>

    <p class="calibre9"><span class="font"><span>Güldü ve soyunmaya başladı. Teni esmerdi, güneş yanığı değildi <span>ama,</span> doğal esmer. Ben bir hayalet kadar beyazdım. Karnım hafif yağ bağlamıştı. Gizlemek için karnımı içeri çektim. Beyazlığıma ve bacaklarıma baktı, gülümsedi. Suya doğru yürüdüğünde şükrettim.</span></span></p>

    <p class="calibre9"><span class="font"><span>Kum yumuşak ve sıcaktı. Denize karşı oturup yüzmekten söz ettik. Temel hareketleri gösterdim. Karın üstü yatıp kulaç atmaya, ayaklarını çırpmaya başladı. Yüzüne kum bulaşmıştı, doğruldu.</span></span></p>

    <p class="calibre9"><span class="font"><span>“Yüzme öğrenmek hoşuma gitmedi,” dedi.</span></span></p>

    <p class="calibre9"><span class="font"><span>El ele tutuşup suya girdik, kuma bulanmıştık. Su önce soğuk, sonra tam olması gerektiği gibiydi. İlk kez giriyordum okyanusa. Dalgaları göğüsleyip omuzlarım suyun altında kalana dek ilerledim, sonra yüzmeye çalıştım. Dalgalar beni kaldırıyordu. Dalgaların altına dalmaya başladım. Zarar vermeden üstümden kayıp gidiyorlardı. Öğreniyordum. Yüksek bir dalga geldiğinde kendimi tepesine bırakıyordum, beni sahile doğru götürüyordu.</span></span></p>

    <p class="calibre9"><span class="font"><span>Camilla’yı gözden kaçırmıyordum. Dizlerine kadar suya girmişti, dalga geldiğinde sahile doğru koşuyor, sonra geri geliyordu. Sevinç çığlıkları atıyordu. Büyük bir dalgaya yakalandı, bağırdı ve kayboldu. Bir süre sonra tekrar belirdi, gülüp bağırdı. Risk almamasını haykırdım ama sendeleyerek öne doğru ilerledi ve gelen dalganın altında kaldı. Dalganın içinde bir hevenk muz gibi yuvarlanmıştı. Kıyıya doğru yürüdü, vücudu pırıl pırıl, elleri saçlarındaydı. Yorulana dek yüzdüm, sonra denizden çıktım. Tuzlu su gözlerimi yakmıştı. Sırt üstü uzandım kumlara, nefes nefese. Birkaç dakika sonra gücümü toparlamıştım. Doğruldum, canım sigara içmek istiyordu. Camilla görünürde yoktu. Arabada olabileceğini düşünerek arabaya gittim. Arabada değildi. Kıyıya koşup köpüklerin arasında onu aradım. Adını çağırdım.</span></span></p>

    <p class="calibre9"><span class="font"><span>Sonra çığlığını duydum. Uzaktan geliyordu, dalgaların gerisinden, denizin çırpıntılı olduğu sisli bölgeden. Uzaklık yüz metre kadardı. Bir kez daha duydum çığlığını. “İmdat!” Suya girdim, ilk dalgayı omuzlayıp yürümeye başladım. Dalgaların gürültüsünden sesini duyamaz olmuştum. “Geliyorum,” diye bağırdım, tekrar tekrar, gücümü saklamak için durmak zorunda kalana dek. Büyük dalgalar sorun değildi, altlarına dalıyordum fakat küçük dalgalar kafamı karıştırıyor, yüzümü tokatlayıp ağzıma sıçrıyorlardı. Suyun çırpıntılı olduğu yere varmıştım nihayet. Küçük dalgalar ağzıma giriyorlardı. Camilla’nın çığlıkları kesilmişti. Çığlığını duymayı ümit ederek ellerimle suyu karıştırdım. Duymadım. Bağırdım. Sesim boğuktu, suyun altında bağırıyormuşum gibi.</span></span></p>

    <p class="calibre9"><span class="font"><span>Gücümün tükendiğini hissettim. Küçük dalgalar üstümden sıçrıyorlardı. Su yutuyor, batıyor, denizle boğuşuyor ve boğuşmamam gerektiğini biliyordum. Su sakindi orda oysa. Sahilde kükreyen dalgaları duyabiliyordum. Bağırdım, bekledim, yine bağırdım. Kollarımın ve küçük dalgaların sesinden başka ses gelmedi kulağıma. Sonra sağ bacağıma bir şey oldu, ayak parmaklarıma. Ayak parmaklarıma kramp girmişti. Bacağımı sallayınca sancı yukarı tırmandı. Yaşamak isliyordum. Tanrım, şimdi alma beni! Kıyıya doğru yüzmeye başladım.</span></span></p>

    <p class="calibre9"><span class="font"><span>Sonra dalgaların arasında buldum kendimi. Çok geçti ama. Yüzemiyordum, kollarımda derman kalmamıştı ve sağ bacağımda dayanılmaz bir sancı vardı. Nefes almaktı önemli olan. Suyun altındaki akıntı beni sürüklüyor, zaman zaman yuvarlıyordu. Camilla ve Arturo Bandini’nin sonu böyle olacaktı demek -ama o anda bile herşeyi yazıyordum, daktiloya takılmış bir sayfada görüyordum herşeyi, sonumun geldiğinden tamamen emindim. Suyun derinliği göğsüme geliyordu, çaresizdim ama zihnim berraktı, herşeyi kafamda kurguluyor, aşırı sıfatlardan kaçınmaya özen gösteriyordum. Bir sonraki dalga beni altına aldı ve su derinliğinin yarım metre olduğu yere attı. Ellerimin ve ayaklarımın üstünde sürünerek sudan çıktım. Bir yandan da bu olanlardan hiç olmazsa bir şiir çıkarmayı umuyordum. Camilla’yı düşündüm ve ağlamaya başladım. Gözyaşlarımın deniz suyundan daha tuzlu olduğunu fark ettim. Bir şeyler yapmalıydım, yardım çağırmalıydım. Ayağa kalkıp sendeleyerek arabaya doğru yürüdüm. Çok üşüyordum. Dişlerim takırdıyordu.</span></span></p>

    <p class="calibre9"><span class="font"><span>Dönüp denize baktım. Yirmi metre ilerde Camilla göğsüne gelen suyun içinde kıyıya doğru yürüyordu. Gülüyordu, katıla katıla, yaptığı şakanın çok komik olduğunu düşünüyor olmalıydı. Ama bir sonraki dalganın önüne bir yunus zerafeti ve ustalığı ile atladığını görünce ben hiç de komik bulmamıştım. Ona doğru yürüdüm, attığım her adımla güçlendiğimi hissediyordum. Yanına vardığımda tuttuğum gibi havaya kaldırdım, bağırıp çağırmasına, saçımı çekmesine aldırış etmeden kaldırabildiğimce havaya kaldırıp sığ suya çaldım. Nefesi kesilmişti. Saçından kavrayıp yüzünü çamurlu kuma sürttüm. Onu orda, ellerinin ve ayaklarının üstünde sürünürken, ağlayıp inlerken bıraktım ve arabaya gittim. Bagajda battaniye olduğundan söz etmişti. Battaniyeyi alıp sarındım, sıcak kuma yattım. Bir süre sonra yanıma geldiğinde battaniyeye sarınmış oturuyordum. Üstünden sular damlıyor, önümde durmuş çıplaklığından gurur duyarak vücudunu sergiliyordu.</span></span></p>

    <p class="calibre9"><span class="font"><span>“Hâlâ hoşlanıyor musun benden?”</span></span></p>

    <p class="calibre9"><span class="font"><span>Arada sırada ona bakıyor, başımı sallayıp gülümsüyordum. Battaniyeye basıp biraz kaymamı söyledi. Ona yer açtım, battaniyenin altına girdi. Teni kaygan ve soğuktu. Ona sarılmamı istedi, sarıldım. Sonra öptü beni, dudakları ıslak ve serindi. Uzun süre yattık orda ve ben endişeli, korkak ve tutkusuzdum. Farklılığımızı simgeleyen gri bir çiçek açmıştı aramızda sanki. Tam olarak bilmiyordum ne olduğunu. Beklediğini hissediyordum. Ellerimi karnında, bacaklarında gezdirdim. Onu arzuluyordum aslında ve aptal gibi sertleşmeyi bekledim, o beklerken kendimi zorlayarak, kumda yuvarlanıp saçımı yolarak, yoktu <span>ama,</span> zerresi bile, sadece Hackmuth’un mektubuna sığınma isteği ve yazılmayı bekleyen düşünceler vardı ama şehvet yoktu, korku sadece, ve utanç. Kendimi suçlayıp sövdüm ve suda olmayı istedim. Çekildiğimi hissetmişti. Sırıtıp doğruldu ve battaniye ile saçını kurulamaya başladı.</span></span></p>

    <p class="calibre9"><span class="font"><span>“Benden hoşlandığını sanmıştım,” dedi.</span></span></p>

    <p class="calibre9"><span class="font"><span>Cevap veremedim. Omuz silkip ayağa kalktım. Giyindik ve Los Angeles yoluna koyulduk. Konuşmuyorduk. Bir sigara yakıp tuhaf bir şekilde bana baktı, dudaklarını büzerek. Sigaranın dumanını yüzüme üfledi. Sigarayı ağzından çekip fırlattım. Yenisini yakıp derin bir nefes çekti, beni küçümseyen bir eda ile. Nefret ettim o anda ondan.</span></span></p>

    <p class="calibre9"><span class="font"><span>Batıda tepeler aydınlanmaya başlamıştı, altın ışık hüzmeleri gökyüzünü el feneri gibi tarıyordu. Hackmuth’un mektubunu çıkartıp bir kez daha okudum. Hackmuth şu anda New York’daki bürosuna giriyordu belki. O büronun bir yerinde benim <i class="calibre8">Çoktan Yitik Tepeler</i> öyküm duruyordu. Aşk herşey demek değildi. Kadınlar her şey demek değildi. Bir yazar enerjisini korumak zorundaydı.</span></span></p>

    <p class="calibre9"><span class="font"><span>Kente vardık. Nerede oturduğumu söyledim.</span></span></p>

    <p class="calibre9"><span class="font"><span>“Bunker Hill mi?” dedi gülerek. “Tam sana göre.”</span></span></p>

    <p class="calibre9"><span class="font"><span>“Mükemmel,” dedim. “Kaldığım otele Meksikalı kabul etmiyorlar.”</span></span></p>

    <p class="calibre9"><span class="font"><span>Sözlerim ikimizi de hasta etmişti. Otelin önüne çekip kontağı kapattı. Söylenecek başka bir şey kaldı mı, diye düşündüm. Kalmamıştı. Arabadan indim, selam verip otele doğru yürüdüm. Bakışlarını sırtımda hissettim, bıçak gibi. Kapıya geldiğimde seslendi. Arabaya döndüm.</span></span></p>

    <p class="calibre9"><span class="font"><span>“İyi geceler öpücüğü yok mu?”</span></span></p>

    <p class="calibre9"><span class="font"><span>Öptüm.</span></span></p>

    <p class="calibre9"><span class="font"><span>“Böyle değil.”</span></span></p>

    <p class="calibre9"><span class="font"><span>Kollarını boynuma doladı. Yüzümü kendine doğru çekip dişlerini alt dudağıma geçirdi. Canım yanmıştı, bir süre boğuştuktan sonra kurtuldum ondan. Kolunu koltuğun arkalığına atarak otele gidişimi izledi, gülümseyerek. Mendilimi çıkartıp dudağıma götürdüm. Kan lekesi vardı mendilimde. Gri holü geçip odamın kapısını açtım. Kapıyı kapattığımda o bir türlü gelmek bilmeyen arzu beni sardı. Beynim zonkluyor, parmaklarım karıncalanıyordu. Kendimi yatağa atıp yastığı ellerimle parçaladım.</span></span></p>
  </div>
</body>
</html>
