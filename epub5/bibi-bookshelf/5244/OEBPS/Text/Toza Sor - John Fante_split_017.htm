<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_16" /></span></b></span>

    <p class="calibre9"><a class="pcalibre pcalibre1" id="bookmark14"></a></p>

    <p class="calibre1"><span><!--[if gte vml 1]><v:shape id="Resim_x0020_15"
 o:spid="_x0000_i1031" type="#_x0000_t75" alt="fk illisturation" style='width:438pt;
 height:84pt;visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image017.jpg" v:shapes="Resim_x0020_15" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538079"><span class="font"><b class="calibre2"><span class="calibre3">ON DÖRDÜNCÜ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Hackmuth’dan iyi haber. Bir başka dergi <i class="calibre8">Çoktan Yitik Tepeler’in</i> kısaltılmış halini basmak istiyordu. Yüz dolar. Zengindim bir kez daha. Hataları telafi etme, geçmişi silme zamanı. Anneme beş dolar yolladım. Ondan bir teşekkür mektubu geldiğinde oturup ağladım. Cevap mektubunu yazarken yaşlar akıyordu gözlerimden. Beş dolar daha yolladım. Memnundum kendimden. Bazı iyi vasıflarım vardı. Biyografimin yazarını artık iyice yaşlanmış tekerlekli iskemledeki annemle konuşurken tahayyül edebiliyordum: iyi evlattır benim Arturo’m”, iyi baktı bana.</span></span></p>

    <p class="calibre9"><span class="font"><span>Arturo Bandini, romancı. Geçimini yazarlıktan sağlıyor, öykü yazarak başlamış. Şu aralar yeni bir kitap yazıyor. <span>Müthiş bir kitap.</span> İlk izlenimler olağanüstü. Joyce’dan beri görülmemiş bir anlatım. Hergün Hackmuth’un fotoğrafının karşısına geçip yüksek sesle yazdıklarımı okuyordum. Bir ithaf yazısı yazabilmek için saatler harcıyordum: J.C.Hackmuth’a, beni keşfettiği için. J.C.Hackmuth’a, hayranlıkla. Bir <span>dahiye</span>, Hackmuth’un New York’taki kulübünde Hackmuth’un başına üşüşen eleştirmenleri görebiliyordum. Batı yakasından yazan şu Bandini adlı çocuk kesinlikle büyük keşiflerinizden biri. Bir gülümseme beliriyor Hackmuth’un yüzünde, gözleri parlıyor.</span></span></p>

    <p class="calibre9"><span class="font"><span>Altı hafta, hergün birkaç tatlı saat, üç ya da dört, bazen beş tadına doyulmaz saat, sayfaların kümelendiği ve bütün diğer arzuların uykuda olduğu günler. Dünyada gezinen bir hayalet gibi hissediyordum kendimi bazen, insanlarla konuşup sokaklarda aralarına karıştığımda şefkat dalgaları akıyordu içimden. Büyük Tanrı, Sevgili Tanrı cömert davranmıştı bana, tatlı bir dil vermişti, bu yalnız ve yaşlı insanlar beni dinlediklerinde mutlu olacaklardı. Böyle geçiyordu günler. Rüya gibi, aydınlık günler. Bazen öyle bir mutluluk dalgası kaplıyordu ki içimi ışıklarımı söndürüp ağlıyordum ve içimi tuhaf bir ölüm arzusu kaplıyordu.</span></span></p>

    <p class="calibre9"><span class="font"><span>Böyle yazıyordu romanını Bandini.</span></span></p>

    <p class="calibre9"><span class="font"><span>Bir gece kapım çalındı, kapıyı açtım ve karşımdaydı.</span></span></p>

    <p class="calibre9"><span class="font"><span>“Camilla!”</span></span></p>

    <p class="calibre9"><span class="font"><span>İçeri girip yatağıma oturdu, kolunun altında bir şey vardı, bir tomar <span>kağıt</span>. Odamı inceledi: demek burada oturuyordum. Oturduğum yeri hep merak etmişti. Ayağa kalkıp odada dolaşmaya başladı, pencereden dışarı baktı. Uzun boyluydu Camilla, sıcak siyah saçları vardı ve ben öylece durup onu seyrettim. İyi de, neden gelmişti? Sorumu hissetmiş olmalıydı, yatağıma oturup gülümsedi.</span></span></p>

    <p class="calibre9"><span class="font"><span>“Arturo,” dedi, “neden sürekli kavga ediyoruz?”</span></span></p>

    <p class="calibre9"><span class="font"><span>Bilmiyordum. Mizaçlarımızın farklı olduğuna dair bir şeyler geveledim ama başını sallayıp bacak bacak üstüne attı, nefis bacakları aklıma takılıp kaldı, bacaklarını ellerime almak için müthiş bir istek duydum birden. Her hareketi, boynunun hafifçe dönüşü, önlüğünün altında kabaran iri göğüsleri, yatağın üstündeki zarif elleri, bütün bunlar fena halde rahatsız ediyordu beni. Tatlı ve acı veren bir ağırlık beni uyuşukluğa itiyordu. Ve sesinin tınısı; zaptedilmiş, müstehzi, kanıma ve kemiklerime işleyen sesi. Son haftalarda ne kadar huzurlu olduğum geldi aklıma, kendimi aldatmış, kendimi hipnotize etmiştim <span>sanki,</span> çünkü yaşamak buydu, Camilla’nın siyah gözlerine bakmak, beni küçümseyişine ümitle ve şeytanca bir zevkle karşılık vermek.</span></span></p>

    <p class="calibre9"><span class="font"><span>Ziyaretinin altında yatan bir neden vardı. Ne olduğunu öğrendim.</span></span></p>

    <p class="calibre9"><span class="font"><span>“Sammy’yi hatırlıyor musun?”</span></span></p>

    <p class="calibre9"><span class="font"><span>“Elbette.”</span></span></p>

    <p class="calibre9"><span class="font"><span>“Ondan hoşlanmıyorsun.”</span></span></p>

    <p class="calibre9"><span class="font"><span>“Kötü biri değil bence.”</span></span></p>

    <p class="calibre9"><span class="font"><span>“İyidir, Arturo. Onu daha iyi tanıma fırsatı bulsan seversin.”</span></span></p>

    <p class="calibre9"><span class="font"><span>“Mümkün.”</span></span></p>

    <p class="calibre9"><span class="font"><span>“O senden hoşlanıyor.”</span></span></p>

    <p class="calibre9"><span class="font"><span>Otoparktaki olaylı geceden sonra bunun doğru olamayacağını düşündüm. Camilla’nın Sammy ile ilişkisinde bazı şeyler geldi aklıma, iş sırasında ona küçük gülümseyişleri, onu eve bıraktığımız gece duyduğu endişe. “Seviyorsun onu, değil mi?”</span></span></p>

    <p class="calibre9"><span class="font"><span>“Tam da değil.”</span></span></p>

    <p class="calibre9"><span class="font"><span>Gözlerini yüzümden ayırıp odada gezdirdi.</span></span></p>

    <p class="calibre9"><span class="font"><span>“Bal gibi seviyorsun.”</span></span></p>

    <p class="calibre9"><span class="font"><span>O anda nefret ettim ondan çünkü bana çok acı çektirmişti. Dowson’dan arakladığım sonemi yırtmıştı, telgrafımı birahanede herkese göstermişti. O gece kumsalda beni aptal yerine koymuştu. Erkekliğimden şüphe ediyordu, gözlerindeki küçümseme bu şüpheden kaynaklanıyordu. Yüzünü ve dudaklarını seyrederken ona vurmanın ne büyük bir zevk olacağını düşündüm, yumruğumu var gücümle burnuna ve dudaklarına indirmenin.</span></span></p>

    <p class="calibre9"><span class="font"><span>Sammy’den söz etmeye başladı tekrar. Sammy’nin hayatta hiç şansı olmamıştı. Bir yerlere gelebilirdi ama sağlığı izin vermemişti.</span></span></p>

    <p class="calibre9"><span class="font"><span>“Nesi var?”</span></span></p>

    <p class="calibre9"><span class="font"><span>“Verem,” dedi.</span></span></p>

    <p class="calibre9"><span class="font"><span>“Yazık.”</span></span></p>

    <p class="calibre9"><span class="font"><span>“Fazla yaşamayacak.”</span></span></p>

    <p class="calibre9"><span class="font"><span>Umurumda değildi.</span></span></p>

    <p class="calibre9"><span class="font"><span>“Er ya da geç hepimiz öleceğiz.”</span></span></p>

    <p class="calibre9"><span class="font"><span>Onu dışarı atmayı düşündüm, buraya o heriften konuşmak için geldiysen defolup gidebilirsin çünkü ilgilenmiyorum, demeyi. Böyle bir şey söylemek yüreğime su serpebilırdi. Kendi tarzında harikuladeydi ve ben onu kovduğum için gitmek zorunda kalacaktı.</span></span></p>

    <p class="calibre9"><span class="font"><span>“Sammy burda değil artık. Gitti.”</span></span></p>

    <p class="calibre9"><span class="font"><span>Sammy’nin nereye gittiğini merak ettiğimi sanıyorsa fena halde yanılıyordu. Ayaklarımı masaya uzatıp bir sigara yaktım.</span></span></p>

    <p class="calibre9"><span class="font"><span>“Öbür sevgililerin nasıllar?” diye sordum. Ağzımdan çıkıvermişti. Gülümseyerek yumuşatmaya çalıştım. Dudaklarının uçları ile tepki verdi, zorlanarak.</span></span></p>

    <p class="calibre9"><span class="font"><span>“Sevgilim yok benim.”</span></span></p>

    <p class="calibre9"><span class="font"><span>“Elbette,” dedim biraz kinaye katarak. “Elbette, anlıyorum. Densizliğimi bağışla.”</span></span></p>

    <p class="calibre9"><span class="font"><span>Sustu bir süre. Islık çalar gibi yaptım. Sonra konuşlu: “Neden bu kadar kötüsün?” dedi.</span></span></p>

    <p class="calibre9"><span class="font"><span>“Kötü mü?” dedim. “Yavrucuğum, ben insanla hayvan arasında fark gözetmem. Kötülüğün zerresini bulamazsın içimde. Kaldı ki hem kötü hem de büyük yazar olunamaz.”</span></span></p>

    <p class="calibre9"><span class="font"><span>Küçümseyerek baktı bana. “Sen büyük yazar mısın?”</span></span></p>

    <p class="calibre9"><span class="font"><span>“Bak bu seni aşar.”</span></span></p>

    <p class="calibre9"><span class="font"><span>Alt dudağını ısırdı, iki keskin beyaz dişinin arasına alıp ısırdı ve kapana yakalanmış bir hayvan gibi kapıya doğru baktı. Sonra yine gülümsedi. “Ben de seni bunun için görmeye gelmiştim,” dedi.</span></span></p>

    <p class="calibre9"><span class="font"><span>Kucağındaki zarfları karıştırdı. Kucağında, teninde gezinen parmaklan beni heyecanlandırmıştı. İki zarf vardı kucağında. Birini açtı. İçinden bir metin çıkardı. Aldım elinden. Samuel Higgins tarafından yazılmıştı. Başlığı “Coldwater Gatling” idi ve şöyle başlıyordu: “Coldwater Gatling bela aramıyordu ama Arizonalı at hırsızlarının ne yapacağı önceden kestirilemez. O yavrulardan birini gördüğünüzde en iyisi silahınızı kuşanıp siper almaktır. Coldwater bela aramıyordu ama bela onu buluyordu. Arizona’da Teksas rangerlerinden hiç haz etmezler, bu yüzden Coldwater “önce ateş et, kimi öldürdüğüne sonra bakarsın” ilkesi ile hareket ederdi. Erkeklerin erkek olduğu, kadınların Coldwater gibi erkeklere yemek pişirmekten kaçınmadığı Teksas’ta böyle yaparlar.”</span></span></p>

    <p class="calibre9"><span class="font"><span>İlk paragraf buydu.</span></span></p>

    <p class="calibre9"><span class="font"><span>“Berbat,” dedim.</span></span></p>

    <p class="calibre9"><span class="font"><span>“Ona yardım et, lütfen.”</span></span></p>

    <p class="calibre9"><span class="font"><span>Bir yıl ömrü kaldığını söyledi. Los Angeles’i terkedip Santa Ana çölüne gitmişti. Orda bir barakada yaşıyor, deli gibi yazıyordu. Hayatı boyunca yazar olmayı düşlemişti. Çok az vakti kalmıştı ve bu dileğini gerçekleştirmek istiyordu.</span></span></p>

    <p class="calibre9"><span class="font"><span>“Benim bu işten ne çıkarım olacak?” diye sordum.</span></span></p>

    <p class="calibre9"><span class="font"><span>“Ama o ölüyor.”</span></span></p>

    <p class="calibre9"><span class="font"><span>“Kim ölmüyor ki?”</span></span></p>

    <p class="calibre9"><span class="font"><span>İkinci zarfı açtım. İlkinden farklı değildi, başımı salladım. “İğrenç.”</span></span></p>

    <p class="calibre9"><span class="font"><span>“Biliyorum,” dedi. “Ama bir şey yapamaz mısın? Sana paranın yarısını verir.”</span></span></p>

    <p class="calibre9"><span class="font"><span>“Paraya ihtiyacım yok. Yeterince kazanıyorum.”</span></span></p>

    <p class="calibre9"><span class="font"><span>Ayağa kalkıp önümde durdu, kollarını boynuma doladı. Yüzünü yüzüme yaklaştırdı, tatlı nefesi burun deliklerimden girdi. Gözleri öyle iriydiler ki gözlerinde yüzümü gördüm ve arzudan başım döndü. “Benim için yapar mısın?”</span></span></p>

    <p class="calibre9"><span class="font"><span>“Senin için mi?” dedim. “Evet, senin için yaparım.”</span></span></p>

    <p class="calibre9"><span class="font"><span>Öptü beni. Yardakçı Bandini. Sıcak, şehvetli öpüşler, verilecek hizmet karşılığı. Yavaşça ittim. “Beni öpmene gerek yok. Elimden geleni yapacağım.” Ama benim de kendime göre bazı fikirlerim vardı. O aynanın karşısında dudaklarını boyarken zarfın üstündeki adrese baktım. “Bu metinlerle ilgili bir mektup yazacağım ona.” Küçümseyici bir gülümseme belirdi dudaklarında. “Buna hiç gerek yok,” dedi. “Ben gelip alır, kendim postalarım.”</span></span></p>

    <p class="calibre9"><span class="font"><span>Böyle demişti. Ama beni kandıramazsın Camilla, çünkü kumsalda geçirdiğimiz o gecenin anısı o hınzır suratında yazılı ve senden nefret ediyorum!</span></span></p>

    <p class="calibre9"><span class="font"><span>“<span>Pekala</span>,” dedim. “Böylesi daha iyi olur herhalde. Yarın gece gel.” Sırıtıyordu. Yüzüyle, ağzıyla değil, içinden.</span></span></p>

    <p class="calibre9"><span class="font"><span>“Saat kaçla geleyim!”</span></span></p>

    <p class="calibre9"><span class="font"><span>“İşin kaçta bitiyor?”</span></span></p>

    <p class="calibre9"><span class="font"><span>Dönüp çantasını kapattı ve bana baktı. “İşimin kaçta bittiğini biliyorsun,” dedi.</span></span></p>

    <p class="calibre9"><span class="font"><span>Ödeşeceğiz, Camilla. Seninle görülecek hesabım var.</span></span></p>

    <p class="calibre9"><span class="font"><span>“O saatte gel öyleyse,” dedim.</span></span></p>

    <p class="calibre9"><span class="font"><span>Kapıya yürüdü, elini kapının tokmağına koydu.</span></span></p>

    <p class="calibre9"><span class="font"><span>“İyi geceler, Arturo.”</span></span></p>

    <p class="calibre9"><span class="font"><span>“Seninle lobiye kadar geleyim.”</span></span></p>

    <p class="calibre9"><span class="font"><span>“Saçmalama.”</span></span></p>

    <p class="calibre9"><span class="font"><span>Kapı kapandı. Odanın ortasında durup ayak seslerini dinledim.</span></span></p>

    <p class="calibre9"><span class="font"><span>Yüzümün beyazlığını hissedebiliyordum, utancımı. Çıldırmış bir şekilde parmaklarımı saçıma götürüp inledim. Nefret ediyordum ondan. Yumruklarımı birbirine vurdum, kollarımı gövdeme dolayıp odanın içinde dolaşmaya başladım. Onun korkunç anısı ile boğuşuyor, bilincimden atmaya çalışıyordum.</span></span></p>

    <p class="calibre9"><span class="font"><span>Ama her işi yapmanın yolu yordamı vardı, çölde inzivaya çekilmiş o hasta adam da payına düşeni alacaktı. Senin de hesabını göreceğim, Sammy. Seni parça parça edeceğim, uzun zaman önce ölmüş ve gömülmüş olmadığına pişman olacaksın. Kalem kılıçtan keskindir Sammy evladım, ama Arturo Bandini’nin kılıcı daha da keskindir. Sıran geldi, Sammy.</span></span></p>

    <p class="calibre9"><span class="font"><span>Oturup öykülerini okudum. Her cümle ve paragraf üstüne notlar aldım. Berbat yazıyordu. İlk deneme; sakar, bulanık, tutarsız ve saçma sapan. Saatlerce okudum ve sigara içip şeytani bir zevkle ellerimi ovuşturarak Sammy’nin çabasına güldüm. Canına okuyacaktım! Ayağa fırladım ve gölge boksu yaparak odada dans etmeye başladım: al Sammy evladım, şunu da al, bu sol kroşeye ne dersin, ya bu sağ aparküte, sağ, sol, sağ!</span></span></p>

    <p class="calibre9"><span class="font"><span>Etrafımda döndüm ve Camilla’nın yatağımda bıraktığı izi gördüm, kalçalarının ve bacaklarının şekli mavi ipek yatak örtüsüne çıkmıştı. Sammy’yi unuttum ve arzudan delirmiş halde dizlerimin üstüne çöküp Camilla’nın yatakta bıraktığı izi öpmeye başladım.</span></span></p>

    <p class="calibre9"><span class="font"><span>“Camilla, seni seviyorum!”</span></span></p>

    <p class="calibre9"><span class="font"><span>Ve o duyguyu yıpratıp hiçliğe dönüştürdükten sonra kendimden iğrenerek ayağa kalktım. Korkunç ve karanlık Arturo, aşağılık kara köpek.</span></span></p>

    <p class="calibre9"><span class="font"><span>Oturup bütün gaddarlığımla Sammy’ye eleştiri mektubumu yazmaya başladım.</span></span></p>

    <p class="calibre9"></p>

    <p class="calibre9"><span class="font"><i class="calibre8"><span>Sevgili Sammy</span></i></span></p>

    <p class="calibre9"><span class="font"><i class="calibre8"><span>Küçük <span>orospu</span> bu gece buradaydı; biliyorsun Sammy, şu harikulade vücutlu, beyinsiz Meksikalı. Kendisi bana senin yazdığını iddia ettiği bazı metinler getirdi. Ayrıca azrailin yakında seni alacağını da ilave etti. Olağan koşullarda bunu trajik bir durum olarak nitelerdim. Ancak metinlerinin içeriğini okuduktan sonra kendimde bütün dünya adına konuşma hakkını buluyor ve aramızdan ayrılacak olmanın herkes için hayırlı olacağını söylüyorum. Yazamıyorsun, Sammy. Ölümünden sonra derin bir nefes alacak olan dünyayı terketmeden önce aptal ruhunu toparlamanı şiddetle öğütlerim. Bütün samimiyetimle aramızdan ayrılacak olmandan derin bir üzüntü duyduğumu söylemek isterdim. Ayrıca bu dünyada geçirdiğin günlerin bir anısı olarak gelecek nesillere benim bırakacağım gibi bir şeyler bırakmanı da isterdim. Ancak bunun olanaksızlığı bariz olduğundan son günlerini nefret duygusundan arınmış olarak geçirmeni öğütlerim. Kaderin kötüymüş, Sammy. Bütün dünya gibi yakında göçecek olmaktan ve bırakacağın mürekkep lekesine geniş bir perspektiften bakılmayacağını bilmekten mutluluk duymalısın. Yazdığın edebi gübre yığınını yakmanı ve bundan böyle mürekkepten ve kalemden uzak durmanı öğütlerken bütün aklı başında ve medeni insanlar adına konuştuğumu bilmeni isterim. Şayet daktilon varsa ondan da uzak dur. Fakat herşeye rağmen yazma isteğini kovalamakta kararlıysan bana metinlerini yollamaya lütfen devam et. Seni en azından eğlendirici buluyorum. Bilerek değil elbette.</span></i></span></p>

    <p class="calibre9"></p>

    <p class="calibre9"><span class="font"><span>Ve bitmişti, mahvediciydi. Metinleri katlayıp mektubumla birlikte zarfa koydum, zarfı yapıştırdım, adresi yazdım, pulladım ve arka cebime soktum. Sonra lobiye çıktım ve köşedeki posta kutusuna yürüdüm. Saat sabahın üçünü biraz geçiyordu, eşsiz bir sabahtı. Göğün mavisi ile yıldızların beyazlığı çölün renkleriydiler. Öyle bir sessizlik <span>hakimdi</span> ki bir an için durup tadına varmadan edemedim. Kirli palmiyelerin tek yaprağı bile kıpırdamıyor, tek ses duyulmuyordu.</span></span></p>

    <p class="calibre9"><span class="font"><span>O anda içimde iyilik adına ne varsa yüreğimde titredi; varoluşumun belirsiz ve derin anlamında umduğum herşey. Burda doğanın büyük kente kayıtsız suskunluğu vardı; bu sokakların arkasında kentin ölmesini, kenti bir kez daha ebedi tozla kaplamayı bekleyen çöl vardı. İnsanın varoluşunun anlamına ve dokunaklı kaderine dair ürkütücü bir algılama duygusuna kapıldım. Çöl hep ordaydı, insanın ölümünü, medeniyetlerin parlayıp sönmesini sabırla bekleyen beyaz bir hayvandan farksızdı. İnsanoğlu cesur göründü gözüme birden, insan olmaktan gurur duydum. Dünyanın bütün kötülükleri kötülük gibi değil de, kaçınılmaz, iyi ve çöle galip gelmek için verilen müthiş savaşın parçalarıymış gibi geldi bana.</span></span></p>

    <p class="calibre9"><span class="font"><span>Güneye, büyük yıldızların bulunduğu yöne baktım. Orda Santa Ana çölünün bulunduğunu, o çölde büyük yıldızların altında bir kulübede benim gibi bir insanın yattığını ve çölün onu muhtemelen benden önce yutacağını biliyordum ve elimde onun bir çabasını, içine sürüklendiği amansız sessizliğe karşı verdiği savaşın bir ifadesini tutuyordum. Katil ya da barmen ya da yazar, ne olduğunun önemi yoklu; kaderi hepimizin ortak kaderi, onun sonu benim <span>sonumdu;</span> ve bu gece, pencereleri kararmış bu kentte onun ve benim gibi milyonlarca insan vardı; ölmekte olan çimen yaprakları kadar ayırt edilemez milyonlarca insan. Yaşamak yeterince zor, ölmekse büyük işti. Ve Sammy yakında ölecekti.</span></span></p>

    <p class="calibre9"><span class="font"><span>Posta kutusuna başımı yaslayıp Sammy için <span>kederlendim,</span> ve kendini için, ve bütün yaşayanlar ve ölmüşler için. Bağışla beni, Sammy. Benim gibi bir aptalı bağışla! Odama dönüp çabası için yazabileceğim en olumlu eleştiriyi yazmak üç saatimi aldı. Şu yanlış, bu yanlış, diye yazmadım. Kanımca şöyle olsa daha iyi olur, böyle olsa daha iyi olur, diye yazdım. Saat altıya doğru uyuya kaldım. Müteşekkir ve mutlu uyudum ama. Muhteşemdim gerçekten! Yumuşak, nazik, insanla hayvan arasında fark gözetmeyen büyük bir adamdım.</span></span></p>
  </div>
</body>
</html>
