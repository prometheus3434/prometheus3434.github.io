<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_9" /></span></b></span>

    <p class="calibre9"><a class="pcalibre pcalibre1" id="bookmark7"></a></p>

    <p class="calibre1"><span><!--[if gte vml 1]><v:shape id="Resim_x0020_8" o:spid="_x0000_i1038"
 type="#_x0000_t75" alt="fk illisturation" style='width:438pt;height:84pt;
 visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image012.jpg" v:shapes="Resim_x0020_8" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538072"><span class="font"><b class="calibre2"><span class="calibre3">YEDİNCİ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Alta Loma Oteli’ni düşünüyorum, orda yaşayanları. İlk günümü anımsıyorum. <span>İki bavulla karanlık lobiye girişimi.</span> Bavullardan biri <i class="calibre8">Minik Köpek Güldü</i>’yü içeren derginin nüshaları ile doluydu. Çok uzun zaman önceydi ama çok iyi anımsıyorum. Otobüsle gelmiştim, toza bulanmış, Wyoming, Utah ve Nevada’nın tozu saçımda ve gözlerimde.</span></span></p>

    <p class="calibre9"><span class="font"><span>“Ucuz bir oda istiyorum,” demiştim.</span></span></p>

    <p class="calibre9"><span class="font"><span>Ev sahibesinin saçları beyazdı. Boynunu korse gibi saran yüksek bir yakalık takmıştı. Yetmiş yaşlarında, parmak uçlarında durup gözlüğünün üstünden bakarak boyunu daha da uzatan uzun boylu bir kadındı.</span></span></p>

    <p class="calibre9"><span class="font"><span>“İşin var mı?” diye sordu.</span></span></p>

    <p class="calibre9"><span class="font"><span>“Yazarım,” dedim. “Bakın, size kanıtlayabilirim.”</span></span></p>

    <p class="calibre9"><span class="font"><span>Bavulumu açıp içinden bir dergi aldım. “Bu öyküyü ben yazdım,” dedim ona. Azimliydim o günlerde, gururlu. “Size bir nüsha verebilirim,” dedim. “İmzalayacağım sizin için.”</span></span></p>

    <p class="calibre9"><span class="font"><span>Masanın üstündeki dolma kalemi aldım, kurumuştu, mürekkebe batırdım ve yazacak bir şeyler düşünürken dilimi ağzımda yuvarladım. “Adınız ne?” diye sordum. İstemeye istemeye söyledi. “Bayan</span></span></p>

    <p class="calibre9"><span class="font"><span>Hargraves,” dedi. “Neden sordun?” Ama onu onurlandırmak üzereydim, soru yanıtlamaya zamanım yoktu. Öykünün üst kısmına, “Harikulade mavi gözlere, cömert bir tebessüme ve kelimelerle anlatılamaz bir çekiciliğe sahip kadına, yazar Arturo Bandini’den,” diye yazdım.</span></span></p>

    <p class="calibre9"><span class="font"><span>İnsanda yüzünü ağrıttığı izlenimi uyandıran bir gülümseme belirdi yüzünde, ağzının kenarları ve kurumuş yanakları kırışmış, yüzünde derin çizgiler belirmişti. “Köpek <span>hikayelerinden</span> nefret ederim,” dedi dergiyi gözlerden uzak bir yere koyarak. Bu kez daha da yükselerek gözlüklerin üstünden bana baktı <span>ve,</span> “Meksikalı mısın delikanlı?” diye sordu.</span></span></p>

    <p class="calibre9"><span class="font"><span>Parmağımı kendime doğrultup güldüm.</span></span></p>

    <p class="calibre9"><span class="font"><span>“Ben, Meksikalı?” Başımı salladım. “Ben bir Amerikalı’yım, Bayan Hargraves. Bu da bir köpek <span>hikayesi</span> değil. Bir adam hakkında, oldukça iyidir. Tek bir köpek bile yok öyküde.”</span></span></p>

    <p class="calibre9"><span class="font"><span>“Bu otele Meksikalı kabul etmiyoruz,” dedi.</span></span></p>

    <p class="calibre9"><span class="font"><span>“Meksikalı değilim ben. Öykünün başlığını şu ünlü fabldan aldım. Bilirsiniz: ‘Ve minik köpek böyle bir iyiliğin karşısında güldü.”</span></span></p>

    <p class="calibre9"><span class="font"><span>“Yahudi de kabul etmiyoruz.”</span></span></p>

    <p class="calibre9"><span class="font"><span>Kaydımı yaptım. Harikulade bir imzam vardı o günlerde, girintili çıkıntılı, doğu üslubunda, büyük Hackmuth’un imzasından bile daha karmaşık. İmzanın altına, “Boulder, Colorado,” yazdım.</span></span></p>

    <p class="calibre9"><span class="font"><span>Yazdıklarımı inceledi, kelimesi kelimesine.</span></span></p>

    <p class="calibre9"><span class="font"><span>Soğuk bir sesle, “Adın ne, delikanlı?” diye sordu.</span></span></p>

    <p class="calibre9"><span class="font"><span>Hayal kırıklığına uğramıştım, <i class="calibre8">Minik Köpek Güldü</i> öykümü ve derginin sayfasında iri harflerle yazılı adımı unutmuştu bile. Adımı söyledim. Özenle imzamın üstüne adımı yazdı. Sonra imzanın altındaki yazıyı okudu.</span></span></p>

    <p class="calibre9"><span class="font"><span>“Bay Bandini,” dedi soğuk bir bakışla, “Boulder, Colorado’da <i class="calibre8">değildir</i></span></span></p>

    <p class="calibre9"><span class="font"><span>“Colorado’dadır!” dedim. “Oradan geliyorum. İki gün önce ordaydım.”</span></span></p>

    <p class="calibre9"><span class="font"><span>Sert ve kararlıydı. “Boulder, Nebraska’dadır. Otuz yıl önce buraya gelirken kocamla oradan geçtik. Değiştirin lütfen.”</span></span></p>

    <p class="calibre9"><span class="font"><span>“Ama Colorado’dadır! <span>Annem orda, babam orda.</span> Orda okula gittim ben!”</span></span></p>

    <p class="calibre9"><span class="font"><span>Masanın altına uzanıp dergiyi çıkardı, elime tutuşturdu. “Bu otel size göre bir yer değil. Bay Bandini. Dürüst insanlar kalır burada.”</span></span></p>

    <p class="calibre9"><span class="font"><span>Dergiyi iade ettim. Çok yorgundum, otobüs yolculuğu perişan etmişti beni. “<span>Pekala</span>,” dedim. “Nebraska’dadır.” Ve Nebraska yazdım, Colorado’yu karaladım ve Nebraska yazdım. Tatmin olmuştu, onu mutlu etmiştim, gülümseyip elindeki dergiyi inceledi. “Yazarsın demek!” dedi. “Ne kadar güzel!” Sonra dergiyi yok etti tekrar. “California’ya hoş geldin,” dedi. “Bayılacaksın buraya!”</span></span></p>

    <p class="calibre9"><span class="font"><span>Ah, o Bayan Hargraves! Öyle yalnızdı <span>ki,</span> ve yitik ve hâlâ gururlu. Bir akşamüstü beni en üst kattaki dairesine götürmüştü. Tozlu bir mezara girmekten farksızdı. Kocası hayatta değildi, ama otuz yıl önce Bridgeport, Connecticut’ta bir nalbur <span>dükkanı</span> işletmişti. Duvarda fotoğrafı asılıydı. Olağanüstü bir adamdı, ne sigara ne de içki kullanmış, kalp krizinden ölmüştü: zayıf ve sert bir yüz bakıyordu çerçevenin içinden, sigara ve içkiyi hâlâ onaylamıyordu besbelli. İşte içinde öldüğü yatak, maundan yapılma dört direkli yüksek bir karyola; elbiseleri dolapta, ayakkabıları yerde, burunları yıllarla yukarı doğru kalkmış. Şu rafın üstündeki, traş olurken kullandığı tas, hep kendi traş <span>olurdu,</span> ve adı Bert’di. Ah o Bert! Neden berbere gidip traş olmuyorsun <span>Bert</span> dediğinde gülerdi, çünkü sıradan berberlerden çok daha iyi bir berber olduğunu biliyordu.</span></span></p>

    <p class="calibre9"><span class="font"><span>Her sabah beşte kalkardı <span>Bert</span>. On beş çocuklu bir aileden geliyordu. Alet kullanmakta ustaydı. Oteldeki tamirat işlerini o yapmıştı yıllarca. Binanın dış cephesini boyamak üç haftasını almıştı. Sıradan boyacılardan daha iyi bir boyacı olduğunu söylerdi. İki saat Bert’i anlattı <span>bana,</span> ve Tanrım! Ne çok sevmişti o adamı, öldükten sonra bile, ama ölmemişti ki; o dairede onunla birlikte yaşıyor, onu izliyor, onu koruyordu, hele ona bir şey yapmaya kalkışayım görürdüm günümü. Korkutmuştu beni <span>Bert</span>, bir an önce kendimi dışarı atmak istiyordum. Çay içtik. Bayattı çay. Şeker de bayattı, top top olmuştu. Çay fincanları tozluydu, çay bayattı ve küçük kurabiyelerde ölüm tadı vardı. Gitmek üzere ayağa kalktığımda <span>Bert</span> beni kapıya kadar izledi. İki gece peşimi bırakmadı <span>Bert</span>, tehdit etti, sigara konusunda yüzüme güldü hatta.</span></span></p>

    <p class="calibre9"><span class="font"><span>Memphis’li genci anımsıyorum. Ne ben ona adını sormuştum, ne de o bana. “Merhaba-” derdik birbirimize. Uzun kalmamıştı otelde, birkaç hafta sadece. Otelin ön terasında oturduğunda elleri sivilceli yüzünde olurdu hep. Her gece geç saate kadar terasta otururdu, on iki, bir, <span>iki,</span> ve eve döndüğümde onu salıncaklı iskemlede sivilcelerini yolarken bulurdum. “Merhaba,” derdim, “Merhaba,” diyerek karşılık verirdi.</span></span></p>

    <p class="calibre9"><span class="font"><span>Los Angeles’ın sürekli uçuşan tozu kudurtuyordu onu. Benden bile daha çok gezerdi, gününü parklarda sapıkça dolaşarak geçirirdi. Öyle çirkindi ki aradığı aşkı hiçbir zaman bulamadı, yıldızlı sıcak geceler ve sarı ay onu iyice çıldırtır, gün ağarana dek ön terasta oturup salınırdı. Bir gece açıldı ama bana, gerçek insanların, gerçek dostlukların olduğu Memphis’den uzun uzun sözedip beni hasta etti. Bir gün bu illet kenti terkedip dostluğa değer verilen bir kasabaya gidecekti, gitti de. Forth Worth, Teksas’tan “Memphisli çocuk” imzalı bir kart yolladı bana.</span></span></p>

    <p class="calibre9"><span class="font"><span>Ayın Kitabı Kulübü’ne üye olan Heilman vardı. Kütük gibi kolları ve bacakları olan dev gibi bir adamdı. Bankada veznedardı. Moline, Illinois de bir karısı, Chicago Üniversitesi’nde okuyan bir oğlu vardı. Nefret ederdi güneybatıdan, yüzünde görebilirdiniz nefretini, orda kalmaya mecburdu <span>ama,</span> sıhhati bozuktu. Batı’ya ait herşeyden nefret ederdi. Batı karması ile Doğu karmasının yaptığı futbol maçlarında Doğu kaybedince hasta olurdu. Troyah’lardan söz ederseniz yere tükürürdü. Güneşten nefret eder, kurbağalara küfreder, yağmura lanet okur, ortabatının karlı iklimini düşlerdi. Ayda bir kez posta kutusunda koca bir paket olurdu. Lobide oturup kitap okurdu sürekli. Kitaplarını bana ödünç vermezdi ama.</span></span></p>

    <p class="calibre9"><span class="font"><span>“Prensip meselesi,” derdi Heilman.</span></span></p>

    <p class="calibre9"><span class="font"><i class="calibre8"><span>Ayın Kitabı Kulübü Bülteni</span></i></span><span class="font"><span>’ni verirdi <span>ama,</span> yeni çıkan kitaplar hakkında bir bültendi. Posta kutuma koyardı her ay.</span></span></p>

    <p class="calibre9"><span class="font"><span>Sürekli Filipinler hakkında sorular soran <span>St.Louisli</span>, kızıl saçlı kız vardı bir de. Filipinli’ler nerede yaşarlardı? Kaç kişiydiler? Hiç Filipinli tanıyor muydum? Kızıl saçlı kuru bir kızdı, kahverengi çilleri vardı boynunun altında. Bakır rengi saçları ürkütücü, gözleri ise yüzüne göre fazla gri idi. Çamaşırhanede çalışıyordu ama o kadar az para ödüyorlardı ki işten ayrılmıştı. O da gündüzleri sıcak sokaklarda dolanır dururdu. Bir keresinde bana yirmi beş sent, bir keresinde de puf ödünç vermişti. Sürekli Filipinli’lerden söz ederdi, onlara acıyor, önyargılar karşısında çok cesur buluyordu. Bir gün ortalıktan kaybolmuş, ertesi gün yine ortaya çıkmıştı, sokakta yürürken görmüştüm, bakır rengi saçları güneş ışınlarını yansıtıyordu ve kısa boylu bir Filipinli’nin koluna girmişti. Filipin’li onunla birlikte olmaktan son derece gururluydu. Omuzları vatkalı, dar belli takım elbisesi son modaydı ama yüksek deri ökçelerine rağmen kızdan yirmi santim daha kısaydı.</span></span></p>

    <p class="calibre9"><span class="font"><span>Hepsinin içinde sadece bir kişi okumuştu <i class="calibre8">Minik Köpek Güldü’</i>yü. Otele ilk yerleştiğimde çok sayıda dergiyi imzalayıp bekleme salonuna götürmüştüm. Beş ya da altı dergiydi sanıyorum. Dikkat çekecek şekilde yerleştirmiştim onları. Kütüphane masasının üstüne, divana, hatta oturmak için kaldırmak zorunda kalacağın deri koltuklara. Bir kişi hariç kimse alıp okumadı dergiyi. Bir hafta kadar kalmışlardı bekleme odasında, ellenmeden. Odanın tozunu alan Japon çocuk bile ellememişti onları. Öğleden sonra orda briç oynanır, yaşlı müşteriler sohbet edip yorgunluk atarlardı. Bir keresinde içeri girip bir iskemleye ilişmiş ve izlemiştim. Ümit kırıcıydı. Şişman bir kadın dergiyi kaldırma zahmetine bile katlanmadan üstüne oturmuştu. Sonunda bir gün Japon çocuk dergileri düzgün bir şekilde üst üste koyup kütüphane masasının üstüne bırakmıştı. Toz tutmuşlardı orda. Arada sırada, iki üç günde bir mendilimle tozlarını alıp onları yine odaya dağıtıyordum. Ama her seferinde ellenmemiş olarak masanın üstüne dönüyorlardı. Öyküyü benim yazdığımı biliyor, bu yüzden bile bile okumuyorlardı belki de. Belki de umurlarında değildi. Sürekli kitap okuyan Heilman’ın bile. Ev sahibesinin bile. Başımı sallıyordum: geri <span>zekalıydılar</span>, alayı. Ait oldukları batıya dairdi öykü, Colorado’da bir kar fırtınasını anlatıyordu ve onlar köklerinden koparılmış ruhları ve güneş yanığı yüzleri ile karşımdaydılar, kavurucu çöl ikliminde ölüyorlardı ve ellerinin altında geldikleri serin kasabalara dair bir öykü duruyordu. Hep böyle oldu zaten, diye geçirmiştim içimden -Poe, Whitman, Heine, Dreiser ve şimdi de Bandini; böyle düşününce fazla üzülmüyor, kendimi daha az yalnız hissediyordum.</span></span></p>

    <p class="calibre9"><span class="font"><span>Öykümü okuyan kişinin adı Judy’ydi, soyadı da Palmer. O akşamüstü kapımı çalmıştı ve kapıyı açınca onu karşımda görmüştüm.</span></span></p>

    <p class="calibre9"><span class="font"><span>Dergiyi tutuyordu elinde. Daha on dördündeydi, gür ve kahverengi saçları vardı, saçının önüne fiyonk şeklinde bir kırmızı kurdele bağlamıştı.</span></span></p>

    <p class="calibre9"><span class="font"><span>“Bay Bandini siz misiniz?”</span></span></p>

    <p class="calibre9"><span class="font"><span>Gözlerine bakar bakmaz anlamıştım <i class="calibre8">Minik Köpek Güldü</i>’yü okuduğunu. Hemen anlamıştım. “Öykümü okudun, değil mi?” diye sordum. “Beğendin mi?”</span></span></p>

    <p class="calibre9"><span class="font"><span>Dergiyi göğsüne bastırıp gülümsedi. “Bence olağanüstü,” dedi. “Harikulade! Bayan Hargraves yazarının siz olduğunu söyledi. Bana bir nüsha hediye edebilirmişsiniz.”</span></span></p>

    <p class="calibre9"><span class="font"><span>Yüreğimin titrediğini hissettim.</span></span></p>

    <p class="calibre9"><span class="font"><span>“İçeri gir,” dedim. “Hoş geldin! Olur lütfen! Adın ne? Elbette bir nüsha alabilirsin. Ama lütfen içeri gir!”</span></span></p>

    <p class="calibre9"><span class="font"><span>İçeri koşup ona en iyi iskemlemi getirdim. Son derece zarif bir şekilde oturmuştu, üstündeki çocuk elbisesi dizlerini bile örtmüyordu. “Bir bardak su ister misin?” diye sordum. <span>“Sıcak bir gün.</span> Susamışsındır belki.”</span></span></p>

    <p class="calibre9"><span class="font"><span>Susamamıştı ama. Tedirgindi sadece. Onu korkuttuğumun farkındaydım. Elimden geldiğince nazik olmaya çalışıyor, gitmesini hiç istemiyordum. O günlerde hâlâ biraz param vardı. “Dondurma sever misin?” dedim. “Gidip sana dondurma alayım mı?”</span></span></p>

    <p class="calibre9"><span class="font"><span>“Kalamam,” dedi. “Annem kızar.”</span></span></p>

    <p class="calibre9"><span class="font"><span>“Burada mı kalıyorsun?” dedim. “Annen de okudu mu öyküyü? Adın ne?” Gururla gülümsedim. “Sen benim adımı biliyorsun elbette,” dedim. “Arturo Bandini’yim ben.”</span></span></p>

    <p class="calibre9"><span class="font"><span>“Biliyorum!” derken gözleri hayranlıkla büyümüş, içimden ayaklarına kapanıp ağlamak gelmişti. Her an <span>göz yaşlarına</span> boğulabilirdim.</span></span></p>

    <p class="calibre9"><span class="font"><span>“Dondurma istemediğinden emin misin?”</span></span></p>

    <p class="calibre9"><span class="font"><span>Ne kadar terbiyeli bir oturuşu vardı, pembe çenesini yukarı kaldırmıştı, dergiyi elinde tutuyordu. “Hayır, teşekkür ederim Bay Bandini.”</span></span></p>

    <p class="calibre9"><span class="font"><span>“Bir kolaya ne dersin?”</span></span></p>

    <p class="calibre9"><span class="font"><span>“Hayır, teşekkür ederim,” dedi gülümseyerek.</span></span></p>

    <p class="calibre9"><span class="font"><span>“Meyve suyu?”</span></span></p>

    <p class="calibre9"><span class="font"><span>“Almayım izninizle. Teşekkür ederim.”</span></span></p>

    <p class="calibre9"><span class="font"><span>“Adın ne?” diye sordum. “Benimki-” tam zamanında sustum allahtan.</span></span></p>

    <p class="calibre9"><span class="font"><span>“Judy,” dedi.</span></span></p>

    <p class="calibre9"><span class="font"><span>“Judy!” dedim tekrar tekrar. “Judy, Judy! Harikulade. <span>Bir yıldız adı gibi.</span> Ömrümde duyduğum en güzel ad.”</span></span></p>

    <p class="calibre9"><span class="font"><span>“Teşekkür ederim.”</span></span></p>

    <p class="calibre9"><span class="font"><span>İçi dergi dolu çekmeceyi açtım. Stokum sağlamdı hâlâ, on beş kadar. “Temiz bir nüsha vereceğim sana,” dedim. “Ve imzalayacağım senin için. Güzel bir şey yazmalıyım, çok özel bir şey.”</span></span></p>

    <p class="calibre9"><span class="font"><span>Sevinmişti, yüzü aydınlanmıştı. Şaka etmiyordu bu küçük kız, gerçekten heyecanlanmıştı ve onun heyecanı yüzüme çarpan serin su gibiydi. “İki nüsha vereceğim sana,” dedim. “Ve ikisini de imzalayacağım!”</span></span></p>

    <p class="calibre9"><span class="font"><span>“Ne kadar iyi bir adamsınız,” dedi. Ben mürekkep şişesinin kapağını açarken beni inceliyordu. “Öykünüzden anlamıştım iyi biri olduğunuzu.”</span></span></p>

    <p class="calibre9"><span class="font"><span>“Adam değilim ben,” dedim. “Senden çok da yaşlı sayılmam Judy.” Beni fazla yaşlı görmesini istemiyordum. Aradaki farkı mümkün olduğunca kapatmaya çalıştım. “On sekiz yaşındayım.”</span></span></p>

    <p class="calibre9"><span class="font"><span>“Öyle mi?”</span></span></p>

    <p class="calibre9"><span class="font"><span>“İki ay sonra on dokuz olacağım.”</span></span></p>

    <p class="calibre9"><span class="font"><span>İki dergiye de özel bir şeyler yazdım. Ne yazdığımı hatırlamıyorum ama güzel yazmıştım, yürekten, müteşekkirdim çünkü. Ama daha fazlasını istiyordum, o küçük ve nefes nefeseymiş izlenimini uyandıran sesini duymak, onu elimden geldiğince odamda tutmak istiyordum.</span></span></p>

    <p class="calibre9"><span class="font"><span>“Öykümü yüksek sesle okursan beni çok mutlu edersin,” dedim. “Bu güne kadar kimse yapmadı bunu, dinlemek ilginç olabilir.”</span></span></p>

    <p class="calibre9"><span class="font"><span>“Çok isterim!” dedi ve istekli bir şekilde arkasına yaslandı. Kendimi yatağa bırakıp başımı yastığa gömdüm ve küçük kız ilk yüz sözcükte beni gözyaşlarına boğan yumuşak sesi ile öykümü okumaya başladı. Çok geçmeden o da ağlamaya başlamıştı, okuyuşu hıçkırıklar ve iç çekişlerle kesiliyordu. Zaman zaman itiraz ediyor, “Devam edemeyeceğim,” diyordu. Ben de dönüp yalvarıyordum. “Okumalısın. Lütfen devam et!”</span></span></p>

    <p class="calibre9"><span class="font"><span>Heyecanımız doruğa çıkmıştı ki uzun boylu, asık suratlı bir kadın kapıyı çalmadan odaya daldı. Hemen anlamıştım Judy’nin annesi olduğunu. Öfkeli gözlerle önce beni, sonra Judy’yi süzdü. Tek kelime etmeden Judy’yi elinden tuttuğu gibi götürdü. Küçük kız dergiyi göğsüne bastırmış, odadan çıkarken dönüp bana göz kırpmıştı. Geldiği gibi gitmişti ve onu bir daha görmedim. İşin esrarını ev sahibem bile çözememişti, çünkü o gün gelmişler, geceyi geçirmeden gitmişlerdi.</span></span></p>
  </div>
</body>
</html>
