<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_13" /></span></b></span>

    <p class="calibre9"><a class="pcalibre pcalibre1" id="bookmark11"></a></p>

    <p class="calibre1"><span><!--[if gte vml 1]><v:shape id="Resim_x0020_12"
 o:spid="_x0000_i1034" type="#_x0000_t75" alt="fk illisturation" style='width:438pt;
 height:84pt;visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image016.jpg" v:shapes="Resim_x0020_12" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538076"><span class="font"><b class="calibre2"><span class="calibre3">ON BİRİNCİ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Pahalıya patlamıştı ama. Sakin ol, Arturo; portakalları unuttun mu? Kalan parayı saydım. Yirmi dolar ve birkaç sent. Korkuya kapıldım. Kafamı patlattım, harcamalarımı topladım. Yirmi dolarım kalmıştı -Mümkün değildi! Soyulmuştum, paranın bir kısmını bir yere gizlemiştim ve hatırlamıyordum, bir yerde bir hata vardı. Odayı aradım, ceplerimi ve çekmeceleri karıştırdım, hiçbir şey bulamadım <span>ama,</span> yirmi dolardı hepsi. Korkmuştum, endişeliydim ve işe koyulmaya karar verdim, hemen bir öykü daha yazacaktım, çabucak yazılacak bir şeyin iyi olacağı kesindi. Daktilonun başına oturdum ve o korkunç boşluk çöktü üstüme, dövündüm, ağrıyan <span>kıçımın</span> altına bir minder yerleştirip çaresizlik içinde inledim. Faydasızdı. Onu görmeliydim ve bunu nasıl yapacağım umurumda bile değildi.</span></span></p>

    <p class="calibre9"><span class="font"><span>Otoparkta bekledim. Saat on birde köşeyi döndü, barmen Sammy vardı yanında. İkisi de beni uzaktan fark ettiler, Camilla sesini alçalttı. Arabanın yanına geldiklerinde Sammy, “Merhaba” dedi. Ama o, “Ne istiyorsun?” diye sordu.</span></span></p>

    <p class="calibre9"><span class="font"><span>“Seni görmek istiyorum,” dedim.</span></span></p>

    <p class="calibre9"><span class="font"><span>“Bu gece meşgulüm.”</span></span></p>

    <p class="calibre9"><span class="font"><span>“Daha geç saatte görüşelim.”</span></span></p>

    <p class="calibre9"><span class="font"><span>“Olmaz. Meşgulüm.”</span></span></p>

    <p class="calibre9"><span class="font"><span>“O kadar da meşgul olamazsın. Bana biraz zaman ayırabilirsin.”</span></span></p>

    <p class="calibre9"><span class="font"><span>İnmem için arabanın kapısını açtı ama kıpırdamadım. “Lütfen in arabadan,” dedi.</span></span></p>

    <p class="calibre9"><span class="font"><span>“Yorma kendini,” dedim.</span></span></p>

    <p class="calibre9"><span class="font"><span>Sammy gülümsedi. Camilla’nın yüzü alevlenmişti.</span></span></p>

    <p class="calibre9"><span class="font"><span>“İn arabadan, Allahın cezası!”</span></span></p>

    <p class="calibre9"><span class="font"><span>“Kalıyorum,” dedim.</span></span></p>

    <p class="calibre9"><span class="font"><span>“Hadi, Camilla,” dedi Sammy.</span></span></p>

    <p class="calibre9"><span class="font"><span>Arabadan indirmeye çalıştı beni, kazağımdan tutup çekti. “Neden böyle davranıyorsun?” dedi. “Seni görmek istemediğimi neden anlamak istemiyorsun?”</span></span></p>

    <p class="calibre9"><span class="font"><span>“Kalıyorum,” dedim.</span></span></p>

    <p class="calibre9"><span class="font"><span>“<span>Salak</span>!” dedi.</span></span></p>

    <p class="calibre9"><span class="font"><span>Sammy sokağa doğru yürümeye başlamıştı. Camilla ona yetişti ve uzaklaştılar. Orda kalakalmıştım, dehşet içinde, yüzümde cılız bir gülümseme ile yaptıklarımı düşünerek. Onlar gözden kaybolur kaybolmaz Flight’ın basamaklarını çıkıp odama döndüm. Neden o şekilde davrandığımı anlayamıyordum. Yatağıma oturup herşeyi unutmaya çalıştım.</span></span></p>

    <p class="calibre9"><span class="font"><span>Sonra kapı çalındı. Girin deme fırsatını bulamadan kapı açıldı. Kapıya döndüğümde garip bir gülümseme ile bana bakan bir kadın duruyordu karşımda. Boylu poslu değildi, güzel olduğu da söylenemezdi ama olgun ve çekici bir hali, büyüleyici siyah gözleri vardı. Fazla viski içmiş bir kadının gözleri, parlak ve küstah. Konuşmadan ve kıpırdamadan öylece duruyordu kapıda. Zevkli giyinmişti; kürk yakalı siyah bir ceket, siyah ayakkabılar, siyah etek, beyaz bir bluz ve küçük bir çanta.</span></span></p>

    <p class="calibre9"><span class="font"><span>“Merhaba,” dedim.</span></span></p>

    <p class="calibre9"><span class="font"><span>“Ne yapıyorsun?” diye sordu.</span></span></p>

    <p class="calibre9"><span class="font"><span>“Hiç. Oturuyorum.”</span></span></p>

    <p class="calibre9"><span class="font"><span>Korkmuştum. Kadının varlığı ve yakınlığı beni felç etmişti: onu birden karşımda görmenin şokunu yaşıyor olmalıydım, ruh halimle de ilgili olabilir. Kadının yakınlığı ve gözlerindeki delilik pırıltısı bende kalkıp kadım dövme isteği uyandırmıştı, kendime <span>hakim</span> olmaya çalıştım. Bu duygu kısa sürdü ve kayboldu. Küstah ve karanlık gözlerini benden ayırmadan içeri girdi. Başımı çevirmek zorunda kaldım, başımı çevirmemin nedeni gözlerindeki küstahlık değil, biraz önce içimden mermi gibi geçen o duyguydu. Parfüm kokusu yayılmıştı odaya, kadınların lüks otel lobilerinde arkalarında bıraktıkları parfüm. Çok kararsız ve endişeliydi.</span></span></p>

    <p class="calibre9"><span class="font"><span>Yanıma geldiğinde kalkmadım, hiç kımıldamadan oturdum, derin bir nefes aldım ve başımı kaldırıp ona baktım. Burnunun ucu hafif tombuldu ama çirkin olduğu söylenemezdi. Rujsuz dudakları iriydi, pembemsi; beni mahveden gözleriydi ama: gözlerindeki parlak, hayvansı pervasızlık.</span></span></p>

    <p class="calibre9"><span class="font"><span>Masama gidip daktiloya takılmış <span>kağıdı</span> çekti. Olanları idrak etmekte güçlük çekiyordum. Yine bir şey söylemedim, nefesindeki alkol kokusunu almıştım <span>ama,</span> ardından da çürük kokusu. Tuhaf bir kokuydu, şekerimsi ve bayıcı, yaşlılığın kokusu, bu kadının yaşlanma kokusu.</span></span></p>

    <p class="calibre9"><span class="font"><span>Sayfaya şöyle bir göz attı, okudukları canını sıkmıştı besbelli. Sayfayı omuzunun üstünden fırlattı, sayfa zigzag çizerek yere düştü.</span></span></p>

    <p class="calibre9"><span class="font"><span>“Beş para etmez,” dedi. “Yazamıyorsun. Hiç yazamıyorsun.”</span></span></p>

    <p class="calibre9"><span class="font"><span>“Sağol,” dedim.</span></span></p>

    <p class="calibre9"><span class="font"><span>Ne istediğini sormaya teşebbüs ettim ama kendine soru sorulmasını kabullenecek birine benzemiyordu. <span>Yatağımdan fırlayıp odadaki tek iskemleyi ikram etlim.</span> İstemedi. Önce iskemleye sonra da bana baktı, düşünceli, dudaklarında sadece iskemlede oturmanın onu hiç ilgilendirmediğini ima eden bir gülümseme. Sonra duvara yapıştırdığım bazı yazıları okuyarak bir süre odada gezindi. Mencken, Whitman ve Emerson’dan alıntılar yapıştırmıştım duvara. Küçümseyerek okudu hepsini. Püf, püf, püf! <span>Parmaklarını sallayarak, dudaklarını büzerek.</span> Yatağa oturdu. Ceketinin üst kısmını dirseklerine kadar indirdi ve ellerini kalçalarına koyarak katlanılmaz bir küçümseyişle bana baktı.</span></span></p>

    <p class="calibre9"><span class="font"><span>Ağır ve dramatik bir sesle ezberden şiir okumaya başladı.</span></span></p>

    <p class="calibre9"></p>

    <p class="calibre9"><span class="font"><i class="calibre8"><span>Ne olabilirim bir peygamber ve yalancıdan başka,</span></i></span></p>

    <p class="calibre9"><span class="font"><i class="calibre8"><span>Anası peri, babası keşiş?</span></i></span></p>

    <p class="calibre9"><span class="font"><i class="calibre8"><span>Süt dişleri çarmıhta çıkmış,</span></i></span></p>

    <p class="calibre9"><span class="font"><i class="calibre8"><span>Beşiği suyun altında,</span></i></span></p>

    <p class="calibre9"><span class="font"><i class="calibre8"><span>İblisin Tanrı’dan olma kızından başka</span></i></span></p>

    <p class="calibre9"><span class="font"><i class="calibre8"><span>Ne <span>olabilirim <span class="calibre15">?</span></span></span></i></span></p>

    <p class="calibre9"></p>

    <p class="calibre9"><span class="font"><span>Millay idi. Hemen tanımıştım, kesintisiz okuyordu, Millay’in bildiğinden çok Millay biliyordu, bitirdiğinde başını kaldırıp bana baktı ve “Bu <i class="calibre8">edebiyat-’</i> dedi, “edebiyat hakkında hiçbir şey bilmiyorsun. Aptal!”</span></span></p>

    <p class="calibre9"><span class="font"><span>Karşılık vermeye yeltendim ama sözümü kesip Barrymore edası ile konuşmayı sürdürdü, derinden ve trajik bir sesle; benim gibi yetenek yoksunu bir gencin, üstelik Los Angeles gibi bir kentte kendini bir otel odasına kapatıp dünyanın asla okumayacağı basit şeyler yazmasının ne denli saçma ve acınası olduğunu fısıldadı.</span></span></p>

    <p class="calibre9"><span class="font"><span>Arkasına yaslandı, parmaklarını ensesinde kavuşturdu ve dramatik ses tonu ile tavana bakarak konuştu: “Seveceksin beni bu gece aptal yazar bozuntusu; evet -bu gece beni seveceksin.”</span></span></p>

    <p class="calibre9"><span class="font"><span>“Nedir bu?” dedim.</span></span></p>

    <p class="calibre9"><span class="font"><span>Gülümsedi.</span></span></p>

    <p class="calibre9"><span class="font"><span>“Ne önemi var? Sen bir hiçsin, bense bir zamanlar biri olmuş olabilirim ve hepimize giden yol sevgidir.”</span></span></p>

    <p class="calibre9"><span class="font"><span>Yaydığı koku daha da güçlenmiş, odanın her yerine sinmişti. Oda onun odası, bense bir yabancıydım sanki. Hava almak için dışarı çıkmanın iyi olacağını düşündüm. Çıkıp biraz yürümeyi önerdim. Hemen doğruldu. “Dinle! Param var, para! Gidip içelim!” “Elbette,” dedim. “İyi fikir.”</span></span></p>

    <p class="calibre9"><span class="font"><span>Kazağımı giydim. Döndüğümde yanımda duruyordu, parmak uçlarını dudaklarımda gezdirdi. Parmaklarındaki o tuhaf, şekerimsi koku o denli güçlüydü ki gidip kapıyı açtım ve çıkmasını bekledim.</span></span></p>

    <p class="calibre9"><span class="font"><span>Merdivenden çıkıp lobiden geçtik. Ev sahibesinin yatmış olduğuna sevindim. Nedeni yoktu ama beni o kadınla görmesini istemiyordum. Parmak uçlarında yürümesini söyledim, öyle yaptı; çok hoşuna gitmişti, küçük heyecanların hazzı; zevkten dört köşe olmuş, parmakları ile kolumu daha sıkı kavramıştı.</span></span></p>

    <p class="calibre9"><span class="font"><span>Bunker Hill sisliydi ama kent merkezi değildi. Kimsecikler yoktu sokaklarda, topuklarının çıkardığı ses eski binaların arasında yankılanıyordu. Kolumu çekti, diyeceğini duymak için eğildim.</span></span></p>

    <p class="calibre9"><span class="font"><span>“Harikulade seveceksin beni bu gece!” dedi. “Harikulade!”</span></span></p>

    <p class="calibre9"><span class="font"><span>“Şimdilik unutalım bunu. Yürüyelim.”</span></span></p>

    <p class="calibre9"><span class="font"><span>İçmek istiyordu. Kararlıydı. Çantasını açtı ve bir onluk çıkartıp yüzüme doğru salladı. “Bak. Para! Çok param var.”</span></span></p>

    <p class="calibre9"><span class="font"><span>Köşedeki bara gittik. Solomon’un Barı, tilt oynamaya giderdim oraya. Solomon’dan başka kimse yoktu içerde, elleri çenesinde kara kara düşünüyordu. Ön pencereye bakan locaya gittik. Kenara çekilip geçmesini bekledim ama önce benim geçmemde ısrar etli. Solomon siparişimizi almaya geldi.</span></span></p>

    <p class="calibre9"><span class="font"><span>“Viski!” dedi. “Bol viski.”</span></span></p>

    <p class="calibre9"><span class="font"><span>Solomon kaşlarını çattı.</span></span></p>

    <p class="calibre9"><span class="font"><span>“Bana bir bira,” dedim.</span></span></p>

    <p class="calibre9"><span class="font"><span>Solomon ısrarla kadına bakıyordu, bir şey ararmış gibi, kaşlarını öyle çatmıştı ki keli buruşmuştu. Aralarındaki kan benzerliğini ben de hissettim ve birden kadının Yahudi olduğunu anladım. Solomon içkileri almaya gitti. Kadın alev saçan gözleri ile öylece oturuyordu, ellerini masanın üstünde kavuşturmuş, parmakları sürekli hareket halinde. Otururken bir yandan da ondan kurtulmanın bir yolunu bulmaya çalışıyordum.</span></span></p>

    <p class="calibre9"><span class="font"><span>“Bir içki sana çok iyi gelecek,” dedim.</span></span></p>

    <p class="calibre9"><span class="font"><span>Gırtlağıma sarıldı birden, sıkmıyordu <span>ama,</span> kısa parmaklan ve uzun tırnakları ile boynumu okşarken ağzımdan söz etmeye başladı, harikulade ağzımdan; Tanrım, ne kadar güzel ağzın var.</span></span></p>

    <p class="calibre9"><span class="font"><span>“Öp beni,” dedi.</span></span></p>

    <p class="calibre9"><span class="font"><span>“Elbette,” dedim. “Önce içkilerimizi içelim.”</span></span></p>

    <p class="calibre9"><span class="font"><span>Dişlerini sıktı.</span></span></p>

    <p class="calibre9"><span class="font"><span>“Demek sen de biliyorsun!” dedi. “Onlardan farkın yok. Yaralarımdan haberdarsın, beni bu yüzden öpmek istemiyorsun. Seni tiksindirdiğim için!”</span></span></p>

    <p class="calibre9"><span class="font"><span>Gerçekten kaçık bu, diye geçirdim içimden; buradan çıkmalıyım. Öptü beni, ağzı ciğer tadındaydı. Arkasına yaslanıp rahat bir nefes aldı. Mendilimi çıkartıp alnınım terini sildim. Solomon içkileri getirdi. Elimi cebime attım ama o hemen on dolar verdi. Solomon para üstünü almaya giderken seslenip bir dolar uzattım. İtiraz etti. Tepindi, masayı yumrukladı. Solomon çaresizlik içinde ellerini havaya kaldırıp kadının parasını kabul etti. Solomon arkasını döner dönmez, “Bu senin partin, benim gitmem gerek,” dedim. Beni kendine çekip kollarını boynuma doladı ve her şey bana çok saçma gelene dek boğuştuk. Arkama yaslanıp oradan kaçmanın başka yolunu düşünmeye başladım.</span></span></p>

    <p class="calibre9"><span class="font"><span>Solomon para üstünü getirdi. İçinden beş sent alıp kadına bir el tilt oynamak istediğimi söyledim. Tek kelime etmeden geçmeme izin verdi. Makinenin başına gittim. O beni ödül kazanmış bir köpeği izler gibi izlerken, Solomon’da onu bir suçluyu izler gibi izliyordu. Makineden avans aldım, Solomon’u skora bakması için çağırdım.</span></span></p>

    <p class="calibre9"><span class="font"><span>“Kim bu kadın, Solomon?” diye fısıldadım.</span></span></p>

    <p class="calibre9"><span class="font"><span>Bilmiyordu. Gündüz bara gelip çok içmişti, bütün bildiği buydu. Arka kapıdan kaçmak istediğimi söyledim. “Sağdaki kapı,” dedi.</span></span></p>

    <p class="calibre9"><span class="font"><span>Kadın viskisini bitirdi ve boş bardağı masaya indirdi. Yanına gidip biramdan bir yudum aldıktan sonra beni bir dakikalığına mazur görmesini söyledim. Parmağımla erkekler tuvaletini işaret ettim. Tuvalet kapısının karşısındaki kapıdan çıkarken Solomon beni izliyordu. O kapıdan depoya girmiştim, arka sokağa açılan kapı birkaç adım ötedeydi. Sis yüzüme çarpar çarpmaz kendimi daha iyi hissettim. Mümkün olduğunca uzaklaşmak istiyordum oradan. Aç olmamama rağmen Olive sokağındaki büfeye yürüyüp vakit öldürmek için bir kahve söyledim. Kaçtığımı fark edince odama geleceğini biliyordum. İçimde bir ses onun deli olduğunu söylüyordu, içki deliliği de olabilirdi. Her ne idiyse onu bir daha görmek istemediğim kesindi.</span></span></p>

    <p class="calibre9"><span class="font"><span>Sabah iki sularında döndüm odama. Kişiliği ve o tuhaf yaşlılık korkusu <span>hakimdi</span> odama hâlâ, bana ait değildi. O harikulade yalnızlık duygusu iki kez bozulmuştu. Odanın sakladığı bütün sırlar açığa çıkmıştı sanki. İki pencereyi de açıp sisin kasvet verici öbeklerle içeri yuvarlanışını izledim. Üşümeye başlayınca pencereleri kapattım. Odam sisten ıslanmış, <span>kağıtlarımı</span> ve kitaplarımı nem kaplamış, ama koku gitmemişti. Camilla’nın beresi yastığımın altındaydı. Koku bereye de sinmişti, ağzıma bastırdığımda ağzım kadının siyah saçlarındaydı sanki. Daktilonun başına geçip aklıma geleni yazmaya başladım.</span></span></p>

    <p class="calibre9"><span class="font"><span>Kısa bir süre sonra holde ayak sesleri duydum. Oydu, emindim.</span></span></p>

    <p class="calibre9"><span class="font"><span>Hemen ışıkları söndürüp karanlıkta oturdum. Kapıyı vurdu, çıt çıkarmadım. Tekrar vurdu, sigaramdan bir nefes aldım. Sonra kapıyı yumruklamaya başladı, açmazsam tekmelemeye başlayacağını ve sabaha kadar tekmeleyeceğini söyledi bağıra çağıra. Sonra da tekmelemeye başladı, o raşitik otelde kopan gürültüyü anlatamam, fırlayıp kapıyı açtım.</span></span></p>

    <p class="calibre9"><span class="font"><span>“Canım!” dedi kollarını açarak.</span></span></p>

    <p class="calibre9"><span class="font"><span>“Tanrım!” dedim. “Fazla ileri gitmiyor musun? Usandığımın farkında değil misin?”</span></span></p>

    <p class="calibre9"><span class="font"><span>“Neden terkettin beni?” diye sordu. “Neden yaptın bunu?” “Birine sözüm vardı.”</span></span></p>

    <p class="calibre9"><span class="font"><span>“Sevgilim,” dedi. “Neden böyle yalan söylüyorsun bana?” “Tanrım!”</span></span></p>

    <p class="calibre9"><span class="font"><span>Odaya girip daktilomdaki <span>kağıdı</span> çekti yine. İpe sapa gelmez şeyler yazmıştım. Birkaç düşünce, defalarca adım ve birkaç dize. Ama bir gülümseme belirdi bu kez yüzünde.</span></span></p>

    <p class="calibre9"><span class="font"><span>“Harikulade!” dedi. “Bir dahisin! <span>Sevgilim ne kadar yetenekli.”</span> “Çok meşgulüm,” dedim. “Gider misin lütfen?”</span></span></p>

    <p class="calibre9"><span class="font"><span>Beni duymamıştı sanki. Yatağa oturup ceketinin düğmelerini çözdü, ayaklarını sarkıttı. “Seni seviyorum,” dedi. “Sevgilimsin ve bu gece beni seveceksin.”</span></span></p>

    <p class="calibre9"><span class="font"><span>“Bu gece olmaz,” dedim. “Yorgunum. Başka zaman.”</span></span></p>

    <p class="calibre9"><span class="font"><span>O şekerimsi koku geldi burnuma.</span></span></p>

    <p class="calibre9"><span class="font"><span>“Şaka etmiyorum,” dedim. “Gitsen iyi olacak. Seni dışarı atmak zorunda bırakma beni.”</span></span></p>

    <p class="calibre9"><span class="font"><span>“Öyle yalnızım ki,” dedi.</span></span></p>

    <p class="calibre9"><span class="font"><span>Samimiydi. Hasta bir yer vardı içinde, burkulmuş, o sözcüklerle dışa vurmuştu, ona bu denli katı davrandığım için utanç duydum. “<span>Pekala</span>,” dedim. “Bir süre burada oturup konuşalım.”</span></span></p>

    <p class="calibre9"><span class="font"><span>İskemleyi çektim, ters oturup çenemi arkalığa yasladım. O yatağa yerleşirken onu izledim. Sandığım kadar sarhoş değildi. Yolunda gitmeyen bir şey vardı bu kadının içinde ve alkolle ilgili değildi ve ben de ne olduğunu öğrenmek istiyordum.</span></span></p>

    <p class="calibre9"><span class="font"><span>Anlattıkları çılgıncaydı. Adı Vera’ydı. Long Beach’de zengin bir Yahudi ailesinin yanında bakıcılık yapıyordu. Yorulmuştu ama bakıcılıktan. Aslen Pennsylvanialı’ydı, kocası onu aldattığı için Pennsylvania’yı terketmişti. Long Beach’den o gün gelmişti. Olive sokağı ile ikinci caddenin köşesindeki restoranda beni görmüştü. Otele kadar izlemişti, çünkü “gözlerimle ruhunu delmiştim.” Onu orda gördüğümü hatırlamıyordum ama. Daha önce görmediğimden emindim. Nerede oturduğumu öğrendikten sonra Solomon’un barına gidip sarhoş olmuştu. Kendinde odama gelme cesaretini bulmak için.</span></span></p>

    <p class="calibre9"><span class="font"><span>“Seni iğrendirdiğimi biliyorum,” dedi. “Yaralarımı ve elbisemin sakladığı dehşeti bildiğini de. Ama iğrenç vücudumu unutmaya çalış, yüreğimde iyiyim, çok iyiyim ve iğrenilmekten fazlasını hak ediyorum.”</span></span></p>

    <p class="calibre9"><span class="font"><span>Nutkum tutulmuştu.</span></span></p>

    <p class="calibre9"><span class="font"><span>“Vücudumu bağışla,” dedi. Kollarını bana uzattı, yaşlar akıyordu gözlerinden. Çaresizdim; neden söz ettiğini bilmiyordum; ah, ağlama böyle kadın, böyle <span>ağlamamalısın,</span> ve sıcak elini tutup saçmaladığını anlatmaya çalıştım; bu saçma düşüncelerle kendine eziyet ediyordu, çocuk gibi davranıyordu, bu şekilde onu teskin etmeyi sürdürdüm, ellerim ve sesimle yalvararak.</span></span></p>

    <p class="calibre9"><span class="font"><span>“Çünkü sen çok güzel bir kadınsın, vücudun harikulade, saplantıdan başka bir şey değil, çocukça bir fobi, kabakulaktan kalmış olabilir. Onun için ağlamamalısın, üzülme, geçecek. Geçeceğinden eminim.”</span></span></p>

    <p class="calibre9"><span class="font"><span>İkna edici değildim, daha çok acı çekmesine neden oluyordum çünkü kendi cehenneminde yanıyordu. Benden öyle uzaktı ki sesimin sedası mesafeyi büyütüyordu. Sonra başka şeylerden söz etmeye çalıştım, kendi saplantılarımla onu güldürmeye. Bak, Arturo Bandini’nin de kendine göre saplantıları var! Ve yastığın altından Camilla’nın beresini çıkardım.</span></span></p>

    <p class="calibre9"><span class="font"><span>“Bak! Benim de saplantılarım var. Ne yaptığımı biliyor musun? Bu küçük siyah bereyi yatağıma alıp göğsüme kıstırıyor, onunla konuşuyorum:</span></span></p>

    <p class="calibre9"><span class="font"><span>“Seni seviyorum, seviyorum, harikulade prenses!” Anlatmayı sürdürdüm, ben de melek sayılmazdım; benim de ruhum buruk, düğümlenmiş; yalnız olduğunu sanma; çünkü Arturo Bandini sana rahatlıkla eşlik edebilir; senin Arturo Bandini’n var ve sana anlatacak çok şeyi var. Şunu dinle: bir gece ne yaptım biliyor musun? Arturo’nun itiraf saati: bir gece yaptığım korkunç şeyi duymak istiyor musun? Bir gece bu dünya için fazlası ile güzel bir kadın geçti yanımdan, dayanılmazdı, kim olduğunu hiçbir zaman öğrenemedim, tilki kürkü giymiş şapkalı bir <span>kadın,</span> ve Bandini onu izledi çünkü o düşlerden bile güzeldi, Bernstein’ın Balık Restoranı’na girişini izledi, kendinde değildi, arkasında kurbağaların ve balıkların yüzdüğü bir pencereden kadının tek başına yiyişini izledi; ve kadın yemeği bitirdiğinde ne yaptım biliyor musun? Sen ağlama çünkü beni bilmiyorsun henüz, felaketim ben, yüreğim çini mürekkebi dolu; ben, Arturo Bandini, Bernstein’in Balık Restoranı’na girip onun oturduğu iskemleye oturdum ve titredim zevkten, kullandığı peçeteyi elledim, küllükte rujlu bir izmarit vardı ve ne yaptım biliyor musun? <span>Sen ve küçük sorunların.</span> Yedim izmariti, çiğnedim ve yuttum, tütünü de kağıdı <span>da,</span> ve tadı gayet güzeldi çünkü o harikuladeydi. Tabağın yanında çatalı duruyordu, çatalı cebime soktum, arada sırada cebimden çıkarıp yalıyordum çünkü o harikuladeydi. Düşük bütçe ile aşk, masrafsız bir sevgili, tam Arturo’nun kara yüreğine göre, arkasında kurbağaların ve balıkların yüzdüğü bir pencerenin gerisinden hatırlanmak üzere. Sen ağlama; Arturo’ya sakla gözyaşlarını çünkü onun çok ciddi sorunları var ve daha anlatmaya başlamadım bile. Ama esmer tenli bir prensesle kumsalda geçirilmiş bir geceden söz edebilirim sana, tutku bahçemde kokmayan ölü çiçeklerden farksız öpüşlerinden.”</span></span></p>

    <p class="calibre9"><span class="font"><span>Beni dinlemiyordu <span>ama,</span> yataktan kalkıp ayaklarıma kapandı, onu tiksindirici bulmadığımı söylemem için yalvarmaya başladı.</span></span></p>

    <p class="calibre9"><span class="font"><span>“Söyle,” dedi. “Öbür kadınlar kadar güzel olduğumu söyle bana!”</span></span></p>

    <p class="calibre9"><span class="font"><span>“Elbette güzelsin! Gerçekten güzelsin!”</span></span></p>

    <p class="calibre9"><span class="font"><span>Kaldırmaya çalıştım ama deli gibi tutunmuştu bana, onu teskin etmeye çalışmaktan başka bir şey gelmiyordu elimden, ama öyle beceriksiz, öyle yetersizdim ki. Uzaktı benden, derinlerde bir yerdeydi, yine de deniyordu.</span></span></p>

    <p class="calibre9"><span class="font"><span>Sonra yaralarından söz etmeye başladı yine. Korkunçlu yaraları, <span>hayalını</span> mahvetmişlerdi, aşkı başlayamadan öldürmüşlerdi, kocasını başka kadınların kollarına itmişlerdi, ve bütün bunlar benim için inanılmaz ve anlaşılmazdı çünkü kendi tarzında hayli çekici bir kadındı, sakat değildi, ona aşık olacak sürü ile adam olmalıydı dünyada.</span></span></p>

    <p class="calibre9"><span class="font"><span>Sendeleyerek doğruldu ve saçları yüzüne düştü, gözyaşları ile ıslanmış yanağına bir tutam saç yapışmıştı; gözleri şişmişti ve bir <span>manyaktan</span> farksızdı, acı çekiyordu.</span></span></p>

    <p class="calibre9"><span class="font"><span>“Göstereceğim sana!” diye bağırdı. “Gözlerinle göreceksin. Yalancı! Yalancı!”</span></span></p>

    <p class="calibre9"><span class="font"><span>İki eliyle eteğini çekti, etek ayaklarının dibine düştü. Bir adım atıp eteğin içinden çıktı, beyaz slip külotu ile gerçekten harikulade görünüyordu. Söyledim bunu ona, “Ama çok güzelsin! Güzel olduğunu söylemiştim sana!” dedim.</span></span></p>

    <p class="calibre9"><span class="font"><span>Bluzunun kopçalarını kurcalarken bir yandan da hıçkırıyordu. Daha fazla soyunmasına gerek kalmadığım söyledim; şüphe götürmez bir şekilde ikna olmuştum ve kendine daha fazla eziyet etmesine hiç gerek yoktu.</span></span></p>

    <p class="calibre9"><span class="font"><span>“Hayır,” dedi. “Gözlerinle göreceksin.”</span></span></p>

    <p class="calibre9"><span class="font"><span>Bluzunun kopçalarını açamadı, yardım etmem için arkasını bana döndü. Elimi salladım. “Allah aşkına, unut gitsin,” dedim. “İkna oldum, striptiz yapmana gerek yok.” Ümitsizlik içinde hıçkırdı ve ince bluzu iki eliyle tuttuğu gibi tek hareketle yırtıp çıkardı.</span></span></p>

    <p class="calibre9"><span class="font"><span>Kombinezonunu kaldırmaya başladığında arkamı dönüp pencereye doğru yürüdüm, çünkü korkunç bir şey görmek üzere olduğumu anlamıştım. Bana gülmeye başladı, diliyle endişeli yüzümü işaret edip, “İşte, işte! Daha görmeden dehşete kapıldın! Biliyorsun!” dedi.</span></span></p>

    <p class="calibre9"><span class="font"><span>Katlanmaktan başka çarem yoklu. Döndüğümde ayakkabıları ve çorapları dışında çıplaktı ve yaralarını gördüm. Kasıklarındaydı, doğuştan olmalıydı, yanık gibi, dağlanmış bir bölge, acınası, kuru, buruşuk. Dişlerimi sıktım ve “Ne -bu mu? Bu yüzden mi kendini yiyip bitiriyorsun? Hiç önemi yok,” dedim. Sözcükleri yitiriyordum <span>ama,</span> bir çırpıda söylemeseydim şekillenmeyeceklerdi. “Saçma,” dedim. “Söylemeseydin farkına bile varmazdım. Çok güzelsin, harikuladesin!”</span></span></p>

    <p class="calibre9"><span class="font"><span>Merakla kendini inceledi, inanmayarak, sonra tekrar bana baktı, gözlerimi yüzünden ayıramıyordum, midem bulanmıştı, ondan gelen o şekerimsi ağır kokuyu soludum ve bir kez daha harikulade olduğunu söyledim, küçük bir kız kadar güzeldi, bir bakire kadar. Tek kelime etmeden ve kızararak kombinezonunu yerden alıp giydi. Kedi mırıltısı geliyordu gırtlağından.</span></span></p>

    <p class="calibre9"><span class="font"><span>Öyle utandı ki birden, öyle memnundu ki, sözcükleri çok daha rahat söyleyebildiğimi farkedip güldüm ve tekrar tekrar çok güzel olduğunu, aptalca davrandığını söyledim. Ama çabuk söyle Arturo, hızlı konuş çünkü içimde bir şeyler taşmak üzere, dışarı çıkmam gerek, bir dakikalığına hole çıkacağımı ve ben dışardayken giyinmesini söyledim. Örtündü, ben çıkarken beni izleyen gözleri bir mutluluk denizinde yüzüyorlardı. Holün sonundaki yangın merdivenine gittim ve boşandım, deli gibi ağlıyor, gözyaşlarımı durduramıyordum çünkü Tanrı pis düzenbazın, aşağılık herifin tekiydi, bu kadına yaptıklarından sonra başka ne olabilirdi ki! İn aşağı Tanrı, aşağı in ki seni bir güzel benzeteyim, seni bağışlanamaz pis şakacı seni. Bu kadının ve dünyanın halinin sebebi sensin, sen olmasaydın o gece kumsalda Camilla’ya sahip olabilirdim, ama hayır! O pis şakalarından birini yapmadan edemedin: bu kadına ne yaptığını görmüyor musun? Arturo Bandini’nin Camilla Lopez’e duyduğu aşka ne yaptığını görmüyor musun? Birden benim trajedim bana kadınınkinden daha büyük göründü ve onu unuttum.</span></span></p>

    <p class="calibre9"><span class="font"><span>Odaya döndüğümde giyinmiş, aynanın karşısında saçını tarıyordu. Yırtık bluzunu ceketinin cebine sokmuştu. Çok yorgun ama aynı zamanda mutlu görünüyordu, huzurlu. Long Beach trenine bineceği gara kadar ona eşlik edeceğimi söyledim. İstemedi, gereği yoktu. Bir <span>kağıt</span> parçasına adresini yazdı.</span></span></p>

    <p class="calibre9"><span class="font"><span>“Bir gün Long Beach’e geleceksin,” dedi. “Çok bekleyeceğimi biliyorum ama geleceksin.”</span></span></p>

    <p class="calibre9"><span class="font"><span>Kapıda vedalaştık. Elini uzattı, sıcak ve canlıydı eli. “Hoşça kal,” dedi. “Kendine dikkat et.”</span></span></p>

    <p class="calibre9"><span class="font"><span>“Güle güle, Vera.”</span></span></p>

    <p class="calibre9"><span class="font"><span>Eski yalnızlığıma dönemedim o gittikten sonra, onun tuhaf kokusundan kaçış yoktu. Yatağa uzandım. Beresini başıma yastık ettiğim Camilla bile çok uzaktaydı <span>sanki,</span> onu geri getirmeye çalıştım ama başaramadım. Arzu ve hüzün dolmaya başladı içime; ona sahip olabilirdin aptal, her islediğini yaptırabilirdin, ama Camilla’ya yapamadığın gibi ona da bir şey yapamadın. Gece boyunca uykumu böldü. Uyanıp geride bıraktığı o tatlı ağırlığı soludum, ellediği eşyaları elledim, okuduğu şiiri düşündüm. Derin uykuya ne zaman geçtiğimi anımsamıyorum çünkü uyandığımda saat on olmuştu ve hâlâ yorgundum. Havayı soluyup huzursuzlukla olup bitenleri düşündüm. Oysa ona ne çok şey anlatabilirdim ve bana müşfik davranırdı. Bak Vera, diyebilirdim, durum böyle böyle, şunlar şunlar oldu ve sen şöyle şöyle yaparsan bir daha olmaz belki, çünkü benim hakkımda şöyle şöyle düşünen biri var ve buna son vermek zorundayım; öleceğimi bilsem bile vazgeçmeyeceğim çünkü bu şekilde devam edemem.</span></span></p>

    <p class="calibre9"><span class="font"><span>Bütün günü bunları düşünerek geçirdim; başka İtalyan’lar da geldi aklıma, Casanova ve Cellini, sonra da Arturo <span>Bandini,</span> ve dövünmek geldi içimden. Sonra, Long Beach nasıl bir yerdir acaba, diye geçirdim içimden. Merakımı gidermek için gidip biraz gezinir, Vera’ya da uğrardım. Şu içinden çıkamadığım büyük sorunumu görüşürdüm. O kadavramsı bölge geldi gözümün önüne, yaraları. Sözcüklerle nasıl tanımlayabilir, <span>kağıda</span> nasıl dökebilirdim? Sonra, Vera bütün kusurlarına rağmen bir mucize gerçekleştirir belki, dedim kendime. Mucize gerçekleştikten sonra farklı bir Arturo Bandini dünyanın ve Camilla Lopez’in karşısına dikilebilir, vücudunda dinamit, gözlerinde volkanik bir kıvılcımla Camilla Lopez’e, “Bana bak, küstahlığına yeterince tahammül ettim ama artık sabrım taştı, şimdi sorun çıkarmadan soyun ve isteklerimi yerine getir,” diyebilirdi. Gözlerimi tavana dikip bu hayalleri kurmak bana zevk veriyordu.</span></span></p>

    <p class="calibre9"><span class="font"><span>Bir akşamüstü Bayan Hargraves’e birkaç günlüğüne kent dışında olacağımı söylüyorum, Long Beach, iş <span>için,</span> ve yola çıkıyorum. Vera’nın adresi cebimde, büyük bir serüvene hazırla kendini Bandini, fetih zamanı geldi. Köşede ağzı et için sulanan Hellfrick’le karşılaşıyorum. Biraz para veriyorum, kasaba dalıyor. Sonra gara gidip Long Beach trenine biniyorum.</span></span></p>
  </div>
</body>
</html>
