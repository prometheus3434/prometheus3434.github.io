<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_6" /></span></b></span>

    <p class="calibre9"><a class="pcalibre pcalibre1" id="bookmark4"></a></p>

    <p class="calibre1"><span><!--[if gte vml 1]><v:shape id="Resim_x0020_5" o:spid="_x0000_i1041"
 type="#_x0000_t75" alt="fk illisturation" style='width:438pt;height:84pt;
 visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image009.jpg" v:shapes="Resim_x0020_5" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538069"><span class="font"><b class="calibre2"><span class="calibre3">DÖRDÜNCÜ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Spring sokağı, eskici <span>dükkanının</span> karşısındaki birahane. Son beş sentimle kahve içmek için girmiştim oraya. Eski tarz bir <span>mekan</span>, yere talaş dökmüşler, duvarda kabaca çizilmiş çıplak kadın figürleri. Yaşlı adamların gittiği, biranın ucuz olduğu ve ekşi koktuğu, geçmişin değişmeden sürdüğü bir yer.</span></span></p>

    <p class="calibre9"><span class="font"><span>Duvara bitişik masalardan birine oturdum. Başımı ellerimin arasına aldığımı hatırlıyorum. Sesini başımı kaldırmadan dinlemiştim. Ne dediğini anımsıyorum. “Bi şey ister misin?” diye sormuştu ve ben kahve ve krema diye mırıldanmıştım. Kahve önüme konana dek öylece oturmuştum. Kötü kaderimi düşünüyordum.</span></span></p>

    <p class="calibre9"><span class="font"><span>Kahve berbattı. Kremayı içine kattığımda krema olmadığını fark ettim, kahve gri bir renk almıştı, tadı ise bulaşık suyundan farksızdı. Son paramı harcıyordum ve çok canım sıkılmıştı bu işe. Bana kahveyi getiren kıza bakındım. Beş altı masa ilerdeydi, tepsi ile bira dağıtıyordu. Sırtı bana dönüktü, beyaz önlüğünün altında çok sıhhatli görünüyordu. Kolları hafif kaslı, omuzlarına dökülen saçları gür ve parlaktı.</span></span></p>

    <p class="calibre9"><span class="font"><span>Sonunda bana doğru döndü ve elimle işaret eltim. Gözlerini sıkıntıdan patladığım ima edecek şekilde açmakla yetindi. Yüz hatlarını ve dişlerinin beyazlığını hesaba katmazsan çok güzel olduğu söylenemezdi. Ama o anda yaşlı müşterilerden birine gülümsemişti ve dudaklarının arasında bir beyazlık belirip kaybolmuştu. Burnu Maya’ydı, düz, delikleri geniş. <span>Dudakları aşırı rujlu ve siyahi bir kadının dudakları gibi dolgun.</span> Irkının tüm özelliklerini taşıyordu ve o şekilde değerlendirdiğinizde harikuladeydi, ama fazla tuhaftı benim için. Gözleri hayli çekik, teni koyuydu, ama siyah değildi. Yürüdüğünde göğüsleri diriliklerini belli eder şekilde sallanıyorlardı.</span></span></p>

    <p class="calibre9"><span class="font"><span>İlk işaretimi görmezden gelmişti. Bara gitti, süzgün barmene siparişi verip biraları doldurmasını bekledi. Beklerken ıslık çalıyordu. Ben işaret etmekten vaz geçmiştim ama yanıma gelmesini istediğimi de yeterince belli etmiştim. Birden ağzını tavana doğru kaldırıp çok garip bir kahkaha attı, barmenin bile dikkatini çekmişti kahkahası. Sonra masaların arasından raks eder gibi geçerek arka tarafta oturan bir grupa doğru gitti. Elindeki tepsiyi müthiş bir zerafetle taşıyordu. Barmen de onu izliyordu, kahkahasına anlam verememişti hâlâ. Ben vermiştim ama. Benim için atılmıştı o kahkaha. Görünümümde bir tuhaflık olmalıydı. Yüzümde, duruşumda, orda oturuyor olmamda onu eğlendiren bir şey vardı. Bunları düşünürken yumruklarımı sıkmış, aşağılanmış olmanın öfkesi ile görünümümü gözden geçiriyordum. Saçımı elledim: taralıydı. Gömleğimin yakasını ve boyun bağımı kontrol ettim: yerli yerinde ve temizdiler. Kendimi barın aynasında görebilecek kadar öne eğildim. Gördüğüm yüz kesinlikle endişeli ve solgundu ama komik değildi. Çok kızmıştım.</span></span></p>

    <p class="calibre9"><span class="font"><span>Gözümü ona diktim, her hareketini izliyor, gözümü üstünden ayırmıyordum. Masama gelmedi. Yaklaştı, bir keresinde komşu masaya geldi ama o kadar. Esmer yüzünü, alaycı gülümseme dolu siyah gözlerini her gördüğümde dudak büküp pis pis bakıyordum. Bir oyuna dönüştü. Kahve soğudu, buz gibi oldu, üstünde süt tabakası oluştu ama elimi bile sürmedim. Masalar arasında raks eder gibi yürüyor, yıpranmış ayakkabıları mermerin üstünde kayarken güçlü ipek bacaklarına talaş bulaşıyordu.</span></span></p>

    <p class="calibre9"><span class="font"><span>Üst kısmı deri örgüden yapılmış Meksikalı’lara özgü çarıklardan vardı ayağında: deri örgü yer yer yıpranmıştı. Çarıklarını görür görmez rahatladım, eleştirebileceğim bir kusurunu keşfetmiştim. Uzun boylu, geniş omuzluydu, yirmi yaşlarında, çarıklarını saymazsak kendine göre kusursuz. Gözlerimi çarıklarına diktim, arada sırada gözden kaçırmamak için sağa sola eğiliyor, kendi kendime kıs kıs gülüyordum.</span></span></p>

    <p class="calibre9"><span class="font"><span>O benim yüzümle ya da genel görünümümle alay etmekten nasıl haz duyduysa ben de onun çarıklarıyla alay etmekten haz duyuyordum. Bunun üstündeki etkisi güçlü olmuştu. Ayak parmakları üstünde yaptığı dönüşler ve dansı giderek azaldı ve sonunda bir masadan öbürüne telaşlı bir şekilde gitmekle yetindi. Utanmıştı. Bir keresinde çabukça çarıklarına baktığını fark ettim. Birkaç dakika içinde yüzündeki gülümseme silinmiş, suratı asılmıştı. Nefretle bakıyordu bana.</span></span></p>

    <p class="calibre9"><span class="font"><span>Bir coşku, tuhaf bir mutluluk kaplamıştı içimi. Rahatlamıştım. Dünya garip insanlarla doluydu. Süzgün barmen benden tarafa baktı, arkadaşça göz kırpıp selam verdim. Anladığını ima eder bir biçimde başını salladı. İç geçirip arkama yaslandım, hayatla barışık.</span></span></p>

    <p class="calibre9"><span class="font"><span>Kahvenin ücreti olan beş senti almaya gelmemişti henüz. Parayı masanın üstüne bırakmazsam gelip almak zorunda kalacaktı. Çıkmak niyetinde değildim ama. Bekledim. Yarım saat geçti. Bira almak için telaşla bara gittiğinde herkesin görebileceği şekilde barın önünde beklemiyordu artık. Barın arkasına geçip bekliyordu. Bana bakmıyordu ama onu izlediğimin farkında olduğunun farkındaydım.</span></span></p>

    <p class="calibre9"><span class="font"><span>Doğru masama geldi sonunda. Çenesi yukarda, elleri iki yanındaydı, gururlu yürüyordu. Gözlerinin içine dik dik bakmak istedim ama sürdüremedim. Başımı çevirdim sırıtarak.</span></span></p>

    <p class="calibre9"><span class="font"><span>“Başka bir şey istiyor musun?” diye sordu.</span></span></p>

    <p class="calibre9"><span class="font"><span>Beyaz önlüğü kola kokuyordu.</span></span></p>

    <p class="calibre9"><span class="font"><span>“Sen buna kahve mi diyorsun?” dedim.</span></span></p>

    <p class="calibre9"><span class="font"><span>Birden güldü yine. <span>Bir çığlık, başladığı gibi biten metalik bir deli kahkaha.</span> Çarıklarına diktim gözlerimi yine. İçten içe geri çekildiğini hissettim. Canını yakmak istiyordum.</span></span></p>

    <p class="calibre9"><span class="font"><span>“Kahve değil belki de bu,” dedim. “İçinde şu iğrenç çarıklarını kaynattığın sudur belki.” Başımı kaldırıp yakıcı siyah gözlerine baktım. “Bilmiyor olabilirsin. Ya da umurunda olmayabilir. Ama ben kız olsam Main sokağında bu çarıklarla dolaşmazdım.”</span></span></p>

    <p class="calibre9"><span class="font"><span>Sözümü bitirdiğimde nefes nefese kalmıştım. Dolgun dudakları titredi, ceplerine soktuğu yumruklan kolalı beyazlığın altında kıvranıyorlardı.</span></span></p>

    <p class="calibre9"><span class="font"><span>“Nefret ediyorum senden,” dedi.</span></span></p>

    <p class="calibre9"><span class="font"><span>Hissettim nefretini. Kokusunu aldım, duydum <span>hatta,</span> ama sırıttım yine de. “Ediyorsundur umarım,” dedim. “Çünkü senin nefretine mazhar olan birinin olumlu yanları pek çok olsa gerek.”</span></span></p>

    <p class="calibre9"><span class="font"><span>Bunun üstüne çok tuhaf bir şey söyledi. Hâlâ kulaklarımda, “Kalp krizinden ölürsün inşallah,” dedi. “Şu oturduğun iskemlede kalasın.”</span></span></p>

    <p class="calibre9"><span class="font"><span>Gülmekle yetinmeme rağmen sarf ettiği sözler onu rahatlatmıştı. Uzaklaşırken gülümsüyordu. Barın önünde durup biraları beklemeye başladı, Üstümden ayırmadığı gözleri tuhaf dileği ile parlıyorlardı ve ben hayli rahatsız olmama rağmen hâlâ sırıtıyordum. Raks etmeye başlamıştı yine, elinde tepsi masaların arasından süzülüyor, ona her baktığımda bedduasını gülümsüyordu. Bir süre sonra garip bir duyguya kapıldım. İç organlarımı, kalbimin atışını, midemden gelen titreşimleri hissedebiliyordum. Bir daha masama gelmeyeceğine kanaat getirdim ve bundan memnuniyet duyduğumu, oradan çıkmak, inatçı gülümsemesinden kurtulmak istediğimi anımsıyorum. Kalkmadan önce beni çok mutlu eden bir şey yaptım. Cebimdeki beş senti çıkarıp masanın üstüne koydum. Sonra da kahveyi üzerine döktüm. Masayı bezle silmek zorunda kalacaktı. Kahverengi pislik bütün masaya yayılmıştı, gitmek üzere kalktığımda yere damlıyordu. Kapıda ona bir kez daha bakmak için durdum. Aynı gülümseme vardı dudaklarında. Başımla masayı işaret ettikten sonra parmaklarımla bir selam çakıp dışarı çıktım. Bir kez daha keyfim yerine gelmişti. Hayat garip insanlarla doluydu.</span></span></p>

    <p class="calibre9"><span class="font"><span>Ordan ayrıldıktan sonra ne yaptığımı anımsayamıyorum. Büyük Pazar’ın üstündeki odasında Benny Cohen’i ziyaret etmiş olabilirim. Küçük bir kapısı olan tahta bir bacağı vardı Benny’nin. O kapının arkasında marihuana sigaraları dururdu. Gazete de satardı, Examiner ve <i class="calibre8">Times.</i> O korkunç ve karamsar dünya görüşü ile beni her zamanki gibi hüzne boğmuştu belki. Sararmış parmaklarını burnuma doğru tutup ait olduğum işçi sınıfına ihanet ettiğim için beni lanetlemişti belki. Belki de odasından her zamanki gibi titreyerek çıkıp tozlu merdivenleri inmiş, bir emperyalistin gırtlağını sıkma arzusu ile yanıp tutuşarak sokağa fırlamıştım. Belki, belki de değil; anımsayamıyorum.</span></span></p>

    <p class="calibre9"><span class="font"><span>Odamda geçirdiğim o geceyi anımsıyorum ama. <span>St.Paul</span> Oteli’nin kırmızı yeşil ışığı odamda yanıp sönerken yatağımda titreyerek kızın öfkesini, masadan masaya raks ederek gidişini, gözlerindeki siyah parıltıyı düşlediğimi, yoksulluğumu ve yeni bir öykü için kafamda tek fikir olmadığını bile unuttuğumu anımsıyorum.</span></span></p>

    <p class="calibre9"><span class="font"><span>Ertesi sabah ilk işim gidip onu aramak oldu. Saat sekizde Spring sokağındaydım. <i class="calibre8">Minik Köpek Güldü'</i> nün yer aldığı dergi cebimdeydi. Öyküyü okuduktan sonra hakkımda farklı düşünecekti. Dergi cebimdeydi, imzalı, verilmeye hazır. Birahane açılmamıştı henüz. Adı <i class="calibre8">Columbia Birahanesi'</i>ydi. Burnumu pencereye yapıştırıp içeri baktım. İskemleler masanın üstüne konmuştu. Lastik çizmeler giymiş yaşlı bir adam yerleri süpürüyordu. Birkaç blok yürüdüm. Nemli hava monoksit gazı ile mavimtrak bir renk almıştı bile. Parlak bir fikir geldi aklıma. Dergiyi cebimden çıkartıp imzayı sildim. Yerine, “değersiz bir Gringo’dan bir Maya Prensesi’ne,” yazdım. Tam olması gerektiği gibiydi. <i class="calibre8">Columbia Birahanesi’ne</i> dönüp pencereyi tıklattım. Yaşlı adam ıslak elleri ile kapıyı açtı, saçından ter damlıyordu. “Burada çalışan kızın adı ne?” diye sordum.</span></span></p>

    <p class="calibre9"><span class="font"><span>“Camilla’yı mı kastediyorsun?”</span></span></p>

    <p class="calibre9"><span class="font"><span>“Dün gece çalışan kız.”</span></span></p>

    <p class="calibre9"><span class="font"><span>“Evet,” dedi. “Camilla Lopez.”</span></span></p>

    <p class="calibre9"><span class="font"><span>“Bunu ona verebilir misiniz?” dedim. “Genç birinin bu dergiyi onun için bıraktığını söyleyin yeter.”</span></span></p>

    <p class="calibre9"><span class="font"><span>Islak ellerini önlüğüne sildi ve dergiyi aldı. “Dikkatli olun,” dedim. “Değerlidir.”</span></span></p>

    <p class="calibre9"><span class="font"><span>İhtiyar kapıyı kapattı. Pencereden topallayarak kovasına doğru gidişini izledim. Dergiyi <span>tezgahın</span> üstüne koyup işine döndü. Hafif bir <span>rüzgar</span> derginin sayfalarını okşadı. Uzaklaşırken ihtiyarın dergiyi vermeyi unutacağı kaygısına kapıldım. Bir süre sonra büyük bir hata işlediğimden şüphem kalmamıştı: yazdığım yazının onun gibi bir kızı etkilemesi olanaksızdı. Hızla <i class="calibre8">Columbia Birahanesi’ne</i> dönüp pencereyi tıklattım. İhtiyar kapının kilidini açarken homurdanıp küfretti. Yaşlı gözlerindeki teri sildi ve karşısında beni gördü.</span></span></p>

    <p class="calibre9"><span class="font"><span>“Dergiyi bir dakikalığına geri alabilir miyim?” dedim. “İçine bir şeyler yazmak istiyorum.”</span></span></p>

    <p class="calibre9"><span class="font"><span>İhtiyar olup bitenleri anlamakta güçlük çekiyordu. İç çekerek başım salladıktan sonra içeri girmemi söyledi. “Lanet olsun, git kendin al. İşim var benim,” dedi.</span></span></p>

    <p class="calibre9"><span class="font"><span>Dergiyi <span>tezgahın</span> üstünde açıp Maya Prensesi’ne yazılmış yazıyı sildim, yerine şöyle yazdım.</span></span></p>

    <p class="calibre9"></p>

    <p class="calibre9"><span class="font"><i class="calibre8"><span>Sevgili Pejmürde Çarıklar,</span></i></span></p>

    <p class="calibre9"><span class="font"><i class="calibre8"><span>Farkında olmayabilirsin, ama dün gece bu öykünün yazarına hakaret ettin. Okuman yazman varını? Varsa, on beş dakika zaman ayırıp bu başyapıtı oku. Ve bir daha sefere dikkatli ol. Bu çöplüğe gelen herkes serseri olmayabilir.</span></i></span></p>

    <p class="calibre14"><span class="font"><i class="calibre8"><span>Arturo Bandini</span></i></span></p>

    <p class="calibre9"></p>

    <p class="calibre9"><span class="font"><span>Dergiyi ihtiyarın eline tutuşturdum ama gözlerini işinden ayırmadı. “Bayan Lopez’e verin bunu,” dedim. “Mutlaka geçsin eline.” İhtiyar süpürgesini yere bıraktı, kırışık yüzündeki teri sildi ve parmağını kapıya doğrulttu. “Çek git buradan!”</span></span></p>

    <p class="calibre9"><span class="font"><span>Dergiyi <span>tezgahın</span> üstüne bırakıp rahat adımlarla kapıya doğru yürüdüm. Kapıda durup döndüm ve ihtiyara el salladım.</span></span></p>
  </div>
</body>
</html>
