<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_17" /></span></b></span>

    <p class="calibre9"><a class="pcalibre pcalibre1" id="bookmark15"></a></p>

    <p class="calibre1"><span><!--[if gte vml 1]><v:shape id="Resim_x0020_16"
 o:spid="_x0000_i1030" type="#_x0000_t75" alt="fk illisturation" style='width:438pt;
 height:84pt;visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image019.jpg" v:shapes="Resim_x0020_16" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538080"><span class="font"><b class="calibre2"><span class="calibre3">ON BEŞİNCİ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Bir hafta boyunca görmedim Camilla’yı. O arada Sammy’den bir mektup aldım, düzeltmeler için teşekkür ediyordu. Sammy, Camilla’nın gerçek aşkı. Bana bazı öğütler dc vermişti: küçük Meksikalı ile aram nasıldı? Fena kız değildi aslında, özellikle ışıkları söndürdüğünde, ama senin sorunun Bandini ona nasıl davranman gerektiğini bilmemen. Fazlası ile yumuşak davranıyorsun. Meksikalı kızları bilmezsin. Kendilerine insan gibi davranılmalarından hazetmezler. Onlara fazla kibar davranırsan seni çiğnerler.</span></span></p>

    <p class="calibre9"><span class="font"><span>Romanım üstüne çalışıyor, arada sırada Sammy’nin mektubunu tekrar okuyordum. Camilla’nın geldiği gece mektubu tekrar okuyordum. Geceyarısına doğruydu ve kapıyı vurmadan içeri dalmıştı.</span></span></p>

    <p class="calibre9"><span class="font"><span>“Merhaba,” dedi.</span></span></p>

    <p class="calibre9"><span class="font"><span>“Merhaba, aptal,” dedim.</span></span></p>

    <p class="calibre9"><span class="font"><span>“Çalışıyor musun?” diye sordu.</span></span></p>

    <p class="calibre9"><span class="font"><span>“Belli olmuyor mu?” dedim.</span></span></p>

    <p class="calibre9"><span class="font"><span>“Kafan mı bozuk?” diye sordu.</span></span></p>

    <p class="calibre9"><span class="font"><span>“Hayır,” dedim. “Sadece iğreniyorum.”</span></span></p>

    <p class="calibre9"><span class="font"><span>“Benden mi?”</span></span></p>

    <p class="calibre9"><span class="font"><span>“Elbette,” dedim. “Şu haline bak.”</span></span></p>

    <p class="calibre9"><span class="font"><span>Ceketinin altında önlüğü vardı. Buruşuk ve lekeliydi. Çoraplarının biri sarkmış, dizinde toplanmıştı. Yüzü yorgun görünüyordu, dudak boyası yer yer silinmişti. Ceketi tozlu ve kirliydi. Ayağında da ucuz topuklu ayakkabılar vardı.</span></span></p>

    <p class="calibre9"><span class="font"><span>“Amerikalı olmak için kendini mahvediyorsun,” dedim. “Neden yapıyorsun bunu? Aynaya bir bak.”</span></span></p>

    <p class="calibre9"><span class="font"><span>Aynanın karşısına geçip ciddiyetle kendine baktı. “Yorgunum,” dedi. “Bu gece çok yoğunduk.”</span></span></p>

    <p class="calibre9"><span class="font"><span>“Sorun şu ayakkabılarda,” dedim. “Ayakların neye alışıksa onları giymelisin -çarık. Ya yüzüne sürdüğün boyalara ne demeli. Berbat görünüyorsun - ucuz bir Amerikan takliti. Pasaklı. Ben bir Meksikalı olsaydım beynini dağıtırdım. Halkının yüz karasısın.”</span></span></p>

    <p class="calibre9"><span class="font"><span>“Sen kim oluyorsun da benimle bu şekilde konuşuyorsun?” dedi. “En az senin kadar Amerikalı’yım ben. Asıl sana Amerikalı denemez. Şu tenine bak. İtalyan’lar gibi esmersin. <span>Esmer bir İtalyansın.</span> Gözlerin de siyah.”</span></span></p>

    <p class="calibre9"><span class="font"><span>“Kahverengi,” dedim.</span></span></p>

    <p class="calibre9"><span class="font"><span>“Hiç de değil. Siyah. <span>Saçların da siyah.”</span></span></span></p>

    <p class="calibre9"><span class="font"><span>“Kahverengi,” dedim.</span></span></p>

    <p class="calibre9"><span class="font"><span>Ceketini çıkartıp kendini yatağa bıraktı, dudaklarına bir sigara yerleştirdi. El yordamıyla kibrit arıyordu. Masamda bir kutu kibrit duruyordu. Kibrit kutusunu ona uzatmamı bekledi.</span></span></p>

    <p class="calibre9"><span class="font"><span>“Sakat değilsin,” dedim. “Kendin al.”</span></span></p>

    <p class="calibre9"><span class="font"><span>Sigarasını yakıp konuşmadan tüttürdü, bakışları tavanda, sigara dumanını sinirli bir şekilde burun deliklerinden salarak. Dışarda sis vardı. Uzakta bir siren sesi duyuldu.</span></span></p>

    <p class="calibre9"><span class="font"><span>“Sammy’yi mi düşünüyorsun?” diye sordum.</span></span></p>

    <p class="calibre9"><span class="font"><span>“Belki”</span></span></p>

    <p class="calibre9"><span class="font"><span>“Onu burada düşünmek zorunda değilsin. Gidebilirsin.”</span></span></p>

    <p class="calibre9"><span class="font"><span>Sigarasını söndürdü. İzmariti iyice bastırıp ezdi. Sözlerinin de etkisi aynı oldu. “Tanrım, nefret dolusun,” dedi. “Gerçekten çok mutsuz olmalısın.”</span></span></p>

    <p class="calibre9"><span class="font"><span>“Delisin sen.”</span></span></p>

    <p class="calibre9"><span class="font"><span>Bir bacağını öbürünün üstüne atarak uzanmıştı. Beyaz önlüğünün bittiği yerde çoraplarının lastiği ve birkaç santim esmer ten görünüyordu. Saçları yastığa devrilmiş bir mürekkep şişesi gibi yayılmıştı. Yan yatmış, yastıktan beni izliyordu. Gülümsedi. Elini kaldırıp parmağını salladı.</span></span></p>

    <p class="calibre9"><span class="font"><span>“Buraya gel, Arturo,” dedi. Sıcaktı sesi.</span></span></p>

    <p class="calibre9"><span class="font"><span>Elimi salladım.</span></span></p>

    <p class="calibre9"><span class="font"><span>“Teşekkür ederim. Rahatım burada.”</span></span></p>

    <p class="calibre9"><span class="font"><span>Beş dakika kadar ben pencereden dışarı bakarken beni izledi. Ona dokunabilir, onu kollarıma alabilirdim; evet, Arturo, tek yapman gereken iskemleden kalkıp yanına uzanmak. Ama kumsaldaki gece vardı, yerdeki yırtık sone vardı, bir aşk telgrafı vardı ve odayı dolduran <span>kabuslardan</span> farksızdılar.</span></span></p>

    <p class="calibre9"><span class="font"><span>“Korkuyor musun?” dedi.</span></span></p>

    <p class="calibre9"><span class="font"><span>“Senden mi?” diye güldüm.</span></span></p>

    <p class="calibre9"><span class="font"><span>“Korkuyorsun,” dedi.</span></span></p>

    <p class="calibre9"><span class="font"><span>“Hayır, korkmuyorum.”</span></span></p>

    <p class="calibre9"><span class="font"><span>Kollarını açtı, bütün benliği ile bana açılmış gibiydi. Ama bu o gece ne kadar yumuşak ve dolgun olduğunu düşünüp kendi içime daha da kapanmama neden oldu.</span></span></p>

    <p class="calibre9"><span class="font"><span>“Bak,” dedim. “Meşgulüm. Bak.” Daktilonun yanındaki <span>kağıt</span> yığınını gösterdim.</span></span></p>

    <p class="calibre9"><span class="font"><span>“Bal gibi korkuyorsun.”</span></span></p>

    <p class="calibre9"><span class="font"><span>“Neden?”</span></span></p>

    <p class="calibre9"><span class="font"><span>“Benden.”</span></span></p>

    <p class="calibre9"><span class="font"><span>“Saçma.”</span></span></p>

    <p class="calibre9"><span class="font"><span>Sessizlik.</span></span></p>

    <p class="calibre9"><span class="font"><span>“Bir tuhaflık var sende,” dedi.</span></span></p>

    <p class="calibre9"><span class="font"><span>“Ne gibi?”</span></span></p>

    <p class="calibre9"><span class="font"><span>“<span>İbnesin</span>.”</span></span></p>

    <p class="calibre9"><span class="font"><span>Kalkıp başına dikildim.</span></span></p>

    <p class="calibre9"><span class="font"><span>“Yalan bu!” dedim.</span></span></p>

    <p class="calibre9"><span class="font"><span>Yanına uzandım. Küçümseyici tavrıyla beni zorluyordu, beni öpüş şekli, dudaklarının soğukluğu, gözlerindeki alaycı ifade bir süre sonra kendimi tahtadanmışım gibi hissetmeme neden oldu. Korku ve şiddetten başka duygu kalmamıştı içimde ona karşı. Güzelliği benim için çok fazlaydı, benden çok daha güzeldi, kökleri benim köklerimden çok daha derindeydi. Beni kendime yabancılaştırıyordu. Sakin geceler ve yüksek okaliptüs ağaçlarıydı o, çöl yıldızlarıydı, kara parçasıydı, göktü, dışardaki sisti, oysa ben sadece yazar olma amacı ile bulunuyordum orda, para kazanmak ve ünlenmek gibi saçma bir nedenle. Benden o kadar daha üstün, o kadar daha dürüsttü ki kendimden iğrendim, ateşli gözlerine bakamaz oldum. Boynuma doladığı esmer kollarının, saçımda gezdirdiği uzun parmaklarının bende uyandırdığı heyecanı bastırmaya çalıştım. Öpmedim onu. O beni öptü, <i class="calibre8">Çoktan Yitik Tepeler</i>'in yazarını. Sonra bileğimi ellerinin arasına aldı ve dudaklarını avucuma bastırdı. Elimi göğüslerinin arasına yerleştirdi. Dudaklarını yüzüme çevirip bekledi. Ve büyük yazar Arturo Bandini renkli imgelemine daldı ve zekice tasarlanmış cümleleri ile ünlü Arturo alçak sesle, bir kedi yavrusu gibi, “Merhaba,” dedi.</span></span></p>

    <p class="calibre9"><span class="font"><span>“Merhaba?” diye karşılık verdi sözcüğü soruya dönüştürerek. “Merhaba?” Ve güldü. “Ee, nasılsın bakalım?”</span></span></p>

    <p class="calibre9"><span class="font"><span>Ah şu Arturo! Bal ağızlı Arturo!</span></span></p>

    <p class="calibre9"><span class="font"><span>“İyiyim,” dedi.</span></span></p>

    <p class="calibre9"><span class="font"><span>Şimdi ne olacak? Hani tutku, hani arzu? O gittikten sonra deli gibi arzulayacaktım onu. Fakat buna izin vermemelisin, Arturo! Muhteşem atalarını anımsa! Onlara layık olmalısın. Ellerinin üstümde gezindiğini hissettim, engellemek için ellerini tuttum. Bir kez daha öptü beni. Soğuk bir jambon parçasını öpse daha iyi ederdi.</span></span></p>

    <p class="calibre9"><span class="font"><span>İtti beni.</span></span></p>

    <p class="calibre9"><span class="font"><span>“Git,” dedi. “Bırak beni.”</span></span></p>

    <p class="calibre9"><span class="font"><span>İğreniyordum kendimden. İçim dehşet ve utanç duygusu ile yanıyordu. Bırakmadım onu, sarıldım, soğuk ağzımı sıcak tenine bastırdım. Benden kurtulmak için çırpınıyordu ama kollarımla sıkıca sarmış, göstermeye utandığım yüzümü omuzuna gömmüştüm. Kurtulmak için mücadele ederken ondaki küçümseme duygusunun nefrete dönüştüğünü hissettim ve ben de ondan nefret etlim o <span>anda,</span> ve onu arzuladım, onun kara öfkesi arttıkça benim arzum arttı ve mutlu oldum, coşku ve güç, coşkudan doğan güç, o tadına doyulmaz duygu, istersem ona sahip olabileceğimi bilmenin memnuniyeti. İstemedim <span>ama,</span> aşkım bana yeterdi. Arturo Bandini’nin gücü ve coşkusu başımı döndürmüştü. Bıraktım onu, elimi ağzından çekip yataktan fırladım.</span></span></p>

    <p class="calibre9"><span class="font"><span>Kalakalmıştı, ağzının kenarlarında tükürük birikmiş, dişleri kenetlenmişti. Elleri ile saçım çekiyor, içinden gelen çığlığı bastırmaya çalışıyordu ama önemi yoktu; çığlık atabilirdi, fark etmezdi, çünkü Arturo Bandini ibne değildi, sapına kadar erkekti; altı erkeğe bedeldi, bunu hissetmişti; has erkek, has yazar, has <span>aşık</span>; dünyayla barışık, sanatıyla barışık.</span></span></p>

    <p class="calibre9"><span class="font"><span>Üstünü başını düzeltişini izledim. Ayağa kalktı, nefes nefeseydi, ürkmüştü, aynaya gidip kendini seyretti. Kendi olduğundan emin olmak istermiş gibi bir hali vardı.</span></span></p>

    <p class="calibre9"><span class="font"><span>“Kötüsün,” dedi.</span></span></p>

    <p class="calibre9"><span class="font"><span>Oturup tırnaklarımdan birini kemirdim.</span></span></p>

    <p class="calibre9"><span class="font"><span>“Başka bir şey sanmıştım seni,” dedi. “Sertlikten nefret ederim.”</span></span></p>

    <p class="calibre9"><span class="font"><span>Sertlikmiş: peh. Ne önemi vardı ne düşündüğünün? Asıl mesele kanıtlanmıştı: ona sahip olabilirdim, ne düşündüğü önemsizdi. Büyük bir yazar olmakla kalmıyordum, başka bir şeydim de: ondan korkmuyordum artık: bir erkeğin bir kadının yüzüne bakması gerektiği gibi bakabiliyordum yüzüne. Tek kelime daha etmeden gitti. Harikulade bir düşteymişim gibi oturdum, bir özgüven yumağının içinde: dünya çok büyüktü, hakkından gelebileceğim şeylerle doluydu. Ah, Los Angeles! Yalnız sokaklarının tozu ve sisi, yalnız değilim artık. Acele etmeyin bu odanın hayaletleri, bekleyin, bir kez daha yaşanacak. O Camilla çöldeki Sammy’sine kavuşsun, o ucuz öykülerin yazarına, ama benim tadımı alana dek bekleyin, çünkü cennette bir Tanrı varsa bir kez daha yaşanacak.</span></span></p>

    <p class="calibre9"><span class="font"><span>Hatırlamıyorum. Belki bir hafta geçti, belki de iki. Döneceğini biliyordum. Beklemiyordum. Hayatımı yaşıyordum. Birkaç sayfa yazdım. Birkaç kitap okudum. Huzurluydum: geri dönecekti. Gece gelecekti. Gündüz görüşeceğimiz aklımın köşesinden bile geçmezdi. Bir kez olsun gündüz görüşmemiştik. Ayın doğmasını bekler gibi bekliyordum onu.</span></span></p>

    <p class="calibre9"><span class="font"><span>Geldi. Bu kez penceremin camına çakıl taşları atıldığını duydum. Pencereyi sonuna kadar açtım ve tepede duruyordu, önlüğünün üstüne bir kazak giymişti. Başını kaldırmış bana bakarken ağzı hafif aralıktı.</span></span></p>

    <p class="calibre9"><span class="font"><span>“Ne yapıyorsun?” diye sordu.</span></span></p>

    <p class="calibre9"><span class="font"><span>“Hiç. Oturuyorum.”</span></span></p>

    <p class="calibre9"><span class="font"><span>“Bana kızgın mısın?”</span></span></p>

    <p class="calibre9"><span class="font"><span>“Hayır. Ya sen?”</span></span></p>

    <p class="calibre9"><span class="font"><span>Güldü. “Biraz.”</span></span></p>

    <p class="calibre9"><span class="font"><span>“Neden?”</span></span></p>

    <p class="calibre9"><span class="font"><span>“Kötüsün.”</span></span></p>

    <p class="calibre9"><span class="font"><span>Arabası ile gezmeye çıktık. Silahlar hakkında bilgim olup olmadığını sordu. Yoktu. Main sokağındaki atış poligonuna götürdü beni. Keskin nişancıydı. Poligonun sahibini tanıyordu, deri ceketli bir gençti. Hiçbir şey vuramadım, ortadaki büyük hedefi bile. Parayı o ödüyordu, bana sinir olmaya başlamıştı. O tüfeği koltuğunun altına sıkıştırıp büyük hedefi tam ortasından vurabiliyordu. Elliye yakın mermi sıktım ve hepsini <span>ıskaladım</span>. Bana tüfeği nasıl tutmam gerektiğini göstermeye kalktı. Tüfeği elinden kapıp rastgele sıkmaya başladım. Deri ceketli genç kendini <span>tezgahın</span> altına attı. “Dikkat et!” diye bağırdı. “Dikkat et!”</span></span></p>

    <p class="calibre9"><span class="font"><span>Camilla bana sinir olmaktan geçmiş, benden utanmaya başlamıştı. Cebindeki bahşişlerden bir elli sent çıkardı. “Tekrar dene,” dedi. “Ve bu sefer ıskalama. <span>Iskalarsan</span> ödemem.” Yanımda para yoktu. Tüfeği <span>tezgahın</span> üstüne koyup ateş etmeyi reddettim. “Canı cehenneme,” dedim. “Arturo muhallebi çocuğunun tekidir, Tim,” dedi Camilla. “Tek bildiği şiir yazmaktır.”</span></span></p>

    <p class="calibre9"><span class="font"><span>Tim sadece silahtan anlayan insanlardan hoşlanıyordu anlaşılan. Bana pis pis bakmakla yetindi. Seri ateş eden bir Winchester tüfek kaptım, doğrulttum ve sıkmaya başladım. Yirmi metre uzaktaki hedefte hiçbir kıpırdama olmadı. Hedefi ortasından vurduğunda zil çalması gerekiyordu. Zil mil çalmadı. Silahı boşalttım, barut tozunun keskin kokusu genzimi yakmıştı. Tim’le Camilla muhallebi çocuğuna güldüler. Kaldırımda kalabalık oluşmuştu. Camilla’nın iğrenme duygusu onlara da geçmişti. Bulaşıcıydı, ben de iğreniyordum kendimden. Camilla arkasına döndü, kalabalığı fark etti ve yüzü kızardı. Onu mahcup etmiştim, bana sinir olmuştu. Ağzının kenarından gitmemiz gerektiğini fısıldadı, kalabalığı yardı ve çabuk adımlarla yürümeye başladı, iki metre önümde. Hiç acele etmeden onu izledim. Ha, ha, lanet bir tüfekle nişan almayı bilmemek umurumda mıydı, o haydutların ve Camilla’nın bana gülmesi umurumda mıydı? O avanakların, pis pis sırıtan Main sokağı <span>kerizlerinin</span> kaçı <i class="calibre8">Çoktan Yitik Tepeler</i> gibi bir öykü yazabilirdi? Hiçbiri! Beni diledikleri kadar küçümseyebilirlerdi öyleyse.</span></span></p>

    <p class="calibre9"><span class="font"><span>Araba bir kafenin önünde duruyordu. Arabaya bindim ama oturmamı beklemedi. Sırıtarak bana doğru döndü ve ayağını debriyajdan çekti. Önce koltuğa, sonra da ön cama yapıştım. İki arabanın arasına park etmişti. Önce öndekine vurdu, sonra da arkadakine. Aptalca davrandığımı ima ediyordu kendince. Kaldırımdan uzaklaşıp yola çıktığımızda arkama yaslanıp rahat bir nefes aldım.</span></span></p>

    <p class="calibre9"><span class="font"><span>“Allaha şükür,” dedim.</span></span></p>

    <p class="calibre9"><span class="font"><span>“Kes sesini!” dedi.</span></span></p>

    <p class="calibre9"><span class="font"><span>“Bak,” dedim. “Bu şekilde davranmaya devam edeceksen neden beni indirmiyorsun? Yürüyebilirim.”</span></span></p>

    <p class="calibre9"><span class="font"><span>Sözümü bitirmemle gaz pedalını köklemesi bir oldu. Kent merkezinde deli gibi sürüyordu. Koltuğa yapışıp atlamayı düşündüm. Sonra trafiğin seyrek olduğu bir semte geldik. Bunker Hill’den dört kilometre uzakta, kentin batısında, bira fabrikalarının bulunduğu bir semt. Hızını düşürüp kaldırıma yanaştı. Siyah tel örgü vardı yol boyunca. Tel örgünün arkasına çelik borular istiflenmişli.</span></span></p>

    <p class="calibre9"><span class="font"><span>“Neden burada durdun?” diye sordum.</span></span></p>

    <p class="calibre9"><span class="font"><span>“Yürümek istiyordun,” dedi. “İn ve yürü.”</span></span></p>

    <p class="calibre9"><span class="font"><span>“Şimdi de canım yürümek istemiyor,”</span></span></p>

    <p class="calibre9"><span class="font"><span>“İn arabadan,” dedi. “Ciddiyim. Tüfek tutmayı bile bilmiyorsun! Hadi, in!”</span></span></p>

    <p class="calibre9"><span class="font"><span>Sigara paketimi çıkartıp ona sigara ikram ettim.</span></span></p>

    <p class="calibre9"><span class="font"><span>“Bu konuyu tekrar konuşalım,” dedim.</span></span></p>

    <p class="calibre9"><span class="font"><span>Elimdeki sigara paketini tokatladı, paket yere düştü. Küstahça baktı bana. “Nefret ediyorum senden,” dedi. “Tanrım, nasıl nefret ediyorum senden!”</span></span></p>

    <p class="calibre9"><span class="font"><span>Yerdeki sigara paketini alırken gece ve terkedilmiş fabrikaların semti titredi nefreti ile. Anlıyordum. Nefret ettiği Arturo Bandini değildi aslında. Arturo’nun onun beklentilerine uymamasıydı. Arturo’yu sevmek istiyor ama sevemiyordu. Sammy gibi olmasını istiyordu: sessiz, suskun, suratsız, keskin nişancı, onu bir garson olarak kabul edip fazlasını beklemeyen bir barmen. İndim arabadan. Sırıtıyordum çünkü onu sinirlendireceğini biliyordum.</span></span></p>

    <p class="calibre9"><span class="font"><span>“İyi geceler,” dedim. <span>“Çok güzel bir gece.</span> Yürümek hoş olacak.” “Oteline varamayasın,” dedi. “Sabah bir çukurda ölünü bulurlar inşallah!”</span></span></p>

    <p class="calibre9"><span class="font"><span>“Elimden geleni yaparım,” dedim.</span></span></p>

    <p class="calibre9"><span class="font"><span>Gazlayıp uzaklaşırken bir hıçkırık yükseldi gırtlağından, acılı bir feryat. Kesin olan bir şey vardı: Arturo Bandini Camilla Lopez’e iyi gelmiyordu.</span></span></p>
  </div>
</body>
</html>
