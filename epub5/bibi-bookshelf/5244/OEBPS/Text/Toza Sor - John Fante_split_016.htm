<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection">
    <span class="font"><b class="calibre2"><span class="calibre3"><br class="calibre5" clear="all" id="calibre_pb_15" /></span></b></span>

    <p class="calibre9"><a class="pcalibre pcalibre1" id="bookmark13"></a></p>

    <p class="calibre1"><span><!--[if gte vml 1]><v:shape id="Resim_x0020_14"
 o:spid="_x0000_i1032" type="#_x0000_t75" alt="fk illisturation" style='width:438pt;
 height:84pt;visibility:visible;mso-wrap-style:square'>
 <v:imagedata src="Toza%20Sor%20-%20John%20Fante_dosyalar/image004.jpg"
  o:title="fk illisturation"/>
</v:shape><![endif]--><!--[if !vml]--><img alt="fk illisturation" border="0" class="calibre12" src="../Images/image018.jpg" v:shapes="Resim_x0020_14" /></span></p>

    <p class="calibre1"></p>

    <p class="calibre1"><a class="pcalibre pcalibre1" id="_Toc366538078"><span class="font"><b class="calibre2"><span class="calibre3">ON ÜÇÜNCÜ BÖLÜM</span></b></span></a></p>

    <p class="calibre9"></p>

    <p class="calibre9"><span class="font"><span>Ertesi gün Los Angeles’a döndüm. Kent bıraktığım gibiydi ama ben korkuyordum. Tehlike sokaklarda pusuya yatmıştı. Yüksek binaların oluşturduğu vadiler yer sarsıldığında seni öldürebilecek tuzaklardı. Kaldırımlar yarılabilirdi. Tramvaylar devrilebilirdi. Arturo Bandini’ye bir hal olmuştu. Sadece tek katlı evlerin bulunduğu sokaklardan geçiyordu. Kaldırım kenarlarından yürüyor, neon tabelalardan uzak duruyordu. Korku girmişti içime, kök salmıştı. Atamıyordum. Dar ve uzun ara sokaklarda yürüyen insanlar görüyor, cesaretlerine hayran oluyordum. Hill sokağını geçip Pershing Meydanına girdim. Yüksek bina yoktu meydanda. Yer sarsılsa enkaz altında kalmazdınız.</span></span></p>

    <p class="calibre9"><span class="font"><span>Oturdum meydanda, sigara içtim ve ellerimin terlediğini fark ettim. <i class="calibre8">Columbia Birahanesi</i> beş blok ötedeydi. Oraya gitmeyeceğimi biliyordum. İçimde bir şey değişmişti. Bir korkaktım. Yüksek sesle söyledim bunu kendime: sen bir korkaksın. Umursamadım. Hayatta olmayı ölü bir çılgın olmaya yeğlerdim. Beton binalara girip çıkan yüzlerce insan -biri onları uyarmalı. Tekrarlanacaktı; tekrarlanması kaçınılmazdı, bir deprem daha olacak ve kenti dümdüz edecekti. Her an olabilirdi. Çok insan öldürecekti, ama beni hayır. Bu caddelerden uzak duracaktım <span>çünkü,</span> enkazdan uzak duracaktım.</span></span></p>

    <p class="calibre9"><span class="font"><span>Otelime gitmek için Bunker Hill’i tırmanmaya başladım. Her binayı göz önünde bulunduruyordum. Ahşap binalar depreme dayanıklıydılar. Sallanıp titrer ama yıkılmazlardı. Tuğladan yapılma binalara dikkat. Yer yer depremin izlerine rastlanıyordu; yıkılmış bir duvar, düşmüş bir baca. Los Angeles hapı yutmuştu. Lanetlenmiş bir kentti. Bu deprem kente fazla zarar vermemişti ama ikinci bir depremle yerle bir olacaktı. Bana bir şey olmayacaktı, tuğla bir binanın içine girmeyecektim. Ben bir korkaktım ama bu benim bileceğim işti. Elbette korkağım, kendimle konuşuyorum, elbette korkağım, ama sen cesur ol, seni ahmak, sen cesur ol ve o koca binaların önünden geç. Öldürecekler seni. Bugün, yarın, haftaya, önümüzdeki yıl, er ya da geç seni öldürecekler ama beni asla.</span></span></p>

    <p class="calibre9"><span class="font"><span>Depremi yaşamış şu adama kulak verin şimdi. Alta Loma Otelinin terasına oturup anlattım onlara. Gözlerimle gördüm. Taşınan cesetleri gördüm. Akan kanı ve yaralıları gördüm. Deprem olduğunda altı katlı bir binanın altıncı katında derin uykudaydım. Asansöre koşmuştum. Çalışmıyordu. Bürolardan birinden koşarak bir kadın çıkmış, çelik kirişlerden biri kadının kafasına düşmüştü. Enkazın arasından güçlükle ilerleyip kadına ulaşmıştım. Kadını omuzlayıp altı kat aşağı taşımıştım. Sabaha dek kurtarma ekipleri ile birlikte enkaz çalışması yapmıştım, dizlerime kadar kan ve sefalet içinde. Kolu enkazdan bir heykel parçası gibi uzanan bir kadım çıkarmıştım enkazın içinden. Duman tüten bir kapının eşiğinden içeri dalıp küvette baygın yatan bir kızı kurtarmıştım. Yaralıların yaralarını sarmış, kurtarma ekiplerine öncülük edip yaralı ve ölülere ulaşmalarını sağlamıştım. Elbette korkmuştum, ama yapılması gerekiyordu. Afetin ortasındaydık, söz değil eylem zamanıydı. Yerin koca bir ağız gibi açıldığını ve asfalt sokağın üstüne kapandığını görmüştüm. Yaşlı bir adamın bacağı asfalta sıkışmıştı. Koşarak yanına gitmiş, metin olmasını söyledikten sonra itfaiyeci baltası ile asfaltı kazmaya başlamıştım. Geç kalmıştım ama. Asfalt tamamen kapanınca adamın bacağı kopmuştu. Adamı sırtlayıp götürmüştüm. Dizi hâlâ asfaltta duruyordur, yerden çıkan kanlı bir anı. Herşeyi gözlerimle görmüştüm ve korkunçtu. Belki inandılar, belki dc inanmadılar. Benim için fark etmiyordu.</span></span></p>

    <p class="calibre9"><span class="font"><span>Odama gidip duvarda çatlak olup olmadığına baktım. Hellfrick’in odasını denetledim. Hellfrick ocağın üstüne eğilmiş tavada hamburger pişiriyordu. Her şeyi gözlerimle gördüm, Hellfrick. Deprem olduğunda <span>şeytan arabasının</span> en yüksek noklasındaydık. Arabamız raylara takılıp kalmıştı. Aşağı inmekten başka çaremiz yoklu. Ben ve yanımdaki kız. Yerden otuz metre yüksekteydik. Kızı sırtıma aldım, yaprak gibi sallanıyorduk. Başardım ama. Enkaza ayaklarından gömülmüş bir kız gördüm. Arabasının içinde ezilmiş bir kadın gördüm, kolunu sola dönüş işareti vermek için dışarı çıkarmıştı. Poker masasında ölmüş üç adam gördüm. Hellfrick ıslık çaldı: ne diyorsun? Ne diyorsun? Yazık, yazık. Ve ona on beş sent borç verebilir miydim? Verdim ve duvarlarında çatlak olup olmadığına baktım. Hole, garaja ve çamaşırhaneye baktım. Orda burda sarsıntının izlerine rastlanıyordu ama endişe verici bir durum yoktu. Yine de Los Angeles’ı dümdüz etmesi kaçınılmaz depremin habercisiydiler. Odamda uyumadım o gece. Gümbürtüler sürerken odamda yatmam söz konusu değildi. Ben yatmam, Hellfrick. Battaniyelerime sarınıp tepenin çimlerine yatarken Hellfrick penceresinden beni izliyordu. Aklını kaçırmışsın sen, dedi Hellfrick. Ama sonra ona borç para verdiğimi hatırladı, aklımı kaçırmamıştım belki. Haklı da olabilirsin, dedi Hellfrick. Işığını söndürdü ve zayıf bedenini <span>yalağa</span> yerleştirdiğini duydum.</span></span></p>

    <p class="calibre9"><span class="font"><span>Dünya tozdan geliyordu ve sonunda yine toz olacaktı. Sabah ayinine gitmeye başladım. Günah çıkardım. Ahşap bir kilise seçmiştim kendime, alçak ve sağlam bir bina, Meksika mahallesine yakın. Orda dua ediyordum. Yeni Bandini. Ah, hayat! Buruk ve tatlı trajedi, mahvıma neden olan göz kamaştırıcı <span>orospu</span>! Birkaç günlüğüne sigarayı bıraktım. Yeni bir dua tespihi aldım. Sadaka kutusuna para attım. Acıyordum dünyaya.</span></span></p>

    <p class="calibre9"><span><span class="font"><span>Colorado’daki sevgili annem.</span></span></span> <span class="font"><span>Canım annem, ne kadar da Bakire Meryem’e benzer. Sadece on dolarım kalmıştı ama beşini anneme yolladım. Eve yolladığım ilk para. Benim için dua et sevgili anneciğim. Dualarını üstümden eksik etme. Karanlık günler bunlar anneciğim. Çirkin bir dünyada yaşıyoruz. Ama ben değiştim, yeni bir hayata başladım. Seni Tanrı’ya överek saatler geçiriyorum. Bu zor günlerde yanımda ol, canım anneciğim. Ama acele edip bu mektubu bitirmek zorundaydım çünkü her akşamüstü kiliseye gidip kurtarıcımızın önünde diz çöküyor, dua ediyorum. Allahaısmarladık, beni dualarından eksik etme.</span></span></p>

    <p class="calibre9"><span class="font"><span>Anneme yazdığım mektubu postalamak üzere otelden çıkıyorum, mektubu posta kutusuna atıyorum ve tuğla binaların olmadığı Olive sokağını katedip boş arsadan geçiyorum, binaların olmadığı bir başka sokaktan mecburen gökdelenlerin bulunduğu caddeye giriyorum. Gökdelenlerin karşı kaldırımından yürüyorum, hızlı, bazen koşarak. Ve caddenin sonunda dua ettiğim küçük kiliseme kavuşuyorum.</span></span></p>

    <p class="calibre9"><span class="font"><span>Bir saat sonra ruh dinginliği ile kiliseden çıkıyor, aynı <span>güzergahtan</span> otele dönüyorum. Gökdelenlerin önünden koşar adım, boş sokak, arsa ve ahşap evler boyunca Olive sokağı. Ruhunu yitirmiş biri dünyaya sahip olsa ne fayda? Ve o küçük şiir: dünyanın bütün hazlarını al, sonsuzlukla çarp, cennette bir an hepsine bedeldir. Ne kadar doğru? Ne kadar doğru? Bana doğru yolu gösterdiğin için sana minnettarım kutsal ışık.</span></span></p>

    <p class="calibre9"><span class="font"><span>Biri pencerenin camını tıklatıyor. Biri asma kaplı evin pencere camını tıklatıyor. Dönüp pencereyi buldum, bir baş gördüm: beyaz dişler, siyah saçlar, o bakış, uzun parmaklar. Ne bu içimde kopan fırtına? Düşüncelerimdeki kopukluğu, hislerimi gerçek kılan bu kan selini nasıl engelleyebilirim? Ama ben bunu istiyorum! Ölürüm onsuz! Sana geliyorum penceredeki kadın; beni büyülüyor, zevk ve mutluluktan uçuruyorsun. Geliyorum işte, çarpık basamaklardan çıkıyorum.</span></span></p>

    <p class="calibre9"><span class="font"><span>Pişmanlığın yararı var mı ve iyilikten sana ne, depremde ölsen ne olur, kimin umurunda? Kent merkezine indim. İşte gökdelenler, gelsin deprem, gömsün beni ve günahlarımı, kim takar? Ne kendime ne de Tanrı’ya faydam var, ha depremde ölmüşüm ha başka türlü. Nedeni, zamanı, şekli önemli değildi.</span></span></p>

    <p class="calibre9"><span class="font"><span>Ve birden bir düş gibi geldi. Çaresizliğimin içinden - bir fikir, ilk sağlam fikir, hayatımda ilk kez, kanlı canlı, temiz, güçlü, satır satır, sayfa sayfa. Vera Rivken’e dair bir öykü.</span></span></p>

    <p class="calibre9"><span class="font"><span>Başladım ve aktı. Düşünerek yazmıyordum <span>ama,</span> tasarlanmamıştı. Kan gibi fışkırıyordu. Yakalamıştım nihayet. Beni rahat bırakın, uçuyorum zevkten, çok seviyorum seni Tanrım ve seni Camilla ve seni ve seni. <span>Ne güzel bir duygu, ne kadar tatlı, sıcak, yumuşak, leziz, sanrılı.</span> Nehir boyunca ve deniz aşırı, bu sensin bu da ben, büyük dolgun sözcükler, küçük zarif sözcükler, hey hey hey.</span></span></p>

    <p class="calibre9"><span class="font"><span>Nefes nefese, delice, biteviye, müthiş bir öykü, saatlerce örseledim tuşları. <span>Beni kaplayana, iliklerimden akıp gücümü kesene dek, köreltene dek.</span> Camilla! O Camilla benim olacaktı! Kalkıp otelden çıktım, Bunker Hill’i inip Columbia Birahanesi’ne girdim.</span></span></p>

    <p class="calibre9"><span class="font"><span>“Döndün demek!”</span></span></p>

    <p class="calibre9"><span class="font"><span>Gözlerime perde inmiş, üzerime örümcek ağı serpilmişti sanki. “Neden dönmeyim?”</span></span></p>

    <p class="calibre9"><span class="font"><span>Arturo Bandini, <i class="calibre8">Minik Köpek Güldü</i>'nün yazarı, Ernest Dowson’dan bir miktar intihal ve izdivaç teklif eden bir telgraf. Gözlerinde alay mı var yoksa? Boşver, önlüğünün altındaki esmer teni hatırla. Bira içip onu seyrettim. Piyanonun yanındaki adamlarla gülüştüğünde pis pis baktım. Adamlardan biri elini kalçasına koyduğunda pis pis sırıttım. Meksikalı! Çöp! Elimle işaret ettim. Canı istediğinde geldi, on beş dakika sonra. İyi davran ona Arturo. Numara yap.</span></span></p>

    <p class="calibre9"><span class="font"><span>“Bir şey mi istiyorsun?”</span></span></p>

    <p class="calibre9"><span class="font"><span>“Nasılsın Camilla?”</span></span></p>

    <p class="calibre9"><span class="font"><span>“İyiyim herhalde.”</span></span></p>

    <p class="calibre9"><span class="font"><span>“İşten sonra seninle görüşmek istiyorum.”</span></span></p>

    <p class="calibre9"><span class="font"><span>“Sözüm var.”</span></span></p>

    <p class="calibre9"><span class="font"><span>Nezaketle: “İptal edebilir misin, Camilla?”</span></span></p>

    <p class="calibre9"><span class="font"><span>“Maalesef.”</span></span></p>

    <p class="calibre9"><span class="font"><span>“Lütfen Camilla. <span>Sadece bu gece.</span> Çok önemli.”</span></span></p>

    <p class="calibre9"><span class="font"><span>“Yapamam Arturo. Gerçekten.”</span></span></p>

    <p class="calibre9"><span class="font"><span>“Görüşeceksin benimle,” dedim.</span></span></p>

    <p class="calibre9"><span class="font"><span>Uzaklaştı. İskemlemi geriye ittim. Parmağımı ona doğrultup bağırdım: “Görüşeceksin benimle! Seni küstah, birahane <span>yosması</span>!” Elbette görüşecekti benimle. Çünkü onu bekleyecektim. Çünkü dışarı çıkıp otoparka girdim ve arabasında oturup bekledim. Çünkü Arturo Bandini ile görüşmeyi reddetmek haddini aşardı. Çünkü ondan nefret ediyordum.</span></span></p>

    <p class="calibre9"><span class="font"><span>Sonra otoparka girdi, barmen Sammy ile. Arabadan indiğimi görünce duraksadı. Elini Sammy’nin koluna koydu, onu engellemeye çalışır gibi. Fısıldaştılar. Dövüşecektik demek. Güzel. Gel öyleyse korkuluk kılıklı barmen, bir hareket yap da seni ortadan ikiye kırıvereyim. Yumruklarımı sıkıp bekledim. Yanıma geldiler. Sammy tek kelime etmedi. Yanımdan geçip arabaya bindi. Şoför kapısının yanında durdum. Camilla önüne bakarak kapıyı açtı. Başımı salladım. “Benimle geliyorsun Meksikalı!”</span></span></p>

    <p class="calibre9"><span class="font"><span>Bileğinden kavradım.</span></span></p>

    <p class="calibre9"><span class="font"><span>“Bırak beni!” dedi. “Çek pis ellerini üstümden!”</span></span></p>

    <p class="calibre9"><span class="font"><span>“Benimle geliyorsun!”</span></span></p>

    <p class="calibre9"><span class="font"><span>Sammy bize doğru eğildi.</span></span></p>

    <p class="calibre9"><span class="font"><span>“Belki canı istemiyor, arkadaş.”</span></span></p>

    <p class="calibre9"><span class="font"><span>Camilla’yı sağ elimle tutuyordum. Sol yumruğumu kaldırıp Sammy’nin yüzüne dayadım. “Bak,” dedim. “Senden hoşlanmıyorum. Çeneni kapat.”</span></span></p>

    <p class="calibre9"><span class="font"><span>“Aklını başına topla,” dedi. “Bir kadın için değer mi?”</span></span></p>

    <p class="calibre9"><span class="font"><span>“Benimle gelecek.”</span></span></p>

    <p class="calibre9"><span class="font"><span>“Seninle gelmeyeceğim!”</span></span></p>

    <p class="calibre9"><span class="font"><span>Geçmeye çalıştı. Kollarından tutup dans <span>partnerimi</span> fırlatır gibi fırlattım. Döne döne gitti otoparkta, düşmedi ama. Çığlık atıp üstüme geldi. Dirseklerinden tutup havaya kaldırdım. Tekmelemeye başladı, bacaklarımı tekmeliyordu. Bir süre sonra yoruldu, bıraktım. Elbisesini düzeltti, öfkeden dişleri takırdıyordu.</span></span></p>

    <p class="calibre9"><span class="font"><span>“Benimle geliyorsun,” dedim.</span></span></p>

    <p class="calibre9"><span class="font"><span>Sammy arabadan indi.</span></span></p>

    <p class="calibre9"><span class="font"><span>“Olacak şey değil,” dedi. Camilla’nın koluna girip onu sokağa doğru götürdü. “Gidelim buradan.”</span></span></p>

    <p class="calibre9"><span class="font"><span>Gidişlerini izledim. Haklıydı. Bandini, geri <span>zekalı</span>, köpek, pislik, ahmak. Elimde değildi ama. Arabanın ruhsatını alıp adresine baktım. Yirmi dördüncü sokakla Almada kavşağına yakındı. Hill sokağına yürüyüp Almada tramvayına bindim. İlgimi çekiyordu bu. Kişiliğimin yeni bir yüzünü keşfediyordum. Hayvansı, karanlık, Arturo Bandini’nin henüz inilmemiş derinliği. Ama birkaç blok sonra heyecanımı yitirdim. Yük vagonlarına yakın bir yerde tramvaydan indim. Bunker Hill dört kilometre uzaklıktaydı ama yürüdüm. Otele döndüğümde Camilla Lopez’i bir daha görmemeye karar verdim. Pişman olacaksın Camilla, küçük ahmak, çünkü ünleneceğim.</span></span></p>

    <p class="calibre9"><span class="font"><span>Deli gibi çalışıyordum. Sonbahar gelmişti ama fark edilmiyordu. Güneşli masmavi günler. Arada sırada sis basıyordu. Meyve ile besleniyordum yine. Japon bana kredi açmıştı, istediğim meyveden alıyordum. <span>Muz, portakal, armut, erik. Arada sırada kereviz.</span> Bir teneke dolusu tütünüm ve yeni bir pipom vardı. Kahvem yoktu ama umursamıyordum. Sonra yeni öyküm geldi bayilere. <i class="calibre8">Çoktan Yitik Tepeler!</i> Ama <i class="calibre8">Minik Köpek Güldü</i> kadar heyecanlandırmamıştı beni. Hackmuth’un yolladığı nüshaya şöyle bir baktım. Yine de mutlu olmuştum. Bir gün o kadar çok öyküm yayınlanmış olacaktı ki hangisinin nerede yayınlandığını bilemeyecektim. “Selam, Bandini! <i class="calibre8">The Atlantic Monthly</i>’nin son sayısında çıkan öykün harika.” Bandini şaşkın. “<i class="calibre8">Atlantic'in</i> son sayısında öyküm mü çıkmış? Hay allah.”</span></span></p>

    <p class="calibre9"><span class="font"><span>Hellfrick, borçlarını asla ödemeyen etobur. İyi günlerimde ona sürekli borç vermiştim, ama şimdi zor durumdaydım ve trampa etmeye bakıyordu. Eski bir yağmurluk, bir çift terlik, bir kutu sabun -borcuna karşı bunları öneriyordu. Reddettim. “Tanrım. Bana para gerek Hellfrick, kullanılmış eşya değil.” Et düşkünlüğü delilik derecesine varmıştı. Sabahtan akşama kadar ucuz biftek pişiriyor, duman kapımın altından sızıyordu. Delice et yeme isteği uyandırıyordu bende. Hellfrick’e gidip, “Hellfrick, bu bifteği benimle paylaşmaya ne dersin?” diye sordum. Biftek o kadar büyüktü ki tavanın kenarlarından taşıyordu. Yüzsüzce yalan söyledi Hellfrick. “İki gündür ağzıma lokma girmedi,” dedi. Ağır hakaretler ettim, hiç saygım kalmamıştı adama. Acınası koca gözlerini bana dikip o şiş ve kırmızı suratını sallıyordu. Ama tabağındaki kırıntıları bile ikram etmedi, bir kez bile. Her gün çalışıyordum. Domuz pirzolası, ızgara biftek, tava biftek, ciğer yahni ve benzeri et çeşitlerinin çıldırtıcı kokuları ile kıvranarak yazıyordum.</span></span></p>

    <p class="calibre9"><span class="font"><span>Sonra birden ete duyduğu çılgınca arzu bitti, cin deliliği başladı. İki gün iki gece boyunca içti. Odada sendeleyerek dolandığını, kendi kendine konuşup şişeleri tekmelediğini duyabiliyordum. Sonra ortadan kayboldu. Ertesi gün döndüğünde emeklilik maaşını tüketmiş, hatırlayamadığı bir yerden bir araba satın almıştı. Otelin arkasına gidip arabasına baktık. Devasa bir Packard, en az yirmi yaşında. Cenaze arabasından farksızdı. Lastikler kabak, ucuz siyah boya güneşten kabarmış. Main sokağında biri kaskallamıştı ona arabayı. Beş parası yoktu ve elinde bir Packard vardı.</span></span></p>

    <p class="calibre9"><span class="font"><span>“Satın almak ister misin?” diye sordu.</span></span></p>

    <p class="calibre9"><span><span class="font"><span>“Aklım başımda henüz.”</span></span></span></p>

    <p class="calibre9"><span class="font"><span>Canı sıkkın, akşamdan kalmaydı. Başı çatlıyordu.</span></span></p>

    <p class="calibre9"><span class="font"><span>O gece odama geldi. Yatağıma oturdu, uzun kolları yere sarkıyordu. Orta-batıyı özlemişti. Tavşan avından, balık tutmaktan, çocukluğundan söz etti, o eşsiz günlerden. Sonra ete sardırdı yine. “Şöyle iri, kalın bir bifteğe ne dersin?” diye sordu. Elinin iki parmağım bitişik açtı. “Bu kalınlıkta. Izgara. Üstüne bol tereyağ. Hafif yanık. Yer miydin?”</span></span></p>

    <p class="calibre9"><span class="font"><span>“Bayılırım.”</span></span></p>

    <p class="calibre9"><span class="font"><span>Ayağa kalktı.</span></span></p>

    <p class="calibre9"><span class="font"><span>“Gel öyleyse. Gidip alalım.”</span></span></p>

    <p class="calibre9"><span class="font"><span>“Paran var mı?”</span></span></p>

    <p class="calibre9"><span class="font"><span>“Para gerekmiyor. Açım.”</span></span></p>

    <p class="calibre9"><span class="font"><span>Kazağımı kapıp peşinden otelin arkasına gittim. Arabasına bindi. Tereddüt ettim. “Nereye gidiyoruz, Hellfrick?”</span></span></p>

    <p class="calibre9"><span class="font"><span>“Gel,” dedi. “Herşeyi bana bırak.”</span></span></p>

    <p class="calibre9"><span class="font"><span>Yanma oturdum.</span></span></p>

    <p class="calibre9"><span class="font"><span>“Başımız belaya girmeyecek, değil mi?”</span></span></p>

    <p class="calibre9"><span class="font"><span>“Bela mı?” diye sırıttı. “Sana bedava biftek bulabileceğimiz bir yer var diyorum.”</span></span></p>

    <p class="calibre9"><span class="font"><span>Ayışığında Wilshire üstünden Highland’e, ordan da Cahuenga’ya sürdü. Birden bir toprak yola saptı. Yüksek okaliptüs ağaçlarının, seyrek çiftlik evlerinin ve tarlaların olduğu bir yol. Bir kilometre kadar gittikten sonra yol sona erdi. Farların ışığında tel örgüler ve direkler görünüyordu. Hellfrick arabayı güçlükle döndürüp kenara çekti. Ön kapıdan çıktı, arka kapıyı açtı, arka koltuğun altındaki aletleri kurcalamaya başladı.</span></span></p>

    <p class="calibre9"><span class="font"><span>Arkaya doğru eğilip ne yaptığına baktım.</span></span></p>

    <p class="calibre9"><span class="font"><span>“Ne yapıyorsun, Hellfrick?”</span></span></p>

    <p class="calibre9"><span class="font"><span>Doğruldu. Elinde bir kriko vardı.</span></span></p>

    <p class="calibre9"><span class="font"><span>“Sen burada bekle.”</span></span></p>

    <p class="calibre9"><span class="font"><span>Tel örgüdeki bir delikten geçip tarlayı katetti. Yüz metre ilerde hayal meyal bir ahır seçiliyordu ayışığında. O anda anladım nasıl bir <span>halt</span> yemek üzere olduğunu. Arabadan fırlayıp seslendim. Öfkeli bir şekilde sesimi kesmemi söyledi. Parmak uçlarına basarak ahırın kapısına doğru gitti. Küfredip gergin bir şekilde bekledim. Küt diye tok bir ses geldi kulağıma, sonra da yerde sürünen toynak sesi. Ahırın kapısından Hellfrick çıktı. Omuzunda onu çökerten koyu bir kütle taşıyordu. Peşinden durmadan böğüren bir inek geliyordu. Hellfrick koşmaya çalıştı ama omuzundaki koyu kütle yüzünden koşar adım gidebiliyordu ancak. İnek peşini bırakmıyor, burnunu sırtına dayıyordu. Hellfrick arkasına dönüp deli gibi birkaç tekme savurdu. İnek durdu, ahıra doğru baktı ve bir kez daha böğürdü.</span></span></p>

    <p class="calibre9"><span class="font"><span>“Hellfrick, hayvan herif. Kahrolası pislik!”</span></span></p>

    <p class="calibre9"><span class="font"><span>“Bana yardım et,” dedi.</span></span></p>

    <p class="calibre9"><span class="font"><span>Tel örgüyü yükü ile geçebileceği şekilde kaldırdım. Bir buzağı vardı sırtında, kulaklarının arkasındaki yarıktan kan fışkırıyordu. Gözleri açıktı. Ay ışığı yansıyordu gözlerinde. Hunharca işlenmiş bir cinayetle karşı karşıyaydım. Dehşete kapılmıştım. Hellfrick ölü buzağıyı arka koltuğa fırlattığında midem kalktı. Önce bedeninin, sonra da başının çıkardığı sesi duydum. Kusmak üzereydim. Bir cinayet işlenmişti.</span></span></p>

    <p class="calibre9"><span class="font"><span>Yol boyunca Hellfrick pek coşkuluydu, ama direksiyon kana bulanmıştı. Birkaç kez buzağının kıpırdadığını duyar gibi olmuştum. Başımı ellerimin arasına alıp annesinin yürek paralayıcı böğürtüsünü, buzağının tatlı yüzünü unutmaya çalıştım. Çok hızlı sürüyordu Hellfrick. Beverly’de yavaş giden siyah bir arabayı hızla solladı. Bir ekip otosuydu. Dişlerimi sıkıp başımıza gelecekleri bekledim ama bizi izlemedi, rahatlayamayacak kadar hastaydım. Kesin olan tek şey vardı: Hellfrick bir katildi ve onunla işim bitmişti. Bunker Hill’de sokağımıza saptı ve otelin bitişik duvarındaki park yerine park etti. Arabadan indi.</span></span></p>

    <p class="calibre9"><span class="font"><span>“Şimdi sana kasaplık dersi vereceğim.”</span></span></p>

    <p class="calibre9"><span class="font"><span>“Sen öyle san,” dedim.</span></span></p>

    <p class="calibre9"><span class="font"><span>Buzağının başını gazete <span>kağıdına</span> sarıp omuzladı, koşar adımlarla holü geçip odasına girdi. Pis döşemesine gazete <span>kağıtları</span> serdim, buzağıyı yere indirdi. Kanlı pantolonuna, kanlı gömleğine, kanlı kollarına bakıp gülümsedi.</span></span></p>

    <p class="calibre9"><span class="font"><span>Zavallı buzağıya baktım. Derisi siyah beyaz benekli, bilekleri son derece zarifti. Hafif aralanmış ağzından pembe dili çıkmıştı. Gözlerimi kapatıp Hellfrick’in odasından çıktım ve odama girip kendimi yere attım. Yerde yatıp titredim, ayışığında bir başına yavrusu için böğüren zavallı ineği düşündüm. Cinayet! Hellfrick’le yollarımız ayrılmıştı. Borcunu ödemese de olurdu. Elleri kanlıydı - istemiyordum.</span></span></p>

    <p class="calibre9"><span class="font"><span>O geceden sonra çok soğuk davrandım Hellfrick’e, odasına hiç girmedim. Birkaç kez kapımı vurdu ama içeri girmemesi için kapıyı kilitli tutuyordum. Holde karşılaştığımızda homurdanmakla yetiniyordum. Bana üç dolar borcu vardı, hiçbir zaman alamadım.</span></span></p>
  </div>
</body>
</html>
