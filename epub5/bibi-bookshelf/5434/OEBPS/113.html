<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>113</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
    <p class="calibre1">
      <span>Urumiye'ye bir göz attım, bize çok uzaktı. Komşunun kuzey ve  </span>
      <span>güneydeki karakol yerlerine baktım, silah menzili içinde değildik.  </span>
      <span>Bizden on kilometre kadar doğuda bir karakol yeri dikkatimi  </span>
      <span>çekti. Belli belirsiz bir karakol yeri vardı. Bizim bölgemizde  </span>
      <span>de böyle yerler vardı, karakol yeri. Genellikle bu tabir, çok  </span>
      <span>önceleri açılmış olan karakollar için kullanılıyordu. Var mıydı  </span>
      <span>acaba böyle bir karakol, bilemiyorduk. Meskûn bir yere yakındı,  </span>
      <span>adı belli değil. Bizim havanlar buraya ulaşır mı, dedim. Ölçtüler,  </span>
      <span>hesapladılar, ateş edersek vururuz, dediler. Hazırlayın havanları,  </span>
      <span>dedim. Düşünceler daha çok konuşuyordu ağızdan, bir iki kelime  </span>
      <span>düşünceleri ifadeye yetiyordu.  </span>
    </p>
    <p class="calibre1">
      <span>Komutanım, son havan mermisi, 50 metre....  </span>
    </p>
    <p class="calibre1">
      <span>Anladım, bir sonraki ya da daha sonraki mermi özel timin  </span>
      <span>üstüne düşecekti. Sonumuz geldi, dedim içimden, sonumuz geldi...  </span>
    </p>
    <p class="calibre1">
      <span>ERDAL SARIZEYBEK  </span>
    </p>
    <p class="calibre1">
      <span>İmralı Tarihe Karışıyor  </span>
    </p>
    <p class="calibre1">
      <span>Bizi mutlu edecek bir habere çok ihtiyacımız var şu sıralar.  </span>
      <span>Ne bileyim, cehalet bitti Avrupa'da ilk sıralardayız ya da fakirlik  </span>
      <span>bitti her kes insanca yaşıyor ülkemizde, gibisinden. Belki  </span>
      <span>de en çok şuna; terör bitti, terörist bitti, ülkede huzur ve güven  </span>
      <span>sağlandı, milli kaynaklar ülkemizin güçlenmesi için sarf edilecek  </span>
      <span>artık, gibi. Ama olmaz, böyle haberleri duymak için uzun  </span>
      <span>yıllar beklemek gerek, bizim vademiz yetmez, belki çocuklarımız,  </span>
      <span>umudumuz bu işte, belki çocuklarımız duyar bunu.  </span>
    </p>
    <p class="calibre1">
      <span>Bizim kuşağımız bu terörle yaşayacak, besbelli bu, hayale  </span>
      <span>yer yok. Kendimizi bildik, gözümüzü terörle açtık, şimdi son  </span>
      <span>yolculuk vakti yaklaşıyor, gözlerimiz kapanırken de terör diye  </span>
      <span>çınlayacak kulaklarımız.  </span>
    </p>
    <p class="calibre1">
      <span>16 Aralık'tan bu yana hava harekâtı sürüyor Irak kuzeyindeki  </span>
      <span>kamplara. Vurulan yerler bildiğimiz yerler; Zap, Avaşin  </span>
      <span>Hakurk ve Kandil. Neden bu Zap, Şivi, Basyan, Hakurk, diye  </span>
      <span>kendime sordum. Şifre burada gizliydi; Zap'tan başlayan PKK  </span>
    </p>
  </body>

</html>
