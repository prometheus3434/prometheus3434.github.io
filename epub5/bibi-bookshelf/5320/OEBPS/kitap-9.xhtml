<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><span><st c="0">-III- </st></span><st c="7">“Hatırlayan da geçici, hatırlanan da...”</st></p>
			<p xml:lang="en-GB"><span xml:lang="tr-TR"><st c="47">Marcus Aurelius, Roma stoacılarından Seneca gibi ruhun ölümsüz olduğuna inanıyor. </st><st c="130">Ölümsüz ruhun yaratıcıya döneceği inancı ve taşıdığı din duygusu yazılarında da düşüncelerinde de açıklıkla ifade bulur.</st></span></p>
			<p xml:lang="en-GB"><span xml:lang="tr-TR"><st c="250">Düşünmek ve sorgulamak, Aurelius açısından çok kıymetli bir eylem. </st><st c="318">Dünya hayatında acıya meyilli insanın, kendini gerçekleştirmesi, böylece sağlıklı bir ruhsal yapıya ve bedene sahip olması için düşünceye ve sorgulamaya alan açması gerektiğini savunuyor. </st><st c="506">Akıllı insan düşünen insandır, sorgulayan insandır, buna göre düşüncelerini ve deneyimlerini değiştirebilen, öğrendikleriyle dönüşendir.</st></span></p>
			<p xml:lang="en-GB"><span xml:lang="tr-TR"><st c="642">Ve bu aslında bir düzendir ya da büyük düzenin, düzenli bir parçasıdır. </st><st c="715">İnsanın değişimi evrenin kusursuz düzeninin bir getirisidir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="775">“Mükemmel bir düzenle de olsa, rasgele de olsa evrenin içinde bir düzen vardır. </st><st c="856">Senin bile içinde bir düzen varken bütün evrenin içinde bir düzensizlik olabilir mi? </st><st c="941">Ayrıca her şeyin birbirinden tamamen ayrı olduğu halde yine de iç içe gerçek uyum içinde bir bütünü oluşturduklarını hatırlamak lazım...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1078">Evrenin kusursuz bir düzene sahip olduğunu söyleyen Aurelius, bunun erdemli bir düzen olduğunu ifade eder. </st><st c="1186">İnsanın düzensizlik, haksızlık ya da kötülük olarak adlandırıp yaşadığı şeylerin de bu büyük iyilik düzeninin gerekli bir parçası olduğunu savunur. </st><st c="1334">Diğer stoacılar gibi Aurelius da iyiliğin düzenin içinde zaten bulunduğunu ancak ortaya çıkması için de aklı kullanmak gerektiğini söyler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1472">“Bir aklın var mı?</st></p>
			<p xml:lang="en-GB"><st c="1491">Var...</st></p>
			<p xml:lang="en-GB"><st c="1498">O halde neden kullanmıyorsun aklını?</st></p>
			<p xml:lang="en-GB"><span xml:lang="tr-TR"><st c="1535">Aklın görevini yapabiliyorsa daha başka ne istersin ki?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1592">Değişim, evrenin doğasında vardır. </st><st c="1628">Değişim bir düzendir, sistemdir. </st><st c="1661">Hiç kimse, bir gün evvelki hali gibi bile değildir. </st><st c="1713">Her yeni gün, hatta her yeni an, insan kendini dönüştürür. </st><st c="1772">Çünkü her an yeni bir deneyimdir, aldığı soluğu bile bırakmış, artık yenisini içine çekmiştir. </st><st c="1867">Böylece kendini var etmeye devam etmektedir. </st><st c="1912">Dolayısıyla düzenin içindeki iyiliği bulacak olan da odur.</st></span></p>
			<p xml:lang="en-GB"><span xml:lang="tr-TR"><st c="1970">Yokluğun içindeki varlığı, kayıpların içindeki kazancı, gözyaşının içindeki mutluluğu, savaşın içindeki barışı bulup çıkaracak ve deneyimleyecek olan da odur.</st></span></p>
			<p xml:lang="en-GB"><span xml:lang="tr-TR"><st c="2129">İnsan kendini başıboş bırakamaz. </st><st c="2163">Bu akla ihanet olur. </st><st c="2184">İnsanın aklını kullanmaması ayrıca yaratıcıya da ihanettir. </st><st c="2244">İnsan her daim ve sürekli içine dönmeli, içindeki uçurumlara bakmalıdır. </st><st c="2317">İnsanın hesabı sadece kendiyle olabilir.</st></span></p>
			<p xml:lang="en-GB"><span xml:lang="tr-TR"><st c="2357">İyi insan olmanın, erdemli yaşamanın ve yetinmenin bir yolunu bulmalıdır insanoğlu. </st><st c="2442">Ahlaklı ve erdemli olmak yolunda insanın yıkıp yok etmek yerine, yetinmeyi keşfetmesi, bununla uyumlanması esastır. </st><st c="2558">Daha iyisini, daha fazlasını, daha büyüğünü, daha gösterişlisini, daha yükseğini istemek ya da bunlara ulaşmak bir insanı mutlu, başarılı ve huzurlu yapmaya yetmez.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2722">“Kimileri kırsalda, sahilde ya da dağlarda kendilerine çekilebilecekleri yerler ararlar, sen de bunu istiyor, arzuluyorsun. </st><st c="2847">Oysa bu tümüyle saçma... </st><st c="2872">Çünkü istediğin zaman kendine çekilebilirsin. </st><st c="2918">Hiçbir yer insanın kendi zihninden daha huzurlu ve rahat olamaz. </st><st c="2983">Üstelik düşünüyor olmanın bile huzur veren bir tarafı vardır. </st><st c="3045">Huzurdan kastım tabii ki kendi içindeki dinginlik... </st><st c="3098">Her zaman kendi içine sığınmaya, kendine yönelmeye ve böylece yenilenmeye ayarla iç düzenini...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3194">Aurelius, gerçek huzurun ancak ve ancak insanın kendinde bulunabileceğine inanıyor. </st><st c="3279">İnsan zihnini cennete dönüştürmediği sürece yeryüzünün hiçbir köşesinde bir cennet bulabilme ihtimali yoktur.</st></span></p>
			<p xml:lang="en-GB"><span xml:lang="tr-TR"><st c="3388">Gerçek huzurun, gerçek cennetin, tamlığın ve dengenin inşa edilmesi gereken asıl yer insanın zihnidir. </st><st c="3492">Bütün çaba, bütün inşaat, bütün restorasyon insan zihni üzerinde gerçekleşmelidir.</st></span></p>
			<p xml:lang="en-GB"><span xml:lang="tr-TR"><st c="3574">Kaçış, yorgunluktan ve çaresizlikten ileri gelir ki bir noktada herkesin hakkı olabilir. </st><st c="3664">Yenilenmek, güç toplamak, tazelenmek için uzaklaşmak, dinlenmek, huzura çekilmek, tembellik hakkını kullanmak elbette ki yersiz değildir. </st><st c="3802">Çünkü kaçış da geçici olmak zorundadır. </st><st c="3842">Kaçış da bir amaca hizmet etmek zorundadır. </st><st c="3886">Ancak sonsuz bir kaçış yaşamın doğal akışına terstir. </st><st c="3940">Yaşam bir kaçış değil, arayıştır. </st><st c="3974">Gelişmenin, büyümenin, erdemli ve ahlaklı olmanın bir yolunu bulmaktır. </st><st c="4046">Dolayısıyla deneyimlerden, durumlardan, olaylardan, insanlardan, hislerden ve doğanın düzeninden kaçmak felsefeye de aykırıdır. </st><st c="4174">Üstelik bütün bunlardan uzaklaşmak için insanın kendini ıssızlaştırması, yalnızlaştırması, dağlara tepelere gidip inzivaya çekilmesi, yaşam akışından soyutlanması da akıl kârı değil. </st><st c="4357">Çünkü ihtiyacı olan huzuru, dinlenmeyi, sakinleşmeyi ve yenilenmeyi yakalaması gereken yer, zihnidir. </st><st c="4459">İnzivanın içinde dağlarda, köylerde, tepelerde farklı bir düzen söz konusu değildir. </st><st c="4544">Cennet, zihinde inşa edilir. </st><st c="4573">Sorunlardan uzak durmanın yolu mekân değiştirmek ve yeni mekânlara sığınmak olamaz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4656">“Yönetici aklını, kendisinin var olma sebebi olan işi yapmasına teşvik etmediğin için, sayısız sorunlara ve dertlere maruz bıraktın kendini...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4800">Sorun zihindedir. </st><st c="4819">Huzursuzluk zihindedir. </st><st c="4843">Bütün bunların üstesinden gelmek de her an mümkündür. </st><st c="4897">İnsan kendine çekilerek, kendine sığınarak, zihninin içinde sağlam ve sağlıklı bir muhakeme oluşturarak içine yönelirse, kendini yeniler.</st></span></p>
			<p xml:lang="en-GB"><span xml:lang="tr-TR"><st c="5034">İnsanın bulunduğu her yer, her an için bir cennet hatta bir inziva ve huzur alanı olabilir. </st><st c="5127">Yeter ki cennet, zihinde inşa edilmiş olsun.</st></span></p>
			<p xml:lang="en-GB"><span xml:lang="tr-TR"><st c="5171">İnsan zihni terbiye edilmediğinde, başıboş bir halde olana maruz bırakıldığında kolayca cehenneme dönüşebilir. </st><st c="5283">Ne de olsa zihin, bir örüntü mekanizması. </st><st c="5325">Bir olumsuzluk ilmeğinin üzerine, yaşanmış ya da yaşanabilecek sayısız olumsuz ilmekler atabilme ve kalın bir huzursuzluk battaniyesiyle kendini örtebilme kabiliyetine sahip. </st><st c="5500">İşte tam da bu yüzden zihni başıboş bırakmamak çok önemli... </st><st c="5561">İşin acıklı tarafı cehennemden kaçarak kurtulmak mümkün değil. </st><st c="5624">Zira cehennem içeridedir, taşınabilirdir. </st><st c="5666">Nereye gidilirse gidilsin seyahat eder. </st><st c="5706">İster inzivaya, ister doğanın kucağına, ister ulu dağlara, yeşil yaylalara, masmavi denizlere, sapsarı kumsallara... </st><st c="5823">Hiç fark etmez... </st><st c="5841">Cehennem, zihne yerleşmişse, bütün cennet köşeleri yakıp kavurur, altüst eder. </st><st c="5920">Sorunlardan kurtulmak için bir yerlere kaçıp gitmek hem beyhude bir çabadır hem de yanlıştır. </st><st c="6014">Bu yanlış çabadan olumlu bir sonuç almayı beklemek akılsızlıktır. </st><st c="6080">Anlık iyi hissedişler, anlık rahatlamalar cehennemin ateşinin söndüğü anlamına gelmez. </st><st c="6167">En iyisi yine her zamanki gibi insanın dinlenmek için, iyileşmek, gelişmek ve sorunlardan kurtulup mutlu olmak için yapabileceği en iyi şey, kafasının içinde bir inşaat başlatmasıdır. </st><st c="6351">İşte o vakit her an bir inzivadır, her an bir dinlenmedir, her an huzurdur, her an mutluluktur. </st><st c="6447">İnsan kendine çekildikçe ve zihnini terbiye ettikçe sorunlarından kaçmak için seyahatlere çıkma özlemi içinde yanıp tutuşmaz.</st></span></p>
			<p xml:lang="en-GB"><span xml:lang="tr-TR"><st c="6572">Üstelik Aurelius’a göre her şey akar... </st><st c="6613">Gelir ve geçer. </st><st c="6629">Kalıcı olan hiç ama hiçbir şey yoktur. </st><st c="6668">Bu yüzden cehennem de zaten kalıcı olamaz. </st><st c="6711">Sorunların da akıp geçmesine izin vermek gerekir. </st><st c="6761">Onları tutup ilmik ilmik örmek yerine, geldikleri gibi gitmelerine fırsat tanınmalıdır.</st></span></p>
			<p xml:lang="en-GB"><span xml:lang="tr-TR"><st c="6848">Aurelius şunu hiç unutmamak gerektiğini de savunur ayrıca: Her şeyin zaten anbean değişmekte olduğu bir dünyada, gelip geçici olan hiçbir şey “iyi” olarak algılanmaya layık olmayabilir ancak bütün bunların kötü olduğuna hükmedip farklı bir algı da geliştirmeye gerek yoktur. </st><st c="7124">Yani korku da kaygı da yersizdir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7157">***</st></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="7161">“Bir yerde yaşamak mümkünse</st></p>
			<p xml:lang="en-GB"><st c="7189">orada insanca yaşamak da mümkündür.</st></p>
			<p xml:lang="en-GB"><st c="7225">Sarayda bile insanca yaşanabilir...”</st></p>
		</div>
	<div id="charCountTotal" value="7262"></div></body>
</html>
