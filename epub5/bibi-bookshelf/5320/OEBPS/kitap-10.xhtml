<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><span><st c="0">-IV- </st></span><st c="6">“İnsanlar birbirinin faydası için dünyaya gelmişlerdir. </st><st c="62">Bu yüzden ya eğit onları ya da tahammül et onlara...”</st></p>
			<p xml:lang="en-GB"><span xml:lang="tr-TR"><st c="115">İnsan doğanın bir parçasıdır. </st><st c="146">Hatta yaşadığı evrenin bir parçasıdır. </st><st c="185">Yalnız değildir. </st><st c="202">Tek kişilik bir evrende yaşamıyoruz. </st><st c="239">Dolayısıyla hepimiz doğayla da, toplumlarla da, kültürlerle de ilişki halindeyiz. </st><st c="321">Bencillik etmeye hakkımız yok. </st><st c="352">Biri diğerine karşı her zaman sorumludur. </st><st c="394">İnsan, içinde yaşadığı topluma da, doğaya da duyarlı olma erdemine sahip olmalıdır.</st></span></p>
			<p xml:lang="en-GB"><span xml:lang="tr-TR"><st c="477">Yaşadığımız hayata faydalı olabilmek için elbette kendimize değer vereceğiz, kendimizi koruyacağız, geliştireceğiz, dinlendireceğiz, seveceğiz, yeteneklerimizin ve gücümüzün farkında olacağız. </st><st c="671">Ancak tam da bu noktada uyanık olmak zorundayız.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="719">İnsanın kendine verdiği değer, bencilce olmamalıdır.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="772">Bencillik bir hastalıktır. </st><st c="800">Yalnızlaştırır, hırçınlaştırır, çatışma yaratır ve köreltir.</st></span></p>
			<p xml:lang="en-GB"><span xml:lang="tr-TR"><st c="860">İnsanın yüksek amacı başkaları için de fayda üretebilmek olmalı...</st></span></p>
			<p xml:lang="en-GB"><span xml:lang="tr-TR"><st c="927">Biri diğeri için vardır bu hayatta.</st></span></p>
			<p xml:lang="en-GB"><span xml:lang="tr-TR"><st c="963">İnsanlar birbirleri için yaratılmışlardır.</st></span></p>
			<p xml:lang="en-GB"><span xml:lang="tr-TR"><st c="1006">Birinin varlığı diğerininkine bağlıdır.</st></span></p>
			<p xml:lang="en-GB"><span xml:lang="tr-TR"><st c="1046">Ekmeğinden yiyen yoksa bir fırıncı ne işe yarar ki?</st></span></p>
			<p xml:lang="en-GB"><span xml:lang="tr-TR"><st c="1098">Akıllı bir fırıncı pişirdiği ekmeklerle açların karnını doyurduğunu, onları iyileştirdiğini, onlara çalışma ve üretme fırsatı verdiğini bilir. </st><st c="1242">Buna göre yaptığı ekmeğin en temiz, en leziz, en işe yarar, en faydalı ekmek olmasını ister, bunun için çabalar. </st><st c="1355">Karnını doyurduğu insanları tanısa da tanımasa da bu hayatı onlarla birlikte yaşadığını bilir. </st><st c="1450">Bir öğretmenin, bir öğrencinin, başka sanatlarda ustalaşmış emektarların, annelerin, babaların, yolcuların karnını doyuruyor olmak, onların gücünde ve sağlığında emeğinin olduğunu bilmek o fırıncıya ayrıca bir sorumluluk verir, vermelidir. </st><st c="1690">Çünkü o fırıncının da varlığı, beslediği insanların varlığına bağlıdır. </st><st c="1762">Onlarla alışveriş içindedir.</st></span></p>
			<p xml:lang="en-GB"><span xml:lang="tr-TR"><st c="1790">Bu yüzden de en lezzetli, en temiz, en güzel ekmeği pişirmelidir o. </st><st c="1859">Hatta ustalığını başkalarına da aktarmalıdır ki hayat devam ettiği sürece güzel ekmekler pişmeye devam etsin. </st><st c="1969">Böylece usta fırıncılar, başka zanaatkârları, öğretmenleri, öğrencileri, anneleri, çocukları doyurabilsinler. </st><st c="2079">Çünkü onlar da başkalarını güzel doyurdukça hayatta kalabileceklerdir. </st><st c="2150">Mutlu olacaklardır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2169">“Bir iş mi aldım elime?</st></p>
			<p xml:lang="en-GB"><st c="2193">O halde bütün insanlığın yararına olduğunu düşünerek yaparım işimi...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2264">Faydalı insan, mutlu insandır.</st></span></p>
			<p xml:lang="en-GB"><span xml:lang="tr-TR"><st c="2295">Başkasına yararı dokunmuş birinin uzun vadede mutsuz olması mümkün değildir.</st></span></p>
			<p xml:lang="en-GB"><span xml:lang="tr-TR"><st c="2372">Bencilce kendi çıkarları için çabalayanlar elbette önünde sonunda yıkım yaşayacaklardır. </st><st c="2462">Uzun vadeli bir mutsuzluğun pençesine düşeceklerdir.</st></span></p>
			<p xml:lang="en-GB"><span xml:lang="tr-TR"><st c="2514">Kendi faydasının peşine düşen, başkalarının faydasından çalar, böylece kendi yıkımını başlatır. </st><st c="2611">Beslediği hiç kimse ve hiçbir şey olmadığı için, besleneceği hiçbir kaynak bulamayacaktır.</st></span></p>
			<p xml:lang="en-GB"><span xml:lang="tr-TR"><st c="2701">Dolayısıyla insan, insan içindir.</st></span></p>
			<p xml:lang="en-GB"><span xml:lang="tr-TR"><st c="2735">Bir işte ustalaşmak, başkasına fayda sunmak adına çok kıymetlidir. </st><st c="2803">Faydanın sürekliliğini düşünmek ve bu konuda da sorumluluk alıp başka ustalar yetiştirmekse mutlulukların en büyüğüdür.</st></span></p>
			<p xml:lang="en-GB"><span xml:lang="tr-TR"><st c="2922">İnsan kendine faydalı olmak istiyorsa başkasına faydalı olmanın bir yolunu bulmalıdır. </st><st c="3010">Mutlu olmak isteyen, üretmelidir. </st><st c="3044">İyileşmek isteyen, iyileştirmelidir. </st><st c="3081">Var olmak isteyen, var etmelidir. </st><st c="3115">Sevilmek isteyen sevmelidir. </st><st c="3144">Büyümek isteyen kişi, usta yetiştirmelidir.</st></span></p>
			<p xml:lang="en-GB"><span xml:lang="tr-TR"><st c="3187">Bu böyledir ve bu kadar basit, bu kadar kolay ve bu kadar anlaşılabilirdir işte.</st></span></p>
			<p xml:lang="en-GB"><span xml:lang="tr-TR"><st c="3268">Yalnızlığın ve mutsuzluğun temelinde insanın başkalarına yabancılaşması, doğadan uzaklaşması ve üretimden vazgeçmesi yatar.</st></span></p>
			<p xml:lang="en-GB"><span xml:lang="tr-TR"><st c="3392">Doğaya ve topluma yabancılaşmak, insanın varoluşunu reddetmesidir ki bu ruhsal ve fiziksel olarak da hastalanmaya yol açar.</st></span></p>
			<p xml:lang="en-GB"><span xml:lang="tr-TR"><st c="3516">“Mutluluk” stoacılar açısından en yüksek amaçtır.</st></span></p>
			<p xml:lang="en-GB"><span xml:lang="tr-TR"><st c="3566">Mutluluğun içinde efendilik vardır.</st></span></p>
			<p xml:lang="en-GB"><span xml:lang="tr-TR"><st c="3602">Duygularına, hareketlerine, üretimine, seçimlerine, aklına efendilik edebilen kişi, fayda üretir. </st><st c="3701">Başkalarının yolculuğunda büyük ya da küçük pay sahibidir, dolayısıyla mutludur. </st><st c="3782">Çünkü o insan tıpkı doğa gibidir.</st></span></p>
			<p xml:lang="en-GB"><span xml:lang="tr-TR"><st c="3815">Stoacılara göre yüksek amaca giden yolda doğayla uyum ve bütünlük temel prensiptir.</st></span></p>
			<p xml:lang="en-GB"><span xml:lang="tr-TR"><st c="3899">Aurelius da doğaya uygun yaşayan insanın mutlu olduğunun altını çizer. </st><st c="3971">Doğa gibi olan insan, mutlu insandır. </st><st c="4009">Doğa gibi olan insan, doğaya karşı da saygılı ve sorumludur.</st></span></p>
			<p xml:lang="en-GB"><span xml:lang="tr-TR"><st c="4069">Evrenin aklı doğadır...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4093">“Yüzdeki görülen kızgınlık tamamen aykırıdır doğaya. </st><st c="4147">Buna sürekli devam ediyor olmak, yüzün güzelliğini ve etkisini yok eder. </st><st c="4220">Sonunda yüzdeki güzellik geri dönülmez şekilde silinir gider. </st><st c="4282">Artık bir daha canlandırılamaz. </st><st c="4314">Dolayısıyla bundan kızgınlığı ve öfkenin akla aykırı olduğu sonucuna ulaş.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4389">Doğada öfke yoktur. </st><st c="4410">Mizaç vardır.</st></span></p>
			<p xml:lang="en-GB"><span xml:lang="tr-TR"><st c="4423">Çatık kaş, önyargıdır. </st><st c="4447">Nefrettir, korkudur, insanın korktuğu şeyden kendini koruma çabasıdır ve yersizdir. </st><st c="4531">Alışkanlık haline gelmesi de ne yazık ki yıkıcı, yorucu ve yok edicidir.</st></span></p>
			<p xml:lang="en-GB"><span xml:lang="tr-TR"><st c="4603">Çatık kaş bir kalkandır. </st><st c="4629">Ne var ki koruyucu değildir. </st><st c="4658">Kişiyi deneyimden, yoldan ve üretimden alıkoyar. </st><st c="4707">Toplumdan uzaklaştırır, yabancılaştırır. </st><st c="4748">Çatık kaşlı birinin başkasına fayda üretmesi mümkün değildir. </st><st c="4810">Dolayısıyla kendi varlığını da sürdüremez. </st><st c="4853">Başkasına fayda üretemeyen kendi yıkımının da sebebi olur.</st></span></p>
			<p xml:lang="en-GB"><span xml:lang="tr-TR"><st c="4911">Elbette insan zaman zaman korkuya, güvensizliğe ve öfkeye kapılabilir, umutsuzluk hissedebilir. </st><st c="5008">Unutulma korkusu, ölüm korkusunu besleyebilir. </st><st c="5055">Bu yüzden yorgun, amaçsız ve bitkin düştüğünü düşünebilir. </st><st c="5114">Ancak bilmelidir ki bu da geçicidir. </st><st c="5151">Çünkü hayat içindeki her şeyle birlikte sürekli akar, akar, akar... </st><st c="5219">Kendini her daim yeniler, tazeler... </st><st c="5256">Kişi bilmelidir ki doğanın mevsimlerinden biridir bu da.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5312">“Değişime maruz kalmamış insan nerede bulunur ki?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5363">Doğa anbean yenilenen ve değişen bir sistem... </st><st c="5411">İnsan da doğanın bir parçası olarak böyle olmalıdır. </st></span><span xml:lang="tr-TR"><st c="5464">Çünkü değişime ve akışa direnen kaybeder, yok olur. </st><st c="5516">Mühim olan döngüye güvenmektir. </st><st c="5548">Döngünün yenileyici ve tazeleyici olduğunu bilmektir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5601">Her şeyin geçici olması yaşamın en büyük konforu...</st></span></p>
			<p xml:lang="en-GB"><span xml:lang="tr-TR"><st c="5653">Canlılığa bahşedilmiş en büyük nimet...</st></span></p>
			<p xml:lang="en-GB"><span xml:lang="tr-TR"><st c="5693">İyi ki her şey geçici...</st></span></p>
			<p xml:lang="en-GB"><span xml:lang="tr-TR"><st c="5718">İyi ki her şey akıp gidiyor.</st></span></p>
			<p xml:lang="en-GB"><span xml:lang="tr-TR"><st c="5747">İyi ki hiçbir şey sonsuza dek yerinde çakılı kalmıyor.</st></span></p>
			<p xml:lang="en-GB"><span xml:lang="tr-TR"><st c="5802">Döngüye teslim olmak kıymetli bir prensiptir. </st><st c="5849">Yaşamın sürekliliği döngü sayesindedir. </st><st c="5889">Döngüye direnen yok olmaya mahkûmdur. </st><st c="5927">Bu noktada akışı kabulleniş gerekir.</st></span></p>
			<p xml:lang="en-GB"><span xml:lang="tr-TR"><st c="5963">Gözlerin açık olmalı!</st></span></p>
			<p xml:lang="en-GB"><span xml:lang="tr-TR"><st c="5985">Hayat uykuda geçirdiğin bir süreç olamaz. </st><st c="6028">Uykulu bir yaşamdan daha büyük bir hezeyan ve mutsuzluk yoktur.</st></span></p>
			<p xml:lang="en-GB"><span xml:lang="tr-TR"><st c="6091">O yüzden dikkatli bak yaşadığına. </st><st c="6126">Dikkatli bak doğaya, akışa ve döngüye...</st></span></p>
			<p xml:lang="en-GB"><span xml:lang="tr-TR"><st c="6166">Neye tutunduğunu ısrarla sor kendine.</st></span></p>
			<p xml:lang="en-GB"><st c="6204">“Neye tutunuyorsun?”</st></p>
			<p xml:lang="en-GB"><span xml:lang="tr-TR"><st c="6225">Çünkü tutunduğun her ne ise hareket kabiliyetini alır elinden. </st><st c="6289">Akışa teslim olamazsın, döngüye giremezsin. </st><st c="6333">Tuttuğun şey direnç gösterdiğin yerdir çünkü...</st></span></p>
			<p xml:lang="en-GB"><span xml:lang="tr-TR"><st c="6380">Kaybettiklerine tutunuyorsan, kazanamazsın.</st></span></p>
			<p xml:lang="en-GB"><span xml:lang="tr-TR"><st c="6424">Kazandıklarına tutunuyorsan, kaybedersin.</st></span></p>
			<p xml:lang="en-GB"><span xml:lang="tr-TR"><st c="6466">Sevdiklerine tutunuyorsan, koruyamazsın.</st></span></p>
			<p xml:lang="en-GB"><span xml:lang="tr-TR"><st c="6507">Yalnızlığına tutunuyorsan, üretemezsin.</st></span></p>
			<p xml:lang="en-GB"><span xml:lang="tr-TR"><st c="6547">Ürettiklerine tutunuyorsan, usta yetiştiremezsin.</st></span></p>
			<p xml:lang="en-GB"><span xml:lang="tr-TR"><st c="6597">Dolayısıyla tıpkı doğa gibi almaya ve vermeye razı, her an döngüye ve değişime teslim, eminlik içinde olmak esastır.</st></span></p>
			<p xml:lang="en-GB"><span xml:lang="tr-TR"><st c="6714">“Kendine güvenmek” meselesini doğru anlamak problemi büyük ölçüde çözecektir.</st></span></p>
			<p xml:lang="en-GB"><span xml:lang="tr-TR"><st c="6792">Kendine güvenmek, yaptıklarına ve yapacaklarına güvenmek demek değildir.</st></span></p>
			<p xml:lang="en-GB"><span xml:lang="tr-TR"><st c="6865">Kendine güvenmek, sahip olduklarından ve olmadıklarından emin olmak demek değildir.</st></span></p>
			<p xml:lang="en-GB"><span xml:lang="tr-TR"><st c="6949">Kendine güvenmek, övgüye ya da yergiye maruz kalmaktan etkilenmiyor olmak değildir.</st></span></p>
			<p xml:lang="en-GB"><span xml:lang="tr-TR"><st c="7033">Kendine güvenmek, kaybetsem de yeniden başlarım inadına sahip olmak demek de değildir.</st></span></p>
			<p xml:lang="en-GB"><span xml:lang="tr-TR"><st c="7120">Kendine güvenmek, döngüden emin olmaktır.</st></span></p>
			<p xml:lang="en-GB"><span xml:lang="tr-TR"><st c="7162">Her şeyin geçici olduğunu bilmektir. </st><st c="7200">Bunu kabullenmektir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7220">Mevsimler de geçer hayat da geçer, iyi de geçer kötü de geçer, zenginlik de geçer yoksulluk da geçer, gençlik de geçer güzellik de geçer, şöhret de geçer zafer de geçer, acı da geçer ağrı da geçer. </st><st c="7419">Sevdiklerin de geçer gider, sevmediklerin de geçer gider, elindekiler de geçer gider, istiflediklerin de geçer gider...</st></span></p>
			<p xml:lang="en-GB"><span xml:lang="tr-TR"><st c="7538">Sen dahil kalıcı hiçbir şey yoktur doğada...</st></span></p>
			<p xml:lang="en-GB"><span xml:lang="tr-TR"><st c="7583">Bu doğa nice insan ve hayvan nesilleri gördü...</st></span></p>
			<p xml:lang="en-GB"><span xml:lang="tr-TR"><st c="7631">Onlar bile gelip geçtiler...</st></span></p>
			<p xml:lang="en-GB"><span xml:lang="tr-TR"><st c="7660">Doğa kaybettiği şeye tutunmaz, çünkü doğa kaybetmez. </st><st c="7714">Verir ve alır. </st><st c="7729">Her şey geçicidir. </st><st c="7748">Mevsimler, meyveler, ürünler her şey... </st><st c="7788">Doğada mülkiyet yoktur. </st><st c="7812">Hayvanlar mülksüzdür. </st><st c="7834">Sahip olduğunu sandığın şeyler seni aldatmasın. </st><st c="7882">Çünkü bunlar da geçici...</st></span></p>
			<p xml:lang="en-GB"><span xml:lang="tr-TR"><st c="7907">Sen de geçicisin!</st></span></p>
			<p xml:lang="en-GB"><span xml:lang="tr-TR"><st c="7925">Amacın unutulmamak olamaz.</st></span></p>
			<p xml:lang="en-GB"><span xml:lang="tr-TR"><st c="7952">Unutulacaksın...</st></span></p>
			<p xml:lang="en-GB"><span xml:lang="tr-TR"><st c="7969">Hizmetini yap ve git...</st></span></p>
			<p xml:lang="en-GB"><span xml:lang="tr-TR"><st c="7993">Mülkiyet ve sahip olmak önemli değil, önemli olan vefalı olmak... </st><st c="8060">Yoluna destek olan her şeye saygı duymak...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8103">***</st></span></p>
			<p xml:lang="en-GB"></p>
			<p xml:lang="en-GB"><st c="8107">“Bir zamanlar ünlü olan pek çok insan nasıl da unutulup gitti... </st><st c="8173">Onları övgülere ve iltifatlara</st></p>
			<p xml:lang="en-GB"><span xml:lang="tr-TR"><st c="8203">boğanlar da keza öyle...”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"></p>
			<p xml:lang="en-GB"><st c="8229">“Yakında</st></p>
			<p xml:lang="en-GB"><st c="8238">her şeyi unutacaksın</st></p>
			<p xml:lang="en-GB"><st c="8259">ve her şey</st></p>
			<p xml:lang="en-GB"><st c="8270">seni unutmuş olacak...”</st></p>
		</div>
	<div id="charCountTotal" value="8294"></div></body>
</html>
