<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><span><st c="0">-VI- </st></span><st c="6">“Adaletsizlik günahtır.”</st></p>
			<p xml:lang="en-GB"><span xml:lang="tr-TR"><st c="30">Aurelius, bir imparator olarak kanun koyucuydu da aynı zamanda. </st><st c="95">Adalet sisteminde de pek çok yenilikler yapmıştır, kanunlar çıkarmıştır. </st><st c="168">Yasaları yeniden düzenlemiştir. </st><st c="200">Ülkesinin adalet sistemini yapılandırmıştır. </st><st c="245">Stoacı düşünüş biçiminin ürünü olan yaptırımları ve kanunları da olmuştur tabii ki.</st></span></p>
			<p xml:lang="en-GB"><span xml:lang="tr-TR"><st c="328">Ayrıca Roma’da yaşanan doğal afetler peşi sıra pek çok sorunu beraberinde getirdi. </st><st c="412">Su baskınları, salgınlar ve depremler, hayatı iyice zorlaştırdı.</st></span></p>
			<p xml:lang="en-GB"><span xml:lang="tr-TR"><st c="476">MS 161 yılında Tiber Nehri taştı mesela. </st><st c="518">Böylece Roma’da sıkıntılı günler başladı. </st><st c="560">Pek çok yapı zarar gördü... </st><st c="588">Ambarlardaki tahıllar kullanılamaz hale geldi. </st><st c="635">Kıtlık baş gösterdi. </st><st c="656">Hastalıklar ve salgınlar başladı. </st><st c="690">Hayvan ölümleri yaşandı. </st><st c="715">Depremler yüzünden de Roma’nın büyük bir kısmı yıkıldı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="770">Partia Savaşı da aynı yıl yaşandı. </st><st c="806">Ne var ki ordunun ülkeye geri dönmesi beraberinde yeni sorunları da getirdi. </st><st c="883">Askerlerin ülkeye taşıdığı salgın hastalıklar yüzünden sayısız ölümler yaşandı.</st></span></p>
			<p xml:lang="en-GB"><span xml:lang="tr-TR"><st c="962">Böylesi dertli günlerde filozof bir imparatorun adaleti nasıl sağlayacağı büyük ve haklı bir beklentidir kuşkusuz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1077">Sürekli savaşlara giren bir ülke olarak yaşanan ekonomik zorluklara rağmen, Aurelius, halktan alınan vergilerin son derece düşük olması konusunda hassasiyet göstermiştir.</st></span></p>
			<p xml:lang="en-GB"><span xml:lang="tr-TR"><st c="1248">Ceza hukukundaki sınıf ayrımı meselesine el atmıştır. </st><st c="1303">Hafifletici bir sebep olarak sınıflar arası ayrımın gözetilmesini değil, pişmanlığı, dürüstlüğü, itirafı temel almıştır.</st></span></p>
			<p xml:lang="en-GB"><span xml:lang="tr-TR"><st c="1423">Yasaların insanileşmesi yolunda önemli yenilikleri olmuştur. </st><st c="1485">İmparatorluğun kölelerine birtakım askeri görevler vermiştir.</st></span></p>
			<p xml:lang="en-GB"><span xml:lang="tr-TR"><st c="1546">Aurelius için adaletli olmak, adil olmak çok önemlidir. </st><st c="1603">Adalet evrensel bir kuraldır. </st><st c="1633">Evrensel kanunlar ve evrensel düzen herkes için aynıdır. </st><st c="1690">Doğa da üzerinde yaşayan her canlıya karşı aynı mesafededir. </st><st c="1751">Su herkes için aynı sudur. </st><st c="1778">Toprak herkes için aynı topraktır... </st><st c="1815">Hava herkes için aynı hava... </st><st c="1845">Her canlı kendi yapısına göre faydalanır hepsinden. </st><st c="1897">Kimi az alır kimi çok... </st><st c="1922">Kimi birinden çok alır, diğerinden hiç almaz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1967">Dolayısıyla adalet bir yaratılış kanunudur. </st><st c="2012">Akıllı insan da elbette adil olmayı seçer.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2054">“Haksızlık etmek günahtır. </st><st c="2082">Evrensel doğa akıllı varlıkları birbirlerine faydalı olsunlar diye, birbirlerine zarar vermeden birbirlerine hak ettikleri ölçüde yardım edebilsinler diye yaratmıştır. </st><st c="2250">Kim ki evrensel doğanın bu kuralına karşı gelirse tanrıların en eski ve en yücesine karşı günah işlemiş olur. </st><st c="2360">Evrensel doğa evrensel hakikatin ve varlıkların da doğasıdır.</st></p>
			<p xml:lang="en-GB"><st c="2421">Yalan söyleyen hakikat tanrısına yalan söylemiş olur.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2476">Adaletsizlik kötülüktür. </st><st c="2502">Birine kötülük etmek, kendine kötülük etmektir. </st><st c="2550">Çünkü insan kendine karşı da adil olmak zorundadır. </st><st c="2602">Bu evrensel yasayı kendi varoluşu için de çalıştırabilmelidir.</st></span></p>
			<p xml:lang="en-GB"><span xml:lang="tr-TR"><st c="2664">Adalet ve kötülük meselesi üzerinde hassasiyetle durulmalıdır.</st></span></p>
			<p xml:lang="en-GB"><span xml:lang="tr-TR"><st c="2727">Adalet, akıllı insanın erdemlerle, ahlakla ve değerlerle de yükseltebileceği bir sistem...</st></span></p>
			<p xml:lang="en-GB"><span xml:lang="tr-TR"><st c="2818">Adil bir dünya, insan eliyle inşa edilebilir.</st></span></p>
			<p xml:lang="en-GB"><span xml:lang="tr-TR"><st c="2864">Kendine ve başkalarına karşı adil olabilenler, toplumun, doğanın ve dünyanın adaletine hizmet etmiş olurlar ki bu bile insanın yüksek varoluş amacına ulaşması yolunda çok kıymetli bir seçimdir.</st></span></p>
			<p xml:lang="en-GB"><span xml:lang="tr-TR"><st c="3058">Başkasına karşı adil olmak nedir?</st></span></p>
			<p xml:lang="en-GB"><span xml:lang="tr-TR"><st c="3092">Onun da sahip olduğu hakları korumaktır.</st></span></p>
			<p xml:lang="en-GB"><span xml:lang="tr-TR"><st c="3133">Başkalarının yaşama hakkını, doğruya ulaşma hakkını, öğrenme hakkını, bilme hakkını, güvende olma hakkını teslim etmektir.</st></span></p>
			<p xml:lang="en-GB"><span xml:lang="tr-TR"><st c="3256">Ancak kötülüğe maruz kalıp da kişinin kendi adaletini araması konusu gerçek bir felsefi tartışmadır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3357">“Biri bana zarar mı veriyor?</st></p>
			<p xml:lang="en-GB"><st c="3386">Bana ne yaptığını göstereyim ona.</st></p>
			<p xml:lang="en-GB"><st c="3420">Yaptığı her şey tamamen kendine yönelik ve kendiyle ilgili...</st></p>
			<p xml:lang="en-GB"><st c="3482">Sadece kendine zarar veriyor.</st></p>
			<p xml:lang="en-GB"><span xml:lang="tr-TR"><st c="3512">Bense doğanın bana bahşettikleriyle benden yapmamı istediği her şeyin en iyisini ve akıllıca olanını yapıyorum.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3625">Stoacılar, düşmanı dışarıda aramazlar. </st><st c="3665">Çünkü kötülüğün karşı tarafla ilgili olmadığını bilirler. </st><st c="3723">Tamamen kişinin kendiyle çatışması, kendine ters düşmesi, kendini yıkmasıdır kötülük.</st></span></p>
			<p xml:lang="en-GB"><span xml:lang="tr-TR"><st c="3808">Kötülüğe kesilecek en ağır ceza, kötülüğü yapanın kendini cezalandıracağından emin olmaktır.</st></span></p>
			<p xml:lang="en-GB"><span xml:lang="tr-TR"><st c="3901">Kötülüğü yapan, kendi cezasını zaten kendi kesecektir. </st><st c="3957">Mühim olan düşmanın yaptığını yapmamaktır. </st><st c="4000">Ona dönüşmemektir...</st></span></p>
			<p xml:lang="en-GB"><span xml:lang="tr-TR"><st c="4020">“Düşmanından intikam almanın en iyi yolu, düşmanına benzememektir”</st></span><span xml:lang="tr-TR"><st c="4087"> der Aurelius...</st></span></p>
			<p xml:lang="en-GB"><span xml:lang="tr-TR"><st c="4103">Kimsenin kötülüğü sana zarar veremez. </st><st c="4142">Her kim, her ne yapıyorsa sebebi de kendidir, sonucu da...</st></span></p>
			<p xml:lang="en-GB"><span xml:lang="tr-TR"><st c="4200">Dolayısıyla intikam, yeryüzünün en saçma güdüsüdür.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4252">Çünkü kimsenin mücadelesi başkasıyla olamaz. </st><st c="4298">Akıllı insan, kendinden başka kimsenin zararına maruz kalmayacağını bilir. </st><st c="4373">İnsan her ne yaparsa, kendine yapar. </st><st c="4410">Başkaları hiçbir sonucun bahanesi olamaz. </st><st c="4452">Her sonuç, kişinin kendi seçtiğidir ya da seçmediğidir. </st><st c="4508">Başkalarının yaptıkları da yapmadıkları da hiçbir konuda hiçbir sonucu etkilemez, etkileyemez. </st><st c="4603">Aslında stoacılara göre etkilememelidir de.</st></span></p>
			<p xml:lang="en-GB"><span xml:lang="tr-TR"><st c="4646">Akıllı insan, başkalarının eylemleriyle ilgilenmez. </st><st c="4699">Kendi eylemlerinin sorumluluğuyla yaşar. </st><st c="4740">Bunu bir erdem varsayar. </st><st c="4765">Bir başkasının hakkında yaptığı olumsuzluklar üzerinde durmaz. </st><st c="4828">Bu olumsuzlukların sorumlusu değildir çünkü o. </st><st c="4875">Dolayısıyla sonuçlarının etkisi altında da kalmayacaktır. </st><st c="4933">Aklını kullandığı müddetçe buna izin vermeyecektir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4984">“Kim ne yanlış yaptıysa, onu yanlışıyla baş başa bırakmak lazım...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5052">Kötülüğün de, yanlışın da izi sürülmemelidir. </st><st c="5099">Başkasının yanlışı başkasına aittir zaten. </st><st c="5142">Ayrıca başkasının yapıp ettikleri hakkında yargıda ve yorumda bulunmak ahmakçadır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5224">Çünkü başkasının yazgısıyla ilgili hiçbir konuda neyin iyi neyin kötü, neyin doğru neyin yanlış olduğuna hükmetmek hiç de kolay değildir. </st><st c="5363">Hatta mümkün bile değildir...</st></span></p>
			<p xml:lang="en-GB"><span xml:lang="tr-TR"><st c="5392">Birinin yanlışına “yanlış” deme cüretini göstermek, cahillikten ileri gelebilir ancak.</st></span></p>
			<p xml:lang="en-GB"><span xml:lang="tr-TR"><st c="5479">Hangi aklın yorumladığı bir yanlıştan söz ediyoruz?</st></span></p>
			<p xml:lang="en-GB"><span xml:lang="tr-TR"><st c="5531">Kendi aklımızın yorumuna dayanarak mı başkasının bir eylemine yanlış diyoruz?</st></span></p>
			<p xml:lang="en-GB"><span xml:lang="tr-TR"><st c="5609">Başkaları da bizim gibi düşündüğü için mi haklı buluyoruz kendimizi?</st></span></p>
			<p xml:lang="en-GB"><span xml:lang="tr-TR"><st c="5678">Bize göre yanlış gibi görünen şey, başkasının doğrusuna dönüştüyse hâlâ ortada bir “yanlış” olduğu söylenebilir mi?</st></span></p>
			<p xml:lang="en-GB"><span xml:lang="tr-TR"><st c="5794">Dolayısıyla her kim her ne yaptıysa onu yaptığı şeyle baş başa bırakmak en doğrusudur. </st><st c="5882">Yargılamadan, yorumlamadan...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5911">“Eğer biri kötülük yapmışsa, kendine yapmıştır zaten. </st><st c="5966">Ama belki kötülük de yapmamıştır, bilemeyiz ki...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6016">Sonuçlar, kişisel yargılara göre değişir her zaman. </st><st c="6069">Birinden zarar gördüğünü düşünüyorsan, zarar görüyorsundur. </st><st c="6129">Birinin sana zarar verebileceğini düşünüyorsan, bu yargında da yine haklısındır. </st><st c="6210">Zarar görmek ya da görmemek, çok zaman bir yargı meselesidir. </st></span><span xml:lang="tr-TR"><st c="6272">Deneyimin adını “zarar” koyduğunda o deneyim zarardan başka bir sonuç vermeyecektir elbette.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6364">Bu noktada kendinle ilgili adalet terazini gözden geçir. </st><st c="6422">Kendine karşı dürüst ve adil ol. </st><st c="6455">Yeryüzündeki kutsal gayeni, varoluş nedenini unutma. </st><st c="6508">Yargılarınla kendine dışarıda birtakım hayali düşmanlar yaratma. </st><st c="6573">Çünkü sana senden daha yakın kimse yok yeryüzünde. </st><st c="6624">Bu yüzden sana en büyük yardımı da en büyük düşmanlığı da yine kendin yapabilirsin.</st></span></p>
			<p xml:lang="en-GB"><span xml:lang="tr-TR"><st c="6707">Dışarıda sadece deneyim vardır. </st><st c="6740">Düşman yoktur. </st><st c="6755">Çatışacak kimse yoktur. </st><st c="6779">Bu anlamda düşüncene efendilik edebilirsen, seni rahatsız eden şeylerin aslında tamamen aklının içindeki bir yargının ve yorumun sonucu olduğunu hemen fark edersin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6943">“Eğer dış bir nedenden dolayı üzüldüğünü düşünüyorsan yanılıyorsun. </st><st c="7012">Çünkü seni üzen de, rahatsız eden de o dış neden değildir, olamaz. </st><st c="7079">O nedenle ilgili yargılarındır seni üzen... </st><st c="7123">Eğer yargılarından kurtulabilirsen sıkıntını da, üzüntünü de hemen yok edebilirsin. </st><st c="7207">Yapman gereken tek şey yargılarından vazgeçmek...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7257">Sana sıkıntı ve rahatsızlık hissettiren bir konuyla ilgili yargını ve yorumunu değiştirdiğin an, ortada bir düşman kalmayacaktır. </st><st c="7388">Artık ne sıkıntı vardır ne de rahatsızlık.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7430">“Seni üzen bütün derinliksiz, boş olaylardan ve durumlardan hemen kurtulabilirsin. </st><st c="7514">Buna yetecek kadar güce sahipsin.</st></p>
			<p xml:lang="en-GB"><st c="7547">Seni üzen her şey zihnindeki yargılarından ve yorumlarından ibaret sadece...</st></p>
			<p xml:lang="en-GB"><st c="7624">Bunun farkına vardığında ve kendini yargılarının ürünü olan sıkıntılarından kurtardığında evreni kucaklarsın, ezeli ve ebedi zamanı kavrarsın, her şeyin nasıl da çabuk değiştiğini, akıp geçtiğini, doğumla ölüm arasındaki mesafenin kısalığını, doğumdan önceki sürecin ise ne kadar uzun olduğunu, ölümden sonrasının da ne kadar sınırsız olduğunu anlayacak kadar genişlersin...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8000">Aurelius, kötülük ve adaletsizlik meselesine çok daha geniş bir pencereden bakarak insanın kendine da ayna olmasını salık verir.</st></span></p>
			<p xml:lang="en-GB"><span xml:lang="tr-TR"><st c="8129">Kimse, insanın kendine verebileceğinden daha büyük bir zarar vermez kimseye.</st></span></p>
			<p xml:lang="en-GB"><span xml:lang="tr-TR"><st c="8206">Dolayısıyla başkalarının vereceği zarara odaklanmak yerine insanın kendi aklına, kendi mantığına çevirmesi gerekir bütün odağını...</st></span></p>
			<p xml:lang="en-GB"><span xml:lang="tr-TR"><st c="8338">Çünkü en büyük düşmanın yine sensindir.</st></span></p>
			<p xml:lang="en-GB"><span xml:lang="tr-TR"><st c="8378">Dolayısıyla yine kendinle uzlaşmalı ve işbirliği yapmalısın.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8439">Yoluna senden başkası engel çıkaramaz.</st></span></p>
			<p xml:lang="en-GB"><span xml:lang="tr-TR"><st c="8478">Mutsuzluğunun ve başarısızlığının faillerini dışarıda arama. </st><st c="8540">Bu boş bir çaba olur ancak. </st><st c="8568">Kimsenin aklı başkasına yetmez. </st><st c="8600">Kimse bir diğerine iyi ya da kötü gelmez. </st><st c="8642">İnsanın mücadelesi sadece kendiyledir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8680">“Mümkün olmadığı halde başkalarının kötülüklerinden kaçmaya çalışmak yerine, insan elinde fırsatı varken kendine karşı yapabileceği kötülüklerden kaçmalıdır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8839">Sana acı veren şeylerin ne olduğuna bak!</st></span></p>
			<p xml:lang="en-GB"><span xml:lang="tr-TR"><st c="8880">Hepsinde muhakkak kendi parmağın var. </st><st c="8919">Ya kendine çelme takmışsın ya da aldatmışsın kendini kendi zekânla.</st></span></p>
			<p xml:lang="en-GB"><span xml:lang="tr-TR"><st c="8986">Unutma ki seni alt edebilecek olan da ikna edebilecek olan da yine kendi aklın, kendi zekân. </st><st c="9080">Sana acı veren şeylerle ilgili bütün yargıların, aklının onayından geçmiştir. </st><st c="9158">Zaten bu yüzden acı vermeye başlamıştır.</st></span></p>
			<p xml:lang="en-GB"><span xml:lang="tr-TR"><st c="9198">Değiştirmen gereken tek şey hükmün...</st></span></p>
			<p xml:lang="en-GB"><span xml:lang="tr-TR"><st c="9236">Hükmün değiştiğinde, eylemlerin de değişir, böylece düşman kesildiğin sen, seninle daha uyumlu, daha huzurlu ve mutlu yaşar.</st></span></p>
			<p xml:lang="en-GB"><span xml:lang="tr-TR"><st c="9361">Mutsuzluğunun bir nedeni de kendini acıya ikna etmiş olman. </st><st c="9422">Oysa geçip gitmesine izin versen, kendine ne yaptığının farkına varsan, kolayca huzurda ve dinginlikte kalabileceğini göreceksin.</st></span></p>
			<p xml:lang="en-GB"><span xml:lang="tr-TR"><st c="9551">Belki daha sonra hatırlamayacağın şeylere öylesine derin acı anlamlar yüklüyorsun ki, bir şekilde hepsinin sende kalıcı olmasına neden oluyorsun. </st><st c="9698">Unutmamak için çabalıyorsun adeta. </st><st c="9733">Olmayan bir engel yaratıyorsun kendine. </st><st c="9773">Olmayan bir sorunla kavga ediyor, zaman kaybediyorsun. </st><st c="9828">Kendini zihninin içinde sözde “acı” bir düşünceyle oyalayıp duruyorsun. </st><st c="9900">Olmayan bir acıyı hayatında kökleştirene kadar düşünmeye devam ediyorsun.</st></span></p>
			<p xml:lang="en-GB"><span xml:lang="tr-TR"><st c="9973">İnan hiç kimse sana bu kadar uzun vadeli ve köklü bir kötülük yapamaz...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10046">***</st></span></p>
			<p xml:lang="en-GB"></p>
			<p xml:lang="en-GB"><st c="10050">“Birisi sana zarar verdiği an, iyilikle ya da kötülükle ilgili sahip olduğu hangi düşünce şeklinin onu sana zarar vermeye teşvik ettiğini düşün. </st><st c="10196">Çünkü bunu yaptığında ona acımaya başlayacaksın. </st><st c="10245">Ne şaşıracaksın ne de öfke duyacaksın...”</st></p>
		</div>
	<div id="charCountTotal" value="10286"></div></body>
</html>
