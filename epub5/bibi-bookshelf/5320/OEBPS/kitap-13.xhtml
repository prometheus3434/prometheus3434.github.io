<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><span><st c="0">-VII- </st></span><st c="7">“Zorlaştırma, kolaylaştır...”</st></p>
			<p xml:lang="en-GB"><span xml:lang="tr-TR"><st c="36">İmparator Aurelius; yalınlığın, sadeliğin ve basitliğin içindeki çözüm odaklı gücün hayranlık verici olduğunu düşünür.</st></span></p>
			<p xml:lang="en-GB"><span xml:lang="tr-TR"><st c="155">Bir sorunun belki binlerce cevabı olabilir. </st><st c="200">Binlerce olasılığı, binlerce sonucu...</st></span></p>
			<p xml:lang="en-GB"><span xml:lang="tr-TR"><st c="238">“Peki, doğru olan cevap hangisidir?” diye soracaksak eğer, elbette ki en basit cevabı seçeceğiz. </st><st c="336">Çünkü basit olan güçlüdür, açıktır, çözüm odaklıdır, mümkündür, dolayısıyla doğrudur.</st></span></p>
			<p xml:lang="en-GB"><span xml:lang="tr-TR"><st c="421">Karmaşanın içinde her an büyük bir cazibe yakalayabilir zihin. </st><st c="485">Zor olan ve kolay anlaşılmayan her şeyin içinde bir emek ve bir hak ediş mücadelesi var edebilir. </st><st c="583">Bu mücadeleyi bir motivasyon kaynağı olarak kullanabilir. </st><st c="641">Oysa karmaşa, cazip değildir. </st><st c="671">Bulanıktır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="682">Hedeflenen sonuca giden yolu da bulanıklaştırır, zaman kaybettirir ve yanıltma payı her zaman çok yüksektir. </st><st c="792">Yani komplike olan her durumda, olayda ya da “şey”de sukutuhayale uğrama ihtimali hep daha fazladır.</st></span></p>
			<p xml:lang="en-GB"><span xml:lang="tr-TR"><st c="892">Bu yüzden hiçbir konuda hiçbir zaman zorlaştıran kişi olma. </st><st c="953">Basitliğin, yalınlığın ve sadeliğin içindeki çözüm odaklılığı, kestirmeyi gör...</st></span></p>
			<p xml:lang="en-GB"><span xml:lang="tr-TR"><st c="1033">“Hıyar acı mıymış? </st><st c="1053">O halde at onu ve kurtul... </st><st c="1081">Yoluna böğürtlen çalılıkları mı çıktı? </st><st c="1120">O halde etrafından dolan ve yürümeye devam et... </st><st c="1169">Bu kadarı kâfi... </st><st c="1187">Dünyada bütün bunlar neden var diye sorgulama, doğanın sahibine karşı komik duruma düşersin...”</st></span><span xml:lang="tr-TR"><st c="1282"> der Aurelius... </st><st c="1299">Bu kadar kolay, bu kadar basit...</st></span></p>
			<p xml:lang="en-GB"><span xml:lang="tr-TR"><st c="1332">Hiçbir şeyi zorlaştırma, hiçbir şeye çaresizce tutunma, abartma, büyütme, zorlama, üzerinde zaman kaybetme...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1442">“Huzursuz olma, sade ve yalın ol... </st><st c="1479">Biri bir yanlış mı yapıyor? </st><st c="1507">Her ne yapıyorsa kendine yapıyor... </st><st c="1543">Başına bir şey mi geldi yoksa? </st><st c="1574">Şaşırma. </st><st c="1583">Olan her şey evrensel doğanın karar süzgecinden geçmiştir, hayata ilmek ilmek dokunmuştur. </st><st c="1674">Hatırla ki hayat kısa. </st><st c="1697">Şu anın nimetlerinden adil bir şekilde faydalanmaya bak... </st><st c="1756">Aklın karışıkken bile ayık ol... </st><st c="1789">Hiçbir şeyi zorlaştırma, kolaylaştır...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1829">Bir meseleyi zorlaştırmak, abartmak ya da bir meseleye hırsla tutunmak, onu zorlamak, ille çekiştirip durmak, kolayca geçip gitmesine izin vermemek elbette kibirle de ilgili...</st></span></p>
			<p xml:lang="en-GB"><span xml:lang="tr-TR"><st c="2006">Basitlik, kibirli insanı rahatsız eder, hatta onur kırıcı bile gelebilir. </st><st c="2081">Ona göre hiçbir şey “kolay” olamaz, olmamalıdır.</st></span></p>
			<p xml:lang="en-GB"><span xml:lang="tr-TR"><st c="2129">“Zor olan güzeldir” ya da “İmkânsız olan makuldür” kibri, yanılgıdır sadece... </st><st c="2209">Asıl büyük aldanış budur.</st></span></p>
			<p xml:lang="en-GB"><span xml:lang="tr-TR"><st c="2234">Mutlu olmayı seçen akıllı bir insan, çözümü mümkün olmayan bir problemi yaşam amacı haline dönüştürmez. </st><st c="2339">O problemi ille de çözmek zorunda olduğu kibrine saplanıp kalmaz.</st></span></p>
			<p xml:lang="en-GB"><span xml:lang="tr-TR"><st c="2404">Bazen zorlamak, çekiştirmek ya da ille de üzerinde durup çareler aramak daha büyük bir çözümsüzlük ve çıkmazlar yaratır. </st><st c="2526">Tıpkı batakta çırpınmak gibi... </st><st c="2558">Mücadele ettikçe daha da derin bir çamura gömülüp gider insan.</st></span></p>
			<p xml:lang="en-GB"><span xml:lang="tr-TR"><st c="2620">Bataklıkta çırpınmak kibirdir.</st></span></p>
			<p xml:lang="en-GB"><span xml:lang="tr-TR"><st c="2651">Bataklığa meydan okumak da kibirdir.</st></span></p>
			<p xml:lang="en-GB"><span xml:lang="tr-TR"><st c="2688">Bunun yerine bataklığın etrafından dolanıp yola devam etmek, en basit ama en etkili, en doğru ve en yapıcı seçim olur.</st></span></p>
			<p xml:lang="en-GB"><span xml:lang="tr-TR"><st c="2807">Mümkün olmayanın üzerinde durmak ya da mümkün olmayanı çekiştirip durmak mutsuzluğa, umutsuzluğa ve yıkıma giderek yaklaşmaktır bir yerde.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2946">“Kibre kapılmadan kabul et.</st></p>
			<p xml:lang="en-GB"><st c="2974">Her şeyin kolayca akıp gitmesine fırsat ver...</st></p>
			<p xml:lang="en-GB"><st c="3021">Hiçbir şeyi tutma, hiçbir şeye tutunma...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3064">Akıllı bir insan mümkün olmayanla ilgili ısrarcı değildir. </st><st c="3124">Olmayanı oldurmaya zorlamak yerine gitmesine izin vermek ya da olmayanı olduğu yerde bırakmak hayatı kolaylaştırmaktır.</st></span></p>
			<p xml:lang="en-GB"><span xml:lang="tr-TR"><st c="3243">Kolay ve basit bir hayat değerlidir. </st><st c="3281">Çünkü kolay olana ulaşmak, imkânsızın peşinden gitmekte ısrarcı olan yıkıcı bir kibrin kıskacından kurtulmayı seçmektir ki bu ancak akıllı insanların yapabileceği bir seçimdir.</st></span></p>
			<p xml:lang="en-GB"><span xml:lang="tr-TR"><st c="3457">Akıllı bir insan zaten sonlu olan yaşam yolculuğunu imkânsızlıkların pençesinde geçirmek yerine, hayatın doğal akışında kalıp mutlulukla yaşamayı tercih eder.</st></span></p>
			<p xml:lang="en-GB"><span xml:lang="tr-TR"><st c="3616">Mutluluk, imkânsızın içinde değil.</st></span></p>
			<p xml:lang="en-GB"><span xml:lang="tr-TR"><st c="3651">Mutluluk, karmaşanın içinde de değil...</st></span></p>
			<p xml:lang="en-GB"><span xml:lang="tr-TR"><st c="3691">Mutluluk, mücadelenin içinde de değil...</st></span></p>
			<p xml:lang="en-GB"><span xml:lang="tr-TR"><st c="3732">Stoacılara göre mutlu olmak çok az şeye bağlıdır.</st></span></p>
			<p xml:lang="en-GB"><span xml:lang="tr-TR"><st c="3782">Mutlu olmayı seçen akıllı bir insan olduramadığı bir şeyi çekiştirip zorlamaz, ille oldurmaya çalışarak kendine çatışma ve mutsuzluk yaratmaz.</st></span></p>
			<p xml:lang="en-GB"><span xml:lang="tr-TR"><st c="3925">Mutlu olmayı seçen akıllı bir insan kibre saplanmaz. </st><st c="3979">Sürekli bir elde etme ve elde tutma mücadelesi içinde bulunmaz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4042">Mutlu olmayı seçen akıllı bir insan, gelip geçici meseleler üzerinde durup dertlenmez. </st><st c="4130">Hepsinin gelip geçmesine izin verir. </st><st c="4167">Çünkü o kendine karşı adildir. </st><st c="4198">Aklına saygılıdır. </st><st c="4217">Yaşamın doğal akışına ve döngüsüne güveniyordur. </st><st c="4266">Her şeyin gelip geçici olduğunu biliyordur. </st><st c="4310">İnsan bedeni, yaşamak için aldığı nefesi bile saniyeler içinde geri verebiliyorken, kibirli zihin zaten geçip gidecek olan bir meseleyi neden tutuyor ve bırakmıyor? </st><st c="4475">Neden bu meseleyi çekiştirip, zorlayıp çıbanın daha da büyümesine neden oluyor?</st></span></p>
			<p xml:lang="en-GB"><span xml:lang="tr-TR"><st c="4554">Akıllı bir insan bu noktada akılsızlık ettiğini bilmez mi?</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4613">Bilir...</st></span></p>
			<p xml:lang="en-GB"><span xml:lang="tr-TR"><st c="4622">Dolayısıyla kibirle tutunduğu, abarttığı meselelerin kolayca geçip gitmesine izin verir.</st></span></p>
			<p xml:lang="en-GB"><span xml:lang="tr-TR"><st c="4711">Akıllı bir insan zorluktan değil, kolaylıktan yanadır. </st><st c="4767">Mutlu olmanın kolaylaştırmakla ve gelip geçici olan her şeyi akışa teslim etmekle mümkün olabileceğinin farkındadır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4883">“Yaşamın doğal akışını ve bu doğal akış içinde yazgın olarak karşına çıkanı, başına geleni sev sadece...</st></p>
			<p xml:lang="en-GB"><st c="4988">Bundan başka bir davranış yakışır mı hiç sana?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5036">Ayakkabın vuruyor mu?</st></span></p>
			<p xml:lang="en-GB"><span xml:lang="tr-TR"><st c="5058">O halde değiştir ya da yalınayak kal...</st></span></p>
			<p xml:lang="en-GB"><span xml:lang="tr-TR"><st c="5098">Kirpileri okşarken ellerin mi acıyor?</st></span></p>
			<p xml:lang="en-GB"><span xml:lang="tr-TR"><st c="5136">O halde okşama...</st></span></p>
			<p xml:lang="en-GB"><span xml:lang="tr-TR"><st c="5154">Karanlıktan korkuyor musun?</st></span></p>
			<p xml:lang="en-GB"><span xml:lang="tr-TR"><st c="5182">O halde bir mum yak.</st></span></p>
			<p xml:lang="en-GB"><span xml:lang="tr-TR"><st c="5203">Beklemekten yoruldun mu?</st></span></p>
			<p xml:lang="en-GB"><span xml:lang="tr-TR"><st c="5228">O halde bekleme...</st></span></p>
			<p xml:lang="en-GB"><span xml:lang="tr-TR"><st c="5247">Karşına bir engel mi çıktı?</st></span></p>
			<p xml:lang="en-GB"><span xml:lang="tr-TR"><st c="5275">Üzerinden atla ya da etrafından dolaş...</st></span></p>
			<p xml:lang="en-GB"><span xml:lang="tr-TR"><st c="5316">Her zaman basit olan çözüm yolunu seç. </st><st c="5356">Hatta her sorunu ille de çözmek gayreti içinde olma. </st><st c="5409">Sorunun çözümsüz kalmasını seçmek bile eşsiz bir çözüm sayılabilir.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5476">“Her zaman en kısa yolu seçmelisin.</st></p>
			<p xml:lang="en-GB"><st c="5512">Çünkü en kısa olan yol, doğanın gösterdiği yoldur.</st></p>
			<p xml:lang="en-GB"><st c="5563">Böylece mantıklı olanı söylemeye ve yapmaya yönlendirilmiş olursun.</st></p>
			<p xml:lang="en-GB"><st c="5631">Ancak bu şekilde sıkıntılarından, sorunlarından, çatışmalarından, endişelerinden, ıstıraplarından ve gösterişten uzak kalabilirsin...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5766">Doğa ne kadar karmaşıkmış gibi görünse de aslında basit bir çözüm anlayışı üzerine kuruludur. </st><st c="5861">Daimi bir akışkanlık ve değişim söz konusudur. </st><st c="5908">Doğada soruna tutunmak da yoktur, çözümsüzlük de...</st></span></p>
			<p xml:lang="en-GB"><span xml:lang="tr-TR"><st c="5959">Ağacı kurtlar mı sardı?</st></span></p>
			<p xml:lang="en-GB"><span xml:lang="tr-TR"><st c="5983">Çürür, yıkılır ve toprağa karışır. </st><st c="6019">Hayat devam eder.</st></span></p>
			<p xml:lang="en-GB"><span xml:lang="tr-TR"><st c="6036">Suyun önüne bir engel mi çıktı?</st></span></p>
			<p xml:lang="en-GB"><span xml:lang="tr-TR"><st c="6068">Üzerinden akar, etrafından dolaşır ya da engeli delip geçer, akmaya devam eder.</st></span></p>
			<p xml:lang="en-GB"><span xml:lang="tr-TR"><st c="6148">Bu kadar basit.</st></span></p>
			<p xml:lang="en-GB"><span xml:lang="tr-TR"><st c="6164">Karmaşayla boğuşmayı gurur sayan insan aklı, basit çözümleri onursuzluk sanıyor olabilir.</st></span></p>
			<p xml:lang="en-GB"><span xml:lang="tr-TR"><st c="6254">Oysa doğada onur, ego ve kompleks de yoktur.</st></span></p>
			<p xml:lang="en-GB"><span xml:lang="tr-TR"><st c="6299">Her şey akışa tabidir...</st></span></p>
			<p xml:lang="en-GB"><span xml:lang="tr-TR"><st c="6324">Gerçek çözüm, her zaman basit, kısa ve net olandır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6376">***</st></p>
			<p xml:lang="en-GB"><st c="6380">“Yaptığın her işte doğruluk ve iyilikle ilerlemeye niyetli olduğun halde başaramadığında üzülme. </st><st c="6478">Öfkeye kapılma, kendine güvenini yitirme. </st><st c="6520">Her şeye yeniden başla. </st><st c="6544">Eylemlerinin her koşulda insana yaraşır şekilde olması mutlu etsin seni...”</st></p>
		</div>
	<div id="charCountTotal" value="6619"></div></body>
</html>
