<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><span><st c="0">-I- </st></span><st c="5">“Hayatımız düşüncelerimizin bir sonucudur...”</st></p>
			<p xml:lang="en-GB"><span xml:lang="tr-TR"><st c="50">Marcus Aurelius’a göre hepimiz düşüncelerimizden ibaretiz. </st><st c="110">İnsan aklı çok kıymetli... </st><st c="137">Çünkü insan düşünebilen bir yaratık olması nedeniyle, tanrısallığa da en yakın canlı türü...</st></span></p>
			<p xml:lang="en-GB"><span xml:lang="tr-TR"><st c="229">Her ne düşünüyorsak, onu var ediyoruz. </st><st c="269">Zira her eylemimiz bir düşüncenin sonucu... </st><st c="313">Eylemlerimizse kaderimiz üzerinde etkin bir güce ve belirleyiciliğe sahip.</st></span></p>
			<p xml:lang="en-GB"><span xml:lang="tr-TR"><st c="387">Eylemler, seçimlerin ifadesidir. </st><st c="421">Her neyi seçtiysen eylemlerinle bunu ifade edersin. </st><st c="473">Dolayısıyla bir seçim yapmak, diğer bütün seçenekleri terk etmek de sayılır. </st><st c="550">Belki onlarca, yüzlerce olasılık içinden sadece bir tanesini alıp yaşama uyarlamak büyük bir sorumluluk...</st></span></p>
			<p xml:lang="en-GB"><span xml:lang="tr-TR"><st c="656">İnsan bir eylemde bulunurken kendiyle ilgili önemli bir sorumluluk alıyordur aynı zamanda. </st><st c="748">Çünkü artık bir seçim yapmıştır ve o seçimin sonuçlarına maruz bırakacaktır kendini.</st></span></p>
			<p xml:lang="en-GB"><span xml:lang="tr-TR"><st c="832">İyi ya da kötü değil, doğru ya da yanlış değil... </st><st c="883">Sadece bir seçim... </st><st c="903">Seçtiğimiz eylemler, düşüncelerimizin bir ifadesiyse o halde öncelikle ayık ve farkında olmamız gereken nokta tam da burasıdır.</st></span></p>
			<p xml:lang="en-GB"><span xml:lang="tr-TR"><st c="1030">Zihnimizde her an hep ayık olmalıyız.</st></span></p>
			<p xml:lang="en-GB"><span xml:lang="tr-TR"><st c="1068">Düşüncelerimiz neyse biz de oyuzdur. </st><st c="1106">Düşüncelerimizi ifade eder, düşüncelerimizi yaşarız.</st></span></p>
			<p xml:lang="en-GB"><span xml:lang="tr-TR"><st c="1158">Düşündüğümüzden başkası olamayız.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1192">“Sahiden de gereksiz sözlerimizden ve davranışlarımızdan vazgeçmeliyiz. </st><st c="1265">İşte o zaman daha huzurlu, daha mutlu ve tasasız oluruz. </st><st c="1322">Bunun için her an kendimizin farkında olmalıyız. </st><st c="1371">Hatta sadece gereksiz eylemlerimizi değil, gereksiz düşüncelerimizi de ortadan kaldırmalıyız. </st><st c="1465">Ancak bu şekilde gereksiz düşüncelerin bir sonucu olarak ortaya çıkacak eylemlerin önü kesilmiş olur...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1569">Aurelius, düşünceye önem veriyor çünkü eylemlerin zihnimizdeki düşüncelerin birer yansıması olacağını biliyor. </st><st c="1681">Gereksiz düşüncelerden kurtulmak, gereksiz eylemlerden, hatta belki eylemsizlikten de alıkoyacaktır insanı. </st><st c="1789">Böylece deneyim de değişecektir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1821">“İnsan yaşamında adaletten, gerçekten, uyumdan ve cesaretten yani eylemlerini akla yatkın icra ettiği için yaşamından razı bir insan zihninde daha iyi bir şey bulabilirsen, bütün kalbinle derhal ona yönel ve en iyisi olana hiçbir gösterişe kapılmadan bağlan...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2083">Seni sonunda mutsuz eden eylemlerini değiştirmeye çalışman beyhude bir çabadır aslında. </st><st c="2172">Öfkeli oluşundan gördüğün zararı bir daha deneyimlememek için öfkesiz olmaya çalışmak doğru değil. </st><st c="2271">Daha sakin, daha anlayışlı olmak için eylemlerini frenleyerek ne kadar uzun bir yol alabilirsin ki? </st><st c="2371">Önünde sonunda ortaya çıkmak için fırsat kollayan o eylem, zaten bir yerde kontrolünden çıkıp kendini gösterecektir yine.</st></span></p>
			<p xml:lang="en-GB"><span xml:lang="tr-TR"><st c="2492">“O kadar dayandım, mücadele ettim ama ne yazık ki yine kendimi zapt edemedim” noktasına varacaktır iş. </st><st c="2596">Mühim olan eylemi zincirlemeye çalışmak değil, eyleme neden olan düşünce biçimini değiştirmek. </st><st c="2691">Böylece olmak istediğin sen ile dizginlemeye çalıştığın sen birbiriyle mücadele etmek zorunda kalmayacaktır.</st></span></p>
			<p xml:lang="en-GB"><span xml:lang="tr-TR"><st c="2799">Marcus Aurelius eylemin önemini yadsımıyor. </st><st c="2844">Bu yüzden düşünceye dikkat çekiyor. </st><st c="2880">Dolayısıyla aklın üstünlüğü küçümsenemez.</st></span></p>
			<p xml:lang="en-GB"><span xml:lang="tr-TR"><st c="2921">İnsan aklını kullanmayı seçmelidir. </st><st c="2958">Rüzgârda oradan oraya savrulan kuru bir yaprağın kaderine terk edilemez yaşam deneyimi. </st><st c="3046">Beklemek bir alın yazısı olamaz. </st><st c="3079">Mutluluğu beklemek, başarmayı beklemek, sevilmeyi beklemek... </st><st c="3141">Bunlar ağacın dallarında kendiliğinden yetişen, doğaya emanet edilmiş meyveler değildir. </st><st c="3230">İnsanın doğası, bir yerde kendine emanettir. </st><st c="3275">İnsan mutluluğu seçer, başarmayı seçer, sevmeyi ve sevilmeyi seçer ve bu uğurda yapabilecekleri vardır. </st><st c="3379">Hem de hiç gösterişsiz, asaletle yapabileceği çok güzel şeyler vardır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3449">“Her ne yapıyorsan onu gerçek bir Romalıya, gerçek bir insana yaraşır şekilde yapmalısın. </st><st c="3540">Elindeki işi azimle, kusursuz bir şekilde, gösterişe kapılmadan, ciddiyet içinde ve özenerek, adanmışlıkla ve adaletle yap. </st><st c="3664">Diğer bütün işlerden ve düşüncelerden kurtar kendini. </st><st c="3718">Yaptığın her işi, hayatının son işi, son eylemi gibi yaparsan, başarırsın.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3793">Aurelius, hangi iş olursa olsun onun kusursuzca icra edilmeyi hak ettiğini düşünüyor. </st><st c="3880">Asaletle, duyguyla ve adalet bilinciyle, üstelik başka düşünceler tarafından maniple edilmeyen bir bilinçle işini insanca yapan insanın kendini başarılı ve mutlu hissetmemesi mümkün değil...</st></span></p>
			<p xml:lang="en-GB"><span xml:lang="tr-TR"><st c="4070">Çünkü iyi şekilde ortaya çıkmış bir iş başkalarını da memnun ve tatmin edecektir. </st><st c="4153">Başkalarını mutlu edebilen insan zaten mutludur ve başarılıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="4216">“İnsanın mutluluğu, elindeki işi insana yaraşır biçimde yapmasına bağlıdır.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4293">Mutluluk ve başarıyla ilgili düşüncelerini de gözden geçirmelidir insan. </st><st c="4367">Zira insanın kendinden başka değiştirebileceği hiçbir şey yoktur hayatta. </st><st c="4441">Ayrıca kendinden başka değiştirmesi gereken bir şey de olamaz. </st><st c="4504">Gösterişten uzak bir değişim, huzurdur, mutluluktur, başarıdır.</st></span></p>
			<p xml:lang="en-GB"><span xml:lang="tr-TR"><st c="4567">Kin, kıskançlık, korku ve umutsuzluk da aklını kullanan insanın yönetmeyi başarabileceği hislerdir ayrıca. </st><st c="4675">Akıl muhakemesinden geçirilmiş hisler, başıboş kalmazlar.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4732">Hislerinin de efendisi olmalıdır insan. </st><st c="4773">Hislerinin, dizginlerini elinde tut. </st><st c="4810">Bu hisler geçmişle kavga edip durmaktan ya da gelecekle ilgili duyulan belirsizlikten doğarlar sıklıkla.</st></span></p>
			<p xml:lang="en-GB"><span xml:lang="tr-TR"><st c="4914">Tıpkı diğer stoacılar gibi Aurelius da “an”ın yaşamaya değer olduğunu düşünür, çünkü canlı olan, yaşayan en gerçekçi an, şu andır. </st><st c="5046">Geçmiş, bir oldubittidir artık. </st><st c="5078">Aklını kullanan insan için geçmişle ilgili kin, kıskançlık ya da pişmanlık hesaplaşması kalmamıştır. </st><st c="5179">İstesen de istemesen de zaten sen artık eski sen değilsindir. </st><st c="5241">İnsan için değişim kaçınılmazdır.</st></span></p>
			<p xml:lang="en-GB"><span xml:lang="tr-TR"><st c="5274">Zira gelecek de sadece bir hayaldir, bir olasılıktır, henüz olmamıştır ama şu anı nasıl değerlendirirsen geleceğin de nasıl olabileceği ihtimalini belirlersin.</st></span></p>
			<p xml:lang="en-GB"><span xml:lang="tr-TR"><st c="5434">Gelecek kontrol dışıdır, tıpkı geçmişin de artık kontrol dışı olduğu gibi... </st><st c="5512">Evrende her an, her olasılık mümkündür ve bütün olasılıklar şimdinin içinde inşa edilir. </st><st c="5601">Dolayısıyla şimdi, yani şu an dışında kaygılanacak, dert edilecek, korkulacak hiçbir şey yoktur. </st><st c="5698">Şu anı nasıl geçirdiğin, gelecekle ilgili mümkün ihtimallere adım adım ne şekilde yaklaştığını gösterir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5802">“Geleceği düşünerek kaygıya kapılma. </st><st c="5840">Eğer varman gerekiyorsa, zaten varacaksın geleceğe... </st><st c="5894">Üstelik şu ana hangi aklı layık gördüysen, o akılla yaklaşacaksın geleceğe...”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="5972">Gelecek zaten yok. </st><st c="5992">Henüz olmamış bir şeyin kaygısını, korkusunu ya da umutsuzluğunu şimdiden yaşıyor olmak akıllı bir insandan beklenecek bir davranış olabilir mi?</st></span></p>
			<p xml:lang="en-GB"><span xml:lang="tr-TR"><st c="6136">Tabii ki hayır...</st></span></p>
			<p xml:lang="en-GB"><span xml:lang="tr-TR"><st c="6154">O halde şimdi, şu an her ne yapıyorsan gösterişe kapılmadan, içine duygularını da katarak, özgürlük ve adalet bilinciyle, asaletle kusursuz yap... </st><st c="6302">Çünkü bu insancadır... </st><st c="6325">İnsanca yapabileceğin en iyi şeydir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="6361">“Şu an olan biten her şeyi olduğu gibi görebilen insan, aslında geçmişte olanı da gelecekte olacakları da görmüş demektir. </st><st c="6485">Çünkü her şey hep aynıdır, aynı biçimdedir ve aynı türdedir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6546">Şimdinin içinde olanı görmek, geçmişin deneyimini de geleceğin nasıl olabileceğini de mümkün mertebe kurgulamaya başlamış olmak demektir. </st><st c="6685">Şu anın farkında olan geçmişi de bilir, bundan sonra neler olabileceğini de aşağı yukarı öngörür. </st><st c="6783">İnsanın aklı geliştikçe, kararları değiştikçe, şu an yaşadığı deneyim de değişecektir muhakkak, dolayısıyla değiştikçe yeni bir gelecek oluşturmaya başlayacaktır. </st><st c="6946">Bundan yola çıkarsak eğer, gelecek de yine bir yerde insan aklının ve çabasının ürünü olacaktır. </st><st c="7043">Her halükârda şimdi neyi nasıl yaptığın gelecekle ilgili bir fikir taşır içinde. </st><st c="7124">Üstelik hoşnut olmadığın bir fikri ya da düşünceyi hemen değiştirme gücüne ve hakkına da sahiptir insan.</st></span></p>
			<p xml:lang="en-GB"><span xml:lang="tr-TR"><st c="7228">Akıl, insanların ortak özelliğidir Aurelius’a göre... </st><st c="7283">İnsanı diğer canlılardan üstün kılan akıl, aynı zamanda gelişir ve derinleşir. </st><st c="7362">Sonsuz olasılıklar ve çözümler üretir hatta yaratabilir. </st><st c="7419">Dolayısıyla aklı kullanmak insanoğlunun görevidir bir yerde. </st><st c="7480">Mutluluğunu da yine aklıyla inşa edecektir insan... </st><st c="7532">Tabii ki mutluluğun da bir ahlakı vardır, olmalıdır. </st><st c="7585">Çünkü hepimiz içimizde ne kadar yalnız ve özgünsek de kalabalıklarla, insanlarla, toplumlarla ve kültürlerle bir arada yaşıyoruz. </st><st c="7715">Dolayısıyla mutluluk ahlakı evrenseldir ve bu yüzden evren aslında kocaman bir kenttir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="7802">“Zihin hepimizde ortaksa bizi akıllı varlıklar yapan mantık da ortak demektir. </st><st c="7882">Öyleyse bize neyi yapıp neyi yapamayacağımızı söyleyen akıl hepimizde ortak... </st><st c="7961">O halde evrensel yasalar da hepimiz için aynı... </st><st c="8010">Bizler aynı yolun yolcusu yurttaşlarız. </st><st c="8050">Dolayısıyla ortak bir yönetim biçiminin parçasıyız. </st><st c="8102">Öyleyse evren bir tür kent gibidir.”</st></p>
			<p xml:lang="en-GB"><span xml:lang="tr-TR"><st c="8138">İnsan yeryüzünde tek başına değil... </st><st c="8176">Türdeşleriyle birlikte paylaştığı bir sosyal düzenin de parçası. </st><st c="8241">Yani toplumun bir ferdi. </st><st c="8266">İnsanı, toplumsal düzenden bağımsız düşünemeyiz. </st><st c="8315">İnsan için başına buyruk bir yaşam söz konusu olamaz.</st></span></p>
			<p xml:lang="en-GB"><span xml:lang="tr-TR"><st c="8368">İnsan, kendi başına buyruk olmasın diye bir akla sahiptir zaten. </st><st c="8434">Bu yüzden erdemler ve değerler inşa edebilme becerisi vardır. </st><st c="8496">Dolayısıyla bireysel varoluşu kadar, toplumsal varoluşunu da akıllıca tasarlamalıdır.</st></span></p>
			<p xml:lang="en-GB"><span xml:lang="tr-TR"><st c="8581">Davranışları da, düşünceleri de bu yönde olmalıdır. </st><st c="8634">Toplumun bir parçası olarak eylemleriyle de toplum bütününe ait olmalıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="8708">“Üç bin yıl da yaşasan, bunun on bin katı fazla da yaşasan hiç kimsenin yaşadığı hayatın dışında başka bir hayat yaşamadığını, kaybetmekte olduğundan başka bir hayatın olmadığını ve hiç kimsenin yaşadığı hayatın dışında başka bir şey kaybetmediğini hatırla. </st><st c="8967">İşte bu yüzden uzun bir hayatın da kısa bir hayatın da varacağı son aynıdır. </st><st c="9044">Çünkü ‘şu an’ herkes için aynıdır. </st><st c="9079">Bu yüzden sadece ‘an’ kaybedilir. </st><st c="9113">Dolayısıyla hiç kimse ne geçmişi kaybedebilir ne de geleceği... </st><st c="9177">Öyle değil mi ama?</st></p>
			<p xml:lang="en-GB"><st c="9195">Birinin elinden sahip olmadığı şeyler alınamaz ki?</st></p>
			<p xml:lang="en-GB"><st c="9246">O halde şu iki şeyi hep hatırlamak gerekir: Ezelden beri her şey birbirine benzer. </st><st c="9330">Her şey bir sarmalın içindedir. </st><st c="9362">Yüz yılda, iki yüz yılda ya da sonsuz yıllar içinde insanın hep aynı şeyleri görmesiyle görmemesi arasında bir fark yok...</st></p>
			<p xml:lang="en-GB"><st c="9484">İkincisi, insan genç de ölse, yaşlıyken de ölse sadece bir şeyi kaybetmiş olacaktır: Şu anı...</st></p>
			<p xml:lang="en-GB"><st c="9579">İnsanın yoksun kalabileceği tek şey şu andır...</st></p>
			<p xml:lang="en-GB"><st c="9627">Çünkü sahip olduğu tek şeydir bu.</st></p>
			<p xml:lang="en-GB"><span xml:lang="tr-TR"><st c="9661">İnsan sahip olmadığı bir şeyi kaybedemez.”</st></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="9704">“Madem toplumun bir parçasısın, o halde davranışlarınla toplumsal ilkelere uygun şekilde hayata katılıyor olmalısın...”</st></p>
		</div>
	<div id="charCountTotal" value="9824"></div></body>
</html>
