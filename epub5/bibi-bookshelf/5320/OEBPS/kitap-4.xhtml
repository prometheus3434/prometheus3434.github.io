<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Önsöz</st></p>
			<p xml:lang="en-GB"><span xml:lang="tr-TR"><st c="6">Binlerce yıldır mutlu olabilme gayreti içinde insan. </st><st c="60">Kim bilir, belki milyonlarca yıldır...</st></span></p>
			<p xml:lang="en-GB"><span xml:lang="tr-TR"><st c="98">Ateşten önce de, tekerlekten sonra da...</st></span></p>
			<p xml:lang="en-GB"><span xml:lang="tr-TR"><st c="139">Sanki bir dolu koşulu varmış gibi mutluluğun...</st></span></p>
			<p xml:lang="en-GB"><span xml:lang="tr-TR"><st c="187">Sanki hep uzaklarda bir yerdeymiş ve binlerce yıldır hep kovalanıp durmuş. </st><st c="263">Kâh denk gelmiş birilerine, kâh gelmemiş...</st></span></p>
			<p xml:lang="en-GB"><span xml:lang="tr-TR"><st c="306">Bazen masal gibi bir şey, bazen ideal, bazen ütopya, bazen kapris gibi bir şey mutluluk... </st><st c="398">Ayaklarını yere vura vura ağlayan küçük bir çocuk şımarıklığından farksız... </st><st c="475">İlle de mutlu olacağım, hadi ver onu bana!</st></span></p>
			<p xml:lang="en-GB"><span xml:lang="tr-TR"><st c="517">Mutlu olmanın neye benzediği hakkında bile çoğumuzun pek bir fikri yok.</st></span></p>
			<p xml:lang="en-GB"><span xml:lang="tr-TR"><st c="589">Tanımadığımız bir şeyi mi arıyoruz, yoksa görsek zaten tanır mıyız?</st></span></p>
			<p xml:lang="en-GB"><span xml:lang="tr-TR"><st c="657">Dürüst olmak gerekirse hiçbiri değil aslında.</st></span></p>
			<p xml:lang="en-GB"><span xml:lang="tr-TR"><st c="703">Stoacı filozoflardan Roma İmparatoru Marcus Aurelius, mutluluğun çok az şeye bağlı olduğunu iki bin yıl öncesinden söylüyor.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="828">Üzerinde bu kadar durup düşünmeye, işleri zorlaştırmaya, yollara düşüp sağda solda aramaya, ona buna sormaya, envai çeşit ritüeller, fenomenler ve yaşam stilleri oluşturmaya dahi gerek yok.</st></span></p>
			<p xml:lang="en-GB"><span xml:lang="tr-TR"><st c="1018">Çünkü çabaladıkça imkânsızlaşan bir şey mutluluk.</st></span></p>
			<p xml:lang="en-GB"><span xml:lang="tr-TR"><st c="1068">Evet, bu bir sanat...</st></span></p>
			<p xml:lang="en-GB"><span xml:lang="tr-TR"><st c="1090">Bir yalınlık, basitlik ve sadelik sanatı...</st></span></p>
			<p xml:lang="en-GB"><span xml:lang="tr-TR"><st c="1134">Aurelius’a göre mutlu insanın algısı dışarıda değil, içeride...</st></span></p>
			<p xml:lang="en-GB"><span xml:lang="tr-TR"><st c="1198">Dışarıda hiçbir şey yok.</st></span></p>
			<p xml:lang="en-GB"><span xml:lang="tr-TR"><st c="1223">Ne düşman, ne mutluluk dağıtıcılar...</st></span></p>
			<p xml:lang="en-GB"><span xml:lang="tr-TR"><st c="1261">“Basit” olanın gücünü fark etmedikçe, mutluluk hep bir hayal olarak kalacak ne yazık ki...</st></span></p>
			<p xml:lang="en-GB"><span xml:lang="tr-TR"><st c="1352">Avucunu sıktığın an kırılan, açtığında uçup giden...</st></span></p>
			<p xml:lang="en-GB"><span xml:lang="tr-TR"><st c="1405">Yani bir şekilde sende durmaya zaten gönülsüz olan...</st></span></p>
			<p xml:lang="en-GB"><span xml:lang="tr-TR"><st c="1459">Oysa mutluluk, basit olandır.</st></span></p>
			<p xml:lang="en-GB"><span xml:lang="tr-TR"><st c="1489">Konu da bu kadar basitçe anlaşılabilmelidir.</st></span></p>
			<p xml:lang="en-GB"><span xml:lang="tr-TR"><st c="1534">“Ölümlü bir dünyada insana yaraşır şekilde yaşamaktan daha iyi bir şey olabilir mi?”</st></span><span xml:lang="tr-TR"><st c="1619"> der Aurelius. </st><st c="1634">Dolayısıyla yaptığı işi gösterişe kapılmadan, arzularından arınmış bir ruhla, başkalarının da yararını gözeterek yapan insan, mutsuz olabilir mi hiç?</st></span></p>
			<p xml:lang="en-GB"><span xml:lang="tr-TR"><st c="1783">Mümkün değil...</st></span></p>
			<p xml:lang="en-GB"><span xml:lang="tr-TR"><st c="1799">Dışarıdaki hiçbir koşula bağlı değildir mutluluk...</st></span></p>
			<p xml:lang="en-GB"><span xml:lang="tr-TR"><st c="1851">Verdiğin içsel bir karardır sadece.</st></span></p>
			<p xml:lang="en-GB"><span xml:lang="tr-TR"><st c="1887">Aurelius’tan bu yana iki bin yıldır ne çok şey yazıldı, ne çok şey söylendi ve ne çok şey üretildi mutluluk üzerine... </st><st c="2007">Sanattan sanayiye kadar neredeyse her alanda hep bir şekilde mutluluğu yakalama ya da satın alma yarışına sürüklendik değil mi?</st></span></p>
			<p xml:lang="en-GB"><span xml:lang="tr-TR"><st c="2134">Parası çok olanın bile sarsılmaz mutluluğu satın alamadığını gördük mü ama?</st></span></p>
			<p xml:lang="en-GB"><span xml:lang="tr-TR"><st c="2210">Gördük...</st></span></p>
			<p xml:lang="en-GB"><span xml:lang="tr-TR"><st c="2220">O halde yeni bir şey öğrenmek yerine, eski bir şeyi hatırlamanın zamanı gelmiş olabilir. </st><st c="2310">İki bin yıl önce yaşamış bir filozofun, bakıldığında maruz kaldığı üretim modelleri dışında pek de bir şeyi değişmemiş olan insanın süregelen mutluluk arayışına tuttuğu fener, aydınlanmaya yetecek kadar kuvvetli.</st></span></p>
			<p xml:lang="en-GB"><span xml:lang="tr-TR"><st c="2522">Bu kitapta daha önce duymadığınız, bilmediğiniz, öğrenmediğiniz, okumadığınız hiçbir şey yok... </st><st c="2619">Aklınıza gelmemiş ya da düşünmeyi akıl edememiş olabileceğiniz bir şey de...</st></span></p>
			<p xml:lang="en-GB"><span xml:lang="tr-TR"><st c="2695">Ne var ki işinize çok yarayacak...</st></span></p>
			<p xml:lang="en-GB"><span xml:lang="tr-TR"><st c="2730">Çünkü artık öylesine komplike, karmaşık ve kalabalık ki hayat. </st><st c="2794">Nasıl basit yaşanır, nasıl yalın düşünülür ve sade kalınır hatırlaması güç tabii...</st></span></p>
			<p xml:lang="en-GB"><span xml:lang="tr-TR"><st c="2877">Mutlu olmanın formülleri serilmiş masalara. </st><st c="2922">Vitrinlerden satın almaya çalıştığımız hazlar peşindeyiz. </st><st c="2980">Sosyal medyanın gücü kadar psikolojik derinliğimiz. </st><st c="3032">Başkalarının sevgisine duyduğumuz muhtaçlıkla hırçınlaşıyor, </st></span><span xml:lang="tr-TR"><st c="3093">sağırlaşıyor, yalnızlaşıyoruz. </st><st c="3124">Yani biz de giderek karmaşıklaşıyor, çaresizleşiyor, çözümsüzleşiyoruz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3195">Oysa mutluluk basit olandır ve basit olandadır.</st></span></p>
			<p xml:lang="en-GB"><span xml:lang="tr-TR"><st c="3243">Savaşa gerek duymayandır, kıyaslamayandır, yarıştırmayandır, koşturmayandır, korkutmayandır, meydan okumayandır...</st></span></p>
			<p xml:lang="en-GB"><span xml:lang="tr-TR"><st c="3358">Aurelius’un bu derlemesini hazırlarken </st></span><span xml:lang="tr-TR"><st c="3398">“Basit yaşayacaksın basit... </st><st c="3427">Mesela susayınca su içecek kadar basit”</st></span><span xml:lang="tr-TR"><st c="3466"> mısralarının sahibi Nâzım Hikmet Ran geldi aklıma çok defa. </st><st c="3527">İnsana yaraşır şekilde şu dünya sahnesinden gelip geçmekten söz eden şair...</st></span></p>
			<p xml:lang="en-GB"><span xml:lang="tr-TR"><st c="3603">Belli ki aslında mutluluğun özgün kimliğiyle ilgili pek bir şey değişmedi binlerce yıldır. </st><st c="3695">Düşünürler ve sanatkârlar bir noktada hep hatırladılar, hatırlattılar mutluluğu... </st><st c="3778">Ne var ki biz basitleşmekle ucuzlaşmak arasındaki büyük farkın ne olduğunu unutmuş olabiliriz.</st></span></p>
			<p xml:lang="en-GB"><span xml:lang="tr-TR"><st c="3872">Oysa birinde yaşam, diğerinde yıkım vardır.</st></span></p>
			<p xml:lang="en-GB"><span xml:lang="tr-TR"><st c="3916">Sanırım hatırlamanın tam da zamanı...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3954">Özlem Esmergül</st></span><span xml:lang="tr-TR"></span></p>
		</div>
	<div id="charCountTotal" value="3969"></div></body>
</html>
