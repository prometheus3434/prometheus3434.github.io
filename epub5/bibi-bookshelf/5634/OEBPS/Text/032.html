<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t1">&nbsp;</span></p>

  <h1 class="h13"><a id="ncx3019"></a>25. BÖLÜM</h1>

  <p class="p1"><span class="t1"><img alt="img21.png" src="../Images/img21.png" /></span></p>

  <p class="p1"><span class="t13">Cairhien</span></p>

  <p class="p2">&nbsp;</p>

  <p class="p2">Cairhien kenti, Algueanya Nehri'nin kenarındaki tepelerin arasındaydı ve Rand, kenti ilk kez kuzeydeki tepelerden, öğle güneşinin ışığında gördü. Elricain Tavolin ile elli Cairhienli asker ona hâlâ Muhafız gibi geliyordu -Gaelin'deki köprüden geceli beri daha da fazla; güneye yaklaştıkça daha bir kasılıyorlardı- ama bu, Loial ile Hurin'in umurunda değilmiş gibiydi, o da bu yüzden umursamamaya çalıştı. Gördüğü tüm şehirlerden büyük olan şehri inceledi. Nehir, tıknaz gemiler ve geniş mavnalarla doluydu ve uzak kıyısının üzerine yüksek tahıl ambarları serpiştirilmişti, fakat Cairhien, yüksek, gri surlarının ardında titizlikle çizilmiş çizgilerin üzerine inşa edilmiş gibiydi. Surların kendisi de, bir kenarı nehre yaslanmış, kusursuz bir kare oluşturuyordu. Kuleler aynı ölçüde kusursuz bir desen doğrultusunda, surların içinden yükseliyor, surun yirmi katına kadar çıkıyordu, ancak Rand, tepelerden bile bu kulelerin hepsinin doruğunun çentikli olduğunu görebiliyordu.</p>

  <p>&nbsp;Şehir surlarının dışında, birbirleriyle tüm açılarda kesişen ve insanlarla dolup taşan bir sokaklar kalabalığı uzanıyordu. Rand Hurin'den, buraya Önkapı dendiğini öğrenmişti; bir zamanlar her şehir kapısı için bir pazar köyü varken, yıllar içinde bu köylerin hepsi tüm yönlere doğru genişleyen, cadde ve sokaklardan oluşan karmakarışık bir köye dönüşmüştü.</p>

  <p>&nbsp;Rand ile diğerleri bu toprak sokaklara atlarını sürerken, Tavolin, askerlerden bazılarına kalabalığın arasında bağırarak ve hızla yoldan çekilmeyenleri ezecekmiş gibi atlarını ilerlemeye teşvik ederek yol açma görevini verdi. İnsanlar, bu her zaman olan bir şeymiş gibi sadece bir bakış atarak yoldan çekiliyordu. Rand yine de gülümsediğini fark etti.</p>

  <p>&nbsp;Önkapı halkının giysileri genellikle pejmürde olmakla birlikte, renkliydi ve mekânda, kulakları tırmalayan gürültülü bir faaliyet vardı. Seyyar satıcılar bağırarak mallarını pazarlıyor ve dükkân sahipleri, insanları dükkânlarının önündeki masalarda sergiledikleri malları incelemeye davet ediyordu. Berberler, meyve satıcıları, bileyiciler, bir düzine hizmet ve satılacak yüz tane şey sunan erkekler ve kadınlar, kalabalıkların arasında dolanıyordu. Birkaç yerden yayılan müzik uğultuyu bastırıyordu. Rand ilk başta bunların birer han olduğunu sandı, ama hepsinin dışındaki tabelalar flüt veya harp çalan, takla atan veya jönglörlük yapan adamları gösteriyordu ve binaların büyüklüklerine rağmen, hiç pencereleri yoktu. Önkapı'daki binaların çoğu, ne kadar büyük olurlarsa olsunlar, ahşap gibiydiler ve pek çoğu, iyi inşa edilmemiş olmalarına rağmen yeni görünüyordu. Rand, yedi ya da daha fazla katlı olan birkaç binaya aval aval bakakaldı; hafifçe sallanıyor gibiydiler, ama aceleyle içeri giren veya dışarı çıkan insanlar, bunun farkında değil gibiydi.</p>

  <p>&nbsp;"Köylüler," diye mırıldandı Tavolin, iğrenmeyle dümdüz önüne bakarak. "Yaban âdetleriyle nasıl bozulmuşlar, baksana. Burada olmamaları gerekir."</p>

  <p>&nbsp;"Nerede olmaları gerekir?" diye sordu Rand. Cairhienli subay ona öfkeyle bakıp atını mahmuzlayarak, at kamçısıyla kalabalığı dövmeye başladı.</p>

  <p>&nbsp;Hurin, Rand'ın omzuna dokundu. "Aiel Savaşı yüzündendi, Lord Rand." Askerlerden hiçbirinin onu duyabilecek kadar yakında olmadığından emin olmak için etrafına bakındı. "Çiftçilerden pek çoğu Dünyanın Omurgası yakınlarındaki topraklarına dönmeye korktular ve yeterince yakın olduğundan, buraya geldiler. Galldrian'ın, nehri Andor ve Tear'dan gelen tahıl yüklü mavnalarla doldurmasının nedeni de bu. Doğudaki çiftliklerden hiç ekin gelmiyor, çünkü hiç çiftlik kalmadı. Fakat bir Cairhienliye bunun lafını açmamakta fayda var, Lordum. Savaş hiç olmamış ya da en azından savaşı onlar kazanmışlar gibi yapmaktan hoşlanıyorlar."</p>

  <p>&nbsp;Tavolin'in kamçısına rağmen, tuhaf bir geçit alayının yollarını kesmesi üzerine durmak zorunda kaldılar. Davul çalarak dans eden altı kadar adam, hepsi de onları uzun direkler üzerinde oynatan adamların yarı boyundaki bir dizi dev kuklanın önünden gidiyordu. Uzun, süslü cüppeler içindeki, taçlar giymiş dev erkek ve kadın şekilleri, hayali hayvan şekillerinin arasında kalabalığa eğilerek selam veriyordu. Kanatlı bir aslan. İki kafası olan, arka ayaklarının üzerinde yürüyen bir keçi; ağızlarından sarkan kızıl kurdelelere bakarak, iki ağızdan da ateş püskürmesi amaçlandığı anlaşılıyordu. Yarı kedi, yarı kartala benzeyen bir şey ve insan gövdesinin üzerinde ayı kafası taşıyan, Rand'ın bir Trolloc olduğunu tahmin ettiği bir başkası. Onlar hoplayıp zıplayarak yanlarından geçerken, kalabalıktan tezahürat ve kahkahalar yükseldi.</p>

  <p>&nbsp;"Bunu yapan adam hiç Trolloc görmemiş," diye homurdandı Hurin. "Kafası çok büyük, kendisi de çok sıska. Muhtemelen adam onların varlığına, bu diğer şeylerin varlığına inandığından çok inanmıyormuş, Lordum. Bu Önkapı halkının varlığına inandığı yegâne canavarlar, Aiellerdir."</p>

  <p>&nbsp;"Festival mi var?" diye sordu Rand. Geçit alayı dışında bunu gösteren bir şey görmemişti, ama bu alayın da bir nedeni olması gerektiğini düşünüyordu. Tavolin askerlerine bir kez daha hareket etmeyi emretti.</p>

  <p>&nbsp;"Her gün olandan daha fazla değil, Rand," dedi Loial. Sandık hâlâ battaniyeye sarılı halde, atının yanında yürürken, Ogier de en az kuklalar kadar dikkat çekiyordu. Hatta bazıları kuklalara yaptıkları gibi gülüp alkışlıyordu. "Korkarım Galldrian halkını eğlendirerek seslerini çıkarmamalarını sağlıyor. Aşıklarla müzisyenlere burada, Önkapı'da gösteri yapmaları için gümüş cinsinden bir ödül olan Kral'ın Armağanı'nı veriyor ve her gün nehrin kıyısında yapılan at yarışlarının maliyetini üstleniyor. Çoğu gece, havaifişekler de atılıyor." Sesi tiksinti doluydu. "İhtiyarlardan Haman, Galldrian'ın yüz karası olduğunu söylüyor." Söylediği şeyin farkına vararak gözerini kırpıştırdı ve askerlerden birinin onu duyup duymadığını görmek için etrafına bakındı. Kimse duymuşa benzemiyordu.</p>

  <p>&nbsp;"Havaifişekler," dedi Hurin başını sallayarak. "Duyduğum kadarıyla Havaifişekçiler buraya aynı Tanchico'daki gibi bir meclis binası inşa etmiş. Buraya daha önce geldiğimde havaifişekleri görmekten pek rahatsız olmamıştım."</p>

  <p>&nbsp;Rand başını iki yana salladı. Daha önce tek bir Havaifişekçi'yi gerektirecek kadar bile ayrıntılı havaifişekler görmemişti. Tanchico'dan yalnızca hükümdarlar için gösteriler yapmak üzere ayrıldıklarını duymuştu. Geldiği yer tuhaf bir yerdi.</p>

  <p>&nbsp;Şehir kapısının yüksek, kare kemerli geçidinde, Tavolin, askerlere durmalarını emretti ve surların hemen içindeki bodur bir binanın yanında durdu. Binada pencere yerine ok menfezeleri ve ağır, demir şeritli bir kapı vardı.</p>

  <p>&nbsp;Subay, "Bir saniye, Lord Rand," dedi. Dizginlerini askerlerinden birine fırlatarak binanın içinde gözden kayboldu.</p>

  <p>&nbsp;Rand, askerlerden yana temkinli bir bakış atarak -atlarının üzerinde iki uzun, düzgün sıra oluşturmuşlardı; Rand Loial ve Hurin'le birlikte oradan gitmeye kalksa ne yapacaklarını merak ediyordu- bu fırsatı önündeki şehri incelemek için değerlendirdi.</p>

  <p>&nbsp;Cairhien'in kendisi Önkapı'nın kaotik uğultusuyla keskin bir karşıtlık oluşturuyordu. Üzerlerinde yürüyen insanların sayısını olduğundan az gösteren geniş ve kaldırımlı sokaklar, birbirlerini dik açılarla kesiyordu. Bazıları bir Hanedan'ın armasını taşıyan, üstü kapalı tahtırevanlar dikkatle ilerliyor ve arabalar caddelerde yavaşça hareket ediyordu. Üzerinde, ceketlerinin veya giysilerinin göğsündeki şeritler dışında hiçbir parlak renk olmayan, koyu renkli giysiler içindeki insanlar sessizce yürüyordu. Şeritlerin sayısı ne kadar çoksa, onları taşıyan kişi o kadar azametle yürüyor, ancak hiç kimse gülmüyor, hatta gülümsemiyordu. Setlerin üzerindeki binaların hepsi taştandı ve süslemeler düz çizgiler ve keskin açılarla yapılmıştı. Sokaklarda hiç seyyar satıcı yoktu ve dükkânlar bile durgundu, dışlarında yalnızca ufak tabelalar vardı ve sergide hiç mal yoktu.</p>

  <p>&nbsp;Rand artık büyük kuleleri daha iyi görebiliyordu. Çevrelerinde birbirine çatılmış direklerden yapılma yapı iskeletleri vardı ve işçiler iskelelerin üzerine, kuleleri daha da yükseltmek için yığınlar halinde yeni taşlar ekliyordu.</p>

  <p>&nbsp;"Cairhien'in Doruksuz Kuleleri," diye mırıldandı Loial hüzünle.</p>

  <p>&nbsp;"Eh, bir zamanlar bu isme hak kazanacak kadar uzundular. Aieller aşağı yukarı senin doğduğun sıralarda aldıklarında kuleler yandı, çatladı ve yıkıldı. Taş ustalarının arasında hiç Ogier göremiyorum. Hiçbir Ogier burada çalışmaktan hoşlanmaz -Cairhienliler istediklerini hiç süslemeden, öylece ister- fakat buraya daha önceki gelişimde Ogierler vardı."</p>

  <p>&nbsp;Tavolin, peşinde başka bir subay ve iki katip ile dışarı çıktı; katiplerden biri tahta ciltli bir defter, diğeri de üzerinde yazma gereçleri olan bir tepsi taşıyordu. Subayın kafasının ön tarafı, Tavolin'inki gibi tıraşlanmıştı, ancak saçların çoğu ustura değil de, yaklaşan kellik yüzünden gitmiş gibiydi. İki subay da önce Rand'a, sonra Loial'in çizgili battaniyesiyle gizlenmiş sandığa, sonra tekrar Rand'a baktılar. İkisi de battaniyenin altında ne olduğunu sormadı. Tavolin, Tremonsien'den oraya gelirken sık sık sandığa bakmış, ama o da sormamıştı. Kelleşen adam Rand'ın kılıcına da baktı ve bir an dudaklarını büzdü.</p>

  <p>&nbsp;Tavolin, subayı Asan Sandair olarak tanıştırdı ve yüksek sesle şöyle dedi: "Andorlu al'Thor Hanedanı'ndan Lord Rand ile Hurin isimli adamı ile Shangtai Yurdu'ndan bir Ogier olan Loial." Defteri taşıyan katip onu iki kolunun üzerine açtı ve kararlı bir biçimde adlarını yazdı.</p>

  <p>&nbsp;"Yarın aynı saatte bu nizamiye karakoluna dönmeniz," dedi Sandair kum serpme işini ikinci katibe bırakarak, "ve kalmakta olduğunuz hanın adını vermeniz gerekiyor, Lordum."</p>

  <p>&nbsp;Rand, önce Cairhien'in ağırbaşlı caddelerine, sonra da Önkapı'nın canlılığına baktı. "Bana orada iyi bir han adı verebilir misiniz?" Başıyla Önkapı'yı işaret etti.</p>

  <p>&nbsp;Hurin telaşla şist dedi ve öne eğildi. "Yakışık almaz, Lord Rand," diye fısıldadı. "Serde Lordluk filan varken Önkapı'da kalırsanız, birşeyler çevirdiğinizden emin olurlar."</p>

  <p>&nbsp;Rand, Koklayıcının haklı olduğunu görebiliyordu. Bu soru üzerine Sandair'in ağzı açık kalmış ve Tavolin'in kaşları havaya kalkmıştı ve ikisi de hâlâ dikkatle onu izliyordu. Onlara Büyük Oyun'u oynamadığını söylemek istiyordu, fakat bunun yerine, "Şehirde kalacağız. Şimdi gidebilir miyiz?" dedi.</p>

  <p>&nbsp;"Elbette, Lordum Rand." Sandair eğilerek selam verdi. "Ama... han?"</p>

  <p>&nbsp;"Bir han bulduğumuzda size haber veririm." Rand Kızıl'a döndü, sonra durdu. Selene'nin notu cebinde hışırdıyordu. "Cairhienli genç bir kadını bulmam gerekiyor. Leydi Selene. Benim yaşlarımda ve çok güzel. Hangi hanedandan geldiğini bilmiyorum."</p>

  <p>&nbsp;Sandair ile Tavolin bakıştılar, sonra Sandair, "Soruştururum, Lordum. Belki yarın geldiğinizde size bir şeyler söyleyebilirim," dedi.</p>

  <p>&nbsp;Rand başıyla onayladı ve peşinde Loial ile Hurin'le kente girdi. Etrafta az sayıda atlı olmasına rağmen fazla dikkat çekmediler. Loial bile neredeyse hiç dikkat çekmedi. İnsanlar kendi işlerine bakma konusunda gösteriş yaptıklarını düşündürecek kadar titizdiler.</p>

  <p>&nbsp;Rand Hurin'e, "Selene'yi sormama alınmışlar mıdır?" diye sordu.</p>

  <p>&nbsp;"Cairhienlilerin ne düşündüğünü kim bilebilir, Lordum Rand? Her şeyin Daes Dae'mar ilgili olduğunu sanıyor gibiler."</p>

  <p>&nbsp;Rand omuzlarını silkti. İnsanlar ona bakıyormuş gibi geliyordu. Yeniden iyi, sade bir ceket almak ve olmadığı bir şeymiş gibi davranmayı bırakmak için sabırsızlanıyordu.</p>

  <p>&nbsp;Hurin, Cairhien'de kaldığı sürenin büyük bölümünü Önkapı'da geçirmiş olmasına rağmen, şehirde birkaç han biliyordu. Koklayıcı onları Ejderdağı'nın Koruyucusu adında, tabelasında ayağını başka bir adamın göğsüne, kılıcını adamın gırtlağına dayamış, taçlı bir adam olan bir hana götürdü.</p>

  <p>&nbsp;Bir seyis, görülmediğini sandığı bir anda, Rand ile Loial'e bakışlar atarak atlarını almaya geldi. Rand, kendisine hayal görmeyi bırakmasını söyledi; şehirdeki herkes bu Oyun denen şeyi oynayacak değildi ya. Oynuyorlarsa bile, o bunun bir parçası değildi.</p>

  <p>&nbsp;Salon düzenliydi, masalar şehrin kendisi kadar titizce düzenlenmişti ve masalarda oturan az sayıda insan vardı. Başlarını kaldırıp yeni gelenlere baktıktan sonra, bakışlarını hemen şaraplarına çevirdiler; ancak Rand onların hâlâ kendisini izlediği ve dinlediği izlenimine kapıldı. Hava ısınıyor olmasına rağmen, büyük şöminede yanan ufak bir ateş vardı.</p>

  <p>&nbsp;Hancı, koyu gri ceketinin üzerinde tek bir yeşil şerit olan tıknaz, yağlı bir adamdı. Onları ilk gördüğünde yerinden sıçradığında Rand şaşırmadı. Çizgili battaniyesine sarılmış sandığı koltukaltında taşıyan Loial, kapıdan girmek için kafasını eğmek zorunda kalmıştı, Hurin tüm eyer torbaları ile çıkınlarını yüklenmişti ve kendi kırmızı ceketi ise, masalardaki insanların giydiği ağırbaşlı renklerle büyük bir karşıtlık oluşturuyordu.</p>

  <p>&nbsp;Hancı, Rand'ın ceketiyle kılıcını aldı ve kaypak gülümsemesi geri geldi. Düzgün ellerini ovuşturarak eğildi. "Kusuruma bakmayın, Lordum. Bir an sizi şey sandım da -beni affedin. Beynim eskisi gibi değil. Oda mı istiyorsunuz, Lordum?" Loial'e de, daha ufak bir selam verdi. "Benim adım Cuale, Lordum."</p>

  <p><span class="t11">&nbsp;Benim Aiel oldu</span><span class="t11">ğ</span><span class="t11">umu sand</span><span class="t11">ı</span><span class="t11">,</span> diye düşündü Rand. Cairhien'den gitmek istiyordu. Ama Ingtar'ın onları bulabileceği tek yer burasıydı. Selene de onu Cairhien'de bekleyeceğini söylemişti.</p>

  <p>&nbsp;Odalarının hazırlanması biraz zaman aldı. Cuale, gereğinden fazla gülümseyip ve eğilerek, Loial için bir yatağı yerinden taşımak gerektiğini açıkladı. Rand hepsinin yine aynı odayı paylaşmasını istiyordu, fakat hancının şaşkın bakışları ile Hurin'in ısrarları arasında -"Bu Cairhienlilere bizim de neyin doğru olduğunu onlar kadar bildiğimizi göstermemiz gerekiyor, Lord Rand"- sonunda bir ara kapıyla birbirine bağlanan, birinde Rand'ın tek başına kalacağı iki odaya yerleştiler.</p>

  <p>&nbsp;Odalar birbiriyle aşağı yukarı aynıydı, sadece Hurin ile Loial'in odasında, biri Ogier boyuna uygun iki yatak, Rand'ınkinde ise neredeyse diğerleri kadar büyük, duvara kadar uzayan koca direkli bir karyola vardı. "Bu yer içimi kemiriyor," dedi onlara. "Herkes insana bir şeyler çevirdiğini düşünüyormuş gibi bakıyor. Hiç değilse bir saatliğine Önkapı'ya dönüyorum. En azından oradaki insanlar gülüyor. İlk Boru nöbetini tutmaya hanginiz gönüllü?" -</p>

  <p>&nbsp;"Ben kalırım," dedi Loial çabucak. "Biraz okuma fırsatım olsun istiyorum. Hiç Ogier görmemiş olmam, Tsofu Yurdu'ndan gelme hiç taş ustası olmadığı anlamına gelmez. Şehirden pek uzak değil... Eh, sanırım burada dinlenip kitap okuyacağım."</p>

  <p>&nbsp;Rand başını iki yana salladı. Loial'in evden dünyayı görmek için kaçmış olduğunu hep unutuyordu. "Ya sen, Hurin? Önkapı'da müzik ve gülen insanlar var. İddiaya girerim orada kimse Daes Dae'mar oynamıyordur."</p>

  <p>&nbsp;"Ben bundan bu kadar emin olmazdım, Lord Rand. Her halükarda, davetin için teşekkür ederim, ama sanmıyorum. Önkapı'da o kadar çok dövüş -ve cinayet- oluyor ki, orası leş kokuyor, bilmem anlatabiliyor muyum. Gerçi bir lordu rahatsız edecek değiller; bunu yapsalar askerler tepelerine biner. Ama sizin için bir sakıncası yoksa, salonda bir içki içmek isterim."</p>

  <p>&nbsp;"Hurin, hiçbir şey için benden izin almana gerek yok. Bunu biliyorsun."</p>

  <p>&nbsp;"Nasıl isterseniz, Lordum." Koklayıcı eğilir gibi yaptı.</p>

  <p>&nbsp;Rand derin bir nefes aldı. Cairhien'den yakın zamanda ayrılmazlarsa, Hurin eğilip ayağını sürte sürte gerilemeye başlayacaktı. Mat ile Perrin de bunu görürse, bunu unutmasına asla izin vermezlerdi. "Umarım Ingtar'ı geciktirecek bir şey olmaz. Çabuk gelmezse, Boru'yu Fal Dara'ya kendi başımıza götürmemiz gerekecek." Ceketinin üzerinden Selene'nin notuna dokundu. "Bunu yapmak zorunda kalacağız. Loial, şehri biraz dolaşabilmen için erken dönerim."</p>

  <p>&nbsp;"Bu riske girmemeyi tercih ederim," dedi Loial.</p>

  <p>&nbsp;Hurin, Rand'a aşağı kadar eşlik etti. Onlar salona ulaşır ulaşmaz, Cuale Rand'ın önünde eğilmeye, bir tepsiyi ondan yana itmeye başlamıştı. Tepsinin üzerinde üç katlı ve mühürlü parşömen duruyordu. Hancının niyeti buymuş gibi göründüğünden, Rand bunları aldı. Parşömenler kaliteli, yumuşak ve pürüzsüzdü. <span class="t11">Pahal</span><span class="t11">ı</span><span class="t11">.</span></p>

  <p>&nbsp;"Bunlar nedir?" diye sordu.</p>

  <p>&nbsp;Cuale tekrar eğilerek selam verdi. "Davetiyeler elbette, Lordum. Soylu Hanedanların üçünden gelme." Eğile eğile uzaklaştı.</p>

  <p>&nbsp;"Bana kim davetiye gönderir ki?" Rand parşömenleri elinde evirip çevirdi. Masadaki adamlardan hiçbiri kafasını kaldırıp bakmadı, ama Rand onların yine de kendisini izledikleri hissine kapıldı. Mühürleri tanımamıştı. Aralarında Selene'nin kullandığı hilal ve yıldızlı mühür yoktu. "Benim burada olduğumu bilen kim var ki?"</p>

  <p>&nbsp;"Şimdiye herkes biliyordur," dedi Hurin sessizce. O da gözlerin kendilerini izlediğini hissetmiş gibiydi. "Kapıdaki Muhafızlar Cairhien'e gelen dışarlıklı bir lord hakkında ağızlarını kapalı tutmazlar. Seyis, hancı... herkes kendilerine en çok çıkarı sağlayacağını düşündüğü şeyleri söyler, Lordum."</p>

  <p>&nbsp;Rand yüzünü buruşturarak iki adım attı ve davetiyeleri ateşe fırlattı. Anında tutuştular. "Daes Dae'mar oynamıyorum," dedi herkesin duyabileceği kadar yüksek sesle. Cuale bile ona bakmadı. "Büyük Oyun'unuzla hiçbir ilgim yok. Burada sadece bazı arkadaşlarımı bekliyorum."</p>

  <p>&nbsp;Hurin koluna yapıştı. "Lütfen, Lord Rand." Sesi telaşlı bir fısıltıydı. "Lütfen bunu bir daha yapmayın."</p>

  <p>&nbsp;"Bir daha mı? Sence başka davetiye alır mıyım?"</p>

  <p>&nbsp;"Buna eminim. Işık adına, aklıma Teva'nın kulaklarının etrafında vızıldayan bir eşekarısına kızıp kovana tekme attığı zamanı hatırlatıyorsunuz. Muhtemelen, az önce odadaki herkesi Oyun'un derin bir bölümüne karıştığınıza ikna ettiniz. Oynadığınızı inkâr ettiğinize göre, derin bir bölüm olmalı, diye düşünürler. Cairhien'deki her lord ve leydi oynar." Koklayıcı ateşte kararıp kıvrılan davetiyelere bakıp yüzünü buruşturdu. "Üç Hanedan'ı da kesinlikle kendinize düşman ettiniz. Büyük Hanedanlar değildirler, yoksa bu kadar çabuk hareket etmezlerdi, ama yine de asiller. Aldığınız diğer davetiyelerin hepsini yanıtlamanız gerekir, Lordum. İsterseniz reddedin -gerçi reddettiğiniz davetiyeleri bir şeylere yorarlar. Kabul ettiklerinizi de. Elbette, hepsini reddeder veya hepsini kabul ederseniz-"</p>

  <p>&nbsp;"Bu işe hiç karışmayacağım," dedi Rand sessizce. "Cairhien'den olabildiğince kısa sürede gidiyoruz." Yumruklarını ceketinin cebine tıktı ve Selene'nin notunun buruştuğunu hissetti. Notu çekip çıkararak ceketinin önünde düzeltti. "Olabildiğince kısa sürede," diye mırıldandı notu tekrar ceketinin cebine koyarak. "İçkini iç, Hurin."</p>

  <p>&nbsp;Öfkeyle, kendisine mi, Cairhien ve Büyük Oyun'u'na mı, Selene'nin ortadan kayboluşuna mı, yoksa Moiraine'e mi öfkelendiğini bilmeden çıktı. Her şeyi Moiraine başlatmıştı, ceketlerini çalmış, ona lord giysileri vermişti. Kendisini onlardan kurtulmuş saysa da, bir Aes Sedai, hayatına müdahale etmeyi, üstelik yanında bile değilken sürdürüyordu.</p>

  <p>&nbsp;Bildiği tek yol olduğundan, kente girdiği kapıdan çıktı. Nizamiye karakolunun önünde duran bir adam onu not aldı -parlak renkli cüppesinin yanında, uzun boyu da onu Cairhienlilerden ayırıyordu- ve aceleyle içeri girdi, ama Rand onu fark etmedi. Önkapı'nın kahkahası ve müziği onu çekiyordu.</p>

  <p>&nbsp;Surların içinde altın nakışlı kırmızı ceketi diğerlerinden farklı görünmesine neden olsa bile, Önkapı'ya çok uygundu. Kalabalık sokaklarda dolanan adamlardan pek çoğu, şehirdekiler kadar koyu renklerde giyinmişti, ama onlar kadar çok insan da kırmızı, mavi, yeşil veya altın renkli ceketler giymişti -bazıları Tenekecilerin giysileri kadar canlı renklerdeydi- ve kadınların daha da çoğunun üzerinde nakışlı giysiler ve renkli eşarplar ya da şallar vardı. Süslü giysilerin çoğu yıpranmıştı ve aslında başka biri için dikilmiş gibi sakil duruyordu, ama bunları giyenlerden bazıları kaliteli ceketine yan gözle baksa bile, kimsenin yadırgamış gibi bir hali yoktu.</p>

  <p>&nbsp;Bir defasında, dev kuklalardan oluşan başka bir geçit alayı için durmak zorunda kaldı. Davulcular davullarını çalarak hoplayıp zıplarken boynuzları olan domuz suratlı bir Trolloc taç giymiş bir adamla dövüşüyordu. Gelişigüzel birkaç darbe aldıktan sonra, Trolloc, seyredenlerin kahkaha ve tezahüratları eşliğinde yere yıkıldı.</p>

  <p>&nbsp;Rand bir homurtu çıkardı. <span class="t11">Bu kadar kolay ölmüyorlar.</span></p>

  <p>&nbsp;İri, penceresiz binalardan birine bir göz atarak durup kapıdan içeri baktı. Ortasında gökyüzüne açılan, bir ucunda geniş bir kaidesi olan, duvarlarına localar dizili, tek bir büyük odadan oluştuğunu görerek şaşırdı. Böyle bir şeyi daha önce ne görmüş ne de duymuştu. İnsanlar localarla zemine doluşmuş, kaidede gösteri yapanları izliyordu. Yanlarından geçerken diğerlerine bir göz attı ve jonglörler, müzisyenler, türlü türlü hokkabazlar, hatta yamalı pelerini içinde Büyük Boru Avı'ndan bir öyküyü, yüksek anlatımda dolgun bir sesle okuyan bir âşık bile gördü.</p>

  <p>&nbsp;Bu, aklına Thom Merrilin'i getirdi ve aceleyle yoluna devam etti. Thom'a dair anılar her zaman hüzünlüydü. Thom onun dostuydu. <span class="t11">Onun için ölen bir dost. Ben kaç</span><span class="t11">ı</span><span class="t11">p onun ölmesine seyirci kal</span><span class="t11">ı</span><span class="t11">rken.</span></p>

  <p>&nbsp;Büyük yapılardan bir diğerinde, bol beyaz giysiler içindeki bir kadın, bazı eşyaları bir sepetten yok edip diğerinde ortaya çıkarıyor, sonra da koca duman bulutları içinde ellerinden yok ediyor gibi görünüyordu. Onu izleyen kalabalık yüksek <span class="t11">ooo</span> ve <span class="t11">aaa</span> sesleri çıkarıyordu.</p>

  <p>&nbsp;"İki bakır metelik, iyi yürekli Lordum," dedi kapıdaki ufak tefek, sıçana benzeyen bir adam. "Aes Sedai'yi görmek için iki bakır metelik."</p>

  <p>&nbsp;"Sanmam." Rand kadına tekrar göz attı. Ellerinde beyaz bir güvercin belirmişti. <span class="t11">Aes Sedai mi?</span> "Hayır." Sıçana benzeyen adama hafifçe eğilerek selam verdikten sonra oradan ayrıldı.</p>

  <p>&nbsp;Kalabalığın içinden kendine yol açıyor, bundan sonra ne göreceğini merak ediyordu ki, bir harp sesiyle birlikte gür bir ses üzerinde bir jonglör tabelası olan bir kapıdan dışarı süzüldü.</p>

  <p>&nbsp;"...Sahara Geçidi'nde yel soğuk eser; soğuktur belirsiz mezar. Yine de her yıl Gündönümü'nde, bu üst üste yığılmış taşların üzerinde tek bir gül, taçyapraklarının üzerinde çiğ gibi tek bir billur gözyaşı belirir, Dunsinin'in güzel eli koymuştur onu oraya, Kartal-gözlü Rogosh'la yaptığı pazarlığa sadıktır hâlâ."</p>

  <p>&nbsp;Ses Rand'ı sicim gibi çekiyordu. İçeriden alkışlar yükselirken kapıdakileri iterek kendine yol açtı.</p>

  <p>&nbsp;"İki bakır metelik, iyi yürekli Lordum," dedi diğerinin ikizi olabilecek sıçan suratlı bir adam. "İki bakır metelik görmek için-"</p>

  <p>&nbsp;Rand cebinden bozuk paralar çıkarıp adama uzattı. Alkışlayan dinleyicilerine eğilerek selam veren, bir kolunda harpını tutan, diğeriyle yamalı pelerinini, çıkardıkları tüm sesleri yakalamak istermiş gibi yayan adama bakarak büyülenmiş gibi yürüdü. Adam uzun boyluydu, sırık gibiydi ve genç değildi, uzun bıyıkları başındaki saçlar kadar aktı. Ve doğrulup Rand'ı gördüğünde irileşen gözleri keskin ve maviydi.</p>

  <p>&nbsp;"Thom." Rand'ın fısıltısı kalabalığın gürültüsünde kaybolup gitti.</p>

  <p>&nbsp;Thom Merrilin gözlerini Rand'dan ayırmadan başını hafifçe eğerek kaidenin yanındaki ufak bir kapıyı gösterdi. Sonra tekrar eğiliyor, gülümsüyor ve alkışların keyfini sürüyordu.</p>

  <p>&nbsp;Rand kapıya doğru gitti ve içeri girdi. Kaideye üç merdivenle çıkılan, ufak bir koridordan ibaretti. Kaidenin karşı yönünde Rand bir jonglörün renkli toplarla alıştırma yaptığını ve altı akrobatın esneme hareketleri yaptığını görebiliyordu.</p>

  <p>&nbsp;Thom basamaklarda, sağ ayağı eskisi kadar iyi bükülemiyormuş gibi topallayarak belirdi. Jonglör ile akrobatlara bir göz attı, bıyıklarını horgörüyle üfürdü ve Rand'a döndü. "Tek duymak istedikleri, Büyük Boru Avı. Haddon Mirk ile Saldea'dan bütün bu haberler gelirken birinin de Karaethon Döngüsü'nü isteyeceğini sanırsın. Eh, belki onu değil, ama başka bir şey anlatmak için kendi kendime para vermeye razıyım." Rand'ı tepeden tırnağa süzdü. "İyi görünüyorsun, evlat." Rand'ın yakasına dokundu ve dudaklarını büzdü. "Çok iyi."</p>

  <p>&nbsp;Rand elinde olmadan güldü. "Beyazköprü'den ayrıldığımda öldüğüne emindim. Moiraine senin hâlâ hayatta olduğunu söylemişti, ama ben... Işık adına, Thom, seni tekrar görmek çok güzel! Geri dönüp sana yardım etmem gerekirdi."</p>

  <p>&nbsp;"Yapsaydın daha büyük bir ahmak olurdun, evlat. O Soluk," -etrafına bakındı; onu duyabilecek kadar yakında kimse yoktu, ama o yine de sesini alçaktı- "benimle hiç ilgilenmiyordu. Bana bükülmeyen bir bacak gibi ufak bir hediye bırakıp seninle Mat'in peşinden koştu. Tek yapabileceğin ölmekti." Durdu; düşünceli bir hali vardı. "Moiraine benim hâlâ hayatta olduğumu söyledi, öyle mi? Bu durumda seninle birlikte, öyle mi?"</p>

  <p>&nbsp;Rand başını iki yana salladı. Thom'un hayal kırıklığına uğramış göründüğünü görerek şaşırdı.</p>

  <p>&nbsp;"Bir bakımdan bu kötü. O iyi bir kadın, her ne kadar..." Sözünü yarım bıraktı. "Demek Moiraine'in peşinde olduğu Mat veya Perrin'di. Hangisi olduğunu sormayacağım. Onlar iyi çocuklardı ve bilmek istemiyorum." Rand huzursuzca yerinde kımıldandı ve Thom kemikli parmaklarından birini ona doğrultunca irkildi. "Bilmek istediğim şu ki, hâlâ harpımla flütüm sende mi? Onları geri istiyorum, evlat. Şimdi kullandıklarım bir domuza bile layık değil."</p>

  <p>&nbsp;"Onlar yanımda, Thom. Söz, onları sana getiririm. Hâlâ sağ olduğuna inanamıyorum. Illian'da olmadığına da inanamıyorum. Büyük Av yola çıkıyor. Büyük Boru Avı'nı en iyi anlatana verilecek ödül. Gitmek için can atıyordun."</p>

  <p>&nbsp;Thom bir homurtu koyuverdi. "Beyazköprü'den sonra mı? Gitsem de muhtemelen ölürdüm. Yelken açmadan önce tekneye yetişebilsem bile, Domon ile mürettebatı Illian'ın dört bir yanına Trollocların beni kovalayışının hikâyesini yayardı. Domon iplerini kesmeden önce Soluk'u görseler veya duysalar da... Illianlıların çoğu Soluklarla Trollocların masal olduğunu sanıyor, ama Illian'da bir adamın neden onlar tarafından takip edildiğini bilmek isteyenlerin sayısı, insanı rahatsız etmeye yeterdi."</p>

  <p>&nbsp;"Thom, sana anlatacak o kadar çok şeyim var ki..." Âşık sözünü kesti. "Daha sonra, evlat." Salonun öteki tarafındaki ince suratlı adamla birbirlerine ters bakışlar atıyorlardı. "Geri dönüp bir tane daha anlatmazsam, hiç şüphe yok jonglörü dışarı gönderir, oradaki millet de binayı kafamıza yıkar. Sen Jangai Kapısı'nın hemen dışındaki Üzüm Salkımı'na gel. Orada bir odam var. Kime sorsan gösterir. Aşağı yukarı bir saat kadar sonra orada olurum. Bir tane daha öyküyle yetinmek zorundalar." Omzunun üzerinden, "Harpımla flütümü de getir!" diye seslenerek basamakları çıkmaya başladı.</p>

  <p><span class="t12">&nbsp;</span></p>

  <p class="p6"><span class="t1"><img alt="img5.png" src="../Images/img5.png" /></span></p>
</body>
</html>
