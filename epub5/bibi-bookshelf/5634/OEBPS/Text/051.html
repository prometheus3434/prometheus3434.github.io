<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t1">&nbsp;</span></p>

  <h1 class="h13"><a id="ncx4943"></a>44. BÖLÜM</h1>

  <p class="p1"><span class="t1"><img alt="img6.png" src="../Images/img6.png" /></span></p>

  <p class="p1"><span class="t13">Be</span><span class="t13">ş</span> <span class="t13">Ki</span><span class="t13">ş</span><span class="t13">i Yola Ç</span><span class="t13">ı</span><span class="t13">kacak</span></p>

  <p class="p2">&nbsp;</p>

  <p class="p2">Perrin, göğsünde nakışlar ve yamalarla bile örtülmemiş delikler olan, kendisi için fazla kısa pelerinini utangaç bir şekilde çekiştirerek köylüleri ihtiyatla süzüyordu, ama altı kaval üstü şişhane haline ve belindeki baltasına rağmen, köylülerden hiçbiri ona dönüp bakmıyordu. Hurin, pelerininin altına göğsüne mavi sarmallar işlenmiş bir ceket giymişti, Mat'in üzerinde ise çizmelerine soktuğu paçaları kat kat olan, bol bir pantolon vardı. Terk edilmiş köyde buldukları, üzerlerine olan yegâne giysiler bunlardı. Perrin bu köyün de yakında terk edilip edilmeyeceğini merak etti. Taş evlerden yarısı boştu ve hanın önünde, toprak yolun karşı tarafında, yüksek yığınlarla fazlasıyla yüklenmiş ve ipli brandalarla örtülü üç öküz arabasının etrafına aileler toplanmıştı.</p>

  <p>&nbsp;Birbirlerine sokulup geride kalanlara en azından şimdilik veda etmelerini izlerken, Perrin köylülerin yabancılara karşı tavrının ilgisizlik olmadığına karar verdi; ona ve diğerlerine bakmaktan özenle kaçınıyorlardı. Bu insanlar yabancılar, hatta Seanchan olmadıkları belli olan yabancılar hakkında meraklarını gizleyebilmeyi öğrenmişlerdi. Bugünlerde Tümentepe'de, yabancılar tehlikeli olabilirdi. Perrin ile diğerleri diğer köylerde de aynı özenli kayıtsızlıkla karşılaşmıştı. Sahilden birkaç fersah ötede, her biri bağımsız başka kasabalar da vardı. En azından Seanchanlar gelene kadar öyleydiler.</p>

  <p>&nbsp;"Ben derim ki, gidip atları almanın zamanı geldi," dedi Mat, "onlar sorular sormaya başlamadan önce. Bunun bir ilki olmalı."</p>

  <p>&nbsp;Hurin, yerde köyün yeşilini bozan büyük, kararmış bir daireye bakıyordu. Yıllanmış bir görüntüsü vardı, ama kimse onu silmek için bir şey yapmamıştı. "Belki altı ya da sekiz ay önce," diye mırıldandı, "ve hâlâ leş gibi kokuyor. Köy Kurulu'nun tamamı, aileleriyle birlikte. Neden böyle bir şey yapsınlar ki?"</p>

  <p>&nbsp;"Herhangi bir şeyi neden yaptıklarını kim biliyor?" diye mırıldandı Mat. "Görünüşe bakılırsa Seanchanların insan öldürmek için bir nedene ihtiyacı yok. En azından benim anlayabildiğim bir nedene."</p>

  <p>&nbsp;Perrin, kararmış bölgeye bakmamaya çalıştı. "Hurin, Fain konusunda emin misin? Hurin?" Köye gireli beri Koklayıcının başka bir şeye bakmasını sağlamak güç olmuştu. "Hurin!"</p>

  <p>&nbsp;"Ne? Ah. Fain. Evet." Hurin'in burun delikleri açıldı ve hemen burnunu kırıştırdı. "Eski de olsa bunu tanımamak mümkün değil. Bununla kıyaslayınca bir Myrddraal gül gibi kokuyor. Buradan geçmiş, evet, ama bence tek başınaymış. En azından yanında hiç Trolloc yokmuş ve Karanlıkdostu varsa da uzun zamandır fena bir şeyler yapmamışlar."</p>

  <p>&nbsp;Hanın yanında bir tür kaynaşma vardı, insanlar bağırıp elleriyle işaret ediyorlardı. Perrin ile diğer ikisini değil, Perrin'in köyün doğusundaki alçak tepelerde göremediği bir şeyi.</p>

  <p>&nbsp;"Atları şimdi alabilir miyiz?" dedi Mat. "Bunlar Seanchanlar olabilir."</p>

  <p>&nbsp;Perrin başıyla onayladı ve terk edilmiş bir evin arkasına bağladıkları atlarına doğru koşmaya başladılar. Mat ile Hurin evin köşesini dönüp gözden kaybolunca, Perrin arkadaki hana doğru baktı ve hayrete durdu. Işığın Çocukları uzun bir sütun halinde kasabaya giriyordu.</p>

  <p>&nbsp;Diğerlerinin arkasından atıldı. "Beyazpelerinliler!"</p>

  <p>&nbsp;Eyerlerine atlamadan önce sadece bir an boyunca ona hayretle baktılar. Aralarına evleri ve köyün anacaddesini alarak, üçü köyden batıya doğru dörtnala çıkarak, omuzlarının üzerinden kendilerini takip edenler olup olmadığını kontrol ettiler. Ingtar onları yavaşlatacak her türlü şeyden uzak durmalarını söylemişti ve Perrin ile arkadaşları onları tatmin eden cevaplar vermeyi başarsalar bile soru soran Beyazpelerinliler kesinlikle bunu yapardı. Perrin onları diğer ikisinden bile dikkatle izliyordu; Beyazpelerinlilerle karşılaşmak istememesinin kendisine özgü nedenleri vardı. <span class="t11">Ellerimdeki balta. I</span><span class="t11">ş</span><span class="t11">ı</span><span class="t11">k ad</span><span class="t11">ı</span><span class="t11">na, bunu de</span><span class="t11">ğ</span><span class="t11">i</span><span class="t11">ş</span><span class="t11">tirmek için neler vermezdim.</span></p>

  <p>&nbsp;Çok geçmeden, köyler seyrek ağaçlı tepelerin ardında kaldı ve Perrin belki de onları kimsenin takip etmediğini düşünmeye başladı. Dizginlerini çekti ve diğer ikisine de durmalarını işaret etti. Ona soran gözlerle bakarak bunu yaptıklarında, etrafa kulak kabarttı. Kulakları eskisinden daha keskindi, ama hiç nal sesi duymadı.</p>

  <p>&nbsp;İstemeye istemeye zihniyle uzanarak kurtları aradı. Onları neredeyse hemen buldu, az önce terk ettikleri köyün üzerindeki tepelerde günü dinlenerek geçiren ufak bir sürü. O kadar güçlü şaşkınlık anları oldu ki, bu duygunun kendisinden geldiğini sandı; bu kurtlar söylentileri duymuş, ama kendi türleriyle konuşabilen iki bacaklılar olabileceğine aslında inanmamıştı. Kendisini tanıtma aşamasını geçmek için gereken dakikalar boyunca ter döktü -elinde olmadan Genç Boğa imgesini gönderdi ve kurtlar arasında gelenek olduğu üzere kendi kokusunu ekledi; kurtlar ilk tanışmalarda formalitelere çok düşkündü- ama nihayet sorularını iletmeyi başardı. Kurtlar onlarla konuşamayan iki bacaklılarla ilgilenmiyordu, ama en sonunda iki bacaklıların kör gözlerine görünmeden aşağı doğru gizlice inerek bakmaya gittiler.</p>

  <p>&nbsp;Bir süre sonra ona görüntüler, kurtların gördüğü şeyler geldi. Köyün etrafına doluşan atların sırtındaki beyaz pelerinli adamlar, köyün etrafından dolaşıyor, ama hiçbiri köyden gitmiyordu. Özellikle de batıya doğru. Kurtlar kokusunu aldıkları batıya doğru gidenlerin yalnızca kendisi, diğer iki bacaklı ve üç sert ayaklı uzun boylu olduğunu söylediler.</p>

  <p>&nbsp;Perrin kurtlarla bağlantısını minnettarlıkla bıraktı. Hurin ile Mat'in ona baktığının farkındaydı.</p>

  <p>&nbsp;"Peşimizden gelmiyorlar," dedi.</p>

  <p>&nbsp;"Nasıl emin olabiliyorsun?" diye sordu Mat.</p>

  <p>&nbsp;Perrin, "Eminim!" diye onu tersledi. Sonra daha yumuşak bir sesle, "Eminim işte," diye ekledi.</p>

  <p>&nbsp;Mat ağzını açtı, tekrar kapadı ve nihayet, "Eh, peşimizden gelmiyorlarsa ben, Ingtar'a dönüp Fain'in izini sürmeye başlayalım derim. O hançer burada durmakla bize yaklaşıyor değil."</p>

  <p>&nbsp;"İzi bu gece o köyün bu kadar yakınından alamayız," dedi Hurin. "Beyazpelerinlilerle karşılaşma tehlikesine atılmadan olmaz. Bence Lord Ingtar bundan hoşlanmazdı, Verin Sedai de öyle."</p>

  <p>&nbsp;Perrin başıyla onayladı. "Yine de izi birkaç mil izleyeceğiz. Ama etrafı dikkatle gözleyin. Artık Falme'den fazla uzakta olamayız. Beyazpelerinlilerden kaçıp da bir Seanchan devriyesine toslarsak bize hiçbir yararı olmaz."</p>

  <p>&nbsp;Tekrar yola düştüklerinde, Beyazpelerinlilerin orada ne işi olduğunu merak etmeden edemedi.</p>

  <p class="p1"><span class="t12">* * *</span></p>

  <p class="p2">Geofram Bornhald, birlik ufak kasabaya yayılıp çevresini sararken, eyerinin üzerinde oturmuş, köyün caddesine bakıyordu. Aceleyle gözden kaybolan geniş omuzlu adamı bir yerden gözü ısırıyordu. <span class="t11">Evet, elbette. Demirci oldu</span><span class="t11">ğ</span><span class="t11">unu iddia eden delikanl</span><span class="t11">ı</span><span class="t11">. Ad</span><span class="t11">ı</span> <span class="t11">neydi?</span></p>

  <p>&nbsp;Byar eli yüreğinde, atını Bornhald'ın önünde durdurdu. "Köy sağlama alındı, Lord Kumandanım."</p>

  <p>&nbsp;Kalın pösteki paltolar içindeki köylüler beyaz pelerinli askerler tarafından güdülerek hanın önündeki aşırı yüklü arabaların etrafına toplanırken huzursuzca dolanıyorlardı. Ağlayan çocuklar annelerinin eteğine yapışmıştı, ama kimse kafa tutar gibi görünmeye cesaret edemiyordu. Yetişkinlerin yüzlerinden donuk gözler bakıyor, edilgen bir halde olacakları bekliyordu. Bornhald buna seviniyordu. Bu insanların hiçbirini bir ibret manzarasına dönüştürmek için içinde gerçek bir arzu duymuyor, zaman kaybetmeyi ise hiç istemiyordu.</p>

  <p>&nbsp;Atından inerek koşumları Çocuklardan birine attı. "Adamların doyurulmasını sağla, Byar. Esirleri taşıyabilecekleri kadar yiyecek ve suyla birlikte hana koy, sonra da bütün kapılar ve kepenkleri çivileyerek kapat. Geride nöbet tutacak adamlar bıraktığımı sansınlar, tamam mı?"</p>

  <p>&nbsp;Byar tekrar yüreğine dokundu ve bağırarak emirler vermek üzere atını çevirdi. Gütme işlemi bu kez düz çatılı hanın içine doğru yeniden başlarken diğer Çocuklar da evleri yağma ederek çekiç ve çivi aradılar.</p>

  <p>&nbsp;Bornhald yanından geçen ağırbaşlı yüzleri izlerken, aralarından birinin kendinde handan çıkacak ve etrafta hiç nöbetçi olmayacak cesareti bulması için en az iki üç gün geçeceğini düşündü. Onun ihtiyacı olan da sadece iki üç gündü, ama henüz Seanchanların orada olduğunu öğrenmesini göze alamazdı.</p>

  <p>&nbsp;Arkasında Sorgucuların birliğinin tamamının hâlâ Almoth Ovası'na dağıldığını düşünmesine yetecek kadar adam bırakarak bini aşkın çocuğu bildiği kadarıyla kimseye belli etmeden neredeyse Tümentepe'ye kadar getirmişti. Seanchan devriyeleriyle aralarındaki üç küçük çatışma da çabucak sona ermişti. Seanchanlar yenik ayaktakımıyla karşılaşmaya alışmıştı; Işığın Çocukları onlar için öldürücü bir sürpriz olmuştu. Ancak Seanchanlar Karanlık Varlık'ın orduları gibi savaşabiliyordu ve Bornhald ona elliyi aşkın adama mal olan çatışmayı unutamıyordu. Sonradan baktığı oklarla delik deşik olmuş kadınlardan hangisinin Aes Sedai olduğuna emin olamamıştı.</p>

  <p>&nbsp;"Byar!" Bornhald'ın adamlarından biri ona arabaların birinden alınmış bir çömleğin içinden su verdi; boğazından geçen su buz gibiydi.</p>

  <p>&nbsp;Bitkin suratlı adam eyerinden aşağı atladı. "Evet, Lord Kumandanım?"</p>

  <p>&nbsp;"Ben düşmanla çarpışmaya giriştiğimde, Byar," dedi Bornhald ağır ağır, "sen bu işe karışmayacaksın. Uzaktan izleyecek ve oğluma olanları haber vereceksin."</p>

  <p>&nbsp;"Ama Lord Kumandanım!"</p>

  <p>&nbsp;"Emrim böyle, Evlat Byar!" diye onu tersledi Bornhald. "İtaat edeceksin, tamam mı?"</p>

  <p>&nbsp;Byar kasıldı ve dümdüz ileri baktı. "Nasıl emrederseniz, Lord Kumandanım."</p>

  <p>&nbsp;Bornhald bir an onu süzdü. Adam kendisine söyleneni yapardı, ama ona Dain'e babasının nasıl öldüğünü bildirmek dışında bir gerekçe daha vermek daha iyi olurdu. Gerçi Amador'da acil olarak ihtiyaç duyulan bilgilere sahipti. Aes Sedailerle aralarındaki o çatışmadan beri -<span class="t11">Bir tane miydiler, yoksa ikisi de Aes Sedai miydi?</span> Otuz Seanchan askeri, iyi savaşçılardı, ama iki kadın onların iki misli adamımın ölmesine sebep oldu.- o zamandan beri Tümentepe'den sağ salim ayrılmayı beklemiyordu. Ufak bir olasılıkla Seanchanlar bu işi halletmese bile, muhtemelen Sorgucular hallederdi.</p>

  <p>&nbsp;"Oğlumu bulduktan -Tar Valon yakınlarında Lord Kumandan Eamon Valda'nın yanında olsa gerektir- ve ona olanları söyledikten sonra Amador'a gidecek ve Lord Kumandan Yüzbaşı'ya rapor vereceksin. Bizzat Pedron Niall'a, Evlat Byar. Ona Seanchanlar hakkında öğrendiklerimizi anlatacaksın; senin için bunları yazacağım. Tar Valon cadılarının bundan böyle olaylara gölgelerden müdahale etmekle yetineceğine güvenemeyeceğimizi anlamasını sağla. Seanchanlar için açıktan açığa savaşıyorlarsa, onlarla başka yerlerde de kesinlikle karşılaşacağız, demektir." Tereddüt etti. En önemlisi buydu. Gerçeğin Kubbesi altında tüm övündükleri yeminlerine rağmen, Aes Sedailerin savaşa gideceğini bilmeleri gerekiyordu. Aes Sedailerin Güç'ü savaşta kullandıkları bir dünya, içini burkuyordu, o dünyadan ayrılmanın onu üzeceğine emin değildi. Ama Amador'a aktarılmasını istediği bir mesaj daha vardı. "Ve Byar... Padron Niall'a Sorgucuların bize nasıl muamele ettiğini anlat."</p>

  <p>&nbsp;"Nasıl emrederseniz, Lord Kumandanım," dedi Byar, fakat Bornhald adamın yüzündeki ifadeyi görünce içini çekti. Adam anlamıyordu. Byar için, emirler ister Lord Kumandan'dan, ister Sorgucular'dan gelsin, ne olurlarsa olsunlar, uyulacak şeylerdi.</p>

  <p>&nbsp;"Bunu da Pedron Niall'a vermen için yazacağım," dedi. Her halükarda bunun ne kadar yararı olacağından emin değildi. Aklına bir düşünce geldi ve adamlarından bazılarının kepenkler ve kapılara gürültüyle çivi çakmakta olduğu hana doğru bir göz attı. "Perrin," diye mırıldandı. "Adı buydu. İki Nehirli Perrin."</p>

  <p>&nbsp;"Karanlıkdostu mu, Lord Kumandanım?"</p>

  <p>&nbsp;"Belki de öyleydi, Byar." Kendisi bundan tamamen emin değildi, ama kurtları kendi yerine savaştıran biri başka bir şey olamazdı. Bu Perrin'in Çocuklardan ikisini öldürdüğüne şüphe yoktu. "Köye girerken onu gördüğümü sandım, ama tutsaklar arasında demirciye benzeyen kimseyi hatırlamıyorum."</p>

  <p>&nbsp;"Onların demircisi bir ay önce gitmiş, Lord Kumandanım. Bazıları arabalarının tekerleklerini kendi başlarına onarmak zorunda kalmasalar biz gelmeden önce gideceklerinden yakınıyordu. Onun Perrin adlı o adam olduğuna mı inanıyorsunuz, Lord Kumandanım?"</p>

  <p>&nbsp;"Her kim idiyse, nerede olduğu bilinmiyor, tamam mı? Ve Seanchanlara bizim burada olduğumuzu söyleyebilir."</p>

  <p>&nbsp;"Bir Karanlıkdostu kesinlikle böyle yapardı, Lord Kumandanım."</p>

  <p>&nbsp;Bornhald suyun son yudumunu da içip çömleği yana fırlattı. "Burada adamlar için bir yemek olmayacak, Byar. Onları uyaran ister İki Nehirli Perrin, ister başkası olsun, bu Seanchanların beni uyuklarken yakalamasına izin vermeyeceğim. Birlik atlara binsin, Evlat Byar!"</p>

  <p>&nbsp;Başlarının çok üzerinde pike yapan kanatlı şekli hiçbiri fark etmedi.</p>

  <p class="p1"><span class="t12">* * *</span></p>

  <p class="p2">Tepenin üzerinde, kamp kurdukları fundalıkların arasında, Rand kılıcıyla hareketleri çalışıyordu. İstediği kendisini düşünmekten alıkoymaktı. Hurin'le birlikte Fain'in izini sürme fırsatı olmuştu; dikkat çekmemek için bu fırsat iki üç kişilik gruplar halinde herkese verilmişti ve o âna kadar hiçbiri bir şey bulamamıştı. Şimdi Mat ile Perrin'in Koklayıcı ile birlikte dönmesini bekliyorlardı; saatler önce dönmüş olmaları gerekirdi.</p>

  <p>&nbsp;Loial elbette kitap okuyordu ve kulaklarının seğirmesinin kitap yüzünden mi, yoksa keşif kafilesinin gecikmesinden mi olduğunu anlamanın imkânı yoktu, ama Uno ile Shienar askerlerinin çoğu gergin bir halde oturmuş kılıçlarını yağlıyor veya her an Seanchanların ortaya çıkmasını beklermiş gibi ağaçların arasına bakıyorlardı. Aes Sedai ufak ateşin yanındaki bir kütüğe oturmuş, kendi kendine mırıldanarak uzun bir değnekle toprağa bir şeyler yazıyordu; ara sıra başını iki yana sallayıp ayağıyla bütün yazdıklarını siliyor ve baştan başlıyordu. Atların hepsi eyerlenmiş ve gitmeye hazırdı, Shienarlıların hayvanlarının her biri yere saplanmış bir kargıya bağlanmıştı.</p>

  <p>&nbsp;"<span class="t11">Sazlarda Yürüyen Bal</span><span class="t11">ı</span><span class="t11">kç</span><span class="t11">ı</span><span class="t11">l,</span>" dedi Ingtar. Sırtını bir ağaca vermiş, kılıcından bir bileyi taşı geçirip Rand'ı izleyerek oturuyordu. "Onunla uğraşmaya zahmet etmesen iyi olur. Seni tamamıyla savunmasız bırakır."</p>

  <p>&nbsp;Rand bir an kılıcını başının üzerinde iki eliyle ters tutarak bir topuğunun üzerinde durduktan sonra rahat bir hareketle diğer ayağına geçti. "Lan dengeyi geliştirmek için iyi olduğunu söylüyor." Dengesini koruması kolay olmuyordu. Boşluğun içinde, çoğu zaman yuvarlanan bir kayanın üzerinde bile dengesini koruyabildiğini düşünürdü, ama boşluğu oluşturmaya cesareti yoktu. Kendisine güvenmeyi fazlasıyla istiyordu.</p>

  <p>&nbsp;"Fazla sık idmanını yaptığın şeyi, düşünmeden kullanırsın. Çabuk olursan bununla kılıcını karşındaki adama saplarsın, ama ancak o kendi kılıcını kaburgalarına sapladıktan sonra. Onu resmen davet ediyorsun. Bir adam karşıma bu kadar savunmasız bir şekilde çıksa, bana aynı şekilde karşılık vereceğini bilirken bile kendimi kılıcımı ona saplamaktan alıkoyabileceğimi sanmıyorum."</p>

  <p>&nbsp;"Bu sadece denge için, Ingtar." Rand bir ayağının üzerinde sallandı ve düşmemek için diğer ayağını yere koymak zorunda kaldı. Bıçağını çarparcasına kınına koydu ve tebdili kıyafeti olan gri pelerini aldı. Pelerin güve yeniğiydi ve alt tarafı yırtık pırtıktı, ama kalın pöstekiden bir astarı vardı ve batıdan soğuk esen rüzgâr şiddetleniyordu. "Keşke geri gelseler."</p>

  <p>&nbsp;Dileği bir işaretmiş gibi, Uno sessiz bir telaşla konuştu. "Kahrolası atlılar geliyor, Lordum." Kılıçlarını o âna kadar çıkarmamış adamlar bunu yaparken kınlar takırdadı. Adamlardan bazıları kargılarını kaparak eyerlerine atladı.</p>

  <p>&nbsp;Hurin diğerlerinin önünde dörtnala açıklığa girince gerilim kalktı, ancak o konuşunca geri geldi. "İzi bulduk, Lord Ingtar."</p>

  <p>&nbsp;"Neredeyse Falme'ye kadar izledik," dedi Mat atından inerken. Solgun yanaklarındaki bir kırmızılık sahte bir sağlık belirtisiydi; derisi kafatasının üzerinde gergindi. O heyecanlı halinde Shienarlılar etrafına toplandılar. "Sadece Fain, ama gidebileceği başka bir yer yok. Hançer de onda olmalı."</p>

  <p>&nbsp;"Beyazpelerinliler de bulduk," dedi Perrin eyerinden aşağı inerek. "Yüzlercesi."</p>

  <p>&nbsp;"Beyazpelerinliler mi?" diye bağırdı Ingtar kaşlarını çatarak. "Burada mı? Eh, bizi rahatsız etmezlerse, biz de onları rahatsız etmeyiz. Belki Seanchanlar onlarla meşgul olursa, bu bizim Boru'ya ulaşmamıza yardım eder." Gözleri hâlâ ateşin yanında oturan Verin'e ilişti. "Herhalde, bana seni dinlemem gerektiğini söyleyeceksin Aes Sedai. Adam sahiden de Falme'ye gitmiş."</p>

  <p>&nbsp;"Çark dilediği gibi dokur," dedi Verin dingin bir ifadeyle. "Ta'veren'ler söz konusu olduğunda, belki de olan şeyler, olması gerekenlerdir. Belki de Desen bu fazladan bir iki günü gerektiriyordu. Desen her şeyi tam yerine yerleştirir ve biz onu değiştirmeye çalıştığımızda, özellikle de işin içinde ta'veren'ler varsa, dokuma bizi Desen'de olmamız amaçlanan yere geri koymak üzere değişir." Fark etmemiş gibi göründüğü huzursuz bir sessizlik oldu; değnekle yere bir şeyler çiziktirmeye devam etti. "Ancak şimdi, belki de plan yapmamız gerektiğini düşünüyorum. Desen bizi nihayet Falme'ye getirdi. Valere Borusu Falme'ye götürüldü."</p>

  <p>&nbsp;Ingtar, ateşin öteki tarafında diz çöktü. "Yeterince çok kişi aynı şeyi söylediğinde, buna genellikle inanırım ve yerli halk Seanchanların Falme'ye kimin girip çıktığını umursamıyor gibi göründüğünü söylüyor. Hurin ile daha başka birkaç kişiyi şehre götüreceğim. O Fain'in izini Boru'ya kadar izledikten sonra... o zaman göreceğimiz neyse görürüz."</p>

  <p>&nbsp;Verin ayağıyla toprağa çizdiği bir çarkı sildi. Onun yerine bir uçta birleşen iki kısa çizgi çizdi. "Ingtar ve Hurin. Yeterince yakınına gelince hançeri hissedebildiği için de Mat. Gitmek istiyorsun, değil mi, Mat?"</p>

  <p>&nbsp;Mat kederli görünüyordu, ama başını hızlı hızlı salladı. "Gitmek zorundayım, değil mi? O hançeri bulmam gerekiyor."</p>

  <p>&nbsp;Üçüncü bir çizgi eklenince bir kuş ayağı ortaya çıktı. Verin Rand'a yan bir bakış attı.</p>

  <p>&nbsp;"Gideceğim," dedi Rand. "Zaten bu yüzden geldim." Aes Sedai'nin gözlerinde tuhaf bir ışık, Rand'ı huzursuz eden bilgiç bir parıltı belirdi. "Mat'in hançeri bulmasına yardım etmek için," dedi Rand sertçe, "ve Ingtar'ın Boru'yu bulmasına yardım etmek için." <span class="t11">Ve Fain için,</span> diye ekledi içinden. <span class="t11">Çok geç olmam</span><span class="t11">ı</span><span class="t11">ş</span><span class="t11">sa Fain'i bulmak zorunday</span><span class="t11">ı</span><span class="t11">m.</span></p>

  <p>&nbsp;Verin dördüncü bir çizgi çekerek kuş ayağını yamuk bir yıldıza dönüştürdü. "Başka kim?" diye sordu usulca. Değneği elinde hazır tutuyordu.</p>

  <p>&nbsp;"Ben," dedi Perrin Loial aynı şeyi ahenkli bir sesle söylemeden önce. Uno ile diğer Shienarlıların hepsi birden onlara katılmak için feryat etmeye başladılar.</p>

  <p>&nbsp;"Önce Perrin söyledi," dedi Verin bu meseleyi bitiriyormuş gibi. Beşinci bir çizgi ekleyip beş çizginin etrafına bir çember çizdi. Rand'ın ensesindeki tüyler diken diken oldu; bu, kadının en başta sildiği çarkın aynısıydı. "Beş kişi yola çıkacak," diye mırıldandı.</p>

  <p>&nbsp;"Gerçekten de Falme'yi görmek istiyorum," dedi Loial. "Aryth Okyanusu'nu hiç görmedim. Boru hâlâ içindeyse sandığı da taşıyabilirim."</p>

  <p>&nbsp;"Hiç değilse beni yanınıza katsan iyi olur, Lordum," dedi Uno. "O kahrolası Seanchanlar sizi durdurmaya kalkarsa Lord Rand ile ikiniz arkanızı tutacak bir başka kılıca ihtiyaç duyarsınız." Askerlerin geri kalanı da aynı minvalde bir ağızdan konuştular.</p>

  <p>&nbsp;"Aptal olmayın," dedi Verin sertçe. Bakışıyla hepsini susturdu. "Hep birlikte gidemezsiniz. Seanchanlar yabancılar hakkında ne kadar vurdumduymaz olursa olsun, yirmi asker kesinlikle gözlerinden kaçmayacaktır, siz de zırhlarınız üzerinizde yokken bile askerden başka hiçbir şeye benzemiyorsunuz. Bir ya da iki taneniz de hiçbir şeyi değiştirmeyecektir. Beş kişi dikkat çekmeden içeri girecek kadar az ve bunlardan üçünün aramızdaki üç ta'veren olması da yerinde. Hayır, Loial, senin de geride kalman gerek. Tümentepe'de hiç Ogier yok. Sen geri kalan herkesin toplamı kadar dikkat çekersin."</p>

  <p>&nbsp;"Ya sen?" diye sordu Rand.</p>

  <p>&nbsp;Verin başını iki yana salladı. "Damane'leri unutuyorsun." Bu kelimeyi söylerken ağzı hoşnutsuzlukla bükülmüştü. "Size ancak Güç'ü yönlendirerek yardım edebilirim ve onların tepenize inmesine neden olursam, bu hiçbir işinize yaramaz. Görecek kadar yakında olmasalar bile bunlardan biri pekâlâ da yönlendiren bir kadını -ona bakılırsa bir erkeği de- hissedebilir. Yönlendirilen Güç miktarını az tutmaya dikkat edilmezse." Rand'a bakmıyordu; Rand kadının ona bakmadığını fazla belli ettiğini düşündü; Mat ile Perrin ise birden ayaklarıyla fazlasıyla ilgilenmeye başladılar.</p>

  <p>&nbsp;"Bir erkekmiş," diye burun kıvırdı Ingtar. "Verin Sedai, neden problemlere yenilerini ekleyelim ki? Erkeklerin yönlendirdiğini varsaymadan da yeteri kadar sorunumuz var. Ama orada olsan iyi olurdu. Sana ihtiyacımız olursa-"</p>

  <p>&nbsp;"Hayır, siz beşiniz yalnız gitmelisiniz." Ayağı toprağa çizilmiş çarka sürünerek kısmen sildi. Dikkatle ve kaşlarını çatarak hepsini teker teker süzdü. "Beş kişi yola çıkacak."</p>

  <p>&nbsp;Bir an Ingtar tekrar soru soracakmış gibi göründü, ama kadının soğukkanlı bakışlarıyla karşılaşınca omuzlarını silkip Hurin'e döndü. "Falme'ye ne kadar zamanda ulaşabiliriz?"</p>

  <p>&nbsp;Koklayıcı başını kaşıdı. "Şimdi yola çıkıp gece boyunca yolculuk edersek yarın gün doğumunda orada olabiliriz."</p>

  <p>&nbsp;"O halde böyle yapacağız. Daha fazla zaman kaybetmeyeceğim. Hepiniz atlarınızı eyerleyin. Uno, diğerlerini de arkamızdan getirmeni istiyorum, ama göze görünme ve kimsenin..."</p>

  <p>&nbsp;Ingtar talimatlarına devam ederken, Rand yere çiziktirilen çarka baktı. Artık yalnızca dört direkli, kırık bir çarktı. Nedense, bu ürpermesine neden oldu. Verin'in onu izlediğini fark etti, kadının koyu renkli gözleri bir kuşunkiler kadar parlak ve dikkatliydi. Rand'ın bakışlarını ondan ayırıp eşyalarını toparlamaya başlamak için hayli çaba sarf etmesi gerekti.</p>

  <p><span class="t11">&nbsp;Kuruntulara kap</span><span class="t11">ı</span><span class="t11">l</span><span class="t11">ı</span><span class="t11">yorsun,</span> dedi kendi kendisine kızgınlıkla. <span class="t11">Yan</span><span class="t11">ı</span><span class="t11">nda yokken bir</span> <span class="t11">ş</span><span class="t11">ey yapamaz.</span></p>

  <p><span class="t12">&nbsp;</span></p>

  <p class="p6"><span class="t1"><img alt="img5.png" src="../Images/img5.png" /></span></p>
</body>
</html>
