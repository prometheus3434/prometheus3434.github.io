<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t1">&nbsp;</span></p>

  <h1 class="h13"><a id="ncx1646"></a>12. BÖLÜM</h1>

  <p class="p1"><span class="t1"><img alt="img6.png" src="../Images/img6.png" /></span></p>

  <p class="p1"><span class="t13">Desen'e Dokunanlar</span></p>

  <p>&nbsp;</p>

  <p class="p2">Fal Dara'daki kargaşaya neyin sebep olduğu konusundaki merakı, Rand için duyduğu endişeye bile sürekli baskın çıkan Egwene, Nynaeve'in ardından, Amyrlin Makamı'nın atlı tahtırevanının etrafındaki Aes Sedailerden oluşan düğüme katılmak üzere seğirtti. Rand o an için onun ulaşamayacağı bir yerdeydi. Kaba tüylü katırı Bela Aes Sedailerin atlarının yanındaydı, Nynaeve'in bineği de öyle.</p>

  <p>&nbsp;Ellerini kılıçlarının kabzalarında tutan ve gözleriyle dört bir yanı tarayan Muhafızlar Aes Sedailer ve tahtırevanın çevresinde çelikten bir çember oluşturmuştu. Shienarlı askerlerin hâlâ kalenin dehşete kapılmış sakinlerinin arasında koşturup durmakta olduğu avluda göreli bir sükûnet adaşıydılar. Egwene, Nynaeve'in yanında, etrafındakileri iterek kendisine yol açtı -Muhafızlardan gelen keskin bir bakıştan sonra ikisine de kulak asan olmadı; herkes Amyrlin ile birlikte gideceklerini biliyordu- ve kalabalığın arasında dolaşan mırıldanmalardan görünüşte hiç yoktan beliren bir oku ve okçusunun henüz yakalanmamış olduğunu öğrenecek kadarını yakaladılar.</p>

  <p>&nbsp;Egwene, faltaşı gibi açılmış gözleriyle, etrafının Aes Sedailerle dolu olduğunu düşünemeyecek kadar nutku tutulmuş bir halde durdu. <span class="t11">Amyrlin Makam</span><span class="t11">ı</span><span class="t11">'na bir suikast te</span><span class="t11">ş</span><span class="t11">ebbüsü.</span> Bu havsalanın almayacağı bir şeydi.</p>

  <p>&nbsp;Amyrlin Makamı, perdeleri geriye çekilmiş tahtırevanında oturmuş, aşağıda duran Lord Agelmar'a bakarken kol yenindeki kan lekeli yırtık herkesin bakışlarını üzerinde topluyordu. "Okçuyu bulabilirsin ya da bulamazsın, oğlum. İki durumda da benim Tar Valon'daki işim Ingtar'ın yolculuğu kadar acil. Şimdi gideceğim."</p>

  <p>&nbsp;"Ama, Anne," diye itiraz etti Agelmar, "sana yapılan bu suikast teşebbüsü her şeyi değiştiriyor. Adamın kim tarafından ve hangi nedenle gönderildiğini hâlâ bilmiyoruz. Bir saat daha beklerseniz sizin için okçuyu ve yanıtları elime geçirmiş olurum."</p>

  <p>&nbsp;Amyrlin, içinde hiç neşe olmayan sert bir kahkaha attı. "Bu balığı yakalamak için daha kurnaz bir yem veya daha ince ağlara ihtiyacın olacak, oğlum. Adamı ele geçirdiğinde, gün yola çıkılamayacak kadar ilerlemiş olacak. Öldüğümü gördüğü için sevineceklerin sayısı o kadar fazla ki, bu defakine fazla kafa yoramayacağım. Herhangi bir şey bulursan, hâlâ bana haberlerini iletebilirsin." Gözleri sessiz de olsa, hâlâ insanlarla tıklım tıklım dolu olan, avluya tepeden bakan kulelerde, surlarda ve okçu balkonlarında gezindi. Ok mutlaka bu yerlerin birinden gelmiş olmalıydı. "Bu okçunun Fal Dara'dan çoktan kaçtığını düşünüyorum."</p>

  <p>&nbsp;"Ama, Anne-"</p>

  <p>&nbsp;Tahtırevandaki kadın konuşmanın bittiğini bildiren ani bir el hareketiyle sözünü kesti. Fal Dara Lordu bile Amyrlin Makamı'na fazla ısrar edemezdi. Amyrlin Makamı'nın gözleri, Egwene ve Nynaeve'in üzerinde durdu; Egwene'e kendisi hakkında, sır olarak saklamak istediği her şeyi görürmüş gibi gelen, içe işleyen gözlerdi bunlar. Egwene bir adım geriledi, sonra kendisine hakim olup bunun uygun olup olmadığını merak ederek reverans yaptı; kimse ona Amyrlin Makamı'yla tanışırken uyulması gereken protokolü açıklamamıştı. Nynaeve sırtını dik tuttu ve Amyrlin'in bakışlarına aynen karşılık verdi, ama Egwene'in elini el yordamıyla buldu ve onu Egwene gibi sıkı sıkı tuttu.</p>

  <p>&nbsp;"Demek senin ikili bunlar, Moiraine," dedi Amyrlin. Moiraine başını hafifçe salladı, diğer Aes Sedailer de dönüp Emond Meydanı'ndan gelen iki kadına baktılar. Egwene yutkundu. Hepsi de diğer insanların bilmediği bir şeyleri biliyormuş gibiydi ve onların gerçekte ne yaptığını bilmek de bir işe yaramıyordu. "Evet, ikisinde de berrak birer kıvılcım hissediyorum. Ama bu kıvılcımlar neyi tutuşturacak? Mesele bu, değil mi?"</p>

  <p>&nbsp;Egwene'in ağzı, tozla doluymuş gibi kupkuruydu. Köyündeki marangoz, Padhwin Usta'nın da aletlerine aşağı yukarı Amyrlin'in ikisine baktığı gibi baktığını görmüştü. Buradaki bu, diğeri de şu işe yarıyordu.</p>

  <p>&nbsp;Amyrlin aniden, "Gitme zamanımız geldi. Atlara. Lord Agelmar ile ben hepiniz tatil günündeki çömezler gibi alık alık bakmadan da gerekeni konuşabiliriz. Atlara!"</p>

  <p>&nbsp;Komutu üzerine Muhafızlar ihtiyatı elden bırakmadan bineklerine atladılar ve Leane dışındaki tüm Aes Sedailer tahtırevandan kayarak atlarına ilerlediler. Egwene ile Nynaeve itaat etmek üzere dönerken, Lord Agelmar'ın omuz başında, elinde gümüş bir kadehle bir uşak belirdi. Agelmar onu ağzını memnuniyetsizlikle büzerek aldı.</p>

  <p>&nbsp;"Elimde bu kupayla, Anne, bugün ve her gün hoşçakalman dileğiyle..."</p>

  <p>&nbsp;Bela'ya tırmanan Egwene, söyledikleri bundan başka bir şeyi duymadı. Kaba tüylü katıra bir şaplak atıp eteklerini toparladığında, tahtırevan çoktan açık kapılara yaklaşıyor, atları dizgin veya yönlendirme olmadan yürüyordu. Leane, asasını üzengisine dayamış, atını tahtırevanın yanında sürüyordu. Egwene ile Nynaeve, atlarını Aes Sedailerin geri kalan kısmıyla birlikte getirdiler.</p>

  <p>&nbsp;Geçit resmine şehir sokaklarına dizilmiş kalabalıkların, davulcuların çıkardığı gümbürtü ve borazancıların gürültüsü arasında neredeyse boğulan tezahüratları eşlik etti. Sütunun başını Beyaz Alev'li sancağı dalgalandıran Muhafızlar çekiyor, Aes Sedailerin etrafında at sürerek insan kitlesini uzak tutuyordu; göğüslerine Alev boyanmış okçular ve kargılı askerler düzenli saflar halinde onları izliyordu. Sütun, dolambaçlı bir güzergah izleyerek kasabadan çıkıp yönünü güneye çevirirken trompetler sustu, ancak şehrin içinden gelen tezahürat sesleri hâlâ onları izliyordu. Ağaçlar ve tepeler Fal Dara'nın surları ve kulelerini gözden gizleyene dek Egwene pek çok kez arkaya göz attı.</p>

  <p>&nbsp;Atını onun yanı sıra süren Nynaeve, başını iki yana salladı. "Rand idare edecektir. Yanında Lord Ingtar ile yirmi mızraklı var. Her halükarda, bu konuda yapabileceğin hiçbir şey yok. İkimizin de yapabileceği hiçbir şey yok." Moiraine'den yana bir bakış attı; Aes Sedai'nin şık beyaz kısrağı ile Lan'in uzun, kara aygırı bir tarafta tuhaf bir ikili oluşturuyordu. "Daha değil."</p>

  <p>&nbsp;Sütun ilerlerken, batıya meyletti ve mesafeleri hızla kat etmedi. Yarım zırh giymiş piyadeler bile Shienar tepeleri içinden hızla geçip de aynı tempoyu uzun zaman sürdüremezdi. Yine de ellerinden geldiğince hızlı ilerlemeye çalıştılar.</p>

  <p>&nbsp;Kamplar her gece geç saatte kuruluyor, Amyrlin, içinde ancak ayakta durulabilecek, düz ve beyaz kubbelerden ibaret olan çadırları kurmaya güçbela yetecek ışık kalana dek, durmalarına izin vermiyordu. Aynı Ajah'tan gelen her Aes Sedai ikilisinin bir çadırı varken Amyrlin ile Vakanüvis'in kendilerine ait çadırları vardı. Moiraine kendi çadırını iki Mavi kız kardeşiyle paylaşıyordu. Askerler kendi ordugahlarında yerde uyurken, Muhafızlar da bağlı oldukları Aes Sedailerin çadırlarının yakınında, cüppelerine sarınarak yatıyorlardı. Kızıl kız kardeşlerin paylaştığı çadır Muhafızların yokluğunda tuhaf bir biçimde yalnız görünürken, Yeşillerin çadırında neredeyse şenlikli bir hava vardı. İki Aes Sedai, çoğu zaman karanlık bastıktan sonra uzun süre yanlarında getirdikleri dört Muhafızla sohbet ediyordu.</p>

  <p>&nbsp;Lan bir defasında, Egwene'in Nynaeve ile paylaştığı çadıra gelerek Hikmet'i gecenin içinde biraz uzağa götürdü. Egwene, çadır kapağını yana çekerek onları izledi. Söylediklerini duyamadı, ancak Nynaeve sonunda bir öfke patlamasına kapıldıktan sonra azametli adımlarla dönüp battaniyelerine sarındı ve konuşmayı hepten reddetti. Yüzünü battaniyesinin köşesiyle gizlese de, Egwene, Nynaeve'in yanaklarının ıslak olduğunu düşündü. Lan gitmeden önce, uzun süre karanlıkta durup çadırı izledi. Bundan sonra tekrar gelmedi.</p>

  <p>&nbsp;Moiraine yakınlarına gelmiyor, geçerken sadece başını sallayarak selam veriyordu. Uyanık olduğu saatleri Kızıl kız kardeşler dışındaki diğer Aes Sedailerle konuşarak, atla giderlerken onları tek tek kenara çekerek geçiriyor gibiydi. Amyrlin dinlenmek için çok az mola veriyor, verdiğinde de bunları kısa tutuyordu.</p>

  <p>&nbsp;"Belki de artık bize ayıracak zamanı yoktur," diye gözlemini belirtti Egwene hüzünle. Moiraine, tanıdığı tek Aes Sedai'ydi. Belki de -bunu itiraf etmekten hoşlanmasa da- güvenebileceğinden emin olduğu tek Aes Sedai. "Bizi o buldu ve şimdi Tar Valon yolundayız. Herhalde artık onu meşgul eden başka şeyler var."</p>

  <p>&nbsp;Nynaeve, alçak bir homurtu çıkardı. "Bizimle işinin bittiğine, ancak o öldüğü -ya da biz öldüğümüz- gün inanırım. Tilki gibi kurnazdır o."</p>

  <p>&nbsp;Diğer Aes Sedailer çadırlarına girdi. Fal Dara'nın dışında geçirdikleri ilk gece çadırın perdesi aralandığı ve aklaşan saçları, kara gözlerinde hafif dalgın bir bakış olan, toplu, dikdörtgen suratlı bir Aes Sedai eğilerek çadırlarına girince Egwene'in yüreği ağzına geldi. Kadın çadırın en yüksek noktasında asılı duran lambaya bir göz attı ve alev biraz daha yükseldi. Egwene bir şey hissettiğini, alev daha parlak bir hal alırken Aes Sedai'de bir şey görür gibi olduğunu düşündü. Moiraine ona bir gün -daha fazla eğitim aldığında- başka bir kadının yönlendirişini görebileceğini ve hiçbir şey yapmasa bile yönlendirebilen bir kadını diğerlerinden ayırt edebileceğini söylemişti.</p>

  <p>&nbsp;"Benim adım Verin Mathwin," dedi kadın gülümseyerek. "Siz de Egwene al'Vere ile Nynaeve al'Maera'sınız. Bir zamanlar Manetheren olan İki Nehir'den. Oraların halkı kudretli bir kana sahiptir."</p>

  <p>&nbsp;Ayağa kalkan Egwene ile Nynaeve bakıştılar.</p>

  <p>&nbsp;"Amyrlin Makamı'nın huzuruna mı çağırılıyoruz?" diye sordu Egwene.</p>

  <p>&nbsp;Verin güldü. Aes Sedai'nin burnunda bir mürekkep lekesi vardı. "Ah, hayır, hayır. Amyrlin'in daha çömez bile olmayan iki kadından çok daha önemli işleri var. Gerçi, asla bilemezsin. İkiniz de hatırı sayılır bir potansiyele sahipsiniz, özellikle de sen, Nynaeve. Bir gün..." Durarak burnunu tam mürekkep lekesinin üzerinden parmağıyla ovaladı. "Ama bugün o gün değil. Sana bir ders vermeye geldim, Egwene. Korkarım, gerekenden öteye ilerledin."</p>

  <p>&nbsp;Egwene gerginlikle Nynaeve'e baktı. "Ben ne yaptım? Farkında olduğum bir şey yoktu."</p>

  <p>&nbsp;"Ah, yanlış bir şey değil. Tam olarak değil. Belki biraz tehlikeli, ama tam olarak yanlış sayılmaz." Verin, kendisini çadır beziyle kaplı zemine bırakarak bağdaş kurdu. "İkiniz de oturun. Oturun. Boynumu uzatmaya niyetim yok." Rahat bir konuma gelene kadar yer değiştirdi. "Oturun."</p>

  <p>&nbsp;Egwene, Aes Sedai'nin karşısına bağdaş kurarak oturdu ve Nynaeve'e bakmamak için elinden geleni yaptı. <span class="t11">Suçlu oldu</span><span class="t11">ğ</span><span class="t11">umu ö</span><span class="t11">ğ</span><span class="t11">renene kadar suçlu görünmeye gerek yok. Belki o zaman bile.</span> "Yaptığım, hem tehlikeli olan, hem de tam olarak yanlış olmayan şey nedir?"</p>

  <p>&nbsp;"Eh, Güç'ü yönlendiriyordun, çocuğum."</p>

  <p>&nbsp;Egwene, ağzı açık bakakalmak dışında bir şey yapamadı. Nynaeve, "Bu gülünç. Bunun için değilse Tar Valon'a neden gidiyoruz ki?" diye patladı.</p>

  <p>&nbsp;"Moiraine... demek istediğim... Moiraine bana ders veriyordu," demeyi başardı Egwene.</p>

  <p>&nbsp;Verin, sessiz olmaları için elini kaldırdı ve ikisi de sustular. Unutkan bir hali olabilirdi, ama yine de bir Aes Sedai'ydi. "Çocuğum, Aes Sedailerin bizden biri olmak istediğini söyleyen her kıza nasıl yönlendirildiğini öğrettiğini mi sanıyorsun? Eh, sen herhangi bir kız değilsin sanırım, ama yine de..." Başını ciddiyetle iki yana salladı.</p>

  <p>&nbsp;"O halde bunu neden yaptı?" diye sordu Nynaeve. Kendisine hiç ders verilmemişti ve Egwene bunun Nynaeve'in içine dert olup olmadığından hâlâ emin değildi.</p>

  <p>&nbsp;"Çünkü Egwene daha önce yönlendirmişti," dedi Verin sabırla.</p>

  <p>&nbsp;"Ben... ben de öyle." Nynaeve bundan pek mutlu değil gibiydi.</p>

  <p>&nbsp;"Senin koşulların farklı, çocuğum. Hâlâ hayatta olman, çeşitli buhranlara dayandığını ve bunu tek başına başardığını gösteriyor. Herhalde ne kadar şanslı olduğunu biliyorsundur. Senin yaptığını yapmak zorunda kalan her dört kadından sadece biri sağ kalır. Elbette, yabanıllar." Verin yüzünü buruşturdu. "Affet beni, ancak Beyaz Kule'deki bizler herhangi bir eğitim almaksızın kaba bir denetim -rastlantısal ve senin durumundaki gibi denetim olarak adlandırılmaya ancak yetecek ölçüde, ama yine bir nevi denetim- geliştirmiş kadınlara bu adı veririz. Yabanılların güçlüklerle karşılaştığı doğrudur. Neredeyse her defasında kendilerini yaptıkları şeyin ne olduğunu anlamaktan alıkoyan duvarlar inşa etmişlerdir ve bu duvarlar bilinçli denetimin önüne geçer. Bu duvarların inşa edilecek ne kadar çok zamanı olmuşsa, onları yıkmak o kadar zor olur, gelmiş geçmiş en mahir kız kardeşlerimizden bazıları yabanıldı."</p>

  <p>Nynaeve, sinirli bir tavırla yer değiştirdi ve çıkıp gitmeyi düşünüyormuşcasına girişe baktı.</p>

  <p>"Bütün bunların benimle nasıl bir ilgisi olduğunu anlamıyorum," dedi Egwene.</p>

  <p>Verin onun nereden geldiğini merak ediyormuşçasına göz kırptı. "Seninle mi? Neden olmasın. Senin sorunun tamamen farklı. Aes Sedai olmak isteyen çoğu kız -içinde onların tohumunu taşıyan kızlar bile, tıpkı senin gibi- bundan korkar, hem de fazlasıyla. Kule'ye ulaştıktan sonra bile, hatta neyi nasıl yapacaklarını öğrendikten sonra bile, aylar boyunca bir öndere ihtiyaç duyarlar, bir kız kardeşle, ya da bir Kabul Edilmiş'le birlikte adım adım ilerlerler. Fakat sen değil. Moiraine'nin anlattığına göre, eninde sonunda buna dâhil olacağını, bir sonraki adımının dipsiz bir kuyuya denk gelip gelmeyeceği hakkında hiçbir fikrin olmamasına rağmen karanlığın içinde el yordamıyla yolunu bulabileceğini biliyordun. Oh, burada diğerleri gibi sen de; tek değilsin. Moiraine onlardan biri. Senin ne yaptığını bir kez anladığında, orada bunun için bulunmamasına rağmen sana öğretmeye başlayacaktır. Moiraine bundan sana hiç bahsetmiş miydi?"</p>

  <p>"Asla." Egwene sesinin bu kadar korkutucu olmasını istememişti.</p>

  <p>"O... başka konularla meşguldü." diye yavaşça homurdandı Nynaeve.</p>

  <p>"Pekâlâ, Moiraine bilmeleri gerekmeyen birşeyi asla kimseye anlatmazdı. Bilmek hiçbir gerçek amaca hizmet etmiyorsa, o zaman, bilmemekle eşdeğerdir. Kendi adıma, daima bilmemeyi tercih ederim."</p>

  <p>"Burada hiç var mı? Demek istediğim, bir çukur?"</p>

  <p>"Belli ki çok uzakta değil," dedi Verin, başını eğerek.</p>

  <p>"Fakat sonraki adım?" diye omuzunu silkti.</p>

  <p>"Görüyorsun ya, çocuk, Gerçek Kaynak'a daha fazla dokunmaya çalışırsın, Tek Güç'le daha fazla iletişim kurmaya çalışırsın, bunu yapmak aslında bu kadar kolaydır. Evet, başlangıçta, Kaynak'a uzanırsın ve hiç olmadığı kadar havayı içine çekmekten hoşlanırsın. Ya da aslında saidar'a dokunursun, fakat Tek Güç'ün içine işlediğini hissettiğinde, onunla hiçbir şey yapamayacağını anlarsın. Ya da bir şey yaparsın ve bu her ne tasarlıyorsan o değildir. Bu tehlikedir. Genellikle, rehberlik ve eğitimle -ki kızın kendi korkusu onu yavaşlatır- kazanılan bu yetenekle Kaynak'a dokunabilir ve Güç'le iletişim kurup onu kontrol edebilir. Fakat sen, kimse sana tüm bunları nasıl kontrol edeceğini öğretmeden iletişim kurmaya çalıştın. Biliyorum ki sen çok uzakta olmadığını düşünüyordun ve uzak da değildin, fakat sen daha öte tarafa nasıl koşacağını, ya da yürüyeceğini bilmeden -en azından bazen- tepenin yukarısına koşmayı kendi kendine öğrenen biri gibisin. Eğer geri kalanını öğrenmezsen, kısa süre içinde ya da daha sonrasında düşeceksin. Şimdi, bu zavallı adamlardan biri delirmeden seninle iletişim kurmaya başladığında ne olabileceği hakkında konuşmuyorum; -sen ölmeyeceksin, sana öğreten ve rehberlik eden kız kardeşlerinde- fakat kazayla olabilir, hâlâ anlamıyor musun? Bir anlığına bu belirsizlik Verin'in gözlerinden düştü. Bir anlığına, göründü, Aes Sedai'nin nazarı Egwene'den Nynaeve'ye Amyrlin'inki gibi keskin bir şekilde zühur etti.</p>

  <p>"Senin doğuştan gelen yeteneklerin güçlü, ve daha da güçlenecekler. Kendine, ya da birine, ya da birçok insana zarar vermeden onları kontrol etmeyi öğrenmelisin. Moiraine'nin sana öğretmeye çalıştığı şey buydu. Bu geceden itibaren sana yardım etmeye çalışacağım, ve seni Sheriam'ın çok yetenekli ellerine bırakana kadar bir kız kardeş her gece sana yardım edecek. O, Çırakların Hanımı'dır."</p>

  <p>Egwene düşündü, onun Rand'den haberi olabilir miydi? <span class="t11">Bu mümkün mümkün olamaz. E</span><span class="t11">ğ</span><span class="t11">er</span> <span class="t11">ş</span><span class="t11">üphelenmi</span><span class="t11">ş</span> <span class="t11">olsayd</span><span class="t11">ı</span> <span class="t11">onu Fal Dara'da asla b</span><span class="t11">ı</span><span class="t11">rakmazd</span><span class="t11">ı</span><span class="t11">.</span> Fakat gördüğü şeyin zannettiği şey olmadığından emindi.</p>

  <p>"Teşekkür ederim, Verin Sedai. Deneyeceğim."</p>

  <p>Nynaeve yavaşça ayağa kalktı.</p>

  <p>"Gidip ateşin yanında oturacağım ve siz ikinizi yalnız bırakacağım."</p>

  <p>"Sen kalmalısın," dedi Verin. "Bundan faydalanmalısın. Moiraine'in bana anlattığına göre, bu sadece Kabul Edilme mertebesine yükselmen için küçük bir eğitim olacak."</p>

  <p>Nynaeve başını onaylarcasına sallamadan önce bir anlığına tereddüt etti.</p>

  <p>"Önerin için teşekkür ederim, fakat Tar Valon'a ulaşana kadar beklemeliyim. Egwene, eğer bana ihtiyacın olursa, burada olacağım-"</p>

  <p>"Ne de olsa," diye sözünü kesti Verin, "sen yetişkin bir kadınsın, Nynaeve. Genellikle, genç bir çırak, daha iyi olur. Eğitim şart değil, fakat bir çırak onun anlatmasını bekler, anlatmasını ve soru sormamasını. Aslolan bu eğitim bir kere alındığında belli bir noktaya ulaşılır -yanlış tarafta olduğuna dair bir tereddüt, ya da söylediklerin hakkında bir şüphe duyduğunda, bunun sonuçları korkunç olabilir- fakat en iyisi bu disiplini daima takip etmektir. Öte yandan Kabul edilmişlerin meseleleri sorgulaması, hangi soruları ve ne zaman soracaklarını bilmeleri beklenir. Sen hangisini yeğlerdin?"</p>

  <p>&nbsp;Nynaeve'in eteğini tutan elleri daha da sıkıldı ve kaşlarını çatarak tekrar çadır kapısına baktı. Sonunda şöyle bir başını salladı ve tekrar yere oturdu. "Galiba kalsam iyi olacak," dedi.</p>

  <p>&nbsp;"İyi," dedi Verin. "Şimdi. Bu kısmı sen zaten biliyorsun Egwene, ancak Nynaeve için size adım adım rehberlik edeceğim. Zamanla bu sizin için bir alışkanlık halini alacaktır -hepsini çabucak, daha düşünmeye fırsat bulamadan yapacaksınız- ama şimdi en iyisi yavaş hareket etmek. Lütfen gözlerinizi kapatın. Dikkatinizi dağıtacak bir şey olmazsa başlangıçta gerçekten daha iyi ilerlersiniz." Egwene gözlerini kapadı. Bir duraklama oldu. "Nynaeve," dedi Verin, "lütfen gözlerini kapat. Gerçekten daha iyi ilerleyeceksin." Bir duraklama daha. "Sağ ol, çocuğum. Şimdi, kendinizi vermeniz gerek. Zihninizi düşüncelerden arındırın. Aklınızda tek bir şey var. Bir çiçeğin tomurcuğu. Sadece o. Sadece tomurcuk. Onu her ayrıntısıyla görebiliyorsunuz. Kokusunu alabiliyorsunuz. Onu hissedebiliyorsunuz. Her yapraktaki her damarı, her taçyaprağındaki her kıvrımı. Özsuyunun nabız gibi atışını hissedebiliyorsunuz. Onu hissedin. Onu bilin. O olun. Sizinle tomurcuk aynı şey. Birsiniz. Siz tomurcuksunuz."</p>

  <p>&nbsp;Sesi hipnotize edici yeknesak bir tonda uzayıp gitti, fakat Egwene artık onu gerçekten duymuyordu; bu alıştırmayı daha önce Moiraine'le yapmıştı. Yavaştı, fakat Moiraine alıştırma yaptıkça daha çabuk geleceğini söylemişti. Kendi içinde, al yaprakları sıkı sıkı kapalı bir gül goncasıydı. Ancak aniden başka bir şey ortaya çıktı. Işık. Çiçeğin taçyapraklarına bastıran ışık. Taçyaprakları yavaş yavaş açılarak ışığa doğru döndüler, ışığı emdiler. Gül ile ışık bir oldu. Egwene ile ışık bir oldu. Ufacık bir sızıntının kendi içine işlediğini hissedebiliyordu. Daha fazlasını almak için uzandı, kendini zorladı...</p>

  <p>&nbsp;Bir anda, gül de ışık da gitmişti. Moiraine bunun zorla olmayacağını da söylemişti. İçini çekerek gözlerini açtı. Nynaeve'in yüzünde sert bir bakış vardı. Verin ise her zamanki kadar sakindi.</p>

  <p>&nbsp;"Bunu zorla olduramazsın," diyordu Aes Sedai. "Olmasına vermen gerekiyor. Kontrol etmeden önce Güç'e teslim olman gerekir."</p>

  <p>&nbsp;"Bu tam bir ahmaklık," diye mırıldandı Nynaeve. "Kendimi çiçek gibi hissetmiyorum. Kendimi hissetsem hissetsem, karadiken çalısı gibi hissediyorum. Sanırım ateşin yanında beklesem iyi olacak."</p>

  <p>&nbsp;"Nasıl istersen," dedi Verin. "Çömezlerin basit işler yaptığından bahsetmiş miydim? Bulaşıkları yıkar, yerleri siler, çamaşır yıkar, yemek servisi ve buna benzer her türlü işi yaparlar. Bence bu konuda hizmetkârlar çok daha iyi bir iş çıkarır, ancak bu gibi emeklerin karakter gelişimine yardımcı olduğuna yaygın olarak inanılır. Ah, demek kalıyorsun? İyi. Eh, çocuğum, unutma ki, bir karadiken çalısı bile zaman zaman dikenlerinin arasında beyaz, güzelim çiçekler açar. Teker teker deneyeceğiz. Şimdi, en baştan alalım, Egwene. Gözlerini kapat."</p>

  <p>&nbsp;Verin gitmeden önce birkaç defa Egwene Güç'ün içinden aktığını hissetti, ama hiçbirinde fazla güçlü değildi ve yapabildiği en fazla şey havada çadır kapağını hafifçe kımıldatan bir esinti çıkarmaktı. Hapşırığın bile bundan fazlasını yapabileceğinden emindi. Moiraine'le çalışırken daha başarılı olurdu; hiç değilse bazen. Ona öğretme işini yapanın Moiraine olmasını diliyordu.</p>

  <p>&nbsp;Nynaeve, ufak bir parıltı olsun hissetmediğini söylüyordu. Sonuna geldiğinde gözleri öyle kararlı, ağzı o kadar gergindi ki, Egwene, onun Verin'i mahremiyetine tecavüz eden bir köylü kadını gibi azarlamak üzere olduğundan korktu. Fakat Verin ona bu defa Egwene'siz gözlerini kapatmasını söyledi.</p>

  <p>&nbsp;Egwene oturmuş, esnemelerinin arasında diğer kadınları izliyordu. Gece saat ilerlemiş, çoğunlukla uykuya daldığı saati hayli geçmişti. Nynaeve'in yüzü bir haftalık ölü gibiydi; gözlerini, hiç açmamaya niyetliymiş gibi sıkı sıkı kapamış, boğumları beyaz kesmiş yumruklarını kucağına almıştı. Egwene Hikmet'in öfkesinin boşalmamasını ümit etti, üstelik de bu kadar zaman dayandıktan sonra.</p>

  <p>&nbsp;"İçinden aktığını hisset," diyordu Verin. Sesi değişmedi, ancak aniden gözlerinde bir parıltı belirdi. "Akışı hisset. Güç'ü hisset. Bir Meltem gibi, havadaki usul bir esinti gibi ak." Egwene, oturduğu yerden doğruldu. İçinden Güç'ün aktığını hissettiği zamanlarda, Verin ona böyle yol göstermişti. "Usul bir meltem, havada ufacık bir kımıldanma. Usul."</p>

  <p>&nbsp;Aniden üst üste yığılmış battaniyeler, çıra gibi alev aldı.</p>

  <p>&nbsp;Nynaeve haykırarak gözlerini açtı. Egwene, bağırıp bağırmadığından emin değildi. Tek bildiği, ayağa fırlamış, yanan battaniyeleri çadırı ateşe vermeden önce tekmeleyerek dışarı çıkarmaya çalıştığıydı. İkinci bir tekme atmayı beceremeden alevler kaybolarak yerini kömürleşmiş bir kütleden yükselen ince bir dumana ve yanık yün kokusuna bıraktı.</p>

  <p>&nbsp;"Eh," dedi Verin. "Eh. Yangın söndürmek zorunda kalmayı beklemiyordum. Bayılma bakalım, çocuğum. Zararı yok. Ben hallettim."</p>

  <p>&nbsp;"Ben -ben kızmıştım." Nynaeve kanı çekilmiş yüzündeki titreyen dudaklarının arasından konuşuyordu. "Seni bir meltemden bahsederken, bana ne yapacağımı söylerken duydum ve ateş aniden kafamda belirdi. Ben -ben bir şeyi yakmak istememiştim. Kafamdaki ufacık bir ateşti sadece." Ürperdi.</p>

  <p>&nbsp;"Bu haliyle de ufak bir ateşti galiba." Verin, Nynaeve'in yüzündeki bir bakışla kaybolan bir kahkaha attı. "Sen iyi misin, çocuğum? Hastaysan, ben..." Nynaeve başını iki yana sallayınca, Verin başıyla onayladı. "İhtiyacınız olan şey dinlenmek. İkinizin de. Sizi çok ağır çalıştırdım. Dinlenmeniz gerekiyor. Amyrlin, ilk ışıktan önce hepimizi kaldırıp yola düşürecek." Ayağa kalkarak ayak parmağıyla kömür olmuş battaniyelere dokundu. "Size yeni battaniyeler getirmelerini söyleyeceğim. Umarım biri ikinize de kontrolün ne kadar önemli olduğunu göstermiştir. Aklınızda olanı yapmayı öğrenmeniz gerek, başka hiçbir şeyi değil. Başka birine zarar vermenin yanı sıra, Güç'ten güvenli bir biçimde idare edebileceğiniz kadarından -ve henüz pek fazlasını idare edemezsiniz, ancak zamanla artacaktır- fazlasını çekerseniz, kendinizi yok edebilirsiniz. Ölebilirsiniz. Ya da kendinizi tüketip sahip olduğunuz yeteneği de yok edebilirsiniz." Onlara bıçak sırtında yürüdüklerini söylememiş gibi, neşeyle, "İyi geceler," diye ekledi. Bunu söyledikten sonra da gitti.</p>

  <p>&nbsp;Egwene, kollarım Nynaeve'e sardı ve onu sıkı sıkı kucakladı. "Zararı yok, Nynaeve. Korkmaya hiç gerek yok. Kontrol etmeyi öğrendiğinde-"</p>

  <p>&nbsp;Nynaeve çatlak sesle bir kahkaha attı. "Korkuyor değilim." Tüten battaniyelere yan bir bakış attı ve gözlerini kaçırdı. "Beni korkutmak için ufak bir yangından fazlası gerekir." Ama battaniyelere, bir Muhafız onları almaya ve yenilerini bırakmaya geldiğinde bile bakmadı.</p>

  <p>&nbsp;Verin, söylediği gibi, tekrar gelmedi. Gerçekten de güneye ve batıya doğru yolculuklarına günbegün piyadelerin yürüme hızı elverdiğince devam ederlerken, Verin, Emond Meydanı'ndan gelen iki kadınla Aes Sedailerin geri kalanlarından fazla ilgilenmedi. Aes Sedailer tam olarak hasmane değil, akılları başka şeylerle meşgulmüş gibi, mesafeli ve soğuktular. Onların soğuklukları, Egwene'in huzursuzluğunu artırıyor ve çocukken duyduğu tüm hikâyeleri geri getiriyordu.</p>

  <p>&nbsp;Annesi ona her zaman Aes Sedailer hakkındaki hikâyelerin bir sürü ahmak adamın uydurduğu saçmalıklardan ibaret olduğunu söylerdi, ama ne annesi ne de Emond Meydanı'ndaki kadınlardan biri, Moiraine'in oraya gelmesinden önce bir Aes Sedai'yle tanışmamıştı. Kendisi de Moiraine'le hayli zaman geçirmişti ve Moiraine onun için tüm Aes Sedailerin öykülerdeki gibi olmadığının kanıtıydı. <span class="t11">So</span><span class="t11">ğ</span><span class="t11">uk entrikac</span><span class="t11">ı</span><span class="t11">lar ve merhametsiz yok ediciler. Dünyay</span><span class="t11">ı</span> <span class="t11">K</span><span class="t11">ı</span><span class="t11">ranlar.</span> Artık hiç değilse bunların -Dünyayı Kıranlar'ın-, Efsaneler Çağı'nda böyle bir şey var olduğu zamanki erkek Aes Sedailer olduğunu bilse de, bunun pek yardımı olmuyordu. Bütün Aes Sedailer öykülerdeki gibi değildi, ama hangileri öyleydi ve kaç tanesi?</p>

  <p>&nbsp;Her gece çadıra gelen Aes Sedailer, o kadar karışıktı ki, düşüncelerini açıklığa kavuşturmak yönünde hiçbir yararları olmuyordu. Alviarin, yün ve tütün satın almaya gelmiş bir tacir kadar soğuk ve ciddiydi, Nynaeve'in de dersin bir parçası olmasına şaşıyor, ancak bunu kabulleniyordu, eleştirileri keskin olsa da, her zaman yeniden denemeye hazırdı. Alanna Mosvani gülüyor ve öğretmeye ne kadar zaman harcıyorsa, bir o kadarını da dünyadan ve erkeklerden bahsederek harcıyordu. Ancak Alanna, Rand, Perrin ve Mat'e, Egwene'i rahatsız edecek kadar fazla ilgi gösteriyordu. Özellikle de Rand'a. En kötüsü de aralarında şalını takan tek kişi olan Liandrin'di; diğerlerinin hepsi de Fal Dara'dan ayrılmadan önce şallarını kaldırmıştı. Liandrin şalının Kızıl saçağıyla oynayarak oturuyor ve çok az şey, üstelik gönülsüzce öğretiyordu. Egwene ve Nynaeve'i bir suçla itham edilmişler gibi sorguluyordu ve soruları hep üç delikanlı hakkında oluyordu. Nynaeve onu dışarı atana kadar bunu sürdürdü -Egwene Nynaeve'in bunu neden yaptığından emin değildi- ve o zaman da bir uyarıda bulunarak gitti.</p>

  <p>&nbsp;"Kendinize dikkat edin, kızlarım. Artık köyünüzde değilsiniz. Parmaklarınızı uzattığınız yerlerde artık sizi ısıracak şeyler var."</p>

  <p>&nbsp;Sütun en sonunda, Shienar ile Arafel'in arasındaki sınır boyunca akıp Erinin Nehri'ne karışan Mora'nın kıyısındaki Medo köyüne vardı.</p>

  <p>&nbsp;Egwene, Rand'ı rüyasında görmeye, onun hakkında ve o ile diğerlerinin Valere Borusu'nun peşinden Afet'e gitmek zorunda kalıp kalmadıkları konusunda endişelenmeye başlamasının nedeninin Aes Sedai'nin Rand hakkında sorduğu sorular olduğundan emindi. Rüyalar her zaman kötüydü, ama başta alışılagelmiş türden kâbuslardan ibarettiler. Gece çöktüğünde Medo'ya varmışlar, ancak düşlerin rengi değişmişti.</p>

  <p>&nbsp;"Affedersin, Aes Sedai," diye sordu Egwene ürkekçe, "ama Moiraine Sedai'yi gördün mü?" Narin yapılı Aes Sedai elini sallayarak onu savuşturdu ve meşalelerle aydınlatılmış, kalabalık caddede aceleyle ilerlemeyi sürdürerek birisine atına dikkat etmesi için seslendi. Şalı üzerinde olmamasına rağmen kadın sarı Ajah'tandı. Egwene, kadın hakkında bundan başka bir şey bilmiyordu, adını bile.</p>

  <p>&nbsp;Medo ufak bir köydü -gerçi Egwene, "ufak bir köy" olarak gördüğü yerin Emond Meydanı kadar büyük olduğunu fark ederek hayrete düştü- ve halihazırda sakinlerinden çok yabancının istilası altındaydı. Dar sokakları atlar ve insanlar doldurmuş, yanlarından ne zaman bir Aes Sedai onları görmeden aceleyle geçse, diz çöken köylülerin yanından birbirlerini iterek rıhtıma gidiyorlardı. Her şeyin üzerine meşalelerin keskin aydınlığı düşüyordu. İki dok, Mora Nehri'ne taştan birer parmak gibi uzanmıştı ve ikisinde de birer çift ufak, çift serenli gemi vardı. Ortada atlar bumbalar, urganlar ve göbeklerinin altına serilmiş çadır bezi yardımıyla gemilere bindiriliyordu. Ay ışığıyla yol yol ışıyan nehre doluşmuş -yüksek kenarlı ve tıknaz, serenlerinin üzerinde fanuslu fenerler olan- diğer gemiler önceden yüklenmişti veya yüklenmek için sıralarını bekliyorlardı. Kayıklar, okçuları ve kargılı askerleri taşıyor, adamların dimdik duran kargıları, kayığın suda yüzen dev dikensırtlılara benzemelerine yol açıyordu.</p>

  <p>&nbsp;Egwene Anaiya'yı soldaki güvertede yüklemeye nezaret ederken ve yeterince çabuk hareket etmeyenlerin başına bela olurken buldu. Egwene'e daha önce iki kelimeden fazlasını etmemiş olmasına rağmen, Anaiya diğerlerinden farklı, evindeki kadınlardan biri gibiydi. Egwene onu mutfağında yemek pişirirken hayal edebiliyordu; diğerlerinin hiçbirini böyle görememesine rağmen. "Anaiya Sedai, Moiraine Sedai'yi gördün mü? Onunla konuşman gerekiyor."</p>

  <p>&nbsp;Aes Sedai, yüzünü dalgınca çatarak etrafına bakındı. "Ne? Ah, sen misin, çocuğum. Moiraine gitti. Arkadaşın Nynaeve de çoktan Nehir Kraliçesi'ne bindi. Onu bizzat bir tekneye sepetlemek zorunda kaldım, sensiz gitmeyeceğim diye avazı çıktığı kadar bağırıyordu. Işık adına, amma mücadeleydi! Sen de gemiye binsen iyi olacak. Nehir Kraliçesine giden bir kayık bul. İkiniz Amyrlin Makamı'yla birlikte yolculuk edeceğinizden, gemiye çıktığınızda davranışlarınıza dikkat edin. Rezalet veya sinir krizi olmasın."</p>

  <p>&nbsp;"Moiraine Sedai'nin gemisi hangisi?"</p>

  <p>&nbsp;"Moiraine bir gemide değil, kızım. İki gün önce gitti ve Amyrlin bu yüzden telaş içinde." Anaiya yüzünü buruşturup başını iki yana salladı, ancak dikkati hâlâ büyük ölçüde işçilerdeydi. "Önce Moiraine, Lan ile birlikte sırra kadem basıyor, onun hemen ardından Liandrin, onun peşinden de Verin ortadan kayboluyor, hiçbiri de kimseye tek kelime etmemiş üstelik. Verin Muhafızını bile almamış; Tomas onun için endişelenmekten tırnaklarını yiyip bitirecek." Aes Sedai gökyüzüne baktı. Büyüyen ay önünü kapatan bulutların arasından şavkını saçıyordu. "Yine rüzgârı çağırmak zorunda kalacağız ve Amyrlin bundan da memnun olmayacak. Bir saate kadar Tar Valon yoluna çıkmamızı istediğini ve hiçbir gecikmeye tahammülü olmadığını söylüyor. Onları bir sonraki görüşünde, Moiraine, Liandrin veya Verin'in yerinde olmak istemezdim. <span class="t11">Ke</span><span class="t11">ş</span><span class="t11">ke tekrar çömez olsayd</span><span class="t11">ı</span><span class="t11">k,</span> diyecekler. Neden, çocuğum, mesele nedir?"</p>

  <p>&nbsp;Egwene derin bir nefes aldı. <span class="t11">Moiraine gitmi</span><span class="t11">ş</span> <span class="t11">mi? Birine, bana gülmeyecek birine anlatmam gerek.</span> Anaiya'yı, Emond Meydanı'nda, kızının sorunlarını dinlerken hayal etti; kadın resme uyuyordu. "Anaiya Sedai, Rand'ın başı dertte."</p>

  <p>&nbsp;Anaiya, sorgularcasına ona baktı. "Köyünden gelen o uzun boylu çocuk mu? Onu şimdiden özlemeye mi başladın? Eh, başı dertteyse de buna şaşmam. Onun yaşındaki genç adamlar çoğunlukla öyledir. Gerçi başı beladaymış gibi duran diğeriydi -adı Mat miydi? Pekâlâ, çocuğum, niyetim seninle alay etmek veya işi hafife almak değil. Onunla Lord Ingtar'ın bu zamana kadar Boru'yu geri almış ve Fal Dara'ya dönmüş olması gerekir. Yok bulamadılarsa onun peşinden Afet'in içine girmeleri gerekir. Bu konuda yapacak hiçbir şey yok."</p>

  <p>&nbsp;"Ben -ben onların Afet'te veya Fal Dara'da olduklarını sanmıyorum. Bir rüya gördüm." Bunu yarı kafa tutarak söylemişti. Söylediğinde kulağa aptalca geliyordu, ama düşü öyle gerçek gibiydi ki. Kâbustu, doğru, ama gerçekti. Önce yüzünde bir maske, gözlerinin yerinde de ateş olan bir adam vardı. Maskeye rağmen adamın kendisini gördüğüne şaşırdığını düşünmüştü. Adamın bakışı onu öyle korkutmuştu ki, titremekten kemikleri kırılacak sanmıştı, ama adam aniden ortadan kaybolmuş ve Rand'ı bir cüppeye sarınmış, yerde uyurken görmüştü. Bir kadın başında duruyor, ona bakıyordu. Kadının yüzü gölgedeydi, ama gözleri ay gibi parlıyordu ve Egwene onun kötü olduğunu anlamıştı. Sonra bir ışık çakmış ve ikisi birden ortadan kaybolmuştu. İkisi birden. Ve hepsinin ardında, neredeyse apayrı bir şey gibi, bir tehlike hissi vardı, sanki bir kapan, pek çok dişi olan bir kapan, her şeyden habersiz bir kuzunun üzerinde kapanmak üzereydi. Zaman yavaşlamış gibi, demirden dişlerin birbirine yaklaştığını görebiliyordu. Her düşte olduğu gibi, uyandığında bu da canlılığını yitirmemişti. Ve tehlike ona o kadar güçlü geliyordu ki, hâlâ omzunun ardına bakmak istiyordu -ancak her nasılsa, tehlikenin kendisine değil, Rand'a yönelik olduğunu biliyordu.</p>

  <p>&nbsp;Kadının Moiraine olup olmadığını merak etti ve bu düşünce için kendini payladı. Liandrin bu role daha uygundu. Ya da belki Alanna; o da Rand'la ilgilenmişti.</p>

  <p>&nbsp;Anaiya'ya söylemeye cesaret edemiyordu. Resmi bir tavırla, "Anaiya Sedai, kulağa aptalca geldiğini biliyorum, ama o tehlikede. Büyük bir tehlike. Biliyorum. Bunu hissettim. Hâlâ da hissedebiliyorum."</p>

  <p>&nbsp;Anaiya'nın yüzünde düşünceli bir ifade vardı. "Eh, şimdi," dedi usulca, "bu olasılığı kimsenin aklına getirmediğinden adım gibi eminim. Bir Düşgören olabilirsin. Ufak bir olasılık, çocuğum, ama... Aranızdan böyle biri -ah- dört ya da beş yüzyıldır çıkmadı. Düş görmek de Kehanetle bağlantılıdır. Gerçekten Düş görebiliyorsan, belki Kehanette de bulunabilirsin. Bu Kızılların canını iyice sıkacaktır. Elbette, sadece geç yatmaktan, soğuk yemekten ve Fal Dara'dan ayrılalı beridir bunca zorlu bir yolculuk yapmamızdan kaynaklanan, alelade bir kâbus da olabilir. Senin genç adamını özlemenden de kaynaklanıyor olabilir. Bu çok daha büyük bir olasılık. Evet, evet, çocuğum, anladım. Sen onun için endişeleniyorsun. Rüyan, ne tür bir tehlikenin söz konusu olduğunu gösterdi mi?"</p>

  <p>&nbsp;Egwene başını iki yana salladı. "Öylece ortadan kayboldu, ben de tehlike hissettim. Ve kötülük. O daha kaybolmadan bile hissetmiştim" Ürperdi ve ellerini ovuşturdu. "Hâlâ hissedebiliyorum."</p>

  <p>&nbsp;"Eh, Nehir Kraliçesinde bu konuyu uzun uzadıya konuşuruz. Sen gerçekten bir Düşgören isen, senin Moiraine'in burada olup vermesi gereken eğitimi... Hey, sen, oradaki!" Aes Sedai aniden haykırınca Egwene yerinde zıpladı. Az önce bir şarap fıçısının üzerine oturmuş olan bir adam da zıpladı. "Bu, üzerine oturup dinlenmek değil, gemiye yüklemek için! Gemide konuşuruz, çocuğum! Hayır, seni ahmak! Kendi başına taşıyamazsın! Kendini sakatlamak mı istiyorsun?" Anaiya, geniş adımlarla rıhtıma giderek bahtsız köylüleri Egwene'in yapabileceğini tahmin etmediği kadar haşin bir biçimde haşladı.</p>

  <p>&nbsp;Egwene karanlığın içine, güneye doğru baktı. Orada, bir yerdeydi. Fal Dara'da ya da Afet'te değildi. Egwene bundan emindi. <span class="t11">Dayan, seni yün kafal</span><span class="t11">ı</span> <span class="t11">ahmak. Seni bu i</span><span class="t11">ş</span><span class="t11">ten kurtaramadan ölecek olursan diri diri derini yüzerim.</span> Tar Valon'a giderken onu herhangi bir şeyden nasıl kurtarabileceğini kendine sormak aklına gelmedi.</p>

  <p>&nbsp;Cüppesine sıkı sıkı sarılarak Nehir Kraliçesine giden bir kayık bulmaya çalıştı.</p>

  <p><span class="t12">&nbsp;</span></p>

  <p class="p6"><span class="t1"><img alt="img5.png" src="../Images/img5.png" /></span></p>
</body>
</html>
