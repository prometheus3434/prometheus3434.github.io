<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p5"><span class="t1">&nbsp;</span></p>

  <h1 class="h13"><a id="ncx2195"></a>18. BÖLÜM</h1>

  <p class="p1"><span class="t1"><img alt="img6.png" src="../Images/img6.png" /></span></p>

  <p class="p1"><span class="t13">Beyaz Kule'ye Giderken</span></p>

  <p class="p2">&nbsp;</p>

  <p class="p2">Nehir Kraliçesi, bulutlarla kararmış göklerin altında, yelkenlerini fora etmiş, Beyaz Alev sancağı serene hiddetle çarparken geniş Erinin Nehri'nde hızla ilerlerken Egwene yana yatan güvertede dengesini sağladı. En sonuncuları da Medo'da gemilere biner binmez rüzgâr artmış ve o andan itibaren gece ve gündüz bir an bile kesilmemiş ve gevşememişti. Nehir selle yükselmeye başlamıştı ve hâlâ da yükselmeye devam ediyor, onları ileri doğru sürüklerken gemileri sağa sola savuruyordu. Rüzgâr ve nehir yavaşlamamıştı, hepsi bir araya toplaşmış gemiler de öyle. Nehir Kraliçesi, Amyrlin Makamı'nı taşıyan gemiye yaraşan şekilde en önden gidiyordu.</p>

  <p>&nbsp;Serdümen ayaklarını yere sıkı sıkı basıp açmış, dümen yekesini keyifsizce tutuyor, kendilerini yaptıkları işe veren gemiciler işlerinin peşinde yalınayak koşuyorlardı; gökyüzüne ya da nehre göz attıklarında, alçak sesle mırıldanarak gözlerini uzaklaştırıyorlardı. Bir köy arkalarında gözden kaybolmak üzereydi ve nehir kıyısında bir çocuk koşuyordu; kısa bir mesafedir gemileri kovalanıştı, ama artık onu geride bırakmaktaydılar. O gözden kaybolduğunda Egwene aşağı indi.</p>

  <p>&nbsp;Paylaştıkları ufak kamaranın içinde Nynaeve ona dar yatağının üzerinden öfkeyle bakıyordu. "Tar Valon'a bugün varacağımızı söylüyorlar. Işık bana yardım etsin, ama Tar Valon'da bile olsa ayağımı tekrar toprağa bastığıma memnun olacağım." Gemi, rüzgârın ve akıntının şiddetiyle öne hamle etti ve Nynaeve yutkundu. "Bir daha asla bir tekneye adım atmayacağım," dedi nefes nefese.</p>

  <p>&nbsp;Egwene, üzerinden nehir püskürtüsünü silkeledikten sonra pelerinini kapıdaki bir kancaya astı. Kamara büyük değildi. Teknede, görünüşe göre hiç büyük kamara yoktu, Amyrlin'in kaptandan devraldığı kamara bile, diğerlerinden geniş olmasına rağmen büyük değildi. Duvarlara dayanmış iki yatağı, altındaki raflar ve üstündeki dolaplar sayesinde her şey el altındaydı.</p>

  <p>&nbsp;Dengesini korumak dışında, geminin hareketleri onu Nynaeve'i olduğu gibi rahatsız etmiyordu; Hikmet üçüncü kez kâseyi suratına fırlattığında, Nynaeve'e yemek ikram etmekten vazgeçmişti. "Rand için endişeleniyorum," dedi.</p>

  <p>&nbsp;"Ben hepsi için endişeleniyorum," diye yanıt verdi Nynaeve keyifsizlikle. Bir an geçtikten sonra, "Dün gece bir rüya daha mı gördün? Kalktığından beri gözünü dikip boşluğa bakmandan..." dedi.</p>

  <p>&nbsp;Egwene başıyla onayladı. Nynaeve'den sır saklamak konusunda hiçbir zaman pek başarılı olmamıştı ve rüyaları da saklamaya çalışmamıştı. Nynaeve, Aes Sedailerden birinin ilgilendiğini öğrenene kadar ona ilaç vermeye çalışmıştı; sonra da ona inanmıştı. "Diğerleri gibiydi. Farklı, ama yine de aynı. Rand bir tür tehlikede. Bunu biliyorum. Üstelik de kötüleşiyor. Bir şey yaptı veya bir şey yapacak ve bu şey onu..." Kendini yatağına attı ve diğer kadına doğru değildi. "Keşke buna bir anlam verebilseydim."</p>

  <p>&nbsp;"Yönlendiriyor mu?"</p>

  <p>&nbsp;Egwene elinde olmadan, onları duyabilecek kimse olup olmadığını görmek için etrafına bakındı. Yalnızdılar, kapı da kapalıydı, ama yine de çok alçak sesle konuştu. "Bilmiyorum. Belki." Bir Aes Sedai'nin ne yapabileceğini bilmenin imkânı yoktu -güçleri hakkında anlatılan her öyküye inanacak kadar fazla şey görmüştü- ve birinin onlara kulak misafiri olması riskine atılmayacaktı. <span class="t11">Rand'</span><span class="t11">ı</span> <span class="t11">tehlikeye atmam. Do</span><span class="t11">ğ</span><span class="t11">ru olan</span><span class="t11">ı</span> <span class="t11">yapacak olsam, onlara söylerdim, ama Moiraine bilmesine ra</span><span class="t11">ğ</span><span class="t11">men bir</span> <span class="t11">ş</span><span class="t11">ey söylemedi. Üstelik söz konusu olan ki</span><span class="t11">ş</span><span class="t11">i Rand. Yapamam.</span> "Ne yapacağımı bilmiyorum."</p>

  <p>&nbsp;"Anaiya bu düşler hakkında başka bir şey söyledi mi?" Nynaeve, ikisi baş başa da olsalar saygı belirten Sedai ekini eklememeye özen gösteriyordu. Aes Sedailerin çoğu bunu umursamıyor görünüyordu, ama bu alışkanlığı birkaç tuhaf, birkaç da sert bakışla karşılaşmasına neden olmuştu; ne de olsa Beyaz Kule'de eğitim görecekti.</p>

  <p>&nbsp;Egwene, "'<span class="t11">Çark istedi</span><span class="t11">ğ</span><span class="t11">i gibi dokur,</span>'" diye Anaiya'dan alıntı yaptı. "'<span class="t11">Delikanl</span><span class="t11">ı</span> <span class="t11">uzakta, çocu</span><span class="t11">ğ</span><span class="t11">um ve daha fazla bilgi edinene kadar yapabilece</span><span class="t11">ğ</span><span class="t11">imiz hiçbir</span> <span class="t11">ş</span><span class="t11">ey yok. Beyaz Kule'ye vard</span><span class="t11">ığı</span><span class="t11">m</span><span class="t11">ı</span><span class="t11">zda senin s</span><span class="t11">ı</span><span class="t11">nanmanla bizzat ben ilgilenece</span><span class="t11">ğ</span><span class="t11">im.</span>' Aaah! Bu düşlerde bir şey olduğunu biliyor. Bildiğini görebiliyorum. Kadını seviyorum, Nynaeve; sevmiyor değilim. Ama bana bilmek istediğim şeyi söylemiyor. Ben de ona her şeyi söyleyemiyorum. Belki söyleyebilsem..."</p>

  <p>&nbsp;"Yine maskeli adam mı?"</p>

  <p>&nbsp;Egwene başıyla onayladı. Nedense, Anaiya'ya ondan bahsetmemenin daha iyi olduğundan emindi. Bunun nedenini tahmin edemiyordu, ama emindi. Gözleri ateş olan adam, üç kez, Rand'ın tehlikede olduğuna onu inandıran bir rüyanın içinde yer almıştı. Yüzünde her zaman bir maske vardı; Egwene bazen gözlerini görebiliyor, bazen de olmaları gereken yerde sadece ateş görüyordu. "Bana güldü. O kadar... Nefret doluydu ki... Sanki ayağıyla itip yolundan çekmek zorunda kalacağı bir köpek yavrusuymuşum gibi. Bu beni korkutuyor. O beni korkutuyor."</p>

  <p>&nbsp;"Bunun diğer rüyalarla, Rand'la ilgili olduğuna emin misin? Bazen bir rüya sadece bir rüyadır."</p>

  <p>&nbsp;Egwene ellerini havaya kaldırdı. "Bazen de, Nynaeve, aynı Anaiya Sedai gibi konuşuyorsun!" Unvana özel bir vurgu yaptı ve Nynaeve'in yüzünü buruşturduğunu görerek memnun oldu.</p>

  <p>&nbsp;"Bu yataktan bir çıkarsam, Egwene-"</p>

  <p>&nbsp;Kapı çalındığında, Nynaeve'in lafları ağzında kaldı. Egwene daha konuşmaya veya hareket etmeye fırsat bulamadan içeri bizzat Amyrlin girerek kapıyı arkasından kapadı. Şaşırtıcı bir biçimde, tek başınaydı; kamarasından nadiren çıkıyor, çıktığında da yanında Leane ve belki Aes Sedailerden biri daha oluyordu.</p>

  <p>&nbsp;Egwene ayağa fırladı. Oda, üçü içerideyken biraz kalabalık olmuştu.</p>

  <p>&nbsp;"İkiniz de iyi misiniz?" dedi Amyrlin neşeyle. Başını Nynaeve'den yana eğdi. "Herhalde iyi yemek de yiyorsunuzdur. Keyfiniz de yerindedir, öyle mi?"</p>

  <p>&nbsp;Nynaeve sırtını duvara vererek oturmaya çabaladı. "Keyfim yerinde, teşekkür ederim."</p>

  <p>&nbsp;"Onur duyduk, Anne," diye başladı Egwene, ama Amyrlin elini sallayarak onu susturdu.</p>

  <p>&nbsp;"Tekrar suyun üzerinde olmak iyi, ama bir süre sonra yapacak hiçbir şey olmayınca değirmen göleti kadar sıkıcı oluyor." Gemi yalpa vurdu ve fark etmemiş gibi dengesini yeniden kurdu. "Bugünkü dersinizi ben vereceğim." Egwene'in yatağının ucuna bağdaş kurdu. "Otur, çocuğum."</p>

  <p>&nbsp;Egwene oturdu, ama Nynaeve kendini ayağa kalkmaya zorladı. "Güverteye gideceğim, sanırım."</p>

  <p>&nbsp;"Otur, derim!" Amyrlin'in sesi bir kırbaç gibi sakladı, ama Nynaeve ayağa kalkmaya ve sallanmaya devam ediyordu. Hâlâ iki eli de yatağın üzerindeydi, ama neredeyse doğrulmuştu. Egwene düştüğü zaman onu yakalamaya hazırlandı.</p>

  <p>&nbsp;Nynaeve gözlerini kapatarak kendini gerisingeri yatağın üzerine bıraktı. "Belki de kalırım. Orası şüphesiz rüzgârlıdır."</p>

  <p>&nbsp;Amyrlin bir kahkaha attı. "Bana boğazına kılçık kaçmış balıkçı kuşu kadar asabi olduğunu söylemişlerdi. Bazıları, çocuğum, yaşına başına bakmadan bir süre çömezlik yapmanın iyi olacağını söylüyor. Ben de diyorum ki, duyduğum kadar yetenekliysen, Kabuledilmişlerden biri olmaya hakkın var." Bir kahkaha daha attı. "Her zaman insanlara hak ettikleri şeyin verilmesinden yanayım. Evet. Beyaz Kule'ye ulaştığında çok şey öğreneceğine inanıyorum."</p>

  <p>&nbsp;"Muhafızlardan birinin bana kılıç kullanmayı öğretmesini tercih ederim," diye homurdandı Nynaeve. Elinde olmadan yutkundu ve gözlerini açtı. "Onu üzerinde kullanmak istediğim biri var." Egwene ona keskin bir bakış attı; Nynaeve Amyrlin'i mi kastediyordu -bu aptalca, üstelik de tehlikeliydi- yoksa Lan'i mı? Lan'in adı ne zaman geçse Egwene'i tersliyordu.</p>

  <p>&nbsp;"Bir kılıç mı?" dedi Amyrlin. "Kılıçların fazla işe yaradığına hiçbir zaman inanmadım -onları kullanma hünerine sahip bile olsan, çocuğum, her zaman senin kadar hünere ve senden çok daha fazla güce sahip erkekler bulunur- ama istediğin bir kılıçsa..." Elini kaldırdı -Egwene'in soluğu kesildi, Nynaeve'in gözleri bile yuvalarından fırladı- ve içinde bir kılıç vardı! Bıçağı ve kabzası tuhaf bir mavimsi beyaz renkteydi ve nedense... soğuk görünüyordu. "Havadan yapılmıştır, çocuğum, Hava ile. Çelik kılıçların çoğu kadar, bazılarından daha iyidir, ama yine de pek işe yaramaz." Kılıç bir meyve bıçağına dönüştü. Hiç kısalma olmamıştı; önce bir şey, sonra da başka bir şey olmuştu. "Öte yandan bu, yararlı bir şeydir." Meyve bıçağı çözülerek sise dönüştü, sis de silinerek kayboldu. Amyrlin boş elini tekrar kucağına koydu. "Ama ikisi de, değmeyecek kadar fazla çaba gerektirir. Yanında iri bir bıçak taşımak daha iyi, daha kolaydır. Yeteneğini nasıl kullanacağın kadar, ne zaman kullanacağını ve işleri diğer herhangi bir kadın gibi yapmanın ne zaman daha iyi olduğunu öğrenmen gerekiyor. Bırak balık temizlemek için gereken bıçakları bir demirci yapsın. Tek Güç'ü çok sık ve özgürce kullanırsan onu fazlasıyla sevmeye başlayabilirsin. O yolda tehlike yatar. Daha fazlasını istemeye başlar ve er ya da geç başa çıkmayı öğrendiğinden daha çoğunu çekme tehlikesiyle karşı karşıya kalırsın. Bu da seni eriyen bir mum gibi yakarak tüketebilir veya-"</p>

  <p>&nbsp;"Bütün bunları öğrenmem gerekiyorsa," diye sözünü kesti Nynaeve soğuk bir tavırla, "yararlı bir şey öğrensem daha iyi olacak. Tüm bunlar -bu... '<span class="t11">Havay</span><span class="t11">ı</span> <span class="t11">k</span><span class="t11">ı</span><span class="t11">m</span><span class="t11">ı</span><span class="t11">ldat, Nynaeve. Mumu yak, Nynaeve.</span> <span class="t11">Ş</span><span class="t11">imdi söndür. Yeniden yak</span>' demeler. Pöh!"</p>

  <p>&nbsp;Egwene bir an gözlerini kapadı. <span class="t11">Lütfen, Nynaeve. Lütfen sinirine hakim ol.</span> Bunu yüksek sesle söylememek için dudağını ısırdı.</p>

  <p>&nbsp;Amyrlin bir an konuşmadı. "Faydalı," dedi nihayet. "Faydalı bir şey. Bir kılıç istiyordun. Diyelim ki, bir adam kılıçla üzerime geldi. Ne yapardım? Faydalı bir şey yapacağıma emin olabilirsin. Sanırım bunu."</p>

  <p>&nbsp;Egwene bir an, yatağının diğer ucundaki kadının etrafında bir hare gördüğünü sandı. Sonra hava koyulaşır gibi oldu; Egwene herhangi bir değişiklik görmese de, kesinlikle hissedebiliyordu. Kolunu kaldırmaya çalıştı; boynuna kadar koyu bir jöleye batmış olsa, yerinden ancak bu kadar oynardı.</p>

  <p>&nbsp;"Bırak beni!" diye gıcırdadı Nynaeve. Gözleri çakmak çakmaktı ve kafası ani hareketlerle sağa sola sallanıyordu, fakat bedeninin geri kalanı bir heykel kadar hareketsizdi. Egwene, tutulan tek kişinin kendisi olmadığını anladı. "Bırak beni!"</p>

  <p>&nbsp;"Sence de faydalı, değil mi? Üstelik de sadece Hava." Amyrlin sohbet eder gibi bir ses tonuyla, hep birlikte çay içip gevezelik ediyorlarmış gibi konuşuyordu. "Kasları ve kılıcıyla koskoca bir adam, fakat kılıcının, göğsündeki kıllardan fazla faydası yok ona."</p>

  <p>&nbsp;"Beni bırak, diyorum sana!"</p>

  <p>&nbsp;"Durduğu yerden hoşlanmazsam da, onu havaya kaldırabilirim." Nynaeve hâlâ oturur konumda, ağır ağır, neredeyse kafası tavana değene kadar yükselirken öfkeyle acı acı bağırdı. Amyrlin gülümsedi. "Sık sık keşke bunu uçmak için kullanabilseydim, derim. Kayıtlar, Aes Sedailerin Efsaneler Çağı'nda uçabildiğini söylüyor, ama bunu tam olarak nasıl yaptıkları konusuna bir açıklık getirmiyor. Fakat bu yolla değil. Böyle işlemez. Elinle uzanıp kendi ağırlığın kadar bir sandığı kaldırabilirsin; güçlü görünüyorsun. Ama kendini nasıl tutarsan tut, kaldıramazsın."</p>

  <p>&nbsp;Nynaeve'in kafası öfkeyle sağa sola sallanıyordu, ama başka tek bir kası bile seğirmiyordu. "Işık seni kavursun, beni bırak!"</p>

  <p>&nbsp;Egwene zorlukla yutkundu ve kendisinin de havaya kaldırılmamasını ümit etti.</p>

  <p>&nbsp;"Demek ki," diye devam etti Amyrlin, "iri, kıllı bir adam vesaire. O bana hiçbir şey yapamazken, ben ona istediğim her şeyi yapabilirim. Eh, istesem" -gözlerini Nynaeve'den ayırmadan öne eğildi; gülümsemesi birden hiç de dostane görünmemeye başlamıştı- "onu tepetaklak çevirip poposuna vurabilirim. Şöyle-" Amyrlin birdenbire öyle bir hızla geriye doğru uçtu ki, kafası duvara çarpıp sekti ve bir şey ona baskı uyguluyormuş gibi, öylece kaldı.</p>

  <p>&nbsp;Egwene'in ağzı kupkuruydu, olanlara bakakalmıştı. <span class="t11">Bu gerçek olamaz, olamaz.</span></p>

  <p>&nbsp;"Haklıymışlar," dedi Amyrlin. Sesi gergin çıkıyordu, nefes almakta zorlanıyor gibiydi. "Çabuk öğrendiğini söylemişlerdi. Seni yapabileceklerinin merkezine ulaştırmak için, öfkeni alevlendirmek gerektiğini de söylemişlerdi." Güçlükle bir nefes aldı. "Birbirimizi aynı anda özgür bırakalım mı, çocuğum?"</p>

  <p>&nbsp;Gözleri alev alev yanarak havada asılı duran Nynaeve, "Beni şu an bırak, yoksa-" dedi. Aniden yüzüne bir hayret ifadesi, yitik bir bakış geldi. Ağzı sessizce çalışıyordu.</p>

  <p>&nbsp;Amyrlin omuzlarını oynatarak doğrulup oturdu. "Daha her şeyi bilmiyorsun, değil mi, çocuğum? Bilinecek her şeyin yüzde birini bile bilmiyorsun. Gerçek Kaynakla olan bağlantını kesebileceğimi sanmıyordun, değil mi? Hâlâ orada olduğunu hissedebiliyorsun, ama bir balık aya ne kadar dokunabilirse, sen de o kadar dokunabilirsin ona. Tam bir kız kardeşlik mertebesine yükselecek kadarını öğrendiğinde, hiçbir kadın tek başına bunu sana yapamayacak. Ne kadar güçlenirsen, sana iradene aykırı bir biçimde siper olmak için o kadar çok Aes Sedai gerekecek. Sence şimdi öğrenmek istiyor musun?" Nynaeve ağzını ince bir hat oluşturacak şekilde sıkı sıkı kapadı ve kadının gözlerinin içine sertçe baktı. Amyrlin içini çekti. "Bir zerre olsun daha az potansiyelin olsaydı, çocuğum, seni Çömezlerin Sorumlusu'na gönderir ve hayatının geri kalanı boyunca seni orada tutardım. Ama hak ettiğini alacaksın."</p>

  <p>&nbsp;Nynaeve'in gözleri faltaşı gibi açıldı ve düşerek koca bir gümbürtüyle yatağa çarpmadan önce haykıracak fırsatı ancak buldu. Egwene yüzünü buruşturdu; şilteler ince, altındaki tahta da sertti. Nynaeve oturduğu yerde azıcık yer değiştirirken yüzündeki donmuş ifade değişmedi.</p>

  <p>&nbsp;"Ve şimdi," dedi Amyrlin kararlı bir sesle, "daha fazla tatbikat istemiyorsan, dersinize geçelim. Dersinize devam edelim, de denebilir."</p>

  <p>&nbsp;"Anne?" dedi Egwene cılız bir sesle. Hâlâ çenesinin altındaki tek bir kası bile oynatamıyordu.</p>

  <p>&nbsp;Amyrlin, ona soran bakışlarla baktıktan sonra gülümsedi. "Ah, kusuruma bakma, çocuğum. Dikkatim arkadaşındaydı, korkarım." Egwene aniden hareket edebilir olmuştu; kollarını, sırf kendisini bunu yapabildiğine ikna etmek için kaldırdı. "İkiniz de öğrenmeye hazır mısınız?"</p>

  <p>&nbsp;"Evet, Anne," dedi Egwene çabucak.</p>

  <p>&nbsp;Amyrlin bir kaşını kaldırarak Nynaeve'e baktı.</p>

  <p>&nbsp;Bir an sonra Nynaeve gergin bir sesle, "Evet, Anne," dedi.</p>

  <p>&nbsp;Egwene ferahlayarak içini çekti.</p>

  <p>&nbsp;"İyi. Şimdi. Zihninizi bir tomurcuk dışında tüm düşüncelerden arındırın."</p>

  <p>&nbsp;Amyrlin gittiğinde Egwene terliyordu. Diğer Aes Sedailerden bazılarının da sert eğitmenler olduğunu düşünmüştü, ama o gülümseyen, içten bir yüze sahip bu kadın, tatlı dille en son çaba zerresini de ortaya çıkarıyor, onu alıyor ve geride hiçbir şey kalmadığında, içine uzanıp onu çekiyor gibiydi. Ders yine de iyi gitmişti. Kapı Amyrlin'in ardından kapanırken, Egwene bir elini kaldırdı; başparmağının kıl kadar bir mesafe üstünde minicik bir alev oluştu, sonra bir parmaktan diğerine dans ederek geçti. Bunu, yanında bir öğretmen -en azından Kabuledilmişlerden biri- olmadan yapmaması gerekirdi, ama gösterdiği ilerlemeden o kadar heyecanlanmıştı ki, buna kulak asacak durumda değildi.</p>

  <p>&nbsp;Nynaeve ayağa fırladı ve yastığını, kapanan kapıya fırlattı, "o -o rezil, aşağılık, sefil- cadaloz! Işık kavursun onu! Onu balıklara yedirmek isterdim. Ona, onu hayatının sonuna kadar yeşile çevirecek şeyler içirmek isterdim. Annem olacak yaşta da olsa, umurumda değil, Emond Meydanı'nda olsaydı, rahat oturamazdı bir an..." Dişleri öyle yüksek bir sesle gıcırdadı ki, Egwene zıpladı.</p>

  <p>&nbsp;Egwene, alevin sönmesine izin vererek ellerini kucağına koydu. Nynaeve'in gözüne ilişmeden odadan çıkmanın bir yolunu düşünebilmeyi diliyordu.</p>

  <p>&nbsp;Ders Nynaeve için iyi geçmemişti, zira Amyrlin gidene kadar öfkesini kontrol altında tutmuştu. Öfkeli olmadığı zamanlarda asla fazla bir şey yapamıyor, böyle zamanlardaysa her şey patlayarak içinden çıkıyordu. Başarısızlık üzerine başarısızlık gelince, Amyrlin onu yine öfkelendirmek için elinden geleni yapmıştı. Egwene, Nynaeve'in kendisinin de orada olup, olan biteni görmüş ve duymuş olduğunu unutabilmesini isterdi.</p>

  <p>&nbsp;Nynaeve kaskatı bir halde yatağına yürüdü ve sıktığı yumruğunu yan tarafından ayırmadan durup gözlerini arkasındaki duvara dikti. Egwene özlemle kapıya doğru baktı.</p>

  <p>&nbsp;"Senin hatan değildi," dedi Nynaeve ve Egwene irkildi.</p>

  <p>&nbsp;"Nynaeve! Ben-,"</p>

  <p>&nbsp;Nynaeve dönüp ona baktı. "Senin hatan değildi," diye yinelerken sesi buna ikna olmamış gibi çıkıyordu. "Ama tek bir kelime bile edersen, ben -ben..."</p>

  <p>&nbsp;"Tek kelime bile etmem," dedi Egwene aceleyle. "Üzerine tek kelime edecek bir şey hatırlamıyorum bile."</p>

  <p>&nbsp;Nynaeve ona bir an daha baktıktan sonra başıyla onayladı. Aniden yüzünü buruşturdu. "Işık adına, hiçbir şeyin tadının çiğ koyun-dili kökünden beter olduğunu sanmazdım. Gelecek defa ahmaklık ettiğinde bunu aklımda tutacağım; bu yüzden ayağını denk al."</p>

  <p>&nbsp;Egwene yüzünü buruşturdu. Amyrlin'in Nynaeve'i sinirlendirmek için yaptığı ilk şey bu olmuştu. Yağ gibi ıslak ıslak parlayan ve berbat kokan bir şeyden, koyu renkli bir damla aniden ortaya çıkmış ve Amyrlin Nynaeve'i Güç kullanarak tutarken zorla Hikmet'in ağzına sokulmuştu. Amyrlin yutmasını sağlamak için Nynaeve'in burnunu bile tutmuştu. Ve Nynaeve bir şeyin yapıldığını bir kez görürse, onu hatırlardı. Egwene aklına koyması durumunda, onu durdurmanın herhangi bir yolu olduğunu sanmıyordu; kendisinin bir alevi dans ettirmekte gösterdiği tüm başarıya rağmen, o Amyrlin'i bir duvara asla yapıştıramazdı. "Hiç değilse seni artık deniz tutmayacak."</p>

  <p>&nbsp;Nynaeve önce bir homurtu, ardından da kısa, keskin bir kahkaha koyverdi. "Midem bulanamayacak kadar öfkeliyim." Bir neşesiz kahkaha daha atarak başını iki yana salladı. "Işık adına, bir budak deliğinden geri geri sürüklenmiş gibi hissediyorum. Çömez eğitimi bunun gibi bir şeyse, insanı çabuk öğrenmeye sevk eder."</p>

  <p>&nbsp;Egwene dizlerine bakarak kaşlarını çattı. Nynaeve'le kıyaslandığında Amyrlin onu sadece tatlı dille ikna etmiş, başarılarına gülümsemiş, başarısızlıklarına anlayış göstermiş, sonra onu yine tatlılıkla ikna etmişti. Ama Aes Sedailerin tümü Beyaz Kule'de işlerin farklı olacağını söylüyordu; nasıl olduğunu söylemeseler de daha zor olacağını belirtiyorlardı. Nynaeve'le aynı şeyleri yaşamak zorunda kalsa buna dayanabileceğini sanmıyordu.</p>

  <p>&nbsp;Geminin hareketinde bir değişiklik oldu. Yalpalama hareketi durdu ve kafalarının üzerindeki güvertede ayak seslerinin gümbürtüsü duyuldu. Bir adam, Egwene'in tam olarak ayırt edemediği bir şeyi bağırarak söyledi.</p>

  <p>&nbsp;Egwene başını kaldırıp Nynaeve'e baktı. "Sence... Tar Valon mu?"</p>

  <p>&nbsp;Nynaeve, "Öğrenmenin tek bir yolu var," diye yanıt verdi ve kararlılıkla pelerinini çivisinden aldı.</p>

  <p>&nbsp;Güverteye ulaştıklarında, denizciler dört bir yana koşturuyor, urganlara asılıyor, yelkenleri kısaltıyor, uzun boyna küreklerini hazır ediyordu. Rüzgâr artık dinerek bir melteme dönüşmüştü ve bulutlar dağılıyordu.</p>

  <p>&nbsp;Egwene küpeşteye koştu. "Öyle! Tar Valon!" Nynaeve ifadesiz bir yüzle ona katıldı.</p>

  <p>&nbsp;Ada o kadar büyüktü ki, bir kara parçasından çok ikiye bölünmüş bir ırmağı andırıyordu. İki kıyıdan adaya kavis çizerek uzanan köprüler, dantelden örülmüş gibiydi. Şehrin duvarları, Tar Valon'un Işıldayan Duvarları, bulutların arasından süzülen güneş ışığında beyaz renkte ışıldıyordu. Batı kıyısında da, kopuk tepesinden ince bir duman tutamı yükselen, düz topraklar ve engebeli tepelerin arasında tek başına duran bir dağ, Ejderdağı göğe kapkara yükseliyordu. <span class="t11">Ejder'in öldü</span><span class="t11">ğ</span><span class="t11">ü yer, Ejderda</span><span class="t11">ğı</span><span class="t11">. Ejder'in ölümüyle olu</span><span class="t11">ş</span><span class="t11">an Ejderda</span><span class="t11">ğı</span><span class="t11">.</span></p>

  <p>&nbsp;Egwene dağa bakınca aklına Rand'ın gelmiyor olmasını diliyordu. <span class="t11">Yönlendiren bir erkek. I</span><span class="t11">ş</span><span class="t11">ı</span><span class="t11">k, yard</span><span class="t11">ı</span><span class="t11">m et ona.</span></p>

  <p>&nbsp;Nehir Kraliçesi, nehre sokulan uzun, dairesel bir duvar içinde geniş bir açıklıktan geçti. İçeride, tek bir uzun rıhtım yuvarlak bir limanı sarıyordu. Denizciler son yelkenleri de sardılar ve gemiyi rıhtıma kıç tarafından yanaştırmak için sadece boyna küreklerini kullandılar. Uzun rıhtım boyunca, nehri izleyerek gelen diğer gemiler artık oraya önceden gelmiş gemilerin arasındaki palamar yerlerine sığınıyordu. Beyaz Alev sancağını gören işçiler zaten işlek olan rıhtımda koşuşturmaya başladılar.</p>

  <p>&nbsp;Amyrlin, sahil hatları bağlanmadan önce güverteye çıktı, ama rıhtım işçileri o ortaya çıkar çıkmaz gemiye bir iskele tahtası attılar. Leane de yanında yürüyor, bir elinde ucu alevli asasını tutuyordu; gemideki diğer Aes Sedailer ise onların ardından kıyıya çıktılar. Hiçbiri Egwene ve Nynaeve'e gözucuyla bile bakmadı. Rıhtımda Amyrlin'i bir heyet karşıladı -resmi tavırlarla eğilerek selam veren, şallarına bürünmüş, Amyrlin'in yüzüğünü öpen Aes Sedailer. Rıhtım, gemilerin yüklerinin boşaltılması ve Amyrlin'in gelişi yüzünden ana-baba günüydü; gemilerden inen askerler saflarını oluşturuyor, adamlar yükler için vinç kolları kuruyor, borazanlar duvarlardan yankılanarak olup biteni izleyenlerin tezahüratlarıyla yarışıyordu.</p>

  <p>&nbsp;Nynaeve, yüksek sesle homurdandı. "Görünüşe göre bizi unuttular. Haydi gel. Kendi başımızın çaresine bakalım."</p>

  <p>&nbsp;Egwene, karşılaştığı ilk Tar Valon manzarasını bırakmaya gönüllü değildi, ama Nynaeve'in peşinden eşyalarını almak üzere aşağıya indi. Kollarının arasındaki çıkınlarla tekrar üst tarafa geldiklerinde askerler ve borazanlar gitmişti -Aes Sedailer de öyle. Adamlar lombar ağızlarını kapatıyor ve urganları muhafazalarına indiriyordu.</p>

  <p>&nbsp;Güvertede, Nynaeve kolsuz, kaba saba bir kahverengi gömlek giymiş kapı gibi bir adam olan bir rıhtım işçisinin koluna yapıştı. "Atlarımız," diye başladı.</p>

  <p>&nbsp;Adam kolunu çekip kurtararak, "Meşgulüm," diye homurdandı. "Atların hepsi de Beyaz Kule'ye götürülecek." Onları baştan ayağa süzdü. "Kule'yle işiniz varsa, en iyisi kendi kendinize gidin. Aes Sedai yeni gelenlerin geç kalmasına hoşgörü göstermez." Bir ambardan çıkarılan balyayla boğuşan bir başka adam ona seslenince adam kadınları arkasına bile bakmadan orada bıraktı.</p>

  <p>&nbsp;Egwene ile Nynaeve bakıştılar. Anlaşılan, gerçekten tek başlarına kalmışlardı.</p>

  <p>&nbsp;Nynaeve, yüzünde gaddar bir azimle ve azametli adımlarla gemiden indi, ama Egwene iskele tahtasından mahzun bir tavırla indi ve rıhtımın üzerinde asılı duran katranlı kokunun içinden geçti. Bizi burada istedikleri hakkında bir araba laf etmişlerdi, oysa şimdi umurlarında değil gibi.</p>

  <p>&nbsp;Rıhtımdan uzanan geniş basamaklar, koyu kızıl taştan geniş bir kemere çıkıyordu. Buraya ulaşınca Egwene ile Nynaeve durup baktılar.</p>

  <p>&nbsp;Her bina bir sarayı andırıyordu, ancak kemere bu kadar yakın olanların çoğu, kapıların üzerindeki tabelalara bakılırsa, hanlar ve dükkânlar vardı. Dört bir yanda gösterişli taş işlemeler vardı ve bir yapının çizgileri yanındaki yapıyı tamamlayacak ve daha güzel gösterecek şekilde tasarlandığından gözü, her şey tek ve dev bir tasarımın bir parçasıymışcasına ileri doğru yönlendiriyordu. Bazı yapılar kırılan dev dalgalara, muazzam deniz kabuklarına veya süslü, rüzgârla şekillenmiş yarlara benziyordu. Kemerin hemen üstünde, içinde bir çeşme ve ağaçlar olan, dev bir meydan vardı ve daha ilerde başka bir meydan görebiliyordu. Uzun ve zarif kuleler her şeyin üzerinde, göğe yükseliyordu; bazılarının arasında, uzayıp giden köprüler vardı. Hepsinin üzerinde, diğerlerinin tümünden geniş, Parlak Duvarlar'ın kendisi kadar beyaz, tek bir kule vardı.</p>

  <p>&nbsp;"İlk bakışta insanın nefesini keser," dedi arkalarından bir kadın sesi. "Aslında ilk bakışın onda birinde. Ve yüzde birinde."</p>

  <p>&nbsp;Egwene döndü. Kadın Aes Sedai'ydi; kadının şal giymemesine rağmen, Egwene buna emindi. Başka kimsede o yaşı belirsiz görünüm olmazdı; üstelik tavrında bunu teyit eden bir kendine güven vardı. Eline bakıldığında kendi kuyruğunu ısıran yılan şeklindeki altın yüzük görülebiliyordu. Aes Sedai hafif tombuldu, sıcak bir gülümsemesi vardı ve Egwene'in gördüğü en tuhaf görünümlü kadınlardan biriydi. Tombulluğu, belirgin elmacık kemiklerini saklayamıyordu, gözlerinde bir eğiklik vardı ve berrak, donuk bir gri renkteydiler; saçları ise neredeyse ateş rengindeydi. Egwene kadının saçlarına, hafif eğik gözlerine gözleri dışarı fırlayarak bakmaktan kendisini son anda alıkoydu.</p>

  <p>&nbsp;"Elbette Ogierler tarafından inşa edilmiş," diye devam etti Aes Sedai, "ve bazılarının dediğine göre, çıkardıkları en iyi işmiş. Kırılış'tan sonra inşa edilen ilk şehirlerden biri. O günlerde burada, toplasan beş yüz kişi yokmuş -en fazla yirmi kız kardeş- ama onlar gerekecek olana göre inşa etmişler.</p>

  <p>&nbsp;"Çok güzel bir şehir," dedi Nynaeve. "Beyaz Kule'ye gitmemiz gerekiyor. Buraya eğitim görmek için geldik, ama görünüşe bakılırsa gitmemiz ya da kalmamız kimsenin umurunda değil."</p>

  <p>&nbsp;"Umurunda," dedi kadın gülümseyerek. "Buraya sizi karşılamak için geldim, ama Amyrlin'le konuşurken gecikmişim. Ben, Çömezlerin Sorumlusu Sheriam."</p>

  <p>&nbsp;"Ben çömez olmayacağım," dedi Nynaeve. Kararlı, fakat aceleci bir sesle. "Amyrlin'in bizzat kendisi Kabuledilmişlerden biri olacağımı söyledi."</p>

  <p>&nbsp;"Bana da öyle söylendi." Sheriam bunu eğlenceli buluyor gibiydi. "Daha önce böyle yapıldığını hiç duymamıştım, ama senin... istisnai olduğunu söylüyorlar. Ancak, unutma, Kabuledilmişlerden biri bile çalışma odama çağırılabilir. Bir çömezden daha çok kuralı çiğnemiş olması gerekir, ama bunun olduğu görülmüştür." Nynaeve'in kaşlarını çattığını görmemiş gibi Egwene'e döndü. "Sen de yeni çömezimizsin. Her zaman bir çömezin geldiğini görmek güzeldir. Bugünlerde çok az çömezimiz var. Seninle kırk olacak. Sadece kırk. Bunlardan da sadece sekiz veya dokuzu Kabuledilmişler düzeyine yükselecek. Gerçi iyi çalışır ve kendini verirsen, senin bu konuda pek endişelenmen gerektiğini sanmam. Kolay değildir ve bana ne kadar potansiyelin olduğunu söylerlerse söylesinler, kolaylaştınlmayacaktır. Ne kadar zor olursa olsun işini sıkı tutamazsan ya da gerginliğe dayanamayıp çözülürsen, bunu tam bir kız kardeş olduğunda ve sana güvenen diğerleri olduğunda öğrenmektense şimdi öğrenip sana yol vermemiz daha iyi olur. Bir Aes Sedai'nin yaşamı kolay değildir. Burada seni buna hazırlayacağız, sende gereken nitelikler varsa."</p>

  <p>&nbsp;Egwene yutkundu. Gerginliğe dayanamayıp çözülmek mi? "Deneyeceğim, Sheriam Sedai," dedi usulca. <span class="t11">Ve çözülmeyece</span><span class="t11">ğ</span><span class="t11">im.</span></p>

  <p>&nbsp;Nynaeve ona endişeyle baktı. "Sheriam..." Durdu ve derin bir nefes aldı. "Sheriam Sedai" -saygı belirten eki kendisini zorlayarak söylemiş gibiydi- "onu bu kadar zora koşmak şart mı? Etten kemikten insanların dayanabileceklerinin bir sınırı vardır. Ben... çömezlerin yaşamak zorunda olduğu şeyleri... biraz biliyorum. Ne kadar güçlü olduğunu anlamak için onu çözmeye gerek yoktur kesinlikle."</p>

  <p>&nbsp;"Amyrlin'in bugün sana yaptıklarından mı bahsediyorsun?" Nynaeve'in sırtı kasıldı; Sheriam'ın yüzünde güldüğünü saklamaya çalışırmış gibi bir ifade vardı. "Sana Amyrlin'le konuştuğumu söylemiştim. Dostun için endişen olmasın. Çömez eğitimi zordur, ama o kadar da zor değildir. Bu Kabuledilmişlerden biri olarak geçirilecek ilk birkaç hafta için geçerlidir." Nynaeve'in ağzı açık kaldı; Egwene, Hikmet'in gözlerinin kafasından çıkacağını sandı. "Çömez eğitiminden başarıyla çıkmamış olması gerekirken arada kaynamış olan az sayıda kişiyi yakalamak için. Aramızdan -tam Aes Sedailerden- birinin dış dünyanın baskısıyla çözülmesi riskine giremeyiz." Aes Sedai ikisinin de omzuna birer kolunu atarak onları toparladı. Nynaeve nereye gittiğinin hayal meyal farkında gibiydi. "Gelin," dedi Sheriam, "sizi odalarınıza yerleştireyim. Beyaz Kule sizi bekliyor."</p>

  <p><span class="t12">&nbsp;</span></p>

  <p class="p6"><span class="t1"><img alt="img5.png" src="../Images/img5.png" /></span></p>
</body>
</html>
