<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-5.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-5.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-4"><span class="kisim-baslik-populizm" style="font-size:1em;" xml:lang="tr-TR">Bölüm 3</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Psikolojiden Sosyolojiye</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Sosyoloji 19. yüzyılın buhranlarına bir çözüm arayışıydı. Sanayi Devrimi ile birlikte kapitalizm iyice serpilmiş, emekçi kesimin talepleri, gelişmiş ülkelerin ana sorunu olmuştu. Her türlü “aşırı” akım emekle sermaye arasındaki uyuşmazlıktan kaynaklanıyordu. Fransa’da sosyoloji Auguste Comte ile Le Play’in öncülüğünde doğdu. Osmanlı aydınları da benzer bir çizgiyi izlediler. Sosyoloji Batı’nın izinde bio-organisist ve psikoloji okulların güdümünde gelişti. Ünlü</span> <span class="perde-alinti-italik" style="font-size:1em;" xml:lang="tr-TR">Ulum-ı İktisadiyye ve İctimaiyye Mecmuası</span> <span class="perde-alinti" style="font-size:1em;" xml:lang="tr-TR">uzviyetçi sosyolojinin temsilcisi oldu. Ancak Durkheim ile sosyoloji bambaşka bir kisveye bürünüyordu. Durkheim’in psikolojiden bağımsız sosyolojisi, görüşleri Henri Hubert, Marcel Mauss, Célestin Bouglé, Lucien Lévy-Bruhl, Maurice Halbwachs, Georges Davy gibi sosyologlarca 20. yüzyıla taşınarak Fransız sosyolojisinin omurgasını oluşturacaktı. Bu evrede Durkheim’in rakibi Gabriel Tarde’dı. Tarde’ın görüşleri özellikle ABD’de rağbet görmüş, yeni bir psikoloji okulunun doğuşuna vesile olmuştu. Ve nihayet Herbert Spencer’ın uzviyetçi anlayışı farklı bir çizgiyi temsil ediyordu. Spencer’ın görüşleri Alfred Espinas ve daha sonra René Worms tarafından benimsenecek ve 20. yüzyıla taşınacaktı.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Osmanlı’yı çağdaş bir topluma açan Kırım Harbi ertesi yayın hayatıydı. Bu süreçte dergiler ve gazetelerin büyük katkısı oldu. Ayrıca, önceleri risale -küçük kitapçık- olarak, ardından kitap olarak yayımlanan, popüler içerikli eserler Osmanlı düşüncesine büyük katkıda bulundu. Tıpkı 18. yüzyıl Fransası’nda olduğu gibi önce bireyin, “ferd”in inşa edilmesi gerekiyordu. Bu nedenle biyoloji ve psikoloji önem arz etti. Sosyal düşüncenin bu iki bilim alanıyla yakın bir bağı oldu. Ansiklopedici bir evrenin ardından pozitivist bir süreç başladı. II. Meşrutiyet bir bilinçlenme çağıydı. Sosyal bilimlerde de önemli bir atılım gözlendi. Sosyoloji ve iktisat bu yıllarda toplumda yer etti. Sosyoloji dersinin ilk ihdas edildiği ülkelerden biri Osmanlı Devleti’ydi. Bunda İttihatçıların büyük rolü oldu. Daha Selanik’ten itibaren İttihat ve Terakki sosyolojiyi destekledi.</span></p>
    </div>
  </div>
</body>
</html>
