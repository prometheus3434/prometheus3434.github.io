<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-7.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-7.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-5"><span class="kisim-baslik-populizm" style="font-size:1em;" xml:lang="tr-TR">Bölüm 4</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Selanik ve Genç Kalemler</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Selanik Osmanlı’nın “liberal” kentiydi. Her türlü çağdaş düşünce akımı Beyazkule Gazinosu’nda, Mısırlı Kıraathanesi’nde, Olimpos Palas’ta tartışıldı. Her şeyden önce Selanik Osmanlı İmparatorluğu’nda ulus-devlet anlayışının doğduğu kentti. Genç Kalemler çevresinde toplanan gençler dili sadeleştirerek halka yönelmeyi hedefliyorlardı. Ali Canib, Ömer Seyfeddin, Ziya Gökalp bu tür bir misyonu benimsemiş, “yeni hayat” gereği “yeni lisan”ı gündeme getirmişlerdi. Bu bir ölçüde “halka doğru” gidişi simgeliyordu. Yeni Hayat’ın manifestosu Genç Kalemler’de yayımlandı. 1908 bir siyasal devrimdi; sosyal bir devrimle pekiştirilmedikçe güdük kalacaktı. Sosyal devrim ise uzun soluklu bir uğraştı. Her şeyden önce yeni bir hayat tarzını gerektiriyordu. İşte bu noktada iki Batılı düşünürün etkisi bariz bir biçimde ortaya çıktı. Bu düşünürlerden ilki Alfred Fouillée idi. Siyasal devrim için Fransız Devrimi’nin özgürlük, eşitlik, kardeşlik gibi Meşrutiyet’in ruhunu oluşturan Alfred Fouillée’nin “idée-force” dediği “kuvvet-fikir”ler yeterliydi. Sosyal devrimin ise yeni bir hayata kapı açması gerekiyordu. “Yeni hayat” eski hayatı beğenmemek, onun değerlerinden vazgeçmek anlamına geliyordu. Bunu yapmak için de “yeni hayat”ın gerçek değerlerini aramak kaçınılmazdı. Bu arayış ise “halka doğru” gidilerek gerçekleştirilecekti.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">“Yeni hayat” geniş bir alana sahipti. İktisat, aile, estetik, felsefe, ahlak, hukuk, siyaset hayatın ta kendisiydi. Bu nedenle “yeni hayat” demek, “yeni iktisat”, “yeni aile”, “yeni sanat”, “yeni felsefe”, “yeni ahlak”, “yeni hukuk”, “yeni siyaset” demekti. “Yeni hayat” milliyet anlayışını da gündeme getiriyordu. İnsaniyeti milliyet anlayışında arıyordu. Her gelişimin ilim sayesinde ve vatan için olduğunu düstur edinmişti. Yeni hayat “dehrî” yani maddeye önem veren bir yaşayış değil, “millî” bir yaşayıştı. “Yeni hayat” anlayışına göre Batı medeniyeti çökmekteydi; yok olmaya mahkûmdu. Gerçek uygarlık ancak “yeni hayat”ın gelişimiyle başlayacak “Türk medeniyeti”ydi.</span></p>
    </div>
  </div>
</body>
</html>
