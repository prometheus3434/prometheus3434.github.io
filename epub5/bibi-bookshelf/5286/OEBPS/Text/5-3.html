<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-3.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-3.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-3"><span class="kisim-baslik-populizm" style="font-size:1em;" xml:lang="tr-TR">Bölüm 2</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Aydınlanma, Bilim ve İnsan</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Tanzimat sonrası Osmanlı İmparatorluğu’nda sosyal ve beşeri bilimin eğitim alanında başlangıcı Mekteb-i Mülkiye sayılabilirdi. Batı tarzı tarih, iktisat, coğrafya, kuruluşu ertesi Mülkiye’de ders olarak okutuldu. Mülkiye’nin yüksekokul oluşuyla birlikte müfredata “etnografya” da eklendi. Mülkiye’nin 1908 Devrimi ertesi ders programında kapsamlı bir Fransız Devrimi tarihinin yer alması, bunun yanı sıra birinci sınıfta “İngiltere ve Fransa ve Amerika Kanun-ı Esasîlerinin Tarihçesi”, iki ve üçte ise Hukuk-ı Esasiyye ve Umumiyye derslerinin konulması 1908 Jön Türk hareketine ne denli gönülden bağlanıldığının kanıtlarıydı. Mülkiye’de Tarih-i Siyasî dersinin üç yıl art arda birinci, ikinci ve üçüncü sınıflarda Fransa tarihi ağırlıklı olarak sırasıyla 1763-1789 ve 1789-1814 ve 1814’ten “zamanımıza” kadar olmak üzere son derece ayrıntılı okutulması 1908’in ruhuna uygun düşüyordu. Ne de olsa 1908 Devrimi’nin şiarı “hürriyet, müsavat, uhuvvet”ti. 1789 Jön Türkler için bir model oluşturuyordu.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Sâtı Bey’in okuttuğu İlm-i Akvâm ile biyoloji ve jeolojide çağdaş normlar benimsenmiş, ana hatlarıyla antropolojik bilgileri de içeren bir anlayış Osmanlı düşün dünyasında yer etmişti. Sâtı Bey’e göre jeolojide en önemli dönem “dördüncü devir”di. Zira insanoğlu dördüncü devirde “zuhur” ediyordu. Nitekim Sâtı Bey “mukaddes” tarih anlayışını sorgulayıcı bir üslupla “nev’-i beşer dahi bu sırada intişar ve terakki ve temeddün etmiştir” diyordu. Bu İkinci Meşrutiyet yılları için son derece radikal bir çıkıştı. Böylece kutsal kitaplardaki beş, altı bin yıllık geçmiş terk ediliyor, “kürre-i arz”ın büyük değişiklikler geçirerek evrildiği belirtiliyor, hücreden yola çıkılarak evrimci bir anlayışla insanoğluna varılıyordu. Ancak kısa sürede iktidarın soluğunun tükenişi nedeniyle insanı maymunlarla birlikte “primat” zümresine sokan bu ders bir yıl sonra programdan çıkarılmıştı. Yine de Sâtı Bey’in Meşrutiyet yıllarında yaptığı yayınlarla biyoloji ve jeoloji çağdaş normlara kavuşturuluyor, ana hatlarıyla bilimsel bir anlayış Osmanlı’ya girmiş oluyordu.</span></p>
    </div>
  </div>
</body>
</html>
