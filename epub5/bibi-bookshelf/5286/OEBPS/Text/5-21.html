<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-21.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-21.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-12"><span class="kisim-baslik-populizm" style="font-size:1em;" xml:lang="tr-TR">Bölüm 11</span></p>

      <p class="kisim-baslik para-style-override-25" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Uluslararası Solidarizm</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">ve Türkiye</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Cihan Harbi ertesi başta sosyoloji olmak üzere sosyal bilimlerde yaşanan travma uzun sürdü. 1918 sonrası sosyal bilimlerin uygulamada sınandığı bir evre oldu. Bir yanda siyaset, öte yanda sosyoloji yeni bir dünyanın oluşumuna ortam hazırlayacaklardı. Savaşla birlikte “uzun 19. yüzyıl” sona ermiş, yeni bir yüzyıla girilmişti. Sosyal bilimler de bundan payına düşeni alacaktı. İlk evrede kaba çizgileriyle sosyal bilim alanında iki ana yönelim belirdi. Savaşın bilimi siyaset, barışınki ise sosyoloji oldu. 1919’da, Paris’te siyaset, 1921’de, Torino’da sosyoloji tartışılıyordu. İlkinde çatışma, ikincisinde uzlaşma gündemdeydi. Paris’te imzalanan barış antlaşmalarıyla yenik düşen ülkeler savaş suçlusu bulunuyor, üstesinden gelemeyecekleri ağır yükümlülükler altına sokuluyorlardı. Bu ikinci bir dünya savaşına yeşil ışık yakma anlamına geliyordu. 1921’de Torino’da ise solidarizm hâkimdi. Çağdaş toplumun karşılaştığı yapısal sorunlar ele alınıyor, yeni bir savaş ortamına set çekilmeye çalışılıyordu.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Cihan Harbi ertesi sosyolojiyi farklı bir eksene oturtan 1921 Uluslararası Sosyoloji Kongresi’nin Torino’da toplanmasının özel bir anlamı vardı. Barış görüşmelerinin yapıldığı Paris bir “burjuva” kentiydi. Torino ise bir sanayi kentiydi; İtalya’nın “kızıl kenti” [red capital] olarak ün salmıştı. Ünlü otomobil fabrikası FIAT orada kuruluydu. Gramsci, kenti İtalya’nın Petrograd’ı diye niteliyordu. Fabrika konseylerinin denetimi altında kentin “Kızıl Muhafızları” vardı. İtalya’da işçi devleti kurmak için her türlü hazırlık bu kentte gerçekleştirilmişti. Bir sanayi kentiydi.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Türkiye her iki kentte de boy gösterdi. Osmanlı Paris’e cezalandırılmak üzere celb edilmişti; Torino’ya ise barışın korunması için davet ediliyordu. Torino Uluslararası Sosyoloji Kongresi’nin ana teması “dayanışma” yani “solidarite” idi. Solidarite artık geniş anlamda demokrasiyi simgeliyordu. Kongre uluslararası alanda solidarizmin ilk kez sınandığı bir ortamdı. Ancak, bu tür bir anlayışın iki dünya savaşı arası uzun soluklu olması beklenemezdi. Nitekim kongreden bir yıl sonra, 1922’de Mussolini Roma’ya yürüyecekti.</span></p>
    </div>
  </div>
</body>
</html>
