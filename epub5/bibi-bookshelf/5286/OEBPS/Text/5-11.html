<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-11.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-11.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-7"><span class="kisim-baslik-populizm" style="font-size:1em;" xml:lang="tr-TR">Bölüm 6</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">“Halka Doğru” Gidenler</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">II. Meşrutiyet’in Osmanlı düşün yaşamına getirdiği temel akımlardan biri kuşkusuz halkçılıktı. Rus Narodnik hareketinden ve Balkanlar’daki uzantısı halkçılık [popülizm] ve köycülükten [peasantism] esinlenen Osmanlı halkçıları Türk Ocağı ile Milli Talim ve Terbiye Cemiyeti çevresinde toplanmış, Türk Yurdu ve Halka Doğru dergilerini çıkarmışlardı. “Halka doğru” deyimi, Çarlık Rusyası’nda 19. yüzyılın ikinci yarısında gelişen “Narodnik” hareketinin temel şiarlarından biriydi. Serfliğin kaldırılışı ertesi Rusya’da toprak temerküzü ya da toplulaşması giderek hızlanmış, tarımda küçük üreticilik gerilemişti. Aynı dönemde ülkedeki küçük burjuva aydın katmanları toplumda yoksullaşan kesimlerle bütünleşmeye yönelmişti. Diğer bir deyişle köylülüğün alt gelir gruplarına seslenen Rus aydını, bozulan geleneksel yapıya “halka doğru” hareketiyle çözüm aramıştı.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Rus “halka doğru” hareketi Osmanlı aydınlarına Balkan entelektüelleri ve Rusya’dan göçen Müslümanlar aracılığıyla ulaştı. Balkanlar’da yazar ve öğretmenler arasında Rus “Narodnik” hareketi 19. yüzyılın son çeyreğinden itibaren etkin olmaya başlamıştı. Yusuf Akçura, Ahmed Ağaoğlu, Hüseyinzade Ali vb. Türkçü göçmenler Panislavism ve Rus popülizminden etkilenmiş, II. Meşrutiyet’le birlikte uluslaşma sürecinde gündeme gelen Türkçülük ve halkçılık akımlarında etkin rol oynamışlardı. Ve nihayet Ermeni aydınlarının ulusçu Taşnak akımına karşı geliştirdikleri sosyalist Hınçak akımı Narodnik fikirlerin etki alanındaydı. Türkçü aydınların bundan etkilenmeleri doğaldı. II. Meşrutiyet yayın organlarından Halka Doğru dergisi yazarlarından İttihat ve Terakki Merkez-i Umumi üyesi Hüseyinzade Ali [Turan], Türkçülükle halkçılığın “mürşidi” olarak görülüyor, Rusya’daki Panislavizm ve sosyalizmi Türkiye’ye uyarlayan kişi olarak gösteriliyordu. Ziya Gökalp, Yeni Mecmua’da yayımladığı “Türkçülük nasıl doğdu” başlıklı yazısında şu satırlara yer veriyordu: “Ali Bey Petersburg Darülfünunu’nda iki tesir altında kalmıştı: Panislavizm, sosyalizm. Ali Bey Panislavizmden Pantürkizm mefkûresini çıkardığı gibi, sosyalizmden de halkçılık ahlakını aldı.”</span></p>
    </div>
  </div>
</body>
</html>
