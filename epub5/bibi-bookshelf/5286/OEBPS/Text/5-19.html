<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-19.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-19.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-11"><span class="kisim-baslik-populizm" style="font-size:1em;" xml:lang="tr-TR">Bölüm 10</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Solidarizm ve Ahlak Sorunu</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Durkheim’in görüşlerinden etkilenen Gökalp de, korporasyonu siyasal örgütün vazgeçilemez bir unsuru olarak görüyor, çizdiği ulus-devlet modelinde, Durkheim’in korporatif devlet modelinden esinleniyordu. Gökalp’in halkçılık görüşlerinde Durkheim’in</span> <span class="perde-alinti-italik" style="font-size:1em;" xml:lang="tr-TR">Toplumsal İşbölümü</span> <span class="perde-alinti" style="font-size:1em;" xml:lang="tr-TR">adlı kitabının payı büyüktü. Toplumda işbölümü arttıkça bireyler birbirlerinin eksikliklerini tamamladıklarını daha büyük bir şiddetle hissedecekler, birbirlerine sımsıkı bağlanacaklardı. Böylece bireylerin toplumdaki işlevlerinin farklılaşması sonucu organik solidarite / dayanışma (tesanüt) güçlenecekti. Halkçılık bundan böyle toplumsal çöküntü için bir panzehir niteliği taşıyordu. Halkçılık, sınıf gibi ayırıcı zümreler yerine, toplumun bireylerini birbirine sıkı sıkıya bağlayan meslek zümrelerini koyuyordu. Çünkü, toplum bir organizmaya benzetilirse, bu organizmada birer hayati görev ifa eden gerçek organlar ancak meslek zümreleri olabilirdi.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">Cihan Harbi ertesi, Türkiye’nin de önünde duran aşama, Gökalp’e göre, “meslek devri”ydi. Türkiye’de “sınıf devri” Tanzimat’la başlamış, “bir taraftan râiyyelik diğer cihetten de zımmîlik” kaldırılarak halkçılığa doğru iki büyük adım atılmıştı. Tanzimat ve Islahat fermanları, Tanzimat dönemi reformları ve nihayet Meşrutiyet, ayanlara özgü asalet ve özgürlükleri, ülkenin genel yönetimine katılma hakkını, diğer tabakalara, yani reayaya da tanımış, “avam” adı verilen kitle siyasal düzeyde ayanlara eşit kılınarak “halk” adını almıştı. Siyasal hukukta eşitliğe yönelik Tanzimat ve Meşrutiyet reformları siyasal demokrasiyi, Gökalp’in deyimiyle “siyasî halkçılık - démocratie politique”i ülkeye getirmeye çalışmaktaydı. Siyasi halkçılık aynı zamanda kapitülasyonların doğurduğu yerli-yabancı ve Türk-İslam unsuru-gayrimüslim cemaat ayrımlarına da son vermekteydi. İttihat ve Terakki Cihan Harbi’ne girer girmez kapitülasyonları tek taraflı olarak kaldırmıştı. Artık Türkiye siyasal açıdan tümüyle demokratik, yani “halkçı” bir toplum olmuştu. Bu yapı Millet Meclisi’ne de taşınacaktı. Bundan böyle Meclis’te mekanik dayanışmayı simgeleyecek olan “liva mebusları”nın yanı sıra, organik dayanışma temsilcileri olarak “meslekî mebuslar” yer almalıydı.</span></p>
    </div>
  </div>
</body>
</html>
