<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-1.html</title>
  <link href="../Styles/template.css" rel="stylesheet" type="text/css" />
  <meta name="Adept.resource" value="urn:uuid:f5db614d-d261-4b2b-8eb4-ed545504435d" />
</head>

<body>
  <div id="x5-1.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-2"><span class="kisim-baslik-populizm" style="font-size:1em;" xml:lang="tr-TR">Bölüm 1</span></p>

      <p class="kisim-baslik" xml:lang="en-US"><span class="bolum-baslik-populizm" style="font-size:1em;" xml:lang="tr-TR">Popülizme Giriş</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">19. yüzyılın ikinci yarısında bir köylü toplumu olan Rusya’da aydınlar “halka doğru” gitmişti. Bu bir anlamda Devrim Rusyası’nın öntarihi sayılabilirdi. Geri kalmış bir ülkede, Çar’ın baskıcı rejimine karşı modernist bir entelijansiyanın, nihilizmin ardından popülizme ve oradan da Marksizme yönelişinin öyküsüydü. Rus popülistleri “halka doğru” hareketini başlatmışlardı. Batı’nın dışında yer alan gecikmiş birçok ülkede, Rusya’da “halka doğru gidenler” örnek alındı. Sun Yat Sen’le birlikte Çin’de “halka doğru” gidenler Mao öncesi halkın değerlerine sahip çıkıyorlardı. Seçkinlere özgü “üst kültür” ile Konfüçyüsçülüğe sırt çeviren Çin gençleri çözümü halkta bulacaklardı. Bu Osmanlı Türkiyesi için de geçerliydi. 20. yüzyılın özellikle ikinci yarısında bağımsızlığını kazanmış birçok ülkenin aydın kesitinde görülen popülizm geleneğinin ilk örneklerinden biri Osmanlı popülizmi, ya da halkçılığı oldu. Bu halkçı düşünce Osmanlı İmparatorluğu’ndan Cumhuriyet Türkiyesi’ne geçişin, ulus-devlet kuruluşunun omurgasını oluşturdu. Halk Fırkası bu tür bir düşünce geleneğinden doğdu.</span></p>

      <p class="alinti100" xml:lang="en-US"><span class="perde-alinti" style="font-size:1em;" xml:lang="tr-TR">20. yüzyıl insanı, özellikle İkinci Dünya Savaşı ertesi Soğuk Savaş’la birlikte ideolojiler doğrultusunda saflara ayrıldı. Bu evrede popülizm özellikle gelişmiş Batı’nın dışında kalan ülkelerde karmaşık bir nitelik taşıyan bir ideoloji yumağına dönüştü. İkinci Dünya Savaşı ertesi sosyal bilimlerin gelişmiş Batı ülkeleri dışına yönelişiyle popülizm gündeme oturmakta gecikmedi. Önceleri antropolojinin uğraş alanı “öteki” ülkeler bu kez siyaset bilimince kapsanır oldu. Amaç Batı’dan farklı, değişik yapılanmaları aydınlatmak, sınıflandırmanın ötesinde doğuş gerekçelerini ortaya koymaktı. Bu yönelimi tetikleyen temel neden Batı’da ideolojik yapılanmalarda gözlenen çelişik konumların geciken ülkelerde bir arada bulunması, uzlaşmasıydı. Popülizmle birlikte bundan böyle gelenekselcilik-çağdaşçılık, muhafazakârlık-köktencilik, ulusçuluk-toplumculuk gibi Max Weber’in “ideal tipler”indeki bağdaşmaz gözüken özelliklerin birlikteliği sosyal bilimcinin gündemini oluşturacaktı.</span></p>
    </div>
  </div>
</body>
</html>
