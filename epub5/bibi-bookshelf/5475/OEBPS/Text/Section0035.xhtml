<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">23</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Sessizce beklediler: Sevgili, Doul, Tintinnabulum, Hedrigall ve Bellis. Konuklarının karşısında, kibarca ama ne olduğunu anlamadan onlara bakan iki anofel erkeği duruyordu.</p>

  <p class="calibre1 sgc-4">Bu iki anofel erkeği Bellis’i şaşırtmıştı. Daha abartılı, derileri kitin yüzünden solmuş, kadınlarınkine benzeyen sert, küçük kanatlı birilerini bekliyordu.</p>

  <p class="calibre1 sgc-4">Karşılarında duranlar zayıf ve yaşlılıktan iki büklüm olmuş erkeklere benziyorlardı. Sarı giysileri toz ve bitki lekeleriyle kaplıydı. Yaşlı olanın saçları dökülmeye başlamıştı ve giysisinden görünen kolları son derece inceydi. Dudakları, çene kemikleri ve dişleri yoktu. Ağızları birer büzücü kas işlevi görüyordu, anüs benzeri küçük, gergin kas halkalarından oluşmuşlardı. Her taraflarını saran deri bu delikten içeriye doğru toplanıyordu.</p>

  <p class="calibre1 sgc-4">“Bellis,” dedi Sevgili, sert bir sesle, “tekrar dene.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sivrisinek-adamların şaşkın bakışları arasında şehre girmişlerdi.</p>

  <p class="calibre1 sgc-4">Perişan, ter içinde, tozdan bir şey göremez durumdaki Armada çıkarma grubu tepenin son birkaç metresini düşe kalka tamamlayarak, büyük kayayı yaran boğazın iki yamacına inşa edilen evlerin, aniden önlerine çıkıveren gölgesine girmişti. Kasabanın doğru dürüst planlanmadığı belliydi: Küçük kare yapılar, ana bayırdan yukarıya doğru gelişigüzel yayılmıştı ve sanki yarığın dik kenarlarından aşağı akıtılmış gibi bayırları sarıyor, düzgün basamaklar ve patikalarla birbirlerine bağlanıyorlardı. Gömülü odaların bacaları mantarlar gibi toprağın içinden çıkıyordu.</p>

  <p class="calibre1 sgc-4">Makine Plajı’ndan toplanmış aletler şehrin orasına burasına yayılmıştı. Bazıları çalışır haldeydi, bazıları ise öylece duruyordu. Makine Plajından toplanan her bir parça iyice temizlenmiş, pastan arındırılmıştı. Güneşin altında duranlar parlıyordu. Hiçbiri Yeni Crobuzon’un ya da Armada'nın gürültülü buhar pistonlarıyla çalışmıyordu; havada yağlı dumandan eser yoktu. Kızgın güneş altında dönen çarklarına ve bıçaklarına baktığında, Bellis, bunların heliotroplar olduğunu tahmin etti. Gövdelerindeki çatlamış camlar ışığı yansıtıp etraftaki evleri rastgele birbirine bağlayan tellerden, aşağıya anlaşılmaz enerjiler gönderiyorlardı. Kıyıdan toplanan kısa teller birbirine bağlanarak uzun teller elde edilmişti.</p>

  <p class="calibre1 sgc-4">Düz çatılarında, tepelerin kenarlarında, dar geçidin gölgesinde ve kasabanın çevresini saran eğri büğrü ağaçların tepelerinde, kapı eşiklerinde ve pencerelerde duran bir sürü sivrisinek-adam onlara bakıyordu. Hiç ses yoktu; ne bağırtı, ne de bir soluk sesi. Bütün gözlerdeki o şaşkın bakışlardan başka hiçbir şey...</p>

  <p class="calibre1 sgc-4">Bellis, bir an (korkudan kaskatı kesilerek) daha yüksek binaların üzerinde döne döne süzülen bir dişi-anofel gördüğünü sandı. Ama erkekler dönüp gördükleri anofele taşlar fırlatarak onu, henüz Armadalıları görmeden ya da evlerden birine dalmadan oradan uzaklaştırdılar.</p>

  <p class="calibre1 sgc-4">Bir tür meydana varmışlardı, etrafları aynı toprak rengi evler ve çatlakları, kızgın, mavi gökyüzünden gelen ışığı daha fazla geçirebilsin diye iyice açılmış, iskeleti andıran güneş-makineleriyle çevriliydi. Bellis, meydanın uzak kenarındaki kayalarda bir yarık, denize inen dik bir patika gördü. Sonunda birileri onları karşılamaya gelmişti: Tedirgin anofel erkeklerinden oluşan küçük bir gruptu bu, önlerinde eğilerek onları tepedeki büyük bir salona götürdüler.</p>

  <p class="calibre1 sgc-4">Işık dolu delikli, uzun boruların ve gün ışığını kırarak dağlardan tekrar yansıtan aynaların aydınlattığı bir iç odada iki anofel gelip karşılarında durmuş ve onları kibarca selamlamışlar, Bellis de (Salkrikaltor Şehri'ndeki o günü anımsamıştı, dil farklı ama iş aynıydı) öne doğru adım atıp onları Yüksek Kettai dilinde selamlamıştı.</p>

  <p class="calibre1 sgc-4">Anofeller hâlâ kımıltısız duruyor, hiçbir şey anlamadan şaşkın şaşkın bakıyorlardı.</p>

  <p class="calibre1 sgc-4">Bellis tekrar tekrar Yüksek Kettai’nin tumturaklı diliyle anlaşılır bir şeyler söylemeye çabaladı. Anofeller birbirlerine bakıp osuruk gibi tıslama sesleri çıkardılar.</p>

  <p class="calibre1 sgc-4">Sonunda, ağızlarını kıpırdadıp açmaya çalıştıklarını gören Bellis ne olduğunu anladı ve söylemek yerine Yüksek Kettai dilindeki sözcükleri yazmayı denedi.</p>

  <p class="calibre1 sgc-4"><span class="font6">Benim adım Bellis,</span> diye yazdı. <span class="font6">Çok çok uzaktan sizin halkınızla konuşmaya geldik. Beni anlıyor musunuz?</span></p>

  <p class="calibre1 sgc-4">Kâğıdı anofollere uzattığında, sivrisinek-adamların gözleri kocaman açıldı ve birbirlerine bakıp heyecanla mırıl mırıl sesler çıkardılar. Daha yaşlı olanı Bellis’in kalemini aldı.</p>

  <p class="calibre1 sgc-4"><span class="font6">Benim adım Mauril Cralın,</span> diye yazdı. <span class="font6">Çok uzun yıllardır sizin gibi ziyaretçilerimiz olmadı.</span> Bellis'e baktı, gözlerini kıstı. <span class="font6">Evimize hoş geldiniz.</span></p>

  <p class="calibre1 sgc-4">Anofellerin ıslık dili yazılamıyordu. Yüksek Kettai onların yazı diliydi ama konuşulduğunu hiç duymamışlardı. Kendilerini güzel bir el yazısı ile ifade edebiliyorlardı ama yazdıklarının nasıl söylendiğini hiç bilmiyorlardı. Yüksek Kettai’nin “sesleri’nin olması onlar için yabancı bir durumdu.</p>

  <p class="calibre1 sgc-4">Yüzlerce yıldır Samheri denizcileri ile Kohnid’deki Gnurr Kett yetkilileri arasında süregelen bir ortak yaşam vardı. Samheri kaktüsleri, beraberlerinde canlı hayvan ve birkaç ticari malla adaya geliyor ve aracı olarak komisyon alıyorlardı. Kohnidliler ise onlardan anofeller ne verdiyse onu satın alıyorlardı.</p>

  <p class="calibre1 sgc-4">Sivrisinek halkına gidecek bilgi akışı ikisinin kontrolündeydi. Adaya Yüksek Kettai’den başka bir dilin ulaşmaması ve anofellerin hiçbirinin adadan ayrılmaması için ellerinden geleni yapıyorlardı.</p>

  <p class="calibre1 sgc-4">Sıtma Kraliçeliği'nin korkunç anıları hâlâ belleklerdeydi. Kohnid bir oyun oynuyor, parlak zekâlı anofelleri evcil düşünürler olarak elinde tutuyor, onları güçlü kılacak ya da kaçmalarını sağlayacak hiçbir şey vermiyor, -Kohnid dişi-anofellerin tekrardan dünyayı sarma tehlikesini göze alamazdı- ancak düşünebilecekleri kadarını sağlıyordu. Anofellerin kendi kontrolü dışındaki hiçbir bilgiyi edinmesine izin yoktu: Yüksek Kettai’nin yüzyıllardır adanın yazı dili olması bunu mümkün kılmıştı. Böylece anofel bilimi ve felsefesi, bu dili neredeyse yalnızca kendileri okuyabilen Kohnidli elitlerin elindeydi.</p>

  <p class="calibre1 sgc-4">Anofellerin sahip olduğu eski teknolojinin parçaları, filozoflarının eserleri, bu karışık sistemi sürdürmeye yetecek kadar şaşırtıcı olmalı, diye düşündü Bellis. Kohnid’den adaya yapılan her Samheri yolculuğu, beraberinde özenle seçilmiş birkaç kitap ve bazen de siparişler getiriyordu. Örneğin, Kohnidli bir kuramcı, <span class="font6">bu koşulların olduğunu varsayarsak, bir önceki yazınızda ortaya koyduğunuz paradoksu da göz önüne alırsak, bir sonraki sorunun yanıtı ne olabilir?</span> diye sorabiliyordu. Sonra anofellerin böyle sorulara ya da kendi sordukları problemlere yanıt olarak elle yazdıkları eserleri, seçilmiş Kettai isimleri altında, Kohnidli yayıncılar tarafından -bedava- basılmak üzere, dönüş yolculuğuna çıkıyordu. Bazen hiç kuşku yok, bir Kettai bilimci bunun kendi çalışması olduğunu iddia edebiliyor, bütün bu eklemeler Yüksek Kettai dilinin saygınlığına katkı yapıyordu.</p>

  <p class="calibre1 sgc-4">Sivrisinek halkı esir bilim adamlarına indirgenmişti.</p>

  <p class="calibre1 sgc-4">Adanın harabelerinde, anofellerin okuyabildiği Yüksek Kettai dilinde ya da dikkatlice çözdükleri çoktandır tedavülden kalkmış sembollerle yazılı çok eski metinler bulunuyordu. Kohnid’den gelen kitapların yavaş yavaş birikmesi ve atalarının yazılı kayıtları, anofellerin kendilerinin de araştırma yapmasına yardımcı oluyordu. Bazen böyle bir çalışmanın sonucu, adaların Kohnid’deki efendilerine gönderiliyor, üstelik basılabiliyordu da.</p>

  <p class="calibre1 sgc-4">Krüach Aum’un kitabının başına gelen de buydu.</p>

  <p class="calibre1 sgc-4">İki bin yıl önce sivrisinek halkı, çok kısa bir süre, kan, salgın hastalık ve korkunç bir susuzluk karabasanı halinde güney adalarını yönetmişti. Bellis anofel erkeklerin kendi tarihlerinin ne kadarını bildiğinden emin değildi, ama kendi kadınlarının doğası konusunda bilgileri kesindi.</p>

  <p class="calibre1 sgc-4"><span class="font6">Kaç tane öldürdünüz</span>? diye yazdı Crahn. <span class="font6">Kaç kadın</span>?</p>

  <p class="calibre1 sgc-4">Kısa bir duraklamadan sonra, Bellis, <span class="font6">Bir,</span> diye yazdığında başını salladı ve yanıtladı, <span class="font6">Çok değilmiş.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kasabada rütbe diye bir şey yoktu. Crahn lider değildi. Yardımcı olmak, konuklarına bilmek istedikleri her şeyi anlatmak istiyordu. Anofeller Armadalıları, kibar, ölçülü bir hayranlıkla, düşünceli, neredeyse soyut bir tepkiyle karşılamışlardı. Bellis onların sakin tepkilerinde bir yabancı psikolojisi sezdi.</p>

  <p class="calibre1 sgc-4">Sevgili ve Tintinnabulum’un sorularını elinden geldiğince çabuk yazdı. Adaya gelmelerinin asıl nedenine daha gelemeden, yol arkadaşlarının beklediği diğer odada büyük bir yaygara koptu. Sunglarice yüksek sesler, bunlara verilen Saltça yanıtlar duyuldu.</p>

  <p class="calibre1 sgc-4">Adaya demirleyen Dreer Samherli tüccar-korsanlar gemilerine dönmüş ve yeni gelenleri fark etmişti. Gösterişli giysiler içindeki bir kaktüs adam küçük odaya daldı, arkasında, bir zamanlar vatandaşı olan iki kaktüs Armadalı onu izliyor, Sunglarice bir uyarıda bulunuyordu.</p>

  <p class="calibre1 sgc-4">“Bu da nesi böyle!” diye aksanlı bir Saltça ile bağırdı. “Sizler de kimsiniz?” Elinde öfkeyle havaya kaldırdığı kocaman bir kılıç vardı. “Bu ada Kohnid toprağı ve buraya gelmek yasak. Biz onların buradaki temsilcileriyiz ve varlıklarının korunmasından sorumluyuz. Şimdi sizi hemen öldürmemem için bana ne söyleyeceksiniz bakalım.”</p>

  <p class="calibre1 sgc-4">“Hanımefendi,” dedi Armadalı kaktüslerden biri ve eliyle işaret ederek geleni tanıtmaya girişti. “Bu Nurjhitt Sengka, <span class="font6">Tetneghi Dustheart’ın</span> kaptanı.</p>

  <p class="calibre1 sgc-4">“Kaptan,” dedi Sevgili ve öne doğru bir adım attı, Uther Doul bir gölge gibi arkasından geldi. “Tanıştığıma sevindim. Konuşmamız gerekli.”</p>

  <p class="calibre1 sgc-4">Sengka bir yağmacı değil, resmî bir Dreer Samher korsanıydı. Düzenli olarak adada konuşlanmak Samheriler için sıkıcı, kolay ve tekdüze bir işti: Hiçbir şey olmuyor, kimse gelip gitmiyordu. Her ay ya da iki ya da altı ayda bir, Kohnid ya da Dreer Samher’den, dişi-anofellere canlı hayvan ve bazen de erkeklerine çeşitli mallar getiren yeni bir heyet geliyordu, o kadar. Yeni gelenler canları sıkılmış bu vatandaşlarını rahatlatıyor, toparladıkları makaleler ve kurtarılmış bilimsel artıklarla adadan ayrılmalarına izin veriliyordu.</p>

  <p class="calibre1 sgc-4">Adaya konuşlandırılanlar zamanlarını didişerek, kavga ederek ve aralarında bahse girerek geçiriyor, dişi-anofellerden uzak duruyor, erkeklerini ise ancak yiyecek ve makine parçaları karşılığında gereksinim duydukları şeyleri almak için ziyaret ediyorlardı. Resmî olarak burada bulunmalarının nedeni ise adaya bilgi akışını, Kohnid’i üstün kılan dilin saflığını yitirmesini önlemek ve kaçmaya kalkacak anofellere engel olmaktı.</p>

  <p class="calibre1 sgc-4">Bu düşünce çok saçmaydı; adaya hiç kimse gelmiyordu zaten. Çok az denizci burayı biliyordu. Arada sırada, çok seyrek olarak, yollarını kaybetmiş tekneler kıyıya geliyor ama bilgileri olmayan tayfalar ada kadınlarının elinde, kısa sürede ölümü tadıyorlardı.</p>

  <p class="calibre1 sgc-4">Hiçbir anofel buradan ayrılmamıştı.</p>

  <p class="calibre1 sgc-4">Bu yüzden resmî olarak, Armadalı grubun adada bulunması Dreer Samher ile Kohnid arasındaki anlaşmaya göre yasak değildi. Yalnızca Yüksek Kettai konuşuluyordu o kadar ve satmak için herhangi bir mal getirilmiyordu. Ama yerlilerle iletişim kurabilecek yabancıların varlığı görülmüş şey değildi.</p>

  <p class="calibre1 sgc-4">Sengka öfkeyle etrafa bakınıyordu. Karşısında duran tuhaf işgalcilerin gizemli gemi şehir Armada’dan geldiğini anlayınca gözleri kocaman açıldı. Ancak bunlar saygılı ve ne istediklerini anlatmaya can atan adamlardı. Sonunda, bir zamanlar vatandaşı olan kaktüslere kızgın bakışlar atarak hakaretler yağdırsa ve onları hainler diye nitelese ve Sevgiliyi küçümsüyor gibi davransa da, dinledi ve Armadalıların beklediği odaya götürülmesine ses çıkarmadı.</p>

  <p class="calibre1 sgc-4">Sevgili, kaktüs muhafızlar ve Uther Doul uzaklaşırken, Tintinnabulum Bellis’in yanına geldi. Uzun beyaz saçlarını at kuyruğu yapmıştı, geniş omuzları ve kollarıyla diğerlerinin onu görmesini engelliyordu.</p>

  <p class="calibre1 sgc-4">“Durma şimdi,” diye mırıldandı. “Konuya gel.”</p>

  <p class="calibre1 sgc-4"><span class="font6">Crahn,</span> diye yazdı Bellis.</p>

  <p class="calibre1 sgc-4">Kısa bir an, bu olayın saçmalığı karşısında çıldıracak gibi oldu. Eğer buradan ayrılacak olursa, onu ani ve tatsız bir ölüm bekliyor olacaktı. O aç sivrisinek-kadınlar kendisini, onun gibi bir kantorbasını çok geçmeden bulurlardı, kokusunu alır ve her bir damlasını emerek içini, musluğu açılmış bir havuz gibi boşaltırlardı.</p>

  <p class="calibre1 sgc-4">Öte yandan bu koruyucu duvarların içinde, patikadaki katliamı göreli ancak bir saat olmuş, ölü bir anofel, içleri boşaltılmış hayvanların sıcaktan yarılmış derileri ve kemiklerinin üzerinde patlamışken, kendisi özenli bir ev sahibine, tedavülden kalkmış bir dilde, kibarca sorular soruyordu. Başını iki yana salladı.</p>

  <p class="calibre1 sgc-4"><span class="font6">Sizlerden birini arıyoruz,</span> diye yazdı. <span class="font6">Onunla konuşmamız gerekiyor. Çok önemli bu. Krüach Aum diye birini tanıyor musunuz?</span></p>

  <p class="calibre1 sgc-4"><span class="font6">Aum,</span> diye yanıtladı adam, daha öncekilerden ne daha yavaş ne daha çabuk, ne de daha çok ilgili görünmeden, <span class="font6">harabelerde eski kitapları karıştırır hep. Onu herkes tanıyor.</span></p>

  <p class="calibre1 sgc-4"><span class="font6">Onu size getirebilirim.</span></p>

  <div class="calibre7 sgc-1"></div>
</body>
</html>
