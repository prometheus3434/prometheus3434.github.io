<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">37</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Şehir önce bitkin bir sevinçle, hırpalanmış, yaralı bir coşkuyla dolup taştı.</p>

  <p class="calibre1 sgc-4">Bu durum çok sürmedi. Bellis, ilerleyen günlerde etraftaki büyük sessizliği fark etti; Armada âdeta susmuştu. Bu durum, savaştan sonra, zafer çığlıkları kesilip hasarın boyutu ortaya çıkınca başladı.</p>

  <p class="calibre1 sgc-4">Bellis, katliamı izleyen gece uyumamıştı. Şafak vakti, diğer binlercesi gibi dışarı çıkıp aptallaşmış bir halde şehirde dolaştı. Aşina olduğu ufuk çizgisi tuhaf bir hal almıştı. Yüzlerce kez, hiç düşünmeksizin uğrayıp gazete aldığı, ya da çay içtiği, ya da üzerinden gelip geçtiği gemiler yok olmuştu.</p>

  <p class="calibre1 sgc-4">Croom Parka neredeyse dokunulmamıştı. <span class="font6">Renkküre, Tolpandy</span> ve <span class="font6">Muhteşem Doğu'nun</span> kendisi oldukça iyi durumdaydı.</p>

  <p class="calibre1 sgc-4">Sonraki günlerde birçok kez, bir köşeyi dönüp arka sokaklara girdiğinde, ya da tahta bir köprüyü geçerken, ya da iyi ışıklandırılmış bir meydana geldiğinde, ağlayanları, ölülerinin yasını tutanları gördü. Hepsi gözünü şehirlerinde hasar görmüş bir noktaya dikmiş, boş boş bakıyordu -bir boşluğa, daha önce evleri olan teknelerin durduğu, şimdi ise dalgaların doldurduğu bir deliğe, pazar yerinden kalan harabeye, düşen direklerin ezdiği bir kiliseye.</p>

  <p class="calibre1 sgc-4">Tedirgin bir şekilde kendisinin sık sık uğradığı yerlerin çok azına zarar gelmiş olmasının, büyük bir haksızlık olduğunu düşündü. Nasıl bir adaletti bu? Ama zaten umurunda bile değildi.</p>

  <p class="calibre1 sgc-4">Çok sayıda Armadalı ölmüştü. İtevi Konseyi’nin bir sürü üyesi ve Jhour ilçesinin Kraliçe Braginod’u da ölenler arasındaydı. Konsey onların yerini alacak kişiler için oylama yapmış ve Jhour’un yönetici gemisi sessizce Braginod’un kardeşi Dynich’e geçmişti. Bu duruma hiç kimse aldırmadı. Armada denizde binlerce ceset bırakmıştı.</p>

  <p class="calibre1 sgc-4">Halk <span class="font6">Sorghum'a</span> bakıyor, buna değip değmediğini fısıldaşıyordu.</p>

  <p class="calibre1 sgc-4">Bellis, büyük bir darbe yemiş şehirde, bir hayal âlemindeymiş gibi dolaşıyordu. Bombaların düşmediği yerlerde bile, kabaran denizin yarattığı gerilimler binalara zarar vermişti. Kemerler yıkılmış, yapı taşları okyanusun tabanını boylamıştı. Yangınlar çıkmış; dar sokaklar yıkılmış, kayarak birbirine temas eden sıra sıra evlerin çatıları parçalanıp çökmüştü. Şehir, karada alması mümkün olmayan bir hasarla sarsılmıştı.</p>

  <p class="calibre1 sgc-4">Bellis dolaşırken yüzlerce hikâye duydu: Abartılı kahramanlık hikâyeleri ve yaralanmaların iç kaldıran ayrıntıları. Yavaş yavaş daha özel bilgiler için araştırma yapmaya başladı. Sebebini bilemediği bir merakla (o saatlerde kendini bir robot gibi hissediyor, istemeden de olsa, etrafta dolaşıyordu), <span class="font6">Terpsikor’</span> daki diğer yolculara ne olduğunu sordu.</p>

  <p class="calibre1 sgc-4">Cardomiumlarla ilgili çelişkili haberler vardı. Tutuklanmış tayfaların hâlâ cezaevinde olduğunu, zorla alıkonulmayı kabul etmediklerinden, Armada'ya bağlılıklarına henüz güvenilmediğini duydu. Ateş başlayınca, Zarganadenizi’nin ön tarafındaki cezaevi gemisinde büyük bir yaygara koptuğunu ve tutsakların, gelip kendilerini kurtarmaları için avaz avaz bağırarak vatandaşlarına seslendiklerini duydu.</p>

  <p class="calibre1 sgc-4">Şehre çıkanlar, bu kadar yakına gelememişti tabii ve bağırışlarına yanıt veren olmadı.</p>

  <p class="calibre1 sgc-4">Rahibe Meriope ölmüştü. Bellis bunu duyunca âdeta şok geçirdi, ummadığı bir renkle karşılaşmış birinin hissedebileceği -anlam veremediği- bir duyguya kapıldı. O kargaşa içinde, akıl hastanesinden bir sürü hasta kaçmıştı, Meriope de onlardan biriydi. Karnı iyice büyümüş olan hamile rahibe, şehrin arka tarafına, Yeni Crobuzon’un çıkarma birliğine doğru koşmaya başlamış, heyecanla bağırarak adamları selamlarken vurulmuştu. Kimler tarafından öldürüldüğünü bilmek olanaksızdı.</p>

  <p class="calibre1 sgc-4">Bunlar Bellis’in tekrar tekrar duyduğu türden olaylardı -birdenbire evlerine dönme şansıyla karşılaşarak, savaş esnasında umutsuzca saf değiştiren ve ölen devşirmeler. Duruma bakılırsa, <span class="font6">Terpsikor</span>’dan gelenlerin çoğu böyle ölmüştü. Sayıları abartılsa da, sadakatsizlik hakkında ibretiâlem olacak türde hikâyeler anlatılsa da, Bellis çoğunun böyle öldüğünden emindi.</p>

  <p class="calibre1 sgc-4">Eğer Yeni Crobuzon birliklerine sığınmaya kalksaydı, kendi güvenliğinin hiçbir garantisi olmayacağı apaçıktı -bu da yeni bir şey değildi. Uzun zaman önce, şehrine kendi çabasıyla dönmesi gerektiğine karar vermişti. Hükümetinin, onun hayatta kalmasını pek umursamayacağını biliyordu. Onlardan kaçmamış mıydı zaten, hem de geçerli nedenlerle?</p>

  <p class="calibre1 sgc-4">Çatışmalar sırasında, felce uğramış gibiydi, taraflardan herhangi birinin kazanmasını isteyemeyecek kadar uyuşmuş haldeydi. Oradan geçerken, tesadüfen kanlı bir ödül dövüşüne rastlamış da seyre dalmış biri gibiydi. Armada zafer kazanmıştı ve o bundan ötürü hiçbir rahatlama, mutluluk ya da umutsuzluk hissetmemişti.</p>

  <p class="calibre1 sgc-4">Savaş gemilerinin yok edilmesinden sonra, diğer Crobuzon gemileri kuzeybatıya doğru gitmişlerdi. Korkuyla kaçışmış, teslim olamayacak, Armadalılardan aman dileyemeyecek kadar dehşete düşmüşlerdi. Kendileri için bir umut varmış, bir limana sığınabilirlermiş gibi kaçmışlardı. Tayfalarının öleceğini herkes biliyordu.</p>

  <p class="calibre1 sgc-4">Esir alınan üç Crobuzon zırhlısı ve bir firkateyn, bir anda Armada'nın en gelişmiş gemileri oluverdiler, ama şehrin yitirdiği teknelerin yerine geçemezlerdi. Armada filosunun büyük bir kısmı, iki batiskaf ve alelacele saldırıya hazırlanan buharlıların yarısı, karşı tarafın savaş gemilerini yok etmek için gözden çıkarılmıştı. <span class="font6">Üçlü Çatal</span> ve onlarca daha küçük hava gemisi yok olmuştu. Dev hava gemisi, saldırgan sıçanlara benzeyen golemlerle ağırlaşmış, derisini yok eden ve iskeletini parçalayan bir ateş topuna dönüşmüştü.</p>

  <p class="calibre1 sgc-4">Armadalıların, kurtarma sandallarında kürek çekerek, yüzerek ve enkaz parçalarına tutunarak şehre dönmeleri saatler aldı. <span class="font6">Muhteşem</span> Doğu'nun en alt katındaki büyücüler ve mühendisler deniz şeytanını bir günden daha fazla yavaşlattılar. Etrafındaki ölümcül karmaşadan hiç rahatsız olmayan yaratık, sessizce yoluna devam etti.</p>

  <p class="calibre1 sgc-4">Kaçınılmaz olarak, şehre varanların bazıları Yeni Crobuzonlu birliklerdi. Belki de birkaç uyanık, Armadalıların cesetlerini soyarak yeni bir yaşama -gemici olarak- kucak açmıştı, nasılsa hepsi de idare edecek kadar Saltça biliyordu. Ama çoğu, böyle hesaplar yapamayacak kadar sarsılmıştı ve savaşı izleyen saatlerde, Crobuzonlu gemiciler ıslak, yırtık üniformalarıyla, korkudan perişan bir durumda Armada'nın güvertelerinde görünmeye başladı. Boğulma korkusu, Armadalıların intikamından daha güçlüydü.</p>

  <p class="calibre1 sgc-4">Savaşın ardından gelen o berbat ve gökyüzünün hâlâ kırmızı ve siyah dumanla kaplı olduğu günlerde, bu dehşet içindeki Crobuzonlular, politik bir soruna sebep oldu. Kuşkusuz, kayıpları yüzünden büyük bir öfke duyan Armadalılar, pejmürde kılıklı tutsaklarını cezalandırdı. Yeni gelenler dövülüp kırbaçlanırken (bazıları ölene kadar), işkencecileri, ölen arkadaşlarının isimlerini sayıyordu. Ama sonunda üstlerine bir bezginlik, tiksinti ve hissizlik çökünce, Crobuzonluları beklemeleri için götürüp <span class="font6">Muhteşem Doğu'yu</span> bıraktılar. Her şey bir tarafa, Armada'nın tarihi, -her savaştan, ele geçirilen her gemiden sonra- yabancıların ve düşmanların asimilasyonu üzerine kuruluydu.</p>

  <p class="calibre1 sgc-4">Bu seferki çok daha vahşice olmuştu, geçmişte yaşanmış tüm olaylardan daha korkuncu yaşanmıştı, ama yine de bu tutsak düşmanlara ne yapılacağı konusunda kafalarda bir tereddüt yoktu. <span class="font6">Terpsikor</span> da olduğu gibi, kazanılanlar Armadalı yapılacaktı.</p>

  <p class="calibre1 sgc-4">Ancak bu kez, Sevgililer farklı konuşuyordu.</p>

  <p class="calibre1 sgc-4">Savaştan öfkeli, gergin ve coşkulu, birbirlerininkine uymayan yepyeni yaralarla (izleyen gecelerde bunları hallederlerdi) dönmüşlerdi. Bütün ilçe, bütün şehir, Sevgililerin Crobuzonluları kovma niyetleri olduğu haberleriyle çalkalanıyordu.</p>

  <p class="calibre1 sgc-4"><span class="font6">Muhteşem Doğu</span>'da alelacele yapılan bir genel toplantıda kadın Sevgili bu duruma açıklık getirdi. Crobuzonlulara şiddetle karşı çıkıyor, vatandaşlarına, yitirilen aileleri bunların katlettiğini, şehirlerinin harabeye döndüğünü, gemilerinin yarısının yok olduğunu anımsatıyordu. Şu anda Zarganadenizi’nde ya da diğer herhangi bir ilçede, daha önce bir defada getirilenlerden çok daha fazla tutsak vardı. Kaynakları azalmış, Armada yıpranmış ve Yeni Crobuzonlular savaş açmışken, nasıl olur da bu kadar çok düşmanı barındırabilirlerdi?</p>

  <p class="calibre1 sgc-4">Ancak şu anda Armadalı olanların çoğu da, bir zamanlar düşmandı. Şehir var olduğu günden beri Armadalılar, biten bir savaşın ardından, düşman piyadeleriyle kavga etmeme kuralını uygulamışlardı. Esirler iyi karşılanıyor ve bunların değişimden geçerek vatandaş olacakları umut ediliyordu. Her şey bir yana, Armada buydu -bir yitikler, hainler, kaçaklar, yenilmişler kolonisi.</p>

  <p class="calibre1 sgc-4">Yeni Crobuzon gemicileri kapatıldıkları yerlerde, etraflarında dönen tartışmaların farkında olmadan tepinip duruyorlardı.</p>

  <p class="calibre1 sgc-4">Buna cinayet denemez, diyordu Sevgili. Mahkûmlar yanlarında yiyecek ve içecekle birlikte bir gemiye konacak ve Bered Kai Nev yönüne gitmeleri söylenecek. Oraya varmaları olanaksız değildi.</p>

  <p class="calibre1 sgc-4">Bu, zayıf bir iddiaydı.</p>

  <p class="calibre1 sgc-4">Kadın taktik değiştirdi ve öfkeyle tartışarak, geminin deniz şeytanıyla birlikte yola devam etmesi gerektiğini, Armadalıların hayal bile edemeyecekleri yerlere varacak, akıl almaz şeyler yapacak güçleri olduğunu ve ellerindeki kaynakları, ağlaşıp duran bin tane yeni esirin -katilin- burnunu silmek için kullanmaya kalkmalarının, aptallıktan başka bir şey olmayacağını öne sürdü.</p>

  <p class="calibre1 sgc-4">Yaraları hâlâ taze, hâlâ kanıyor ve savaşın anıları hâlâ acı veriyor olsa da, çoğunluk Sevgiliye karşı bir tavır almıştı. Kadın onları ikna edemiyordu. Diğer yöneticilerse sakince olan biteni izliyordu.</p>

  <p class="calibre1 sgc-4">Bellis bir şeyi anladı. Orada toplananların, tutsaklara karşı sevgi, acıma, ya da şefkat duyduğu yoktu. Aşağıda bir deliğe tıkılmış, kanlar içindeki, yaralı ve acı çeken birlikleri düşünen yoktu. Armadalıları bu tutsaklar değil, kendi şehirleri ilgilendiriyordu. Bu tutsaklarla ilgilenen yoktu. <span class="font6">Burası Armada,</span> diyorlardı. <span class="font6">Burası böyle bir yer. Bunu değiştirirsek ne oluruz? Nasıl oluruz, kim bilebilir?</span></p>

  <p class="calibre1 sgc-4">Tek bir konuşmayla, Sevgili asırlardır süren bir geleneği -şehrin hayatta kalması için oluşturulmuş geleneği- kaldırıp atamazdı. Sahnede yalnızdı ve tartışmayı kaybediyordu. Birden, içine bir kuşku düştü ve diğer Sevgilinin nerede olduğunu, kendisine katılıp katılmadığını merak etti.</p>

  <p class="calibre1 sgc-4">Kalabalığın içinde Sevgiliye destek veren grup, havadaki hoşnutsuzluğu sezince, bağırıp onu desteklemeye, intikam çığlıkları atmaya başladı. Ama karşı çıkan sesler daha güçlüydü ve bunları susturdu.</p>

  <p class="calibre1 sgc-4">Bir şey kesinlikle değişmişti. Birdenbire ve apaçık bir şekilde, bu topluluğun, Crobuzonluların öldürülmesine, Sevgilinin daha önce önerdiği sözde merhamet yoluyla bile olsa izin vermeyeceği açıkça anlaşılmıştı. Uzun ve bazen kolaylıkla, bazen zorbalıkla uygulanan devşirme işlemlerinin başlayacağı; aşağıdaki kadın ve erkeklerin aylar süren bu çabaların hedefi olacağı ve sonunda birçoğunun yeni yaşamlarına uyum sağlayıp bazılarının bunu istemeyerek hapiste kalmaya devam edecekleri; ancak o zaman, uzun ikna çabalarından sonra, belki de idam edilecekleri apaçık ortadaydı.</p>

  <p class="calibre1 sgc-4">“Ne halt etmeye bu kadar acele ediyoruz?” diye bağırdı birisi. “Hem bizi nereye götürüyorsunuz böyle?”</p>

  <p class="calibre1 sgc-4">Sevgili o zaman kabullendi; süratle ve karizmatik bir tavırla, abartılı bir tevazuyla omuz silkerek karşı tarafa boyun eğdi ve emrini iptal ettiğini söyledi. Kızgınlıkla yapılan kötü bir öneriyi hâlâ affedebilen dinleyicilerden cılız bir tezahürat yükseldi.</p>

  <p class="calibre1 sgc-4">Bellis bu anı daha sonradan anımsadı ve onu bir dönüm noktası olarak düşündü. O <span class="font6">an,</span> diyecekti haftalar sonra kendi kendine, <span class="font6">her şeyin değiştiği andı.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sefere çıkamayacak kadar hasar görmüş tekneler de şehre bağlanmış ve yorulmak bilmeyen deniz şeytanı tarafından çekiliyorlardı. Yaratık istikrarlı bir hızla yol alıyor, aniden fırlamaya ya da nazlanmaya kalkmadan, saatte sekiz kilometreyi aşan bir hızla yüzüyordu.</p>

  <p class="calibre1 sgc-4">Kuzey.</p>

  <p class="calibre1 sgc-4">Günler, ölüler için düzenlenen ayinlerle geçiyordu: saygı gösterileri, vaazlar ve dualarla. Onarım yeniden başladı. Vinçler harekete geçti. Şehir, hasarlı binaları onaran, ellerinden geldiğince eski haline getirmeye çalışan ve getiremediklerini değiştiren sessiz inşaat işçileriyle kaynıyordu. Akşamları barlar ve meyhaneler ağzına kadar doluyor, ama gürültüsüz oluyordu. Armada, o korkunç günlerde neşelenemiyordu. Hâlâ kanıyordu, yaraları hâlâ kabuk bağlamamıştı.</p>

  <p class="calibre1 sgc-4">Halk sorular sormaya başladı. Sakınarak ve çok dikkatli biçimde, akıllarında savaşın bırakmış olduğu bu yaralara, duyarlı noktalara dokunuyor, o zaman da korkunç belirsizliklerle yüz yüze geliyorlardı.</p>

  <p class="calibre1 sgc-4"><span class="font6">Neden geldiler?</span> diye birbirlerine ve diğerlerine sormaya başladılar (Başlarını sallayıp önlerine bakarak). <span class="font6">Ayrıca, nasıl dünyanın yarısını geçtiler de bizi buldular?</span></p>

  <p class="calibre1 sgc-4"><span class="font6">Yine yapabilirler mi?</span></p>

  <p class="calibre1 sgc-4">Bu yavaş yavaş tomurcuklanan kızgınlık ve sorgulama hali, savaşın kendisinden daha büyük sorunlara yol açtı. Her bir soru, içinde başkalarını barındırıyordu.</p>

  <p class="calibre1 sgc-4"><span class="font6">Dikkatlerini çekecek ne yaptık?</span></p>

  <p class="calibre1 sgc-4"><span class="font6">Ne yapıyoruz?</span></p>

  <p class="calibre1 sgc-4"><span class="font6">Nereye gidiyoruz?</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Günlerden ve uykusuz geçen gecelerden sonra, Bellis’in hissizliği kaybolmaya başlamıştı. Savaştan beri doğru düzgün kimseyi görmemişti -kimseyle vakit geçirmemişti. Uther Doul ondan vazgeçmiş gibiydi; Carrianne ya da Johannes’i bulamamıştı. Yabani otlar gibi yayılan söylentilere kafa yormak dışında, günlerdir kimseyle konuşmamıştı.</p>

  <p class="calibre1 sgc-4">Çatışmaların ardından ikinci gün, düşünmeye başladı. İçinde bir şey uyandı ve şehre, uzun süredir ilk kez hissettiği bir duyguyla -bir dehşet duygusuyla- baktı. Donakaldığını fark etti.</p>

  <p class="calibre1 sgc-4">Gözlerini kaldırıp güneşe baktığında, içinde biriken duyguların, belirsizliklerin ve ürkütücü kesinliklerin birbirine karıştığını hissetti.</p>

  <p class="calibre1 sgc-4">“Aman Tanrım,” dedi sessizce. “Aman Tanrım.”</p>

  <p class="calibre1 sgc-4">Birçok şeyi bildiğini gördü. Çok şey netleşmişti -korkunç bir sürü şey-, bunlarla yüzleşmekten kaçındı, henüz onları düşünecek durumda değildi, içten içe olanları anlıyor, biliyordu, ama bir zorbadan kaçar gibi, bu gerçekten kaçıyordu.</p>

  <p class="calibre1 sgc-4">O gün, Bellis sanki hiçbir şey değişmemiş gibi yiyip içti, etrafta dolaştı, hareketleri, travma geçiren diğerleri gibi ürkek ve sarsaktı. Ama olmadık anlarda, içindeki bilgi kıpırdandıkça, yüzünü buruşturup gözlerini kırpıyor, dişlerini sıkarak homurdanıyordu. İçinde, umutsuzca görmezden gelmeye çalıştığı şişman, kötü bir çocuk vardı.</p>

  <p class="calibre1 sgc-4">Bir yanı onun önüne geçemeyeceğini biliyordu, ama zaman kazanmaya çalışıyor, bunu asla dile getirmiyor, sözcüklere dökmüyor, kızgın ve korkulu bir <span class="font6">Şimdi değil, şimdi değil</span> duygusuyla taşıdığı bilgiyi sürekli geri plana atıyordu.</p>

  <p class="calibre1 sgc-4">Kalastan yapılma pencerelerinden güneşin batışını izledi ve mektubunu tekrar tekrar okudu, savaşla ilgili bir şeyler yazmaya çabaladı, ne yapacağını bilemedi. Saat onda, kapının ısrarla vurulduğunu duydu. Açtığında, karşısında Tanner Sack duruyordu.</p>

  <p class="calibre1 sgc-4">Adam, merdivenin başında, kapının hemen ötesinde duran bacanın uzantısı olan küçük bir platformda duruyordu. Savaşta yaralanmıştı; yüzü kesilmiş ve iltihaplanmış, sol gözü şişip kapanmıştı. Göğsü sarılıydı, çirkin dokunaçları bedenine sarılmıştı. Tanner, Bellis’e bir tabanca doğrultmuştu. Silahı tutan eli hiç titremiyordu.</p>

  <p class="calibre1 sgc-4">Bellis tabancanın namlusuna bakakaldı. İçinde beslediği şişko, nefret edilesi bilgiyi artık saklayamıyordu. Gerçeği biliyordu, Tanner Sack’in onu neden öldürmek istediğini biliyordu ve bitkin bir halde, eğer adam tetiği çekecek olur ve patlamayı duyarsa, mermi beynini parçalamadan önce, saniyeden daha kısa süren o anda, adamı suçlamayacağını biliyordu.</p>

  <div class="calibre7 sgc-1"></div>
</body>
</html>
