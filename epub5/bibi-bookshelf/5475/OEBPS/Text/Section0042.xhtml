<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1 calibre7 sgc-1">
    <h2 class="calibre7 sgc-2">29</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Silas, Bellis’in dönüşünden üç gün sonra onu görmeye geldi.</p>

  <p class="calibre1 sgc-4">Bellis onun ziyaretini bekliyordu -gözü hep kapıdaydı- ama yine de adamın gelişi onun için sürpriz oldu.</p>

  <p class="calibre1 sgc-4">O gün, Carrianne ile yemek yemişti. Eski iş arkadaşını gerçekten seviyor, onu akıllı ve esprili buluyordu. Ama yine de, gülümsemek için bir çaba gösterse de, Bellis’in yalnızlık duygusu azalmıyordu. Kendi kendine acımasızca, <span class="font6">Bu beklenmedik bir şey mi?</span> diye sorup duruyordu. <span class="font6">Sen davet ediyorsun, sen faydalanıyorsun, sen yapıyorsun.</span></p>

  <p class="calibre1 sgc-4">Yeni Crobuzon’daki halini anımsadı, orada da pek farklı olmadığını kendine itiraf etti. En azından burada soyutlanmasının bir nedeni vardı; bu, devam etmesini sağlıyordu.</p>

  <p class="calibre1 sgc-4">Carrianne, anofel adasının ayrıntılarını, havayı ve sivrisinek halkının davranışlarını öğrenmek istemişti. Melankolik bir hali vardı -Carrianne, buradaki yaşama ne kadar boyun eğmiş olsa da, karaya ayak basmayalı yıllar olmuştu ve Bellis’in anlattıkları onu geçmişin özlemiyle dolduruyordu.</p>

  <p class="calibre1 sgc-4">Son geziden söz etmek Bellis için zordu. Onu, sanki çok uzakta kalmış, korkulu bir can sıkıntısı olarak anımsıyordu, arasına karışan daha önemli duygularla birlikte. Tartışamayacağı şeyler de vardı tabii. Anofeller, Samheri korsanları ve en çok da Krüach Aum hakkında, bilerek çok açık konuşmaktan kaçınıyordu.</p>

  <p class="calibre1 sgc-4">Brucolac ve Uther Doul arasındaki ağız dalaşından sonra, Bellis, kafasını, Kurak Şelale’nin hâkimine takmıştı. Carrianne bilmek istediklerini ona anlattı, ilçenin politik yapılanmasını, Brucolac’ın altındaki vampir subay kadrosunu ve ilçenin kan vergisini.</p>

  <p class="calibre1 sgc-4">“Onunla genellikle o zaman karşılaşıyorsun,” dedi Carrianne. Doğalmış gibi davranmaya çalışıyordu ama Bellis, sesindeki dehşeti duyabiliyordu. “Her zaman değil -çoğu kez subaylardan biri alıyor-ama bazen. “Seni kesiyorlar, buranı ya da buranı ya da buranı,” diye kalçasını, göğsünü ve bileğini gösterdi. Üzerine pıhtılaşmayı önleyici bir şey sürüyor ve kanı bir cam kavanoza çekiyorlar.”</p>

  <p class="calibre1 sgc-4">“Ne kadar alıyorlar?”diye korkuyla sordu Bellis.</p>

  <p class="calibre1 sgc-4">“İki litre. Bu haliyle içen yalnızca Brucolac. Diğerlerine izin yok, onlar sulandırıyorlar. Ne kadar çok içerlerse, o kadar güçleniyorlarmış, öyle söyleniyor. Brucolac kadrosundaki subayları ne kadar titizlikle seçse de, bir iki tanesinin güç sahibi olma arzuları tehlikeli olabilir.</p>

  <p class="calibre1 sgc-4">“Eğer geleneksel şekliyle, doğrudan damardan alacak olurlarsa, kendilerini kontrol edemeyebiliyorlar -niyetleri öldürmek değil. Zamanında bıraksalar bile, bulaşma tehlikesi var. Tükürükleriyle. Kanlarını doğrudan içtikleri ve canlı bıraktıkları herkesin onlara rakip olma tehlikesi var.”</p>

  <p class="calibre1 sgc-4">Bellis, Carrianne’i, Kurak Şelalenin sınırında bıraktı. “Muhtemelen burada olduğumdan daha güvende olamazdım,” dedi Carrianne gülümseyerek, sonra evine yürüdü.</p>

  <p class="calibre1 sgc-4">Bir taksiye binebilirdi; rüzgâr o kadar şiddetli değildi ve yukarıdan, müşteri arayan hava balonlarının sesleri geliyordu. İki gün önce, Aum’la günlük çalışmasını bitirince eline, bayrak ve süslerden oluşan ve kütüphanedeki haftalık ücretinden çok daha fazlasına denk gelen bir paket vermişlerdi.</p>

  <p class="calibre1 sgc-4"><span class="font6">Zam aldım,</span> diye düşündü heyecansız biçimde, <span class="font6">Zarganadenizi'ne çalıştığım için.</span></p>

  <p class="calibre1 sgc-4">Bütün olup bitenlerin gizlice merkezinde oluşunun bilincinde olmak, kendisi olmadan, Armada'nın şu andaki yerinde olamayacağının, yaptığı şeyi yapamayacağının ayrımında olmak, onu bunaltıyordu. Her aşamasında, sebeplerinin iyi ve açık bir biçimde farkında olsa da.</p>

  <p class="calibre1 sgc-4">Evine parasını biriktirmek için değil, yeniden Armada'yı yaşamak için yürüdü. Gün boyunca anlaşılmaz konuşmalarla dolu bir odaya tıkıldığından, etrafındaki şehirle bağını kaybettiğini hissediyordu. <span class="font6">Hem, her şehir,</span> diyordu kendisine, <span class="font6">hiç şehir olmamasından daha iyi.</span></p>

  <p class="calibre1 sgc-4">Adımları onu Shaddler’ın serin, sessiz sokaklarından geçirerek, <span class="font6">Tolpandy</span> yoluyla Zarganadenizi’ne getirdi. İnşaat bölgelerinde, çatılarda ve halatların tepesinde yuvalanmış, sessizce didişen maymunların, şehrin kedilerinin (aç gözlerle ona bakıyorlardı), az sayıdaki köpeğinin ve fare sürülerinin, gece gezginlerinin yanından geçti, tavuk kümeslerinin etrafından dolaştı, oldukları yerde paslanmış ve çiçek tarhları olarak yeniden düzenlenmiş cankurtaran ve filikaları, silah bataryalarının yanlarına açılmış yuvaları, yirmi beş santimetre genişliğindeki bir silah namlusunda cıvıldaşan güvercinleri arkasında bıraktı, pruvaların üzerine konan tahta kulübelerin altından ve avluların direklerle birleşip ağaç evlere benzediği yerlerin altından, gaz ve petrol lambalarının, yakıcı ampullerin aydınlığından ve Armada'nın teknelerini bir küf tabakasıyla kaplamış olan ıslak tuğla koridorları boydan boya saran, değişik renklere bürünmüş karanlıktan geçti. <span class="font6">Renkküre’</span>ye, Silas’ın oturmuş, onu beklediği odasına döndü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Karanlıkta ne olduğunu anlayamadığı görüntüsü onu korkutmuştu. İrkilerek seslendi ve geri döndü, sonra sakinleşene dek bekledi.</p>

  <p class="calibre1 sgc-4">Adam onu inceliyordu. Gözlerini kocaman açmış, sakince izliyordu.</p>

  <p class="calibre1 sgc-4">“İçeri nasıl girdin?” diye sordu Bellis. Soru karşısında adam, bir sineği savar gibi elini salladı.</p>

  <p class="calibre1 sgc-4">“Evin hâlâ gözetleniyor, bilesin,” dedi. “Kapıyı çalarak gelmedim tabii.”</p>

  <p class="calibre1 sgc-4">Bellis yaklaştı. Adam hiç kımıldamıyor, yalnızca yüzü ve gözleriyle onun hareketlerini izliyordu. Bellis iyice yakınına geldi, yavaşça eğildi ve onu sanki bir bilimsel numuneymiş gibi inceledi. Bunu büyük bir gösterişle yaptı: Onu soğukkanlılıkla ve arsızca gözden geçirdi. Adamı korkutmak, tedirgin etmek için sahnelenmiş bir gösteriydi sanki bu.</p>

  <p class="calibre1 sgc-4">Özelliklerini kaydediyormuş gibi üzerine eğilince, adam onunla göz göze geldi ve gülümsedi, haftalardır ilk kez, istekle ve açık açık gülümsüyordu. Bellis, onu öpme ve onunla sevişme nedenlerini düşündü. Yalnızlık ya da dışlanmışlık değildi, ama yine de bunlar önemli etkenlerdi. Aslında başka faktörler vardı, daha çok adamdan kaynaklanan. Şu anda orada dururken ona dokunmak için en ufak bir arzu duymuyor, bir zamanlar onu güdüleyen arzunun ancak hayaletini hissediyor olsa da, olanlardan hiçbir pişmanlık duymuyordu.</p>

  <p class="calibre1 sgc-4"><span class="font6">İkimizin de buna gereksinimi vardı</span>, diye düşündü, <span class="font6">İşe yaradı da, gerçekten.</span></p>

  <p class="calibre1 sgc-4">Arkasını dönerken, eliyle ensesine vurdu. Silas bunu gülerek karşıladı.</p>

  <p class="calibre1 sgc-4">“Eee..?” dedi.</p>

  <p class="calibre1 sgc-4">“İş tamam,” diye yanıtladı Bellis. Adam kaşlarını kaldırdı.</p>

  <p class="calibre1 sgc-4">“Bu kadar basit mi?”</p>

  <p class="calibre1 sgc-4">“Tabii ki bu kadar basit olmadı, ne sanıyorsun sen? Ama oldu.”</p>

  <p class="calibre1 sgc-4">Silas yavaşça başını salladı. Konuştuğunda sesinde belli bir duygu yoktu, sanki akademik bir çalışmayı tartışıyordu. “Nasıl yaptın?”</p>

  <p class="calibre1 sgc-4"><span class="font6">Nasıl yaptık</span>? diye düşündü Bellis. <span class="font6">Yaptık mı? Elimde bir ipucu, herhangi bir kanıt yok.</span></p>

  <p class="calibre1 sgc-4">“Tek başıma yapamadım,” diye yavaşça anlatmaya başladı ve sonra dimdik oturdu, Silas’ın öfkeli bakışından korkmuştu.</p>

  <p class="calibre1 sgc-4"><span class="font6">“Ne</span> yaptın?” diye bağırdı adam. <span class="font6">“Ne</span> halt ettin?” Ayağa fırladı. “Ne yaptın sen, seni aptal lanet olası <span class="font6">kancık..?”</span></p>

  <p class="calibre1 sgc-4"><span class="font6">“Otur... yerine...”</span> Şimdi de Bellis ayağa kalkmış, adama işaret ediyor, parmakları hiddetle titriyordu. “Bu ne cüret?”</p>

  <p class="calibre1 sgc-4">“Bellis...ne yaptın sen?”</p>

  <p class="calibre1 sgc-4">Bellis’in gözlerinden ateş çıkıyordu âdeta. “Bilemiyorum,” dedi buz gibi bir sesle, “İki metrelik sivrisinek-kadınlarla kaynayan bir bataklığı geçmeyi <span class="font6">sen</span> nasıl başarırdın, Silas. Bunu nasıl <span class="font6">yapabileceğini</span> bilemiyorum. Samheri gemilerinden iki kilometre kadar uzaktaydık -ah, evet, oradaydılar, buna da sinirlenme şimdi. Kim bilir, belki de <span class="font6">sen</span> bir kaktüs ya da bir yüreklikabuk ya da öyle bir şeysin, ama ben kandan yapıldım ve beni öldürürlerdi.”</p>

  <p class="calibre1 sgc-4">Silas sessizce bekledi.</p>

  <p class="calibre1 sgc-4">“Neyse...” Bellis’in sesi şimdi daha kontrollüydü. “Gemilere <span class="font6">gidebilecek</span> birini buldum, tehlikesizce, fark edilmeden. Bir Crobuzonlu, bütün işi sessizce yapmaya, yurdunu yok olmaktan kurtarmaya hazır birisi.”</p>

  <p class="calibre1 sgc-4">“Ona eşyaları gösterdin mi?” diye sordu Silas.</p>

  <p class="calibre1 sgc-4">“Tabii gösterdim. Ne taşıyacağı konusunda, yalnızca benim sözüme güvenerek, gecenin bir yarısı sevinçle, yüzmeye kalkışacağını mı sandın?”</p>

  <p class="calibre1 sgc-4">“Yüzmek mi? Lanet olası Tanner Sack, değil mi? İyice araştırıp” sesi iyice gerilmişti “Zarganadenizi’ne <span class="font6">daha</span> sadık birini bulamaz mıydın?”</p>

  <p class="calibre1 sgc-4">“Ama işi <span class="font6">yaptı,"</span> dedi Bellis. “Kanıt olmadan yapmayacağını söyledi. Ona mektupları gösterdim ve evet, Silas, Zarganadenizi’ne sadık. Asla geriye dönmek gibi bir niyeti de yok. Ama Tanrı aşkına, hiç geride bıraktığı arkadaşı yok mu sanıyorsun? Sence su iblislerinin Yeni Crobuzon’u ele geçirmeleri düşüncesi hoşuna mı gitti? Yapma lütfen!</p>

  <p class="calibre1 sgc-4">“Geride bıraktıkları için. Anıları için. Her neyse. Kutuyu, mührü ve mektupları aldı ve ona ne yapacağını söyledim. Lanet şehre son bir elvedaydı bu. Ondan olduğu kadar benden ve senden de.”</p>

  <p class="calibre1 sgc-4">Silas yavaş yavaş başını sallıyor, kadının, belki de, başka şansı olmadığını kabulleniyordu.</p>

  <p class="calibre1 sgc-4">“Paketi ona verdin mi?” diye sordu Silas.</p>

  <p class="calibre1 sgc-4">“Evet. Her şey yolunda gitti, sorun çıkmadı. Silas... Tanner Sack’e <span class="font6">borçluyuz.”</span></p>

  <p class="calibre1 sgc-4">“Ama benim kim olduğumu...” diye sordu Silas çekinerek, “bilmiyor mu?”</p>

  <p class="calibre1 sgc-4">“Tabii bilmiyor.” Adam bu sözleri duyunca rahatladı. “Beni aptal mı sanıyorsun? Kaptana ne yapıldığını unutmadım. Senin öldürülmeni istemem, Silas,” dedi. Sesi yumuşaktı ama sıcak değildi. Bir gerçeği ortaya koyuyordu, yakınlığı değil.</p>

  <p class="calibre1 sgc-4">Birkaç dakika düşündükten sonra Silas bu tartışmaya son vermiş görünüyordu.</p>

  <p class="calibre1 sgc-4">“Sanırım tek şanstı,” dedi ve Bellis başını salladı.</p>

  <p class="calibre1 sgc-4"><span class="font6">Seni terbiyesiz herif,</span> diye düşündü kızgınlıkla. <span class="font6">Orada değildin sen...</span></p>

  <p class="calibre1 sgc-4">“Samherilerin paketi aldığını söylüyorsun? Mühürlü ve teslim etmeye hazır?” Deli gibi sırıtıyordu. “Başardık,” dedi. “Yaptık.”</p>

  <p class="calibre1 sgc-4">“Beklediğim tepki buydu, işte,” dedi Bellis, soğukça. “Evet, yaptık.” Uzun bir süre bakıştılar. “Yeni Crobuzon’a ne zaman varırlar sence?”&nbsp;</p>

  <p class="calibre1 sgc-4">“Bilmiyorum,” dedi Silas. “Belki bir sonuca ulaşmayacak. Belki ulaşacak ve bizim hiç haberimiz olmayacak. Şehri kurtaracağız ama bundan hiç haberimiz olmayacak. Habire kaçma planları yapsam da, hayatımın kalanını bu teknede geçirebilirim. Ama kahretsin, bu işi yaptığımızı bilmek de bir şey değil mi?” diye devam etti hararetli bir tonla. “Bir yanıt, bir teşekkür almasak bile, onları kurtardığımızı bilmek bir şey değil mi?”</p>

  <p class="calibre1 sgc-4"><span class="font6">Tabii, evet,</span> diye düşündü Bellis Coldwine, <span class="font6">öyleydi. Kesinlikle öyleydi.</span> Yalnızlık duygusu bir dalga halinde içinden akıp geçti. Daha mı kötüydü? diye merak etti. Daha kötüsü olabilir miydi? Hiç bilmemek? Bir sürü engeli geçip bir sürü tehlikeyi atlatarak mesajı dünyanın öteki ucuna gönderip sessizce yok olduğunu görmek? Asla bilmemek?</p>

  <p class="calibre1 sgc-4"><span class="font6">Tanrım,</span> diye düşündü, çaresiz ve sersemlemiş bir haldeydi. <span class="font6">Bir daha haber alamayacak mıyım</span>? <span class="font6">Her şeyin sonu mu bu?</span></p>

  <p class="calibre1 sgc-4">“Şimdi ne olacak?” diye sordu Silas. “Sen ve ben ne olacağız?”&nbsp;</p>

  <p class="calibre1 sgc-4">Bellis omuz silkti. “Ne olacağını düşünmüştün?” Sesinde küçümsemeden çok yorgunluk vardı.</p>

  <p class="calibre1 sgc-4">“Zor olduğunu biliyorum,” dedi adam sakince. “Düşündüğümüzden daha karmaşık olduğunu biliyorum. Senden bir şey beklemiyorum. Ama Bellis... Paylaştığımız, ikimizin bildiği şeyler var ve birlikte zaman geçirmemizin tek nedeninin de bu olduğunu sanmıyorum. Arkadaş olalım istiyorum. Bensiz olmayı göze alabilecek misin? Yanında seni bilen <span class="font6">hiç kimsenin</span> olmamasını? Gerçekten ne hissettiğini bilen birinin? Nerede olmak istediğini bilen birinin?”&nbsp;</p>

  <p class="calibre1 sgc-4">Adama pek güvenmiyordu ama söylediği doğruydu: Başka kimsenin bilmediği şeyleri paylaşıyorlardı. Onu kaybetmeyi göze alabilir miydi? Bu şehirde daha yıllarca kalabilirdi (<span class="font6">Bunu düşününce ürperiyor).</span> Gerçeği konuşamayacağı birinin olmamasını göze alabilir miydi?”</p>

  <p class="calibre1 sgc-4">Adam gitmeye hazırlanırken, elini uzattı, avucunu açarak bekledi.</p>

  <p class="calibre1 sgc-4">“Yeni Crobuzon mührü nerede?” diye sordu.</p>

  <p class="calibre1 sgc-4">Bellis’in korktuğu başına gelmişti. “Bende değil,” dedi.</p>

  <p class="calibre1 sgc-4">Silas bu kez kızmadı, avucunu yavaşça kapattı ve gözlerini kaldırıp ne olduğunu sorar gibi baktı.</p>

  <p class="calibre1 sgc-4">“Tanner,” dedi Bellis, adamın üzerine atlamasını bekliyordu. “Onu denize düşürmüş.”</p>

  <p class="calibre1 sgc-4">“Bir yüzük o,” dedi Silas sessizce. “Sorun çıkarmadan, parmakta durur. Kaybedilmez. Kaybetmedi. Elinde tutuyor, kim bilir neden? Yurdundan bir anı olarak? Sana şantaj yapmakta kullanabileceği bir şey? Tanrı bilir artık.” Başını salladı ve içini çekti. Tavırlarıyla <span class="font6">Beni düş kırıklığına uğrattın</span> der gibiydi, bu durum Bellis’i çok sinirlendirdi.</p>

  <p class="calibre1 sgc-4">“Gitsem iyi olacak, Bellis,” dedi. “Dikkatli ol, gözetlendiğimi unutma. Olmadık zamanlarda... gelip gittiğimi görürsen şaşırma. Şimdi izninle.”</p>

  <p class="calibre1 sgc-4">Sarmal merdivenlerden indi. Bellis adamın ayak seslerini duyuyordu, birbirine değen iki metalin çıkardığı tiz bir ses. Bu tuhaf sese döndü ama adam kaybolmuştu. Aşağı inen, son basamağa varan hafif ayak seslerini hâlâ duyabiliyordu ancak görünürde hiç kimse yoktu. Ya görünmez olmuştu ya da gitmişti.</p>

  <p class="calibre1 sgc-4">Hafifçe kaşlarını kaldırdı ama yokluğunda bile ona bir hayranlık duymuyordu.</p>

  <p class="calibre1 sgc-4"><span class="font6">Bir fare ya da yarasa gibi gelip gidiyor şimdi de. Kimseye görünmeden. Büyü mü öğreniyor, acaba? Bir ustalık, bir güç mü kazanmış?</span></p>

  <p class="calibre1 sgc-4">Ama sinirlenmiş ve nedense gözü korkmuştu. Adamın gidişi, olağanüstü bir beceri ve kurnazlık büyüsünü akla getiriyordu. <span class="font6">Bu özelliğini bilmiyordum, Silas,</span> diye düşündü. Adam hakkında ne kadar az şey bildiğini fark etti yine. Konuşmaları özenle uygulanan bir oyun gibiydi. Adamın söylediklerini, aralarında sırlar paylaştıklarını bilmesine rağmen, kendini yalnız hissetti.</p>

  <p class="calibre1 sgc-4">Hem, Tanner Sack’in Yeni Crobuzon mührünü sakladığına da inanmıyordu, nedenini söyleyemese bile.</p>

  <p class="calibre1 sgc-4">Kendini bekliyormuş gibi hissetti.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Adam, kadının tuhaf baca dairesinin üst katına dönerek tırmanan merdivende, rüzgârın altında durmuş bekliyor ve kadının kapısını izleyecek gözlerin onu göremeyeceğini biliyor.</span></p>

  <p class="calibre1 sgc-4"><span class="font6">Elinde heykelcik var, telkari yüzgeci kek hamuru gibi kat kat, dişli balık ağzı yukarıya kıvrılmış ve kendi dilinin onu öpen yeri hâlâ soğuk. Şimdi daha çabuk davranıyor, soğuk taşın titreşen küçük dilinin değmesini kabullenmek daha kolay geliyor ve tutkusuz birleşmelerinin ortaya çıkardığı enerjileri daha ustalıkla yönlendirebiliyor.</span></p>

  <p class="calibre1 sgc-4"><span class="font6">Geceleyin farklı açılarla, heykelin ona gösterdiği ve öpücüğünün durmasına izin verdiği bir yerde, ışık huzmelerinin kesiştiği ve kendisinin fark edilmediği bir yer ya da bir tür yerde duruyor, tuzlu su kokan heykelin sevgilisi olduğu sürece buralardaki kapılar, duvarlar ve pencereler onu fark etmiyor.</span></p>

  <p class="calibre1 sgc-4"><span class="font6">Öpücüğün kendisi asla bir zevk değil. Ama elinde bulunan, taşın salyasıyla içine akan güç, bir mucize.</span></p>

  <p class="calibre1 sgc-4"><span class="font6">Geceye adım atıyor, görülmeden ve içindeki gizil enerjilerle sarılmış olarak yüzüğünü aramaya gidiyor.</span></p>

  <div class="calibre7 sgc-1"></div>
</body>
</html>
