<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-7 {font-weight: bold; text-align: justify}
  span.sgc-6 {font-weight: bold}
  span.sgc-5 {font-family: 'Times New Roman', serif; font-size: 1em; line-height: 1.2; text-indent: 1.5em;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  a.sgc-8 {font-weight: bold}

  span.sgc-9 {font-style: normal;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">14</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Devasa ve heybetli bir yaratık gibi ağır ağır ilerleyen Armada, sıcak sulara giriş yaptı.</p>

  <p class="calibre1 sgc-4">Halk ve muhafızlar, kalın giysilerini çıkardı. <span class="font6">Terpsikor</span> dan gelenlerin kafaları karışmıştı. Mevsimlerin atlanabileceği, birinden diğerine hızla geçiş yapılabileceği düşüncesi onları iyice huzursuz etmişti.</p>

  <p class="calibre1 sgc-4">Mevsimler bakıldığı yere göre değişiyordu. Yeni Crobuzon’da mevsim kış iken, Bered Kai Nev’de yaz oluyordu (dediklerine göre), ama mevsimler birbirine zıt olsa da, uzayan ve kısalan günler ortaktı. Şafak dünyanın her yerinde şafaktı. Doğu kıtasında yaz günleri kısaydı.</p>

  <p class="calibre1 sgc-4">Armada'nın mikro iklimindeki <a class="sgc-8" href="../Text/Section0066.xhtml#Footnote04" id="Feedback04">[4]</a> kuşların sayısı artmıştı. Şehrin gittiği her yerde ufukta beliren, ispinoz, kırlangıç ve güvercinlerden oluşan minik topluluğa geçici kuşlar da katılmıştı: sıcak havayı takip ederek, Kabaran Okyanusu geçen göçmen kuşlar. Kimisi Armada'nın yanı başındaki devasa sürüden ayrılıp dinlenmek ve su içmek için aşağıya iniyor, orada kalıyordu.</p>

  <p class="calibre1 sgc-4">İtevi’nin, Demokratik Konsey’in sürekli acil toplantılar yapıp Armada'nın yönü konusunda ateşli ve sonu gelmez tartışmalara girdiği tekerlekli kulelerinin üzerinde şaşkın şaşkın daireler çiziyorlardı. Konsey üyeleri Sevgililer’in gizli planlarının şehir için iyi olmadığına, bir şeyler yapmaları gerektiğine karar vermiş, beceriksizliklerini iyice ortaya koyan acınası tartışmalara devam ediyorlardı.</p>

  <p class="calibre1 sgc-4">Zarganadenizi her zaman en güçlü ilçe olmuştu ve şimdi <span class="font6">Sorghum'da <span class="sgc-9">oradaydı, Demokratik Konsey’in yapabileceği bir şey yoktu.</span></span></p>

  <p class="calibre1 sgc-4">(Yine de, İtevi Brucolac ile iletişim kurmayı deniyordu).</p>

  <p class="calibre1 sgc-4">Tanner için en zor şey solungaçlarıyla soluk almak, kollarını ve bacaklarını bir vodyanoi ya da kurbağa gibi kımıldatmak değil, altında aşama aşama uzanan uçsuz bucaksız karanlık suya bakmaktı. Gözlerini kaçırmamak ve korkmamak.<br /></p>

  <p class="calibre1 sgc-4">Dalgıç giysisini giydiği zamanlarda, denizin davetsiz misafiri gibiydi. Denize meydan okumuş, zırhını takmıştı. Basamaklara ve gergin halatlara tutunarak hayatta kalmaya çalışmıştı. Altında, aç bir yaratık gibi uzanan boşluğu görmüştü: Dünya büyüklüğünde bir ağız, onu yutmak için uzanıyordu.</p>

  <p class="calibre1 sgc-4">Şimdi ise özgürce yüzüyor, artık korkmadığı o karanlığa doğru ilerliyordu. Gitgide daha aşağılara yüzdü. Önceleri, uzansa tepesindeki yüzücülerin parmaklarına dokunacak gibiydi. Onların telaş içinde çırpınan ayaklarını, küçük bedenlerini görmekten bir röntgenci gibi keyif alıyordu. Ama yüzünü güneş değmeyen karanlığa çevirip onun ne denli devasa olduğunu fark edince midesine bir yumruk yemiş gibi oldu ve hızla dönüp ışığa doğru yüzdü.</p>

  <p class="calibre1 sgc-4">Her gün biraz daha derine iniyordu.</p>

  <p class="calibre1 sgc-4">Armada'nın omurgalarının, dümenlerinin ve aşağıya inen boru hatlarının altına indi. Bunları saran ve aynı zamanda şehrin en dip yerlerinde tutunan koruyucu otlar ona uzanmaya çalıştı ama o bir hırsız gibi yanlarından geçip gitti. Gözünü derinlere dikmişti.</p>

  <p class="calibre1 sgc-4">Tanner şehrin çöpleriyle beslenen bir yem balığı sürüsünü geçti ve berrak sulara indi. Etrafında Armada yoktu artık. Şehrin altındaydı, tamamen altında.</p>

  <p class="calibre1 sgc-4">Suyun içinde öylece durdu. Zor değildi bu.</p>

  <p class="calibre1 sgc-4">Etrafındaki basınç, kundaklamasına hafifçe sarmıştı onu.</p>

  <p class="calibre1 sgc-4">Armada'nın gemileri denizde yaklaşık iki kilometre boyunca yayılıyor, ışığını kesiyordu. Piç John tepedeki iskelelerin arasında bir eşek arısı gibi telaşla dolanıp duruyordu. Etrafını saran loş suda asılı duran parçacıklar, minicik yaşamlar gördü. Planktonların ve küçük deniz kabuklularının gerisinde, Armada'nın deniz ejderlerini, batiskaflarını, şehrin dibindeki bir avuç karanlık gölgeyi, hayal meyal seçebiliyordu.</p>

  <p class="calibre1 sgc-4">Baş dönmesinin üstesinden gelmeye çalıştı, onu bir başka şeye çevirdi. Daha az şaşkınlık değil, daha az korkuya. İçinde korkuya benzeyen şeyi aldı ve onu bir boyun eğmeye çevirdi.</p>

  <p class="calibre1 sgc-4"><span class="font6">Ucu bucağı olmayan bir denizde,</span> diye düşündü, suda, kımıltısız havada bir toz zerreciği gibi asılı dururken, <span class="font6">ufacık bir şeyim ben. Ama dert değil. Yapabilirim.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Angevine ile birlikteyken utanıyordu ve biraz da kırgındı, ama Şekel’in hatırı için elinden geleni yapıyordu.</p>

  <p class="calibre1 sgc-4">Kadın onlara yemeğe gelmişti. Tanner onunla konuşmak için çabaladı, ama kadın içine kapanık ve zor biriydi. Bir süre sessizce oturup su yosunu ekmeklerini çiğnediler. Yarım saat sonra Angevine, Şekel’e işaret etti ve bu işi daha önce de yapmış olan oğlan, kadının arkasında durdu ve kutudan aldığı kokları Angevine’ın kazanına atmaya başladı.</p>

  <p class="calibre1 sgc-4">Kadın hiç utanmadan Tanner’a bakıyordu.</p>

  <p class="calibre1 sgc-4">“Makinelerini besliyorsun, öyle mi?” diye sordu Tanner, sonunda.</p>

  <p class="calibre1 sgc-4">“Çok verimli değiller,” diye yavaşça yanıtladı kadın (adamın kullandığı Ragamollcayı, ana dili olsa bile boş verip Saltça konuşmuştu).</p>

  <p class="calibre1 sgc-4">Tanner başını salladı. <span class="font6">Terpsikor’un</span> ambarındaki yaşlı adam geldi aklına. Tekrar konuşmak için epey bekledi. Bu sert karakterli Tekraryapım kadından çekiniyordu.</p>

  <p class="calibre1 sgc-4">“Makinen hangi model,” diye sordu. Saltça konuşuyordu. Kadın afallayarak bakınca, şaşkınlıkla onun kendi Tekraryapım bedeninin mekanizması hakkında hiçbir şey bilmediğini fark etti.</p>

  <p class="calibre1 sgc-4">“Muhtemelen eski bir modelin değiştirilmiş şekli,” diye yavaşça devam etti. “Tek birtakım pistonu var ve yeniden birleştirme kutusu yok. Bunlar hiçbir işe yaramadı zaten.” Bir süre durdu. <span class="font6">Devam etsene,</span> diye geçirdi içinden. <span class="font6">Evet diyebilir ve bu da delikanlının da hoşuna gider.</span> “Eğer istersen bir göz atayım, makinelerden anlarım. Hatta... Hatta...” Nedense, konuşurken ayıp gelen o sözcüğü kullanmaktan çekiniyordu. “Seni halledebilirim.”</p>

  <p class="calibre1 sgc-4">Tabağına biraz daha yahni koyma bahanesiyle masadan uzaklaştı; Şekel'in utandırıcı monoloğunu duymak istemiyordu: Tanner’a minnetini, aklı pek yatmayan Angevine’ı tatlı sözlerle kandırma çabalarını. <span class="font6">Hadi Angevine en iyi arkadaşım Tanner benim, en iyi dostum</span> diye üzerine gitmelerinden Angevine’ın rahatsız olduğunu görebiliyordu. Kadın, onu borç altında bırakmayacak olsa da, böyle teklifler almaya alışkın değildi.</p>

  <p class="calibre1 sgc-4"><span class="font6">Senin için değil,</span> diye geçiriyordu aklından Tanner, heyecanlıydı ve bunu kadına söyleyebilmeyi istiyordu. <span class="font6">Bunu oğlan için yapıyorum.</span></p>

  <p class="calibre1 sgc-4">Şekel ve kadın fısıldaşırlarken biraz daha uzaklaştı. Kibarca arkasını döndü, soyunup uzun paçalı donuyla kaldı ve tuzlu suyla dolu teneke bir küvetin içine girdi. Bu onu yatıştırdı. Islanınca, bir zamanlar sıcak bir banyonun ona verdiği rahatlık duygusuna kapıldı ve Angevine’ın, onun nedenlerini anlamasını ümit etti.</p>

  <p class="calibre1 sgc-4">Kadın budala değildi. Kısa bir süre sonra gururlu bir tavırla, <span class="font6">Sa-ğol o zaman, Tanner, bu fena olmaz</span> gibisinden bir şeyler söyledi. Evet demişti ve Tanner buna seviniyor olmasına birazcık şaşırdı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel okuduğu sessiz harflerin yaygarasından hâlâ çok heyecanlanıyordu ama bu aşinalıkla birlikte kendini kontrol etmesini de öğrenmişti. Artık bir koridorun ortasında durup bir gemi işaretinden ona seslenen <span class="font6">gemi bölmesi</span> ya da <span class="font6">bölmeleri</span> gibi sözcüklere ağzı bir karış açık bakakalmıyordu.</p>

  <p class="calibre1 sgc-4">İlk haftalarda duvar yazıları onu neredeyse sarhoş etmişti. Duvarların karşısında, gemilerin yan taraflarında durup gözlerini, şehrin kenarlarına boyanmış, rastgele yazılmış ya da kazınmış bu mesaj bataklığında dolaştırıyordu. Ne kadar çok yazı biçimi vardı: Aynı harfler onlarca değişik biçimde yazılabiliyor ama aynı şeyi söylüyordu. Şekel buna hayranlık duymaktan kendini alamıyordu.</p>

  <p class="calibre1 sgc-4">Yazılanların çoğu kaba, politik ya da belden aşağı laflardı. <span class="font6">Kurak Şelale Geber,</span> diyordu biri. Bir sürü isim vardı. Birisi birisini seviyor, tekrar tekrar yazılmıştı bu. Cinsel ya da başka tür suçlamalar. <span class="font6">Barsum</span> ya da <span class="font6">Peter</span> ya da <span class="font6">Oliver kancığın teki</span> ya da <span class="font6">orospu</span> ya da <span class="font6">ibne</span> ya da ne ise. Yazılar her açıklamaya farklı bir ses veriyordu.</p>

  <p class="calibre1 sgc-4">Kütüphanede, rafların arasında dolaşırken duyduğu telaş ve coşku, şimdi daha sakin, daha aklı başında bir duygu halini almıştı, ama hâlâ bir sürü kitabı önüne alıp açıyor, yavaş yavaş okuyarak anlamadığı sözcükleri not ediyordu.</p>

  <p class="calibre1 sgc-4">Bazen kitapların içinde ilk kez gördüğünde anlamadığı ama yazarak öğrendiği sözcüklerle karşılaşıyordu. Bu onu çok mutlu ediyordu. Onları izleyen bir tilkiye benzetiyordu kendisini. <span class="font6">Esaslı, sarmaşık</span> ve <span class="font6">kepri</span> sözcükleri bunların arasındaydı, ikinci kez gördüğünde bu sözcükler kendisine teslim olmuşlardı ve hiç duraksamadan okumuştu onları.</p>

  <p class="calibre1 sgc-4">Yabancı dildeki kitapların bulunduğu raflar onun için bir kaçış noktasıydı. Buradaki kitapların anlaşılmaz alfabeleri ve imlaları, yabancı çocuklar için yapılmış tuhaf resimleri onu büyülüyordu. Kafasını dinlemek istediğinde buraya geliyor, bu rafları karıştırıyordu. Kitapların sessiz kalacağından emindi.</p>

  <p class="calibre1 sgc-4">Ta ki bir gün eline alıp açtığı bir kitap onunla konuşana dek.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Alaca karanlıkta, denizin derinliklerinden bir şey yavaşça yükselip Armada'ya doğru geldi.</p>

  <p class="calibre1 sgc-4">Suyun altında, günün son vardiyasında çalışan mühendislere doğru yaklaştı. Adamlar ellerini kullanarak yavaş adımlarla basamaklardan ve şehrin altının delik deşik yüzeylerinden yukarıya tırmanıyor, başlıklarının içinde hırıldıyor, aşağıya bakmıyor, ne geldiğini görmüyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner Sack, Basil Tersanesinde, Hedrigall’in yanında oturuyordu. Ayaklarını çocuk gibi suya sarkıtmışlar, balyaları kaldıran vinçleri izliyorlardı.</p>

  <p class="calibre1 sgc-4">Hedrigall bir şey söylemeye çalışıyordu. Tanner’a bir şeyler ima ediyordu. Lafı evirip çevirmesinden Tanner, bunun gizli projeyle, birçok iş arkadaşının paylaştığı o konuşulmayan şey ile ilgili olduğunu anladı. Bu konuda en ufak bir bilgisi bile olmayan Tanner, Hedrigall’in söylediklerinden hiçbir şey anlamamıştı. Yalnızca arkadaşının mutsuz olduğunu ve bir şeyden korktuğunu görebiliyordu.</p>

  <p class="calibre1 sgc-4">Biraz ötelerinde, salların ve eski buharlıların basamaklarından tırmanarak; makinelerin, arkadaşlarının ve robotların, onlara hava pompaladığı yerde, mühendislerin su yüzüne çıkmakta olan cesetlerini gördüler.</p>

  <p class="calibre1 sgc-4">Limanın bu küçük köşesindeki su birden kaynar gibi fokurdamaya başladı. Tanner sessiz olması için Hedrigall’in koluna dokundu ve ayağa kalkarak başını uzattı.</p>

  <p class="calibre1 sgc-4">Suyun kenarında bir koşuşma oldu. Bir sürü işçi koşup dalgıçları dışarı çekmeye başladı. Bir sürü adam daha, küçük patlamalar halinde suyun yüzeyine doğru fırlıyor, deli gibi başlıklarını çıkarmaya çalışarak basamaklara atılıyor, havaya çıkmak için çabalıyorlardı. Suda bir karışıklık oldu ve Piç John suyu yararak havaya sıçradı. Kuyruğunu çılgın gibi çırparak dengesiz bir şekilde suyun üzerinde durmaya ve bir maymun gibi sesler çıkarmaya başladı.</p>

  <p class="calibre1 sgc-4">Yeşil suyun içinden çıkan basamaktaki bir adam sonunda başlığını çıkarıp attı ve bağırarak yardım istedi.</p>

  <p class="calibre1 sgc-4">“Kemikli balık!” diye çığlık atıyordu. “Aşağıda adamlar var!”</p>

  <p class="calibre1 sgc-4">Etraftaki herkes işlerini bırakıp korkuyla pencerelerden dışarı baktı ve suya koşup limanın ortasında sallanıp duran küçük trol teknelerinden aşağıya eğildi, suyu gösterip rıhtımdakilere seslenmeye başladı.</p>

  <p class="calibre1 sgc-4">Suyun yüzeyine çıkan kırmızı baloncukları gören Tanner’ın bedeni buz kesti.</p>

  <p class="calibre1 sgc-4">“Bıçağını ver!” diye Hedrigall’e bağırdı. “Ver şu lanet bıçağını!” Gömleğini çıkarıp attı ve hiç duraksamadan koştu.</p>

  <p class="calibre1 sgc-4">Atladı, dokunaçları arkasına doğru açılıyor, bu arada Hedrigall, arkasından duymadığı bir şeyler bağırıyordu. Uzun perdeli ayak parmakları yüzeyi yardı ve buz gibi bir patlamanın ardından suyun içine, derinlere daldı.</p>

  <p class="calibre1 sgc-4">Deli gibi gözlerini kırpıştırdı, iç göz kapaklarını indirerek etrafa göz attı. Biraz ilerisinde, suyun içinde, şehrin altını kolaçan eden batiskafların gölgeleri belli belirsiz fark ediliyordu.</p>

  <p class="calibre1 sgc-4">Dalgıç giysileri içinde acınacak kadar yavaş ve sarsak devinimlerle, umutsuzca ışığa doğru tırmanan son adamları görebiliyordu. Suda kimi yerler kanla kaplıydı. Armada'nın muhafız köpek balıklarından birinin parçalandığı yerde, kocaman bir kıkırdak parçası, et parçalarının arasından geçerek aşağıya doğru sürükleniyordu.</p>

  <p class="calibre1 sgc-4">Tanner ayaklarını çırparak, hızla yüzmeye başladı. Biraz ilerisinde, otuz kırk metre kadar derinlikte, batık, kocaman bir boruya yapışmış ve korkudan donakalmış bir adam gördü. Adamın altındaki gölgeli suda, alev gibi; bir o tarafa bir bu tarafa kıpırdaşıp duran, siyah bir gövde vardı.</p>

  <p class="calibre1 sgc-4">Tanner dehşet içinde geriye çekildi. Bu, her neyse, devasa bir şeydi.</p>

  <p class="calibre1 sgc-4">Yukarısında, suya vuran bedenlerin çıkardığı sesleri duyuyordu. Vinçlerle suya bırakılan, donanımlarını kuşanmış, ellerinde zıpkınları ve mızrakları olan silahlı adamlar aşağıya iniyordu, ancak yavaş hareketlerle, santim santim, onları tutan makinelerin elverdiği kadar ilerleyebiliyorlardı.</p>

  <p class="calibre1 sgc-4">Piç John yanından hızla geçerken yüreği ağzına geldi ve şehrin altındaki gizli saklı köşelerden çıkarak, aşağıdaki saldırgana doğru kayarcasına yüzen, Bask ilçesinin sessiz semenderlerini gördü.</p>

  <p class="calibre1 sgc-4">Bundan cesaret alarak yeniden ayaklarını çırpmaya başladı ve daha derine daldı.</p>

  <p class="calibre1 sgc-4">Kafasından binlerce düşünce geçiyordu. Zaman zaman büyük avcıların saldırdığını biliyordu -kırmızı köpek balıkları, kurt balıkları, kancalı kalamar ve diğerleri balık kafeslerini parçalayıp işçilere saldırmıştı- ama daha önce böyle bir şeye hiç şahit olmamıştı. Daha önce bir yamyam balık, bir kemikli balık görmemişti hiç.</p>

  <p class="calibre1 sgc-4">Hedrigall’in bıçağını kaldırdı.</p>

  <p class="calibre1 sgc-4">Birden bir tiksintiyle, bir kan bulutunun içinden geçtiğini fark etti, ağzında ve solungaçlarında kan tadı aldı. Bir dalgıç giysisinin parçalanmış kalıntısı, içinde ne olduğu anlaşılmayan parçalar sallanarak yavaş yavaş yanından geçip aşağıya doğru inerken midesi ağzına geldi.</p>

  <p class="calibre1 sgc-4">Borunun dibine, kanlar içinde ve hareketsiz duran dalgıca birkaç metre kalmıştı ki aşağıdaki canavarla karşı karşıya kaldı.</p>

  <p class="calibre1 sgc-4">Suyun vuruşunu duydu ve birden artan basıncı hissetti, aşağıya bakıp tuzlu suyun içinde sessiz bir çığlık attı.</p>

  <p class="calibre1 sgc-4">Küt suratlı, kocaman bir balık ona doğru hızla geliyordu. Kemikten bir zırhla çevrili kafası, bir top güllesi gibi pürüzsüz ve yusyuvarlaktı ve içinde diş görünmeyen, dişlerin yerine bir şeyler çiğneyip duran, aralarında et parçalarının dolaştığı, jilet gibi keskin kemik çıkıntılarının yer aldığı iki koca çene parçasından oluşuyordu. Bedeni uzundu ve aşağıya doğru inceliyordu, ucunda sallanan bir kuyruğu yoktu; alçak ve düzgün sırt yüzgeci, kuyruk kemiği ile birleşiyor, onu şişman bir yılan balığına benzetiyordu.</p>

  <p class="calibre1 sgc-4">On metreden uzundu. Üzerine geldi, ağzı onu ısırıp kolayca iki parçaya ayıracak kadar büyüktü, koruyucu zarlarının gerisinden bakan küçücük gözleri aptal ve kötülük doluydu.</p>

  <p class="calibre1 sgc-4">Tanner budalaca bir cesaretle ulurcasına bağırdı ve küçük silahını savurdu.</p>

  <p class="calibre1 sgc-4">Birden yamyam balığın arkasından çıkan Piç John, hızla yaratığın gözüne vurdu. Dev yaratık korkunç bir hız ve beceriyle döndü ve yunusa doğru saldırdı. Ağzındaki kemik parçaları gıcırdıyordu.</p>

  <p class="calibre1 sgc-4">İyice hırslandı ve büyük bir hızla Piç John’un peşinden gitmeye koyuldu. Suda bir çalkalanma oldu, birden küçük fil dişi mızraklarla ortaya çıkan semender-adamlar garip silahlarıyla yamyam balığa ateş etmeye başladılar. Yaratık bunlara aldırmadı ve yunusun peşinden gitmeyi sürdürdü.</p>

  <p class="calibre1 sgc-4">Tanner deli gibi yüzüyor, borunun altına sıkışan dalgıca doğru giderken bacakları kasılıyordu. Bu arada etrafına bakınıyordu ve suyun derinliklerine gitmiş olan kemik zırhlı dev balığın, Piç John’un tüm kışkırtmalarına rağmen, hızla geri dönerek kendisine geldiğini gördü ve dehşete kapıldı.</p>

  <p class="calibre1 sgc-4">Tanner, son bir defa daha bacaklarından destek alarak borunun sert metaline değdi ve dalgıca bakındı. Bir gözüyle de dev balığı izliyordu, canavar yaratık yaklaşırken kalbi yerinden fırlayacakmış gibi atmaya başladı. Dokunaçlarının vantuzlarıyla boruya tutunmuştu. Sağ eliyle bıçağı salladı, Piç John ya da semender-adamların ya da silahlı dalgıçların yardımına gelmeleri için dua ediyordu. Sol eliyle dalgıca uzandı.</p>

  <p class="calibre1 sgc-4">Eliyle aranırken, parmakları sıcak ve yumuşak bir şeye değdi, korkuya kapılarak elini hızla geri çekti. Başını çevirip adama göz attı.</p>

  <p class="calibre1 sgc-4">Adamın suyla şişmiş suratına, kocaman açılıp dışarı fırlamış gözlerine ve buz kesmiş suratına baktı. Giysisinin ortasındaki deri koparılmış ve midesi oyulmuştu. Bağırsakları anemonlar gibi dalgalanıp duruyordu.</p>

  <p class="calibre1 sgc-4">Tanner inleyerek geri çekildi, altında duran yamyam balığın farkındaydı ve korku içinde boşluğa tekmeler savuruyordu, ani ve ürkünç bir dalgayla yanından birden sivri çıkıntılar ve pullar geçti, koca bir kas yığınının hareket ettiğini hissetti, suda kemiğin kemiğe çarpmasının çıkardığı ses duyuldu. Ceset çekilip alınırken, bağlı olduğu boru âdeta yerinden oynadı. Küt kafalı avcı, ağzından sallanan ölü adamla, Armada'nın ters dönmüş omurgalar ormanının içinde zikzaklar çizerek uzaklaştı.</p>

  <p class="calibre1 sgc-4">Piç John ve Basklı semender-adamlar arkasından seğirtti ama yaratığın kolayca ulaştığı hıza yetişmeleri olanaksızdı. Dehşet içindeki Tanner, ayaklarını çırparak onlara yetişmeye çalıştı, canavar balığın düşüncesi hızını kesiyor, onu buz gibi terletiyordu. Yüzeye çıkması, ısınması, şekerli bir çay içmesi gerektiğini, midesinin bulandığını ve çok korktuğunu fark etti.</p>

  <p class="calibre1 sgc-4">Yamyam balık şimdi aşağıya, arkasından gelenlerin canlı kalmalarının olanaksız olduğu ağır basınç bölgelerine doğru ilerliyordu. Tanner onun gidişini izledi, yavaşça deviniyor, suya yayılan kanı içine çekmemeye çalışıyordu. Yine yalnızdı.</p>

  <p class="calibre1 sgc-4">Suyun içinde katran gibi ağır ağır yukarı doğru ilerlerken suyun hiç bilmediği katmanlarından geçiyordu, kafası allak bullaktı ve kaybolmuştu. Ölü adamın yüzü ve bağırsakları hâlâ gözünün önündeydi. Yönünü bularak döndü ve Basil Tersanesinin gezici gemilerini ve Kışlıksaman Pazarı'nın kırıntı gibi serpiştirilmiş teknelerini görünce başını kaldırdı ve tepesindeki teknenin soğuk gölgesinde, şehrin alt kısımlarından sallanan, tılsımlarla gizlenip özenle korunan, görmesi yasak olan, o ucu bucağı belli olmayan, hayalete benzeyen şekillerden birini gördü. Bunun diğerlerine bağlı olduğunu fark etti ve onu beklemekle görevli köpek balığı öldürüldüğü için korkmadan daha da yukarıya çıktı, şekil daha da belirginleşmişti ve birdenbire çok yaklaşmış, birkaç metre yakınına kadar gelmişti, karanlığa ve kafa karıştırıcı büyülere aldırmadan dikkatle baktı ve iyice görebildiği bu şeyin ne olduğunu anladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi gün, Bellis canavarın saldırısının renkli ayrıntılarını neredeyse bütün mesai arkadaşlarından dinledi.</p>

  <p class="calibre1 sgc-4">“Olacak gibi değil, Tanrım,” diyordu Carrianne, dehşet içinde. “Aklın alıyor mu? Bu lanet şeyin seni parça parça yapmasını?” Betimlemeleri gittikçe daha abartılı ve sevimsiz olmaya başladı.</p>

  <p class="calibre1 sgc-4">Bellis Carrianne’in ne söylediğini dinlemiyordu. Silas’ın ona söylediklerini düşünüyordu. Buna da, her şeye olduğu gibi; serinkanlı, olanları doğru dürüst anlamaya çalışarak yaklaşmıştı. Gengris ve su iblisleriyle ilgili bir kitap aradı, ama çocuk masalları ya da spekülasyonlardan başka bir şey bulamadı. Yeni Crobuzon’un karşı karşıya kaldığı tehlikenin büyüklüğünü kavramak ona zor -neredeyse olanaksız ölçüde zor- geliyordu. Bütün yaşamı boyunca bu uçsuz bucaksız, renkli ve hep var olan şehir vardı etrafında. Tehdit edilebileceğini düşünmek neredeyse akıl dışıydı.</p>

  <p class="calibre1 sgc-4">Ama ona bakılırsa, su iblisleri de akıl dışıydı.</p>

  <p class="calibre1 sgc-4">Silas’ın betimlemeleri ve saklamadığı korkusu Bellis’i de korkutmuştu. Felaket tellallığı yapar gibi, Yeni Crobuzon’un bir saldırı sonrası halini gözünde canlandırmaya çalıştı. Harap ve yıkık. Bu önce bir oyun, aklını dehşet verici görüntülerle dolduran bir tür meydan okuma olarak başladı. Ama sonra bu görüntüler, büyülü bir fener tarafından yansıtılıyorlarmış gibi, titreşerek art arda gelmeye başladılar.</p>

  <p class="calibre1 sgc-4">Bedenlerle dolu ve altlarından su iblisleri geçtikçe parıldayan nehirler gördü. Küpe Çiçeği Evinden, taç yapraklar halinde püsküren tozu gördü; Gargoyle Parkındaki molozları; bir yumurta gibi kırılan Cam Ev’i dolduran kaktüs cesetlerini. Perdido Sokağı İstasyonunun yıkılışını getirdi gözünün önüne, eğilip bükülen tren hatlarını, yıkılan ön yüzeyini ve gün ışığına çıkan karman çorman ara yolları.</p>

  <p class="calibre1 sgc-4">Şehrin üzerini bir kemer gibi saran eski, devasa Kaburgalar’ın koptuğunu, kıvrımlarının bir kemik tozu yağmuru altında kaldığını düşündü.</p>

  <p class="calibre1 sgc-4">Buz gibi oldu. Ama yapabileceği bir şey yoktu. Burada, bu şehirde güç sahibi olan hiç kimsenin muhtemelen umurunda bile olmayacaktı. Silas ve kendisi yalnızdılar ve Armada’da neler olduğunu, şehrin nereye gittiğini anlayana kadar, buradan ayrılabileceğini düşünemiyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kapının açıldığını duydu ve kitap yığınlarının arasından başını kaldırıp baktı. Şekel kapının eşiğinde duruyordu, elinde bir şey vardı. Bellis onu selamlamak üzereyken oğlanın yüzünü fark edip durdu.</p>

  <p class="calibre1 sgc-4">Son derece ciddi ve kararsız bir ifadesi vardı, sanki yanlış bir şey yapıp yapmadığından emin değilmiş gibiydi.</p>

  <p class="calibre1 sgc-4">“Sana göstermek istediğim bir şey var,” dedi yavaşça. “Anlamadığım sözcükleri önce yazdığımı biliyorsun. Sonra bunları başka kitaplarda gördüğümde tanıyorum. Şey...” Elinde tuttuğu kitaba baktı. “Şey, dün bunlardan birini buldum yine. Kitap Ragamollca değil, sözcük de... fiil ya da isim ya da öyle bir şey değil.” Kadının ona öğrettiği bu sözcükleri üzerlerine basarak söylemişti: Gururlanarak değil ama söyleyeceği şeyin önemini vurgulamak amacıyla yapmıştı bunu.</p>

  <p class="calibre1 sgc-4">Küçük kitabı Bellis'e uzattı. “Bu bir özel isim.”</p>

  <p class="calibre1 sgc-4">Bellis kitabı inceledi. Kapağına gömülü, dikkatini çeken lekeli bir metal levhanın üzerinde yazarın adı vardı.</p>

  <p class="calibre1 sgc-4"><span class="font6">Krüach Aum.</span></p>

  <p class="calibre1 sgc-4">Tintinnabulum’un aradığı eserdi bu, Sevgililer’in projesinin temel taşlarından biri. Şekel onu bulmuştu.</p>

  <p class="calibre1 sgc-4">Bunu çocuk kitaplarının olduğu rafların birinden almıştı. Bellis oturup sayfaları çevirdikçe kitabın neden yanlış yere konduğunu anladı. Basit resimlerle doluydu: Kalın kaba çizgilerle, çocuksu bir bakış açısıyla yapılmışlardı, bu yüzden orantıları da uyumsuzdu, yani bir adamın boyu yanında durduğu bir kuleyle neredeyse aynıydı.</p>

  <p class="calibre1 sgc-4">Sağ sayfalara metinler, sol sayfalara da resimler yerleştirilmişti ve küçük kitap bu yüzden resimli bir masal kitabını andırıyordu.</p>

  <p class="calibre1 sgc-4">Bunu rafa kim yerleştirdiyse, anlamadan bakmış, sonra, hiç incelemeden onu diğer resimli kitapların -çocuk kitaplarının arasına yerleştirmişti. Kayıt altına alınmamıştı. Yıllardır ellenmeden olduğu yerde kalmıştı.</p>

  <p class="calibre1 sgc-4">Şekel Bellis'e bir şeyler söylüyordu, ama o ne dediğini doğru dürüst duyamadı: <span class="font6">Ne yapacağımı bilmiyorum,</span> diyordu bocalayarak, <span class="font6">bana yardım edebileceğini düşündüm, Tintinnabulum’un aradığı şey bu, alıp sana getirdim.</span> Bellis kitabı incelerken adrenalini yükselmeye, ürkek bir heyecan dalgası her yanını sarmaya başladı. Başlık yoktu. İlk sayfayı açtı ve Aum’un adını doğru okuduğunu fark edince, kalbi neredeyse ağzından fırlayacak gibi atmaya başladı. Kitap Yüksek Kettai dilindeydi.</p>

  <p class="calibre1 sgc-4">Gnurr Kett’in, Yeni Crobuzon’un kilometrelerce güneyinde, Kabaran Okyanus’un ucunda, ılık suların Siyah Kum Denizi’ni oluşturduğu yerdeki ada ülkesinin eski, klasik diliydi. Ragamoll yazısını kullanan, ama çok farklı bir kökten türemiş olan garip, çok zor bir dildi bu. Temel Kettai, yani günlük dil daha basitti, ancak ikisi arasındaki ilişki azalmıştı ve çok eskiye dayanıyordu. Birini çok iyi bilmek, diğerini ancak biraz anlıyor olmak demekti. Yüksek Kettai, Gnurr Kett’de bile, kilise korosu şeflerinin ve bir avuç entelektüelin tekelindeydi.</p>

  <p class="calibre1 sgc-4">Bellis bu dili okumuştu. Gizli fiillerinin yapısından büyülenerek ilk kitabını Yüksek Kettai hakkında yazmıştı. <span class="font6">Yüksek Kettai Gramatolojisi’ni</span> yayınlayalı on beş yıl olmuştu, ama bilgilerinin epey paslanmasına karşın, kitapta açık duran bölüme baktıkça, yazılanları yavaş yavaş anlamaya başladı.</p>

  <p class="calibre1 sgc-4"><span class="font6">“Eğer bu kitabı gurur duymadan yazdığımı söylersem yalan söylemiş olurum,"</span> sessizce okudu ve başını kaldırdı, kendini yatıştırmaya çalıştı, neredeyse devam etmeye korkuyordu.</p>

  <p class="calibre1 sgc-4">Sayfaları hızla çevirmeye başladı, resimlere baktı. Deniz kenarındaki kulede duran bir adam. Sahildeki adam, büyük makinelerin kumsalı kirleten iskeletleri. Güneşte, garip bitkilerin gölgelerinde hesaplar yapan adam. Dördüncü resme döndü ve soluğunu tuttu. Bedenindeki bütün tüyler diken diken oldu.</p>

  <p class="calibre1 sgc-4">Dördüncü resimde adam yine kıyıda duruyordu -gördüğü tek şey, sanatçısının bir ineğin ki kadar uysal resmettiği biçimli ve boş bakan gözleriydi- ve denizin üzerinde, yaklaşan bir tekneye doğru saldıran siyah figürlerden oluşan bir bulut vardı. Resim net değildi, ancak Bellis, sarkan ince kollar, bacaklar ve hayal meyal seçilen kanatlar gördü.</p>

  <p class="calibre1 sgc-4">Tedirgin oldu.</p>

  <p class="calibre1 sgc-4">Dili anımsamaya çalışarak gözleriyle metni taradı. Kitapta bir tuhaflık vardı. Bellis’in gördüğü diğer bütün Yüksek Kettai dilindeki eserlerden farklı gibiydi. Tonunda bir uyumsuzluk vardı, eski Gnurr Kett kilise şarkılarında rastlanan şiirsel anlatımla yakından uzaktan ilgisi yoktu.</p>

  <p class="calibre1 sgc-4"><span class="font6">“Dışarıdan birilerinden yardım almış olmalı, ama bütün diğerleri adamızdan uzak duruyor, aç kadınlarımızdan korkuyor."</span> Bellis’in çıkarttığı anlam buydu.</p>

  <p class="calibre1 sgc-4">Başını kaldırdı. <span class="font6">Tanrım,</span> diye düşündü, <span class="font6">başıma nasıl bir iş sardım ben.</span></p>

  <p class="calibre1 sgc-4">Çabucak düşündü, ne yapması gerektiğine karar vermeye çalıştı. Elleri hâlâ bir robot gibi sayfaları çeviriyordu ve kitabın ortalarına geldiğinde, adamın küçük bir tekneyle denize açıldığını gördü. O ve teknesi çok ufak çizilmişti. Denize bir zincir ve kocaman bir kanca indiriyordu.</p>

  <p class="calibre1 sgc-4">Derinlerde, suyun dalgalanışını gösteren sarmalların ortasında iç içe geçmiş halkalar vardı, bunların yanında teknesi bir cüce gibi kalıyordu.</p>

  <p class="calibre1 sgc-4">Resim dikkatini çekmişti.</p>

  <p class="calibre1 sgc-4">Baktı ve içinde bir şey hop etti. Soluğunu tuttu. Birdenbire resim bir çocuğun göz aldanması gibi biçim değiştirdi ve bunun ne olduğunu gördü, neye baktığını biliyordu artık ve midesinin birden bulanmasıyla düşecek gibi oldu.</p>

  <p class="calibre1 sgc-4">Zarganadenizi’nin gizli projesini biliyordu. Nereye gittiklerini biliyordu. Johannes’in ne yaptığını biliyordu.</p>

  <p class="calibre1 sgc-4">Şekel hâlâ konuşuyordu. Yamyam balığı saldırısına geçmişti.</p>

  <p class="calibre1 sgc-4">“Tanner aşağıdaydı,” diyordu oğlan gururla. “Tanner adamlara yardım etmeye gitti, ama geç kalmıştı. Sana komik bir şey söyleyeyim mi? Hani sana bir süre önce şehrin altında bir şeyler olduğunu ama Tanner’ın, onların ne olduklarını anlayamadığını söylemiştim. Görmesine izin verilmiyordu hani, hatırlıyor musun? Şey, dün kemikli balık çekip gittikten sonra zavallı Tanner tam bunlardan birinin altına çıkmaz mı? Ne olduğunu doğru dürüst görebiliyor tabii -aşağıda ne olduğunu biliyor şimdi. Tahmin et bakalım ne...”</p>

  <p class="calibre1 sgc-4">Dramatik bir tavırla durup Bellis’in tahmin etmesini bekledi. Kadın hâlâ resme bakıyordu.</p>

  <p class="calibre1 sgc-4">“Bir yular,” dedi neredeyse duyulamayacak bir sesle. Şekel’in yüzüne şaşkın bir ifade geldi. Bellis birden yüksek bir sesle konuşmaya başladı. “Dev bir yular, gem, dizgin, bir binadan daha büyük bir koşum.</p>

  <p class="calibre1 sgc-4">“Zincirler, Şekel. Tekne boyunda zincirler,” dedi. Kadın lafını bitirirken oğlan ona bakıp şaşkın şaşkın başını salladı. “Tanner zincirler gördü.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis gözünü hâlâ elindeki resimden alamıyordu: Donmuş dalgaların balık pulları gibi kusursuz bir dizilimle birbirinin üzerine yığıldığı bir denizdeki küçük bir teknede duran küçük bir adam ve onların altında, çapraz çizgiler ve sarmallarla gösterilmiş derinlikler ve en dipte, yukarıdaki tekneyi kolayca gölgede bırakan, iç içe geçmiş halkalar, perspektifleri ne kadar belirsiz olsa da muazzam bir genişlikte, akıl almaz büyüklükteler ve merkezleri karanlık. Yukarı bakıyor, avını yakalayan balıkçıya bakıyor.</p>

  <p class="calibre1 sgc-4">Göz akı, iris ve göz bebeği.</p>

  <p class="calibre1 sgc-4">Bir göz.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6 sgc-6">Ara III</span></p>

  <p class="calibre1 sgc-7">Başka bir yer</p>

  <p class="calibre1 sgc-4">Salkrikaltor’da işgalciler var. Sessizce oturuyorlar, kararlı ve amansız bakışları şehri ve kerevitleri tarıyor.</p>

  <p class="calibre1 sgc-4">Arkalarında kaybolan çiftçiler, denizaltı serüvencileri, gezginler ve memurlar bıraktılar. Tatlı sözlerle, büyü ve işkence ile bilgi topluyorlar.</p>

  <p class="calibre1 sgc-4">İşgalciler yağa benzer gözleriyle etrafı izliyorlar.</p>

  <p class="calibre1 sgc-4">Keşifler yaptılar. Tapınakları, köpek balığı mağaralarını, tünelleri, geçitleri ve kerevit varoşlarını, sığlıklardaki yapıları gördüler. Hava kararıp Salkrikaltor’un ışıkları yanmaya başladıkça, trafik artıyor. Genç, bakımlı kerevitler tepelerindeki sarmal geçidin üstünde kavga ediyor ve kasıla kasıla yürüyorlar (Devinimleri, saklanarak onları izleyenlerin gözlerine yansıyor).</p>

  <p class="calibre1 sgc-4">Saatler geçiyor. Sokaklar boşalıyor. Şafaktan önceki saatlerde lambaların ışıkları iyice azalıyor.</p>

  <p class="calibre1 sgc-4">Sessizlik sürüyor. Ve karanlık. Ve soğuk.</p>

  <p class="calibre1 sgc-4">İşgalciler kıpırdanmaya başlıyor.</p>

  <p class="calibre1 sgc-4">Boş sokakları geçiyorlar, karanlık onları saklıyor.</p>

  <p class="calibre1 sgc-4">Artık çöp şeritleri gibi ilerliyorlar, sanki bir hiçler, sanki rastgele gelgitlerle çekilip itiliyorlar. Anemon kaplı arka sokakları takip ediyorlar.</p>

  <p class="calibre1 sgc-4">Bu çukur sokaklarda, gece balıklarından, salyangozlar ve onlar yaklaştıkça korkudan donakalan kerevitlerden başka canlı varlık yok. Bina iskeletlerindeki dilencileri arkada bırakıyorlar. Toz haline gelmek üzere olan bir ardiyedeki yarıktan geçiyorlar. Oradan dışarıya, suların aşındırdığı bir çatının en altından öteye geçiyorlar, gölgelerin içinden süzülüyorlar. Müren balıkları kadar hızlılar.</p>

  <p class="calibre1 sgc-4">Bir kan sarmalı içinden onlara bir isim fısıldanıyor, kabul ettikleri bir ipucu bu, gizlice sokuluyor ve buluyorlar.</p>

  <p class="calibre1 sgc-4">Yükseliyor ve denizin içinden aşağıdaki çatılara bakıyorlar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Orada uyuyor, bacaklarını altına doğru kıvırmış, bedeni akıntıda hafif hafif sallanıyor, gözleri kapalı -peşinde oldukları erkek-kerevit. İşgalciler yere çömeliyorlar. Onu okşuyor, dokunuyor ve boğazlarından sesler çıkarıyorlar, öteki yavaş yavaş gözlerini açıyor ve deli gibi bağlarına asılıyor, bacakları ve kolları iki yana açılarak bağlanmış (<span class="font6">onu uyandırmamak için dadılar gibi sessizce ve okşayarak),</span> ağzı o kadar geriliyor ki, yarılıp kanayacak gibi. Eğer ona, boynunda ve sırtındaki belli sinirlere geçirerek sesini kesen bir kemik takmamış olsalardı, kerevit o titreşimli sesiyle çığlıklar atarak bağıracaktı.</p>

  <p class="calibre1 sgc-4">Kerevitin boğazından kan sızıyor. İşgalciler merakla izliyor onu. Sonunda bu taşkınlıktan yorulunca, avcısı zarif bir devinimle yanına geliyor ve konuşuyor.</p>

  <p class="calibre1 sgc-4"><span class="font6">-bir şey biliyorsun</span> diyor, <span class="font6">-onu bizim de bilmemiz gerekiyor.</span></p>

  <p class="calibre1 sgc-4">İşlerine başlıyorlar, kerevit çevirmene akıl almaz bir ustalıkla dokunarak sorularını fısıldıyorlar, o ise başını geriye atıyor ve yine çığlık atıyor.</p>

  <p class="calibre1 sgc-4">Yine, sessizce.</p>

  <p class="calibre1 sgc-4">İşgalciler devam ediyor.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sonra.</p>

  <p class="calibre1 sgc-4">Okyanusun deniz solucanları fosilleriyle kaplı tabanı gözden kayboluyor ve su uçsuz bucaksız açılıyor, karanlık şekiller (evlerinden çok uzak) karanlıkta, suyun içinde kımıltısız oturuyor ve derin derin düşünüyorlar.</p>

  <p class="calibre1 sgc-4">İzledikleri yol bir yerde kopuyor.</p>

  <p class="calibre1 sgc-4">İnce ince söz dalgaları alay edercesine etraflarında dolanıyor. Güneye giden gemi gitmiş. Kıtanın, karanın yükselerek tatlı suyu tuzlu sudan ayırdığı kayalıklarının kenarlarından ilerleyip, Şahmeran Kanalına, Salkrikaltor’un yukarı uzanan parmaklarına, denizle Yeni Crobuzon arasında gidip gelen gemiye sonunda ulaşıyorlar. Ama gemi gitmiş, arkasında bir girdap halinde yalanlar ve hikâyeler bırakarak.</p>

  <p class="calibre1 sgc-4">Derinlerdeki ağızlar. Hayalet korsanlar. Tork. Gizli fırtınalar. Yüzen şehir.</p>

  <p class="calibre1 sgc-4">Tekrar ve tekrar yüzen şehir.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Avcılar Salkrikaltor’un güney sularında belli belirsiz görünen sondaj donanımlarını araştırıyorlar: Dev ağaçlara, kalın derili hayvanların bacaklarına benzeyen destekler, deniz yatağında ufalanan beton kuyular, etraflarında, ayak parmaklarının arasından çıkar gibi sızan çamur.</p>

  <p class="calibre1 sgc-4">Delgiler yumuşak kayayı zorluyor, suyunu çekiyor. Donanımlar bataklık hayvanları gibi sığlıklarda besleniyor.</p>

  <p class="calibre1 sgc-4">Deri ve havadan oluşan giysiler içindeki adamlar zincirlerle aşağıya inerek, mırıldanıp duran devlerle ilgilenmeye geliyorlar, ancak avcılar kolayca bunların işini görüyor. Maskelerini alıyorlar, adamlar boşu boşuna çırpınıyor ve havada yükselen feryat baloncuklarının ardından can veriyorlar. Avcıları ise bunları, büyülerle ve ağızlarına oksijen vererek, kalp atışlarını yavaşlatacak masajlarla hayatta tutuyor, sonra aydınlık suyun altındaki mağaralarda, bu adamlar merhamet dileniyor ve avcılarının ısrarıyla onlara hikâyeler anlatıyorlar.</p>

  <p class="calibre1 sgc-4">En çok da, <span class="font6">Terpsikor'u</span> ele geçirmiş olan yüzen şehir hakkında olanlar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gece oluyor ve günden geriye kalan gölgeler saklanıyor.</p>

  <p class="calibre1 sgc-4">Belirsiz şekillerin bakması gereken dünya kadar su var. Okyanuslar var: Rime; Boxash; Vassilly, Tarribor ve Teuchor; Sessiz ve Kabaran Deniz. Sonra, Centilmen Denizi, Sarmal Deniz, Saat ve Gizli Okyanus ve diğerleri; bir sürü de boğaz, haliç ve kanal. Ayrıca körfezler ve koylar.</p>

  <p class="calibre1 sgc-4">Bunların hepsini nasıl araştıracaklar? Nereden başlayacaklar?</p>

  <p class="calibre1 sgc-4"><br /></p>

  <p class="calibre1 sgc-4">Denize soruyorlar.</p>

  <p class="calibre1 sgc-4"><br /></p>

  <p class="calibre1 sgc-4">Derin sulara gidiyorlar.</p>

  <p class="calibre1 sgc-4"><span class="font6">-yüzen şehir nerede</span>? diye soruyorlar.</p>

  <p class="calibre1 sgc-4">Goblin köpek balıklarının kralı bilmiyor ya da umurunda değil. Corokanth söylemiyor. Avcılar başkalarına soruyor: <span class="font6">-yüzen şehir nerede?</span></p>

  <p class="calibre1 sgc-4">Keşişlere benzeyen, morina ve mığrı balığı kılığına girmiş münzevilere rastlıyorlar ama bunlar da bir şey bilmediklerini söyleyip yüzerek uzaklaşıyor, tefekkür haline devam ediyorlardı. Avcılar tuzlu su yaratıklarına, okyanus ilkellerine soruyor ama bunların sulu çığlıklar halinde verdikleri bilgiden hiçbir şey anlamıyorlar.</p>

  <p class="calibre1 sgc-4">Güneşle birlikte kalkıp yola düşen avcılar dalgaların üzerinde sallanırken tekrar düşünüyorlar.</p>

  <p class="calibre1 sgc-4">Balinalara soruyorlar.</p>

  <p class="calibre1 sgc-4"><span class="font6">-yüzen şehir nerede</span>? diye aptal kril yiyicilere, gri olana, kambur olana ve mavi olana soruyorlar. Tırmanır gibi üzerlerine binip ağır beyinlerindeki zevk merkezlerini uyarıyorlar. Rüşvet veriyorlar, dehşet içindeki tonlarca planktonu bir çorba gibi ağızlarından içeriye boca ediyorlar.</p>

  <p class="calibre1 sgc-4">Avcılar sorularını emir verir gibi soruyorlar.</p>

  <p class="calibre1 sgc-4"><span class="font6">-yüzen şehri bulun,</span> diyorlar dikkatle, balinaların anlayabileceği basit kavramlarla konuşuyorlar.</p>

  <p class="calibre1 sgc-4">Balinalar da yapıyor bunu. Dev hayvanlar düşünüyor, sinapsları öylesine hantal ki, avcılar sabırsızlanıyor (ama beklemeleri gerektiğini de biliyorlar). Sonunda, ağızlarına aldıkları suyu fışkırtan balinaların sesinden başka bir şeyin duyulmadığı dakikaların ardından, aynı anda çırpılan kuyrukların çıkardığı gürültü bu sessizliği bozuyor.</p>

  <p class="calibre1 sgc-4">Kilometrelerce öteye iniltiyle sesleniyor, yerlerini bildiriyor, birbirlerine dostça, aptalca mesajlar gönderiyor, kendilerinden isteneni yapıyor, Armada’yı arıyorlar.</p>

  <div class="calibre7 sgc-1"></div>
</body>
</html>
