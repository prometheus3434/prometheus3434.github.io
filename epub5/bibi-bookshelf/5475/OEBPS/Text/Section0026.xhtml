<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-5 {font-style: normal;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">15</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">“Bir deniz şeytanı çıkaracaklar.”</p>

  <p class="calibre1 sgc-4">Silas’ın yüzünde duyduklarına inanmak istemez gibi bir şüphe ve şaşkınlık vardı.</p>

  <p class="calibre1 sgc-4">“Bu olamaz,” dedi sakince, kafasını sallayarak.</p>

  <p class="calibre1 sgc-4">“Çünkü deniz şeytanları bir efsane sadece, öyle mi?” dedi sertçe. “Soyları tükendi, öyle mi? Çocuklara anlatılan bir masal, öyle mi?” Dudaklarını büzdü ve Krüach Aum’un kitabını elinde salladı. “Bunu raflara, yirmi yıl önce her kim bıraktıysa, içindekilerin çocuk masalı olduğunu sanmış, Silas. Ben Yüksek Ketttai dilini okuyabiliyorum.” Israrlı bir tonda konuşuyordu. “Bir çocuk kitabı değil bu.”</p>

  <p class="calibre1 sgc-4">Gün sona eriyor, dışarıda şehrin homurtusu sürüp gidiyordu. Bellis pencereden, olağanüstü renk tabakaları halinde solan gün ışığına baktı. Kitabı Silas’a uzattı ve yine konuşmaya başladı.</p>

  <p class="calibre1 sgc-4">“İki gündür neredeyse başka bir şey yapmadım. Lanetli bir hayalet gibi kütüphanede kalıp Aum’un kitabını okudum.” Silas sayfaları dikkatle, birer birer çeviriyor, sanki anlayabilirmiş gibi metne göz gezdiriyordu, ama Bellis onun bir şey anlamadığını biliyordu.</p>

  <p class="calibre1 sgc-4">“Yüksek Kettai dilinde yazılı,” dedi, “ama Gnurr Kett’in dili değil, eski değil. Krüach Aum bir anofel.”</p>

  <p class="calibre1 sgc-4">Silas dehşet içinde başını kaldırıp baktı. Uzun bir sessizlik oldu.</p>

  <p class="calibre1 sgc-4">“Doğru söylüyorum,” dedi Bellis. Bitkindi ve sesi de öyle çıkıyordu. “Ne kadar şaşırtıcı olduğunu biliyorum. Son iki günü, bulabileceğim ne varsa bulmaya çalışarak geçirdim.</p>

  <p class="calibre1 sgc-4">“Ben ölüp gittiklerini sanıyordum ama hâlâ ölmekteler, Silas. İki bin yıldan fazladır ölüyorlar. Sıtma Kraliçeliği çöktüğünde, Shoteka’da, Rohagi’de, Shardlar’ın çoğunda bunların kökü kazınmıştı. Ama hayatta kalmayı başarmışlar... Gnurr Kett’in güneyindeki bir kaya deliğindeki küçük bir çıkıntıya tutunmuşlar. İster inan ister inanma, artık Kraliçelik kalmamış olsa bile, onlarla ticaret yapanlar var.” Canı sıkkın bir halde başını salladı. “Dreer Samher ya da Gnurr Kett’le ya da ikisiyle birden bir anlaşmaları var, ya da öyle bir şey. Ne olduğunu anlayamadım.</p>

  <p class="calibre1 sgc-4">“Bir de kitap yazıyorlar, baksana.” Silas’ın elinde duran kitabı gösterdi. “Kim bilir neden Yüksek Kettai dilinde yazılmış. Belki şimdi konuştukları dil bu -dünyada bu dili konuşan tek halk oluyorlar bu durumda. Bilmiyorum, Silas, belki de bütün bunlar saçmalık,” diye birden sinirlenerek sesini yükseltti. “Belki de bu kitap bir sahtekârlık, ya da yalan ya da evet bir çocuk masalı. Ama Tintinnabulum bana Krüach Aum’un yazdığı ne varsa bulmamı söyledi, sence bu kitabın ana konusu yalnızca bir rastlantı mı?”</p>

  <p class="calibre1 sgc-4">“Neler söylüyor kitapta?” diye sordu Silas.</p>

  <p class="calibre1 sgc-4">Bellis kitabı Silas’dan aldı ve yavaş yavaş ilk satırları çevirmeye başladı.</p>

  <p class="calibre1 sgc-4">“‘Bunu gururlanmadan yazdığımı söylersem yalan söylemiş olurum. İçim besin gibi bununla dolu, çünkü... anlatacak bir hikâye buldum, Hayaletkafa İmparatorluğundan beri yapılmamış ve ancak bin yıl önce, bir kez daha başarılmış bir şeyin hikâyesini. Atalarımızdan biri, kraliçemiz indirilip biz saklanmak için buraya geldikten sonra... Düzeneklerle ve büyülerle... suya gidiyor... karanlık bir noktaya... ve suyun ağzına büyüler gönderiyor, derken yirmi bir gün süren sıcaklık, susuzluk ve açlığın ardından... sudan büyük ve gizemli bir şey çıkardı.’” Başını kaldırıp Silas’a baktı ve lafını tamamladı. “‘Yüzen dağ, dev balina, dünyamıza gelmiş en görkemli canavarı, deniz şeytanı.’”</p>

  <p class="calibre1 sgc-4">Kitabı yavaşça kapattı.</p>

  <p class="calibre1 sgc-4">“Bir deniz şeytanını çağırmış, Silas.”</p>

  <p class="calibre1 sgc-4">“Ne olmuş sonra?”diye sordu. “Kitabı okudun, ne <span class="font6">olmuş</span> sonra?”&nbsp;</p>

  <p class="calibre1 sgc-4">Bellis içini çekti. “Nasıl ve nerede olduğunu söylemiyor, ama Aum bir tomar el yazması bulmuş, eski bir hikâye. Bunları anlamlı bir şekilde sıralayıp yeniden anlatmış. Adı geçmeyen bir anofel adamın hikâyesi. Yüzyıllar öncesinden. Adamın hazırlıklarıyla ilgili on sayfa var. Adam hiçbir şey yiyip içmiyor; sadece araştırıyor; sadece denize bakıyor; gereksinim duyacağı şeyleri topluyor: fıçılar, içki, sahilde çürüyen eski makineler. Denize açılıyor. Tek başına. Bir kişinin idare edemeyeceği kadar büyük bir tekneyi kontrol etmeye çalışıyor, kimse onunla gelmiyor çünkü. Belli bir yer, bir tür derin... derin bir kuyu, okyanusun tabanında bir delik arıyor. Burası avlandığı nokta. Burası oltasını attığı nokta. Burası deniz şeytanının... genellikle yaşadığı yerden çıkmasını beklediği nokta.</p>

  <p class="calibre1 sgc-4">“Sonra yirmi sayfa denizdeki haliyle ilgili sıkıcı bilgi var. Aç, susuz, yorgun, ıslak, terli... Bu tip şeyler. Doğru yerde olduğunu biliyor. Olta iğnesinin... büyük bir şeye uzandığını biliyor. Dünyayı kanatıp geçiyor ama deniz şeytanının ilgisini çekemiyor. Bu kadar büyük bir solucan yok.</p>

  <p class="calibre1 sgc-4">“Derken üçüncü gün, iyice bitkinleşiyor ve tuhaf akıntılar teknesini oraya buraya sürüklemeye başlıyor, gökyüzü kararıyor. Elektrik yüklü bir fırtına yaklaşıyor. O zaman doğru yerde olmanın yetmediğine karar veriyor -yaratığı yakalamak için güce gereksinimi var. Dolu ve yağmur damlaları bedenine vurup duruyor, deniz kuduruyor. Tekne dev gibi dalgaların arasında sarsılıyor, sanki parçalanacakmış gibi suya vuruyor.”</p>

  <p class="calibre1 sgc-4">Silas gözlerini kocaman açmış onu dinliyordu ve Bellis’in gözünün önüne birden, kendisinin çocuk masalı anlatan bir öğretmen olarak gülünç görüntüsü geldi.</p>

  <p class="calibre1 sgc-4">“Fırtına gitgide yaklaşırken, ana direğin üzerine bir kablo fırlatıyor, bunu hâlâtlara doluyor ve sonra bir tür dinamoya bağlıyor. Derken...”</p>

  <p class="calibre1 sgc-4">Bellis içini çekti. “Sonra ne olduğunu tam anlayamadım. Büyü falan yapıyor. Sanırım büyüyle yıldırımları, elektrik cinlerini çağırmayı ya da onları kurban etmeyi ya da her neyse onu yapmayı deniyor, ama ne olduğu açık değil. Neyse işte...” Omuz silkti. “Başarıyor ya da başaramıyor, ona bir cinin yanıt vermesi ya da yalnızca fırtınalı bir havada otuz metrelik direğe sarılı bakır bir kablo nedeniyle, iletkene yıldırım düşüyor.</p>

  <p class="calibre1 sgc-4">İlgili resmi açıp gösterdi: Gölge halinde bir tekne silüeti, çevresi beyaz olan ışığıyla, direğin tepesinde çakan, bir testereyi andıran, geometrik şekilli bir şimşek.</p>

  <p class="calibre1 sgc-4">“Makinelerde muazzam bir enerji patlaması oluyor. Bir yem olarak kullanıp yaratığı denetlemek amacıyla oluşturduğu büyü düzeneği birden aşırı yüklenmiş bir güçle sarsılmaya başlıyor ve hemen yanıyor. Teknesi yalpalıyor ve kancasını bağladığı vinçler birden eğiliyor, aşağıda bir kabarma oluyor.</p>

  <p class="calibre1 sgc-4">“Kancası deniz şeytanına takılıyor. Ve yaratık ortaya çıkıyor.”</p>

  <p class="calibre1 sgc-4">Bellis sessizleşti. Sayfaları çevirdi ve Aum’un sözlerini okumaya başladı.</p>

  <p class="calibre1 sgc-4">‘“Okyanus sekiz kilometre aşağıdan gelen bir çığlıkla titreşti, su yükseldi ve sarsıldı, derken uçsuz bucaksız bir alanda kararsızca sürüklenmeye başladı, aşağıdan gelen büyük saldırı, dalgaların yerini aldı ve tekneyi bir toz zerresi gibi savurdu, deniz şeytanı yüzeye çıkarken, ufuk görünmez oldu.’”</p>

  <p class="calibre1 sgc-4">Hepsi bu. Yaratığın tarifi yoktu. Resmin olması gereken sol sayfa boş bırakılmıştı.</p>

  <p class="calibre1 sgc-4">“Onu görüyor,” dedi sessizce. “Büyüklüğünü gördüğünde, onu yalnızca olta iğneleri ve büyülerle yakaladığının farkına varıyor. Zincirleri olta gibi sararak onu çekebileceğini sanıyor. Olanaksız tabii. Deniz şeytanı zincirleri kolayca koparıyor. Sonra yeniden suya dalıyor ve deniz bomboş. Adam tek başına ve evine giden yolu aşmak zorunda.”</p>

  <p class="calibre1 sgc-4">Bellis onu gözünün önüne getirebildi ve görüntüsü içine işledi. Perişan durumda bir adam, tuzlu suyla sırılsıklam olmuş, hâlâ devam eden korkunç bir fırtınanın ortasında, doğrulmaya çalışıyor, yetersiz teknesinin güvertesinde düşe kalka yürüyor. Durmuş motorlarını yeniden çalıştırıyor, aç ve susuz, gerisin geriye gitmeye, denizi yeniden aşmaya çalışıyor ve hepsinden kötüsü, yapayalnız.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Sence bu gerçek mi?” diye sordu Silas.</p>

  <p class="calibre1 sgc-4">Bellis kitabın son bölümünü açtı ve görmesi için onun önüne tuttu. Sayfalar tuhaf görünüşlü matematiksel hesaplarla kaplıydı.</p>

  <p class="calibre1 sgc-4">“Son yirmi sayfayı denklemler, büyü notları, meslektaşlarına göndermelerle dolduruyor. Aum buna veri eki diyor. Çevirmek olanaksız gibi. Anlamıyorum -yüksek kuram, kripto-cebir ve benzeri şeyler. Ama inanılmaz bir özenle yapılmış. Eğer sahte ise, gereksiz ölçüde karmaşık. Yaptığı şey -Aum ayrıntıları, tarihleri, teknikleri, büyüyü ve bilgileri kontrol ediyor- nasıl yapıldığını ortaya çıkarmak. Bu son sayfalar... Bunlar bir sergi, bilimsel bir inceleme, bunun nasıl yapılacağını açıklıyor. Bir deniz şeytanının nasıl çıkarılacağını.</p>

  <p class="calibre1 sgc-4">“Silas, bu kitap son Kettai Vullfinch Yılında yazılıp basılmış. Yirmi üç yıl önce. Tintinnabulum ve yandaşları burada yanılmış -ona göre Aum geçen yüzyılın yazarı. Kitap Gnur Kett’de, Kohnid’de, Kıpırdaşan Bilgelik adında bir yayınevinden çıkmış. Kütüphanede, Kettai dilinde, tahmin ettiğin kadar çok eser yok. Olanların da büyük kısmı Temel Kettai dilinde. Ancak birkaç tanesi Yüksek Kettai dilinde ve bunların hepsine baktım. Kıpırdaşan Bilgelik, Yüksek Kettai dilinde olanları yayınlıyor: felsefe ve bilim, eski metinler, ruhani ya da gnostik mekonomi ve benzerleri.</p>

  <p class="calibre1 sgc-4">“Kıpırdaşan Bilgelik bu kitabın doğruyu söylediğine inanmış olmalı. Eğer sahte ise, bilimsel bir yayınevi -Armada'nın en akıllı kişileri gibi- bunu yutmuş demektir.</p>

  <p class="calibre1 sgc-4">“Sevgililer’in bilim adamları başka ne okuyorlar, bir bakalım mı, Silas? Arkadaşım Johannes’in kitabı <span class="font6">Megafauna Kuramları.</span> Tabakalararası yaşamla ilgili bir başka kitabı bu. Suyun doğasıyla ilgili radikal kuramlar, deniz ekolojisiyle ilgili kitaplar. Ayrıca bu küçük kitabı deli gibi arıyorlar, kim bilir, belki de Tintinnabulum ve yandaşları daha önce bu kitaba yapılan birkaç göndermeyi okudu ve onu nasıl bulacaklarını bilmiyorlar. Tanrı aşkına, sence ne demek oluyor bütün bunlar?</p>

  <p class="calibre1 sgc-4">“Silas, bu şeyi okudum ben.” Adamla göz göze gelmeye çalıştı. “Gerçek bu. Bir deniz şeytanının nasıl çıkartılabileceğini anlatan bir kitap. Ayrıca onun nasıl kontrol edilebileceğini. Aum’un anlattığı şu anofel adam... Deniz şeytanı ondan kolayca kurtuluyor.” Öne eğildi.</p>

  <p class="calibre1 sgc-4">“Ama o tek bir kişiydi. Armada bir şehir. O oradan buradan buharlı makine parçaları topladı: Armada'nın tamamen endüstriye ayrılmış <span class="font6">bölgeleri</span> var. Şehrin altından dev zincirler sarkıyor -bunu biliyor muydun? Onlarla ne yapmayı planlıyorlar sence? Hem Armada <span class="font6">Sorghum'u da çaldı.” Söylediklerinin etki yaratması için biraz bekledi ve adamın bakışlarındaki belli belirsiz değişimi fark etti. “Şehirde o lanet kayasütünden yüzlerce galon olduğu gibi, daha çoğunu elde edecek araçları da var. Tanrı bilir bununla hangi büyüyü harekete geçirecekler.</span></p>

  <p class="calibre1 sgc-4">“Sevgililer, Aum’un adamının beceremediği şeyi başarabileceklerini sanıyor,” dedi. “Çukura doğru gidiyorlar, deniz şeytanını çıkarmaya. Onu şehre bağlayacaklar. Denetimi ellerinde olacak.”</p>

  <p class="calibre1 sgc-4">“Kitaptan başka kimin haberi var?” diye sordu Silas. Bellis başını salladı.</p>

  <p class="calibre1 sgc-4">“Hiç kimse,” dedi. “Yalnızca şu oğlan, Şekel. O da kitabın ne olduğunu, ne anlattığını bilmiyor.”</p>

  <p class="calibre1 sgc-4"><span class="font6 sgc-5"><span class="font6">Onu bana getirmekle en iyi şeyi yaptın,</span> demişti Bellis. <span class="font6">Ne olduğuna bir bakayım, işe yarar bir şey olduğunu görürsem hemen Tintinnabulum’a iletirim.</span></span></p>

  <p class="calibre1 sgc-4">Şekel’in sessizliğini, korkusunu anımsadı. Angevine’ı görmek için Tintinnabulum’un Kasfor’una sık sık gidiyordu. Onun, bir yanlış yaptığı korkusuyla, kitabı adama kendisinin götürmediğini biliyordu Bellis. Bir an içi sızladı. Okuması henüz çok iyi değildi ve belli ki bu kadar önemli bir şeyle karşılaşınca, bütün özgüvenini yitirmiş, <span class="font6">Krüach</span> sözcüğünü oluşturan harf bileşimine, sonra Tintinnabulum’un kâğıdından kopyaladığı isme bakmış, bunların aynı olduğunu görmüştü, ama yine de, yine de...</p>

  <p class="calibre1 sgc-4">Ama yine de tam emin olamamıştı. Kendini aptal durumuna düşürmek ya da başkalarının zamanını boşa harcamak istememişti. Bulduğu kitabı arkadaşı ve öğretmeni olan Bellis'e getirip sormak, emin olmak istemişti. O ise kitabın elinde olmasının kendisine güç vereceğinin farkına vararak, onu acımasızca oğlandan almıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sevgililer onları güneye, deniz yatağındaki bir çatlaktan deniz şeytanının çıkabileceği yere götürüyorlardı. Gerekli her şeyi toplamış -ihtiyaç duydukları bilim adamları, büyüleri çalıştıracak bir sondaj kulesi- madenlerine doğru yol alıyorlar, uzmanları ise, yolculuk yapıyor olmalarına aldırmadan ve gece gündüz demeden, hesaplarını tamamlamaya, şeytanı çağırmanın sırrını çözmeye çalışıyorlardı.</p>

  <p class="calibre1 sgc-4">Derken Silas ve Bellis birdenbire, artık amaçlarına ulaştıklarını, Sevgililer’in planını çözdüklerini ve şehrin nereye gittiğini anlayabileceklerini fark eder etmez, heyecanla bu bilgiyi kaçmak için nasıl kullanabileceklerini konuşmaya başladılar.</p>

  <p class="calibre1 sgc-4"><span class="font6">Ne yapacağız</span>? diye sessizce düşünüyordu Bellis. <span class="font6">İşte yine, benim aptal, küçük, bacadan bozma odamda oturuyor, birbirimize</span> ve <span class="font6">kendi kendimize aman Tanrım, aman Tanrım deyip duruyoruz, neden, çünkü sır perdesini bir ucundan kaldırdık ve altından başka pislikler çıktı, başka sorunlar çıktı ve bu konuda bir şey yapamıyoruz.</span> Bitkinlikten inleyecek hale gelmişti. <span class="font6">Artık ne yapacağımı düşünmek istemiyorum. Bir şey yapmak istiyorum.</span></p>

  <p class="calibre1 sgc-4">Parmaklarını kitaptaki yazıların üzerine vurmaya başladı. Kendisinin ve çok az kişinin daha okuyabileceği bir yazı.</p>

  <p class="calibre1 sgc-4">Bu eski dile bakarken, içini belli belirsiz, tatsız bir kuşku kapladı. O gece lokantada, Johannes, Sevgililer’in onun kitaplarını kullandığını söylediği zaman kapıldığı duygunun aynısıydı bu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şehri sürükleyen römorkörün ve diğer araçların oluşturduğu filonun sürekli gıcırtısı, bir arka plan sesi olarak hep vardı. Fark edilmese ve unutulsa da devam ediyordu. Gece ya da gündüz, Armada, birkaç santim bile olsa ilerlemeden geçen bir an yoktu. Olağanüstü bir çabayla ve adım adım, bir insanın emeklemesinden daha yavaş ilerliyordu.</p>

  <p class="calibre1 sgc-4">Ancak günler bu işkence yavaşlığında geçiyor ve şehir gidiyordu. İnsanlar ceketlerini ve yün pantolonlarını atmaya başlamıştı. Günler hâlâ kısaydı, ama bunu dert eden yoktu. Armada ılıman bir deniz bölgesine girmişti ve daha sıcak sulara doğru gitmeye devam ediyordu.</p>

  <p class="calibre1 sgc-4">Armada’daki bitkiler -buğday ve arpa, güvertedeki çayırlar, eski taş ve metalleri kaplamış yabani otlar- bu değişimi hissediyordu. Sürekli sıcaklık isteyen bitkiler, bu rastgele mevsim değişikliğinde; gerek duydukları besini alarak, hızla büyümeye, tomurcuklanmaya başladılar. Parklardan farklı kokular yükselmeye başladı, yeşilliklerin arasında küçük çiçekler belirdi.</p>

  <p class="calibre1 sgc-4">Her gün tepelerinden daha çok sayıda kuş geçiyordu. Korsan gemileri, sıcak suların yeni ve renkli balıklarının üzerinde yol almayı sürdürdü. Armada'nın sayısız küçük tapınağında, şehrin rastgeldiği bu beklenmedik ilkbahar için ayinler yapılıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner zincirleri görmüştü ve şehir için ne planlandığını anlaması uzun zaman almadı.</p>

  <p class="calibre1 sgc-4">Kuşkusuz ayrıntıları bilemezdi. Ancak ne gördüğünü anımsıyordu: Yukarı çıktıkça iyice hissetmeye başladığı dehşet duygusuna ve soğuğa rağmen. Yasak gemilerden birinin altında, gölge halindeki şaşırtıcı bir şeyin tam ortasında bulmuştu kendini. Büyüklüğü önce kafasını karıştırmış ama sonra görüntü netleştikçe, bunun on beş metre uzunluğunda bir zincir halkası olduğunu anlamıştı.</p>

  <p class="calibre1 sgc-4"><span class="font6">Muhteşem Doğu,</span> tepesinde uğursuz bir bulut gibi uzanıyordu. Geminin yan tarafı, bir insan boyundan daha uzun boyutta eski cıvatalarla tutturulmuş metallerle kaplıydı. Tanner, geminin iskeletini saran yüzyıllık birikintilerin arasından, bu birinci halkaya bağlanmış başka bir halka daha olduğunu fark etti. Bunun gerisinde, uzamış yabani otlar ve büyülü su görüşünü engellemişti.</p>

  <p class="calibre1 sgc-4">Şehrin altında kocaman zincirler vardı. Bunu bildiğinden neyin planlandığını anlamakta zorlanmadı. Neredeyse kahredercesine bir şaşkınlıkla, iskelelerdeki sohbetlerin arka planında her zaman hissedilen o sırra eriştiğini anladı. Huzursuzluğun kaynağını, göz kırpmaları, imalı bakışları, bütün çabaların gerisindeki o sözü edilmez projeyi.</p>

  <p class="calibre1 sgc-4"><span class="font6">Denizden bir şey çıkaracağız,</span> diye sakince düşündü. <span class="font6">Bir yaratık mı? Bir deniz yılanı ya da kraken ya da her neyse işte, onu gemiye bağlayacağız... Peki sonra? O, Armada'yı çekebilecek mi? Bir deniz ejderinin bir savaş gemisini çektiği gibi mi?</span></p>

  <p class="calibre1 sgc-4"><span class="font6">Bu akla yatkın,</span> dedi kendi kendine, o şey her neyse, boyutu karşısında dehşete kapılarak, ama korkmadan ve karşı çıkmadan.</p>

  <p class="calibre1 sgc-4"><span class="font6">Peki neden benim gibilerden saklıyorlar bunu?</span> diye düşünüyordu. <span class="font6">Sadakatimden kuşkuları mı var?</span></p>

  <p class="calibre1 sgc-4">Yamyam balığın saldırısından sonra Tanner’ın kendini toplaması günler sürdü. Uykuları bozulmuştu. Korkusundan ter içinde kalıyordu. Elinin, içi dışına çıkmış adamın bağırsaklarına değişi geldi aklına ve daha önce ölü görmüş ve ölüye dokunmuş olsa bile, bu cesedin gözlerindeki dehşetin boyutu günler sonra bile onu tedirgin etmeye devam etti. Kemikli balığın, engellenmesi mümkün olmayan bir felaket gibi, amansızca ona doğru gelişi gözünün önünden gitmiyordu.</p>

  <p class="calibre1 sgc-4">İş arkadaşları ona saygı gösteriyordu. “Denedin, Tanner, dostum,” diyorlardı ona.</p>

  <p class="calibre1 sgc-4">İki gün sonra Tanner, Zarganadenizi ile Jhour arasındaki havuza gitti yine, yüzecek ve çatlayan derisini yatıştıracaktı. Sudaki kadınları ve erkekleri izledi; ılık havalarda sayıları biraz daha artmıştı. Diğer korsan vatandaşlar, onları kenardan izliyor, bu özel yüzme becerisine hayranlık duyuyorlardı.</p>

  <p class="calibre1 sgc-4">Tanner beceriksiz ayak çırpmalarından ve havaya savrulan kollardan sıçrayan su damlalarını ve suyun yarılan yüzeyini gördü ve aşağıdaki yüzücüler dalıp derinlere doğru gözden kaybolurken bedeninin huzursuzca seğirdiğini fark etti. Onları, altlarında ne olduğunu göremiyordu. Öne doğru geldi, atlamaya hazırlandı ve midesinin bulandığını hissetti.</p>

  <p class="calibre1 sgc-4">Korkuyordu.</p>

  <p class="calibre1 sgc-4"><span class="font6">Çok geç,</span> dedi kendine, bir histeri krizinin kenarındaydı. <span class="font6">Çok geç dostum! Sen bu iş için Tekraryapım oldun! Kahrolası suda yaşıyorsun ve geriye dönüş yok.</span></p>

  <p class="calibre1 sgc-4">İki şeyden korkuyordu: denizden ve onu, solungaçlı, perde ayaklı ama suyun dışında yaşayan, derisi pul pul olmuş, kuruyan solungaçları ona acı veren, dokunaçları çürümüş, yüzmekten ödü kopan bir ucube gibi karada yaşamaya zorlayan kendi korkusundan. Bunu düşünerek suya girdi ve tuzlu su onu biraz olsun yatıştırıp rahatlattı.</p>

  <p class="calibre1 sgc-4">Gözlerini açıp bakışlarını güneş ışığının aydınlattığı uçsuz bucaksız maviliğe çevirmek çok zor oldu, suyun altında büyük olasılıkla yine kaya değil; onun yerine, avcı balıkların kuyruklarını sallayarak gözden kayboldukları derinliği göreceğini biliyordu.</p>

  <p class="calibre1 sgc-4">Çok zor oldu ama yüzdü ve gittikçe alıştı.</p>

  <p class="calibre1 sgc-4">Şekel’in ısrarıyla Angevine, Tanner’ın, metal iç parçalarını karıştırmasına izin vermişti. Bu konuda hâlâ huzursuzdu. Adamın işini yapabilmesi için, önce kazanını söndürmüşler, kadını devinimsiz bir hale getirmişlerdi. Yıllardır böyle bir şeyin olmasına ilk kez izin veriyordu. Ateşinin sönüp soğuyacağı korkusuyla yaşamıştı hep.</p>

  <p class="calibre1 sgc-4">Tanner, bütün makinelere yaptığı gibi onu önce bir kurcaladı, borularına vurdu, elindeki İngiliz anahtarını büyük bir ustalıkla kullandı. Sonunda başını kaldırdı ve Şekel’in eline yapışan kadının parmak eklemlerinin bembeyaz kesildiğini gördü.</p>

  <p class="calibre1 sgc-4">Birisinin, ellerini kadının içine en son, Tekraryapılması sırasında sokmuş olduğunu düşündü Tanner. Bunu düşününce ona daha da nazik davrandı.</p>

  <p class="calibre1 sgc-4">Tahmin ettiği gibi, eski ve verimsiz bir makinesi vardı. Yenilenmesi gerekiyordu. Angevine’a kısa bir uyarıda bulundu ve kadın korkuyla feryat etmeye başladığında, o, makineyi sökmeye başladı.</p>

  <p class="calibre1 sgc-4">Angevine sonunda yatıştı (vazgeçmek için çok geçti, adam bunu pat diye söylemişti: Onu böyle bırakırsa bir daha asla kıpırdayamazdı). Sonunda, saatler sonra işini bitirerek, ter ve yağ içinde, kadının altından çıkıp yenilenen kazanı ateşlediğinde, kadının aradaki farkı hemen hissettiği çok belirgindi.</p>

  <p class="calibre1 sgc-4">İkisi de yorgundu ve utanmıştı. Makinesinde yeterli basınç düzeyine erişip hareket etmeye, adamın ona kazandırdığı yeni güç kaynağını hissetmeye başlayan, ateşi kontrol ederek kok kömürünün daha uzun süre dayanacağını fark eden Angevine, onun kendisi için ne büyük bir şey yapmış olduğunu anladı. Ama Tanner kendisine teşekkür edilirken, kadının teşekkür ederken duyduğu huzursuzluğun aynısını hissetti ve ikisi de aynı anda birbirlerine bir şeyler mırıldanarak geçiştirdi bunu.</p>

  <p class="calibre1 sgc-4">Daha sonra, Tanner deniz suyuyla dolu küvetine girdi ve yaptığı işi düşündü. Kadın artık sürekli yakıt aramak zorunda değildi. Kafası rahat olacaktı: Devamlı kazanını düşünmeyecek, ateşi canlandırmak için olmadık saatlerde uyanmayacaktı.</p>

  <p class="calibre1 sgc-4">Sırıttı.</p>

  <p class="calibre1 sgc-4">Ayağa kalktığında, elindeki tornavida ya da anahtarın ucunun, kadının ana gövdesinde yeni yaptığı çiziği fark etmişti. Lekeli demirde bir yara açmıştı. Angevine metal parçalarını bakımlı tutmak için her zaman büyük çaba harcıyordu ve Tanner’ın yaptığı bu çizik dikkat çekmiş, adam huzursuzca kıpırdanmıştı.</p>

  <p class="calibre1 sgc-4">Angevine bunu görünce, ağzı ve yüzü önce kızgınlıkla kasılmış, ancak dakikalar geçip buharın etkisiyle salınmaya başlayınca ifadesi değişmişti. Sonra giderken, bir an kapıda onu bekleyen Şekel’i bırakıp Tanner’a doğru yönelmiş ve sessizce onunla konuşmuştu.</p>

  <p class="calibre1 sgc-4">“Çiziği boş ver, tamam mı?” demişti. “Büyük bir iş yaptın,Tanner. O işaret ise... eh, o da yeniden yapılanmanın bir parçası, değil mi? Yeniliğin bir parçası.” Yüzünde kısa süren bir gülümseme belirmiş ve arkasına bakmadan gitmişti.</p>

  <p class="calibre1 sgc-4">Bu sahneyi anımsayınca, yüksek sesle, “Rica ederim, ne demek,” diye mırıldandı, memnun ve utanarak. Küvetin içinde arkasına yaslandı. “Oğlan için, aslında. Oğlanın hatırı için.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada'nın perili mahallesinde değişik boylarda yalnızca on gemi vardı, şehrin en baştaki limanının köşesine sıkıştırılmışlar, Kurak Şelale ile Kral Friedrich’in Sen-Ve-Senin ilçesini ayırıyorlardı.</p>

  <p class="calibre1 sgc-4">Friedrich’in, acımasız ticari kurallarını benimsemiş halkı, çoğu zaman ilçenin yanı başındaki bu ürkünç gemilere aldırmıyor, dikkatini pazarlarına, gladyatör eğlencelerine ve tefecilere çeviriyordu.</p>

  <p class="calibre1 sgc-4">Kurak Şelale’de ise, perili mahallenin uğursuzluğu, küçük deniz uzantısının üzerinden süzülerek Brucolac’ın ilçesine gölge düşürüyordu. Kurak Şelalenin terk edilmiş gemilere komşu olduğu yerde, kendi tekneleri onların yanında sessiz ve çirkin kalıyordu.</p>

  <p class="calibre1 sgc-4">Belki de Kurak Şelale sakinlerinin ölü kimselere ve zombilere karşı tavırlarını sertleştiren şey, Brucolac ve onun sağ kolu olan vampir subaylarının bizzat orada yaşıyor olmalarıydı. Belki de Sen-Ve-Senin ilçesindekilerden farklı olarak, Kurak Şelale vatandaşları, bitişiklerindeki ürkünç, perili mahallenin varlığını görmezden gelemiyorlardı.</p>

  <p class="calibre1 sgc-4">Oradan esrarengiz sesler geldiğini duyuyorlardı: rüzgârla yayılan iniltiler; hafif motor gıcırtıları; birbirine sürtünen şeyler. Bazıları bu seslerin hayal ürünü olduğunu, bunların rüzgârın ve eski gemilerin garip mimarilerinin eseri olduğunu iddia ediyordu. Ama çok az kişi buna inanıyordu. Bazen gözü kara bir grubun (nedense hep, şehre en son getirilenler arasından çıkıyordu bunlar) bu enkaz gemilere girdiği ve saatler sonra ağızları sımsıkı kapalı, bembeyaz bir şekilde dışarı çıktığı da oluyordu, ancak ağızlarından tek bir söz çıkmıyordu. Zaman zaman geri dönmeyenler de oluyordu, tabii.</p>

  <p class="calibre1 sgc-4">Şehrin dokusundan bu on gemiyi kesip atmak, bunları temizlemek ve perili mahalleyi Armada’nın haritasından çıkarmak için girişimlerde bulunulduğu ve korkutucu gelişmeler sonucunda başarısızlığa uğranıldığı söylentileri alıp yürümüştü. Vatandaşların çoğunun bu sakin bölge konusunda batıl inançları vardı: Korktukları için burayı kaldırma konusundaki bütün girişimlere şiddetle karşı çıkıyorlardı.</p>

  <p class="calibre1 sgc-4">Kuşlar bu perili gemilere konmuyordu. Eski direkleri, direk kalıntıları, çürüyen zift kaplı gövdeleri ve parçalanmış yelkenleriyle, ıssız ve terk edilmiş bir görüntü oluşturuyorlardı.</p>

  <p class="calibre1 sgc-4">Kurak Şelale ile perili mahallenin sınırı rahatsız edilmemek isteyenlerin gittiği bir yerdi.</p>

  <p class="calibre1 sgc-4">Gece, ince ince serpiştiren serin yağmur altında iki adam duruyordu. Bir yelkenlinin güvertesinde yalnızlardı.</p>

  <p class="calibre1 sgc-4">Önlerinde, on metre kadar ileride uzun ince bir tekne, Armada'nın dinmeyen rüzgârı ve sallanmasıyla çatırdayıp duran eski bir kadırga vardı, boş ve karanlık. Onu yelkenliye bağlayan köprüler çürümeye başlamış ve zincirlerle kapatılmıştı. Perili mahallenin en önemli gemisiydi bu.</p>

  <p class="calibre1 sgc-4">Adamların arkasından, uzaklardan şehir merkezinin sesi geliyor, bir sürü tekneyi saran düzensiz çarşıların, tiyatroların ve dans salonlarının sesi. Yelkenli sakin. Güvertesindeki bir sıra çadır evin çoğu boş. Orada yaşayan çok az kişi ise güvertede duranların kim olduğunu fark edip gözden uzak kalmaya dikkat ediyor.</p>

  <p class="calibre1 sgc-4">“Şaşkınlık içindeyim,” dedi Brucolac sessizce, yanında duran arkadaşına bakmadan. Sakin, kısık sesi ancak duyuluyordu. Kadırganın ötesine, simsiyah denize bakarken, rüzgâr ve yağmur kabarık siyah saçlarını uçuşturuyordu. “Anlat bakalım.” Döndü ve yüzünde hafif bir hayret ifadesiyle Uther Doul’a bakarak kaşlarını kaldırdı.</p>

  <p class="calibre1 sgc-4">Yanlarında bu konuşmayı izleyecek hiçbir güvenlik görevlisi, muhafız ya da refakatçi olmadığından, iki adamın ulu orta yaptıkları tartışmalarında, alışık oldukları gerilimden eser yoktu şimdi. Beden dilleri, ilk kez karşılaşan insanlar gibi, bir parça temkinliydi.</p>

  <p class="calibre1 sgc-4">“Seni tanımıyor değilim, Uther,” dedi Brucolac. “Birlikte çok şeye katlandığımızı da biliyorum. Sana güveniyorum. İçgüdülerine güveniyorum. Nasıl düşündüğünü biliyorum. Ayrıca ikimiz de biliyoruz ki; benim değil de... onların adamı olman... yalnızca lanet bir rastlantı.” Sesinde bir üzüntü, ufak bir üzüntü esintisi vardı.</p>

  <p class="calibre1 sgc-4">Brucolac solgun gözlerini Uther Doul’a dikti. Uzun çatallı dili havayı yaladı ve yeniden konuşmaya başladı.</p>

  <p class="calibre1 sgc-4">“Anlat bana, dostum. Neler olduğunu anlat. Aklım almıyor, bu aptalca düşünceyi destekliyor olamazsın. Kendini suçlu mu hissediyorsun, sorun bu mu? Onların kafasına bu düşünceyi senin sokmuş olman mı? Sen söz etmemiş olsaydın, onların asla böyle bir şeyi düşünemeyecek olmaları mı?” Konuşurken biraz öne eğildi.</p>

  <p class="calibre1 sgc-4">“Konu güç değil, Uther. Bunu sen de biliyorsun. Armada'yı kimin yönettiği umurumda değil. Benim bütün istediğim Kurak Şelale. Zarganadenizi her zaman en güçlüsü oldu, buna itirazım yok. Kahrolası deniz şeytanına da... İşe yarayacağını düşünseydim, senin yanında olmaz mıydım? İtevi’nin, habire ‘doğaya karşı’, ‘ölümcül güçlere müdahale etmek’, bilmem ne, diye zırvalayan dallamalarından biri değilim ben. Yapma Uther, eğer <span class="font6">şeytanlarla</span> iş birliği yapmanın şehri güçlendireceğine inansaydım, bunu yapmaz mıydım sence?”</p>

  <p class="calibre1 sgc-4">Uther Doul bakışlarını ona çevirdi ve ilk kez yüzünde bir ifade belirdi, bastırmaya çalıştığı bir gülümsemeyle seğirdi.</p>

  <p class="calibre1 sgc-4">“Sen bir zombisin, Brucolac,” dedi ezgili sesiyle. “Birçok kişi, senin Zebanilerle anlaşmalar yaptığına inanıyor, biliyorsun.”</p>

  <p class="calibre1 sgc-4">Brucolac ona aldırmadı ve devam etti. “Buna karşıyım çünkü bunun deniz şeytanıyla kalmayacağını ikimiz de biliyoruz.” Sesi buz gibiydi. Doul başını çevirdi. Gecede ne yıldız ne de ufuk görülüyordu; Deniz ve gökyüzü iç içe geçmişti. “Diğerlerinin de bu meseleye uyanması çok sürmeyecek. Shaddler ne olursa olsun kendisinden isteneni yapar, ama Jhour ve Kitapkent, planın ne olduğunu anladıklarında Sevgililere bağlılıklarını sürdürürler mi sanıyorsun? Uther, bir isyana doğru gidiyorsunuz.”</p>

  <p class="calibre1 sgc-4">“Ölüadam...” diye başladı Uther ve birden durdu. Doul, şehirde bu saygı ifadesini kullanan tek kişiydi. Geldiği yerden biliyordu bunu. “Ölüadam Brucolac. Ben Sevgililerin adamıyım. Bunu biliyorsun ve neden olduğunu da. Evet, belki başka türlü olabilirdi, ama olmadı. Ben bir askerim Brucolac. İyi bir askerim. Bunu yapabileceklerine inanmasam -işe yarayacağına inanmasam- onu desteklemezdim.”</p>

  <p class="calibre1 sgc-4">“Bir sürü zırva.” Brucolac sert ve kısık bir sesle konuşmuştu. “Saçmalığın daniskası, Uther... bu bir yalan. Deniz şeytanıyla ne yapmak istediklerini nasıl anladığımı anımsıyor musun, gerçekten anımsıyor musun?”</p>

  <p class="calibre1 sgc-4">“Casuslar,” dedi Doul sakince, adamla yine göz göze geldi.</p>

  <p class="calibre1 sgc-4">Brucolac onu hiç umursamadı. “Casuslar yalnızca ipuçları, üstü kapalı laflar toplayabilir. Kendine yalan söyleme. Biliyorum, çünkü bana <span class="font6">sen</span> söyledin.”</p>

  <p class="calibre1 sgc-4">Doul’un bakışları buz gibi oldu ve sertleşti.</p>

  <p class="calibre1 sgc-4">“İftira bu ve bunu bir daha söylemene izin vermeyeceğim...” dedi ama Brucolac bir kahkahayla onun lafını kesti.</p>

  <p class="calibre1 sgc-4">“Kendine bir bak,” diye üstüne gitti. “Kiminle konuştuğunu sanıyorsun sen? Bu kadar kendini beğenmiş olma. Ne demek istediğimi biliyorsun. Tabii ki bilgiyi vermek için <span class="font6">gönüllü</span> davranmadın, hatta kabullenmek bile istemedin. Ama, Tanrı aşkına Uther, sana gelip bulduğum şeyi sordum ve sen de... Eh, sonunda ucu sana dokunacak bir şey söylemeyecek kadar profesyonelsin, ama eğer beni yanlış yönlendirmek ya da yanıldığıma inandırmak isteseydin, bunu yapardın.</p>

  <p class="calibre1 sgc-4">“Ama yapmadın. Sana teşekkür borçluyum. İkimizin de bildiği durumu kabullenmeyip, kuşkularımı doğrulamayarak bu aptalca oyunu sürdürmeni anlıyorum ama lütfen, bunları inkâr da etme, buna razıyım. Sessiz kalmaya devam et.</p>

  <p class="calibre1 sgc-4">“İşin gerçeği, Uther.” Brucolac dalgın dalgın kenardaki korkuluktan kıymıklar koparıyor bunları karanlığa fırlatıyordu. “İşin gerçeği senin bana ihanet etmen. Hem biliyorsun, diğer ilçelerin liderleri bunu söylediğimde bana inanmayacak. Bana tek başıma taşımam gereken bir şey verdin. Bana kalırsa sen bunun aptalca ve tehlikeli bir plan olduğunu biliyorsun ve bu bilgiyi ne yapacağını bilemediğinden bir suç ortağı aradın.”</p>

  <p class="calibre1 sgc-4">Doul gülümsedi. “Demek kendini bu kadar önemsiyorsun?” dedi gülerek. “Kendinden; her konuşmayı, her iletişim bozukluğunu kendince yorumlayabileceğinden, bu kadar mı eminsin?”</p>

  <p class="calibre1 sgc-4">“Kesici golemleri anımsıyor musun?” diye sordu Brucolac birden ve Uther sessizleşti. “Buharrüzgârı Ovasını?” diye devam etti Brucolac. “Orayı anımsıyor musun? <span class="font6">Gördüğümüz</span> şeyleri? Bu şehir bize borçlu, Uther. Onu kurtaran biziz, bunu kabul etseler de etmeseler de, bilseler de bilmeseler de durum bu. Lanet olası Sevgililer neredeydi o zaman? Sen... ve ben vardık.”</p>

  <p class="calibre1 sgc-4">Martıların çığlıkları duyuldu. Teknelerin arasında esen rüzgârın sesi, perili mahallenin gıcırtısı...</p>

  <p class="calibre1 sgc-4">“O zaman bazı şeyler öğrendim, Uther.” Brucolac sakin konuşuyordu. “Senin içini okumayı öğrendim. Seni tanıyorum.”</p>

  <p class="calibre1 sgc-4">“Tanrı aşkına!” Uther Doul ona döndü. “Ne cesaretle karşıma geçmiş, benimle eski asker oyunu oynuyorsun? Senin tarafında değilim, Brucolac! Sana katılmıyorum! Bunu anlayabiliyor musun? Geçmişimiz var, doğru. Khyriad sana isteyerek sırt çeviremeyeceğimi biliyor, Ölüadam, ama... hepsi bu. Ben bir subayım ve sen de benim amirimdin. Bu gece çağırdığın için geldim, nezaketen. Başka bir şey değil.”</p>

  <p class="calibre1 sgc-4">Brucolac elini ağzına götürdü ve Doul’u inceledi. Uzun dili parmaklarının arasında dolaştı. Elini indirdiğinde üzgün görünüyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Yara diye bir şey yok,” dedi. Sessizlik oldu.</p>

  <p class="calibre1 sgc-4">“Yara yok,” diye yineledi, “diyelim ki kâhinler yanılıyor ve o var, bulamayız ki. Diyelim bir mucize oldu ve bulduk, o zaman, bunun ölümümüz anlamına geleceğini, herkesten çok sen biliyorsun.”</p>

  <p class="calibre1 sgc-4">Doul’un sol omuzunda taşıdığı, kınıyla sarılı kılıcı işaret etti. Parmağını oynatarak arkadaşının, çatallaşan tellerin damarlar gibi sardığı, sağ kolunu gösterdi.</p>

  <p class="calibre1 sgc-4">“Biliyorsun, Uther,” dedi Brucolac. “Böyle bir şeyden akacak güçleri biliyorsun. Onların karşısına çıkamayacağımızı da biliyorsun. Herkesten iyi biliyorsun, bu budalalar senden ne öğrendiklerini sanırlarsa sansınlar, bu hepimizin sonu olur.”</p>

  <p class="calibre1 sgc-4">Uther Doul başını eğip kılıcına baktı.</p>

  <p class="calibre1 sgc-4">“Ölümümüz olmaz,” dedi, umulmadık ve güzel bir gülümsemeyle. “O kadar kesin değil.”</p>

  <p class="calibre1 sgc-4">Brucolac kafasını salladı.</p>

  <p class="calibre1 sgc-4">“Tanıdığım en cesur adamsın, Doul, sayamayacağım kadar çok açıdan.” Sesinde üzgün, hüzünlü bir tını vardı. “Bu yüzden diğer yüzünü görmek beni hayrete düşürüyor. Basit, pısırık, korkak, yüreksiz, ödlek halin.” Doul yerinden kıpırdamadı ve bir tepki göstermedi, öte yandan Brucolac’ın alay eder gibi bir hali de yoktu. “En yürekli davranışın, sonuç ne olursa olsun, görevini yapmak olduğuna mı inandırdın kendini, Uther?”</p>

  <p class="calibre1 sgc-4">Başını sallayıp duruyor, kuşkuyla bakınıyordu. “Sen bir mazoşist misin, Uther Doul? Bu mu yani? Kendini bu kadar alçaltmakla sertleşiyor musun? Şu doğranmış herifler sana ahmakça olduğunu bildiğin emirler verdikçe aletin mi dikiliyor? Onlara ne pahasına olursa olsun boyun eğerken, kendinle oynuyor, doruğa mı erişiyorsun? Ey güzel Tanrım, çekiştirmekten aletin kıpkırmızı olmalı şimdi, çünkü bunlar şimdiye kadar uymaya çalıştığın en çılgın emirler ve bunu biliyorsun.</p>

  <p class="calibre1 sgc-4">“Bunları yerine getirmene izin vermeyeceğim.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Brucolac sırtını dönüp ağır ağır uzaklaşırken, Doul öylece bekledi.</p>

  <p class="calibre1 sgc-4">Vampir yürürken bedenini gölgeyle sardı ve bir sis bulutunun içinde birden kayboldu, ayak sesleri de onunla birlikte yok olmuştu. Havada bir hışırtı oldu ve güvertenin çok üzerinde bulunan eski halatlar kendilerine bir şeyin sürtünmesiyle gıcırdadı ve o gitti.</p>

  <p class="calibre1 sgc-4">Doul gözleriyle havadaki sesleri izledi. Ancak etrafındaki her şey sakinleştiğinde, eli kılıcının kabzasında, tekrar, denize ve perili mahalleye döndü.</p>

  <div class="calibre7 sgc-1"></div>
</body>
</html>
