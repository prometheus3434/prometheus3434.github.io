<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">38</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">“Seni, katil orospu.”</p>

  <p class="calibre1 sgc-4">Bellis sandalyesinin arkasına tutundu, acıyla soluyor, gözlerini kırpıştırarak kendine gelmeye çalışıyordu. Tanner Sack’in elinin tersiyle sertçe bir kez vurmasıyla duvara çarpmıştı. Tokat adamın fiziksel öfkesini yatıştırmış ve ona Bellis’le konuşacak kadar güç sağlamıştı, nefretle. Silahını kadının kafasına tutuyordu.</p>

  <p class="calibre1 sgc-4">“Bilmiyordum,” dedi Bellis. “Yemin ederim <span class="font6">bilmiyordum.”</span> Çok korkmuyordu. Asıl duyduğu şey, sözcükleri ağzında gevelemesine neden olan yoğun bir utanç ve şaşkınlıktı.</p>

  <p class="calibre1 sgc-4">“Seni lanet olasıca şeytanın dölü,” dedi Tanner, bağırmadan. “Seni solucan, seni kaltak, seni kaltak, lanet olsun sana...”</p>

  <p class="calibre1 sgc-4">“Bilmiyordum,” dedi Bellis yine. Ama silah hiç kıpırdamıyordu.</p>

  <p class="calibre1 sgc-4">Adam yine küfretti, uzun uzun, ağır hakaretlerde bulundu ama Bellis lafını kesmedi. Adamın yorulana kadar konuşmasına izin verdi. Tanner uzun bir süre küfretti, sonra birden tavır değiştirdi, onunla neredeyse normal bir sesle konuşmaya devam etti.</p>

  <p class="calibre1 sgc-4">“Hepsi öldü. Ne çok kan aktı. Dalgaların altındaydım, biliyor musun? İçinde <span class="font6">yüzüyordum.”</span> Sözcükleri fısıltıyla söyledi. “O lanet kanın içinde yüzüyordum, anlıyor musun? Benim gibi adamları öldürdüm. Arkadaşım olabilecek aptal Yeni Crobuzonlu adamları öldürdüm. Eğer geri götürülseydim, eğer başarabilselerdi, eğer istediklerini yapabilseler ve bu lanet olasıca şehri ellerine geçirebilselerdi, katliam bitmeyecekti. Ben sömürgelere gidiyor olacaktım. Tekraryapım bir köle olarak.</p>

  <p class="calibre1 sgc-4">“Şu benim oğlan,” dedi, birden sakinleşmişti. “Şekel. Şekel’i biliyorsıun, değil mi?” Gözlerini Bellis'e dikti. “Sana birkaç kez yardım etmişti. O ve Angevine çatışmanın ortasında kalmışlar, Ange kendini kurtarabilir, ama ya Şekel? Eline bir silah geçirmiş, aptal çocuk. Altındaki parmaklığa çarpan bir merminin parçaları yüzünü parçalamış. İzleri hep kalacak, hep. Ya o Crobuzonlu, silahını iki santim daha kaydırsaydı -sadece iki <span class="font6">santim-</span> Şekel çoktan gitmişti. Şekel <span class="font6">gitmişti.”</span></p>

  <p class="calibre1 sgc-4">Adamın üzgün tavrından etkilenmemek elde değildi.</p>

  <p class="calibre1 sgc-4">“Bütün diğer gidenler gibi.” Tanner’ın sesi donuklaştı. “Onları kim öldürdü peki, bütün o ölen tayfaları? Onları kim öldürdü? Yardım istemek zorunda kaldın, değil mi? Neler olacağını hiç düşündün mü? Söyle? Umursadın mı? Peki şimdi umurunda mı?” Sözleri çekiç gibi kafasına çakılıyordu ve <span class="font6">Böyle olmadı</span> diye başını iki yana sallarken bile, derin bir utanç duyuyordu. “Onları sen öldürdün, seni hain kaltak.</p>

  <p class="calibre1 sgc-4">“Sen... ve ben.”</p>

  <p class="calibre1 sgc-4">Silahını oynatmadı ama yüzünü buruşturmuştu.</p>

  <p class="calibre1 sgc-4">“Beni,” dedi. <span class="font6">“Beni</span> bu işe neden soktun?” Gözleri kan çanağı gibiydi. “Neredeyse benim oğlanı da öldürüyordun.”</p>

  <p class="calibre1 sgc-4">Bellis ağlamamak için gözlerini kırpıştırıp duruyordu.</p>

  <p class="calibre1 sgc-4">“Tanner,” dedi, sesi hırıltıyla çıkıyordu. “Tanner,” dedi yavaşça ve umarsızca ellerini kaldırdı. “Sana yemin ediyorum, sana yemin ediyorum, <span class="font6">yemin ediyorum...</span> bilmiyordum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Adam biraz kuşkulu, biraz ikircikli olmalıydı, yoksa silahını çoktan ateşlemişti. Bellis onunla uzun uzun konuştu, doğru sözcükleri bulmakta zorlandı, kendisine bile olanaksız görünen, gerçek olamayacakmış gibi gelen şeyleri ifade edebileceği yollar aradı.</p>

  <p class="calibre1 sgc-4">Konuştuğu süre içinde silah, yüzünden hiç çekilmedi. Tanner’a fark ettiği şeyleri anlatırken, ara ara, silahın gerçekliğiyle yüz yüze geldikçe, konuşmasına ara veriyordu.</p>

  <p class="calibre1 sgc-4">Tanner’ın omzunun üzerinden pencere görünüyordu ve konuşurken hep dışarıya baktı. Bu, onunla göz göze gelmekten daha kolaydı. Ne zaman adamın yüzüne bakacak olsa, kendini alevlerle sarılmış gibi hissediyordu. İhanetin korkunçluğu ve en çok da utanç onu kavuruyordu.</p>

  <p class="calibre1 sgc-4">“Sana söylediklerime ben de inanmıştım,” dedi adama ve katliamı anımsayarak yüzünü buruşturdu. “Bana da yalan söyledi.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Armada'yı nasıl bulduklarını bilmiyorum,” dedi biraz bekledikten sonra, onu hâlâ aşağılayan ve ona öfkeli bir kuşkuyla bakan Tanner’a. “Bu işin nasıl yapıldığını bilmiyorum, ne yaptıklarını bilmiyorum, bunun olması için hangi bilgiyi ya da makineyi çaldığını da bilmiyorum. O mesajın içinde bir şey vardı... Bir şey saklamış olmalı; onlara ihtiyaçları olan bir şey vermiş olmalı, bizi bulabilmeleri için gereken bir şey.”</p>

  <p class="calibre1 sgc-4"><span class="font6">“Bana</span> verdiğin mesaj,” dedi Tanner ve Bellis biraz duraklayıp başını salladı.</p>

  <p class="calibre1 sgc-4">“Ben sana, onun bana verdiğini verdim,” dedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Ben inandım,” diye devam etti. “Tanrı aşkına, Tanner, sence ben <span class="font6">Terpsikor</span> da ne yapıyordum? Lanet olası bir <span class="font6">sürgündüm.”</span> Adam ses çıkarmadı.</p>

  <p class="calibre1 sgc-4">“Kaçıyordum,” diye devam etti Bellis. <span class="font6">“Kaçıyordum.</span> Burayı sevmiyorum, burası benim yerim değil... Ama o zaman kaçıyordum. O pislikleri çağırmaya kalkamazdım, onlara güvenemezdim. Kaçıyordum çünkü hayatımdan endişe ediyordum.” Adam merakla onu izliyordu. “Her neyse...”</p>

  <p class="calibre1 sgc-4">Daha ileri gitmemek için durakladı, adamın gözüne girmeye çalışıyormuş gibi görünmekten korktu ama ona gerçeği de söylemek istiyordu.</p>

  <p class="calibre1 sgc-4">“Her neyse...” diye devam etti, sesi sakindi, “her neyse, böyle bir şeyi asla yapmazdım. Böyle bir şeyi... sana, hiçbirinize yapmazdım. Ben üst düzey biri değilim ki, Tanner. Hiçbirinizi onların adaletine teslim etmezdim.”</p>

  <p class="calibre1 sgc-4">Adam taş gibi ifadesiz bir yüzle bakıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Daha sonra, Tanner’a karar verdiren, onu kendisine inandıran şeyin, onun üzüntüsü ya da utancı olmadığını fark etti. Adam böyle şeylere inanmıyordu ve onu bu konuda suçlamıyordu. Onu, gerçeği söylediğine, kendisi gibi kandırıldığına inandıran şey, kadının öfkesiydi.</p>

  <p class="calibre1 sgc-4">Ezici bir sessizlikle geçen uzun bir süre boyunca, Bellis titrediğini ve yumruklarını elleri bembeyaz olana kadar sıktığını hissetti.</p>

  <p class="calibre1 sgc-4">“Kahretsin,” diye kendi kendine konuştuğunu duydu ve başını iki yana salladı.</p>

  <p class="calibre1 sgc-4">Tanner onun kendisiyle konuşmadığını görebiliyordu. Bellis, Silas Fennec’i düşünüyordu.</p>

  <p class="calibre1 sgc-4">“Bana yalan söyledi,” dedi Bellis, ağzından tükürükler saçarak, bu haline kendisi de şaşırıyordu, “yalan üstüne yalan... Böylece beni kullanabildi.”</p>

  <p class="calibre1 sgc-4"><span class="font6">Beni kullandı,</span> diye düşünüyordu, <span class="font6">herkesi kullandığı gibi. İş yapmasını izledim, ne yaptığını biliyordum, insanları nasıl kullandığını, ama...”</span></p>

  <p class="calibre1 sgc-4"><span class="font6">Ama bana da bunu yaptığını düşünmedim.</span></p>

  <p class="calibre1 sgc-4">“Seni aşağıladı,” dedi Tanner. “Özel olduğunu düşündün, değil mi?” dedi alaycı bir sesle. “Onu iyi tanıdığını mı sandın? Ne yaptığını bildiğini mi?”</p>

  <p class="calibre1 sgc-4">Bellis, Silas tarafından aptal ve saf biri, bir kuklaymış gibi enayi yerine konduğu için öfkeden mosmor, kendisinden tiksinerek Tanner’a baktı. <span class="font6">Simon Fench’in el ilanlarını okuyan bütün o zavallı aptallardan çok, ben; bağlantısı gibi davranan her bir budaladan çok, ben.</span> Duyduğu nefretten, adamın ona bu kadar kolayca yalan söylemiş olmasından midesi bulanıyordu.</p>

  <p class="calibre1 sgc-4">“Seni pislik,” diye mırıldandı. “Seni mahvedeceğim.”</p>

  <p class="calibre1 sgc-4">Tanner yine alaycı alaycı baktı ve Bellis ne kadar acınacak durumda olduğunu biliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“O adamın söylediklerinden bazılarının doğru olabileceğine inanıyor musun?” diye sordu Tanner Sack.</p>

  <p class="calibre1 sgc-4">Gergin ve kararsız bir halde oturuyorlardı. Tanner silahını hâlâ elinde tutuyordu, ama bu defa yere sarkıtmıştı. Birlikte komplo kurdukları yoktu. Adam, Bellis'e nefret ve kızgınlıkla bakıyordu. Kadının Armada'yı yok etmeye kalkışmadığına inanıyor olsa bile, onun arkadaşı değildi. O hâlâ kendisini ulaklık yapmaya ikna eden kişiydi. Gittikleri mezbahada kendisini bu işe bulaştıran oydu.</p>

  <p class="calibre1 sgc-4">Bellis, öfkeyle kafasını salladı.</p>

  <p class="calibre1 sgc-4">“Yeni Crobuzon’a bir saldırı olacağına inanıyor muyum?” diye sordu tiksintiyle. “Dünyanın en güçlü şehir-devletinin uğursuz balıklar tarafından tehdit ediliyor olmasına inanıyor muyum? İki bin yıllık tarihin bitmek üzere olduğuna ve yurdumu yalnızca benim kurtarabileceğime? <span class="font6">Hayır,</span> Tanner Sack, inanmıyorum. Sanırım eve bir haber göndermek istedi, hepsi bu. Bence bu düzenbaz herif benimle bir kedinin fareyle oynaması gibi oynadı. Herkesle olduğu gibi.” <span class="font6">Bir kiralık katil, bir casus, bir ajan o,</span> diye düşünüyordu. O, <span class="font6">benim kaçtığım şey. Ama, şaşkın bir budala gibi, yalnız ve saf ben, tutup ona inandım.</span></p>

  <p class="calibre1 sgc-4"><span class="font6">Neden onu almaya gelsinler?</span> diye aklına geldi birden. <span class="font6">Neden altı bin kilometreyi bir adamı kurtarmak için geçsinler? Ona gelmediler,</span> Sorghum <span class="font6">için geldiklerini de sanmıyorum.</span></p>

  <p class="calibre1 sgc-4">“Dahası var...” dedi yavaşça ve kafasında düşünceleri toparlamaya çalıştı. “Bizim görebildiğimizden fazlası var.”</p>

  <p class="calibre1 sgc-4"><span class="font6">Bu kadar uzağa gelip onun için tehlikeye atılmazlar. Ne kadar iyi bir ajan olursa olsun. Onda bir şey</span> var, diye düşündü. <span class="font6">İstedikleri bir şey var onda.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Peki ne yapacağız?”</p>

  <p class="calibre1 sgc-4">Hava aydınlanmaya başlıyor, şehrin kuşları etrafta cıvıldaşıyordu. Bellis’in başı ağrıyordu; çok yorgundu.</p>

  <p class="calibre1 sgc-4">Bir an Tanner’ın sorusunu duymazlıktan geldi. Pencereden baktığında göğün renginin soluşunu, halatların ve binaların silüetinin siyah bir gravüre dönüşmesini görebiliyordu. Görüntüde hiçbir kıpırtı yoktu. Bulunduğu yerden, şehrin kenarlarına vuran dalgaları görebiliyor, Armada'nın soluk kuzey geçidini seçebiliyordu. Hava serindi.</p>

  <p class="calibre1 sgc-4">Bellis, konuşmadan, Tanner’a cevap vermeden, hantal ve huzursuz bir şekilde son darbeyi indirmeden önce sessiz bir an, soluk alabileceği uzun bir saniye daha geçirmek istemişti.</p>

  <p class="calibre1 sgc-4">Sorunun yanıtını biliyordu ama söylemek istemiyordu. Adama bakmadı. Sorusunu tekrarlayacağını biliyordu. Silas Fennec, kendisini kurtarma çabasının başarısız olduğunu görünce şehirde kalmıştı, hâlâ özgürdü ve yapılacak tek şey vardı. Bunu Tanner’ın da bildiğini, kendisini denediğini, sorusunun tek bir yanıtı olduğunu ve bu yanıtı vermezse onu hâlâ vurabileceğini biliyordu.</p>

  <p class="calibre1 sgc-4">“Ne yapacağız?” diye sordu yeniden ve bu kez Bellis başını kaldırarak, bezgin bir halde adama baktı.</p>

  <p class="calibre1 sgc-4">“Biliyorsun,” dedi tuhaf bir gülüşle. “Doğruyu söylemeliyiz.</p>

  <p class="calibre1 sgc-4">“Uther Doul’a her şeyi anlatmalıyız.”</p>

  <div class="calibre7 sgc-1"></div>
</body>
</html>
