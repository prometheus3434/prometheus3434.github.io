<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-5 {font-style: normal;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 calibre7 sgc-1">
    <h2 class="calibre7 sgc-2">13</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Silas ve Bellis, birlikte iki gece geçirdiler.</p>

  <p class="calibre1 sgc-4">Bellis gündüzleri rafları düzenledi, Şekel’in okumasına yardım etti, bazen Carrianne ile yemeğe çıktı. Sonra Silas’a döndü. Konuştular, ama adam, zamanını nasıl geçirdiği konusunda ona bir şey söylemedi. Bellis onun sırlarla dolu olduğuna inanıyordu. Defalarca seviştiler.</p>

  <p class="calibre1 sgc-4">İkinci geceden sonra Silas ortadan yok oldu. Bellis buna memnundu. Johannes’in kitaplarını epeydir ihmal etmişti. Artık onun gizemli dünyasına geri dönebilirdi.</p>

  <p class="calibre1 sgc-4">Silas gideli üç gün olmuştu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis bir keşif gezisine çıktı.</p>

  <p class="calibre1 sgc-4">Sonunda şehrin en uzak kısımlarına gitmeyi göze aldı. Bask ilçesinin yanmış tapınaklarını ve teknelerin üzerine yayılan üç parçalı heykellerini gördü. Sen-Ve-Senin ilçesinde (ona anlatıldığı kadar kaba saba ve korkutucu bir yer değildi burası, fazla gösterişli ve kavgaların eksik olmadığı bir pazar yerinin biraz daha fazlasıydı) Armada’nın akıl hastanesini gördü, bir buharlının üzerinde yükselen ve Bellis'e göre, insafsızca, perili bölgenin tam dibine kondurulmuş devasa bir yapıydı bu.</p>

  <p class="calibre1 sgc-4">İtevi ve Bask arasında, Zarganadenizi’nin teknelerinden oluşan küçük bir tampon bölge oluşmuş, geçmişte birilerinin kaprisi yüzünden bu tekneler, bağlı oldukları ilçenin merkezinden ayrı düşmüşlerdi. Bellis orada, Liseyi gördü, atölyeleri ve sınıfları, bir geminin yanları boyunca dik dik sıralanmış, bir dağ kasabasının evleri gibi üst üste dizilmişlerdi.</p>

  <p class="calibre1 sgc-4">Karada kurulmuş şehirlerdeki bütün kurumların aynısı, Armada’da da bulunuyordu, ancak eğitim, politika ve din işlerine vakfedilmiş bu kurumların, karadakilerden daha sert kuralları vardı. Şehirdeki âlimlerin karadaki meslektaşlarından daha katı olmaları ve doktordan çok ipsiz sapsız tiplere, korsanlara benzemeleri, uzmanlıklarını geçersiz kılmıyordu. Bask ilçesinin üniformalı muhafızlarından tutun da, Zarganadenizi’nin belli bir üniforması olmayan, sadece bir sadakat işareti olan fularlar takan gönüllü süvari alayına kadar, her ilçenin farklı güvenlik güçleri vardı. Her ilçenin yasaları farklıydı. İtevi’nde çeşitli mahkemelere ve tartışmalara dayalı bir sistem süregiderken, Zarganadenizi’nin laçka ve acımasız korsan disiplini, adaleti kamçı ile dağıtıyordu.</p>

  <p class="calibre1 sgc-4">Armada dinsiz ve laik bir şehirdi ve bakımsız kiliseleri, tıpkı fırıncıları gibi saygısız bir muameleye maruz kalıyordu. Tapındıkları Croom’a, gelgitler için teşekkür ettikleri ay ve kızlarına, deniz tanrılarına adanmış tapınaklar vardı.</p>

  <p class="calibre1 sgc-4">Eğer kaybolacak olursa, Bellis’in yapması gereken tek şey, bu arka sokaklardan, geçitlerden çıkıp, direklere bağlı hava gemilerinin arasından bakarak, öfkeli <span class="font6">Muhteşem Doğu'nun</span> ardında yükselen <span class="font6">Azamet</span>'i bulmak olacaktı. Bu onun işaret kulesiydi ve ona bakarak eve giden yolu buluyordu.</p>

  <p class="calibre1 sgc-4">Şehrin ortasında, sallar ve tahta şamandıralar vardı, iki tarafta metrelerce uzanıyorlardı. Üzerlerindeki evler, gülünç biçimde yerleştirilmişlerdi. Bağlı oldukları küçük yelkenlilerin arasında sallanıp duran, iğne gibi ince uzun denizaltıları ve kirpi adam barınaklarıyla dolu savaş gemileri gördü. Yoksul mahallelerde, güverteleri kaplamış ya da küçük teknelerin arkalarında zoraki ayakta duran virane binalar vardı. Sonra tiyatrolar, cezaevleri ve terk edilmiş hurda gemiler.</p>

  <p class="calibre1 sgc-4">Bellis ufka doğru baktığında, sudaki karmaşayı görebiliyordu: Nedeni bilinmeyen bir çalkalanma ve köpükler. Bunların nedeni genellikle ya rüzgâr ya da havaydı, ancak bazen, gözüne bir yunus ya da deniz ejderi sürüsü, bazen de kocaman ve ne olduğunu anlayamayacağı kadar hızlı giden bir şeyin sırtı ilişiyordu. Şehrin ötesinde uzanan ve onu çevreleyen yaşam.</p>

  <p class="calibre1 sgc-4">Akşamları şehrin balıkçı teknelerinin dönüşünü izliyordu. Arada korsan gemileri beliriyor, Basil ve Denizkestanesi tersanelerine yanaştıklarında, coşkuyla karşılanıyorlardı. Armada'nın ekonomisini döndüren bu gemiler, esrarengiz biçimde evlerine dönüyorlardı.</p>

  <p class="calibre1 sgc-4">Armada gemi başı süsleriyle doluydu. Bunlar olmadık yerlerde, aynı Yeni Crobuzon evlerindeki kapı tokmakları gibi süslü ve ihmal edilmiş bir halde karşısına çıkıveriyorlardı. Yan yana dizilmiş sıra evlerin arasında yürürken, yolun sonunda birdenbire, azametle duran, bedeni paslanmış bir kadınla karşı karşıya gelebiliyordu, göğsündeki plaka çürümüş, boyalı gözleri ince bir tabaka halini almış ve dalgındı. Havada, komşusunun güvertesine doğru uzanmış ve sokağı gösteren gemi direğinin altında, bir ruh gibi asılı duruyordu.</p>

  <p class="calibre1 sgc-4">Her yerdeydiler. Su samurları, ejderler, balıklar, savaşçılar ve kadınlar. En çok da kadınlar. Bellis gemiyle beraber moronlar gibi bir aşağı bir yukarı durmaksızın sallanan, sıradan hayaletler gibi şehirde dolaşıp duran bu yuvarlak hatlı ve boş bakışlı tiplerden nefret ediyordu.</p>

  <p class="calibre1 sgc-4">Odasında, <span class="font6">Hayvanlar Üzerine Denemeleri</span> bitirmişti, ancak Armada'nın gizli planı konusunda hâlâ bir şey öğrenememişti.</p>

  <p class="calibre1 sgc-4">Silas’ın nerede olduğunu ve neler yaptığını merak etmeye başladı. Yokluğu ne canını sıkıyor, ne de onu kızdırıyordu, ama merak ediyordu ve biraz da hayal kırıklığına uğramıştı. Ne olursa olsun, şu anda dost olarak görebileceği tek kişi oydu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Silas, Lunuary’nin beşi akşamı döndü.</p>

  <p class="calibre1 sgc-4">Bellis onu içeriye aldı. Adama dokunmadı, o da ona.</p>

  <p class="calibre1 sgc-4">Yorgun ve sessizdi. Saçları darmadağındı, giysileri toz içindeydi. Bir sandalyeye oturdu ve elleriyle gözlerini kapadı, sessizce bir şeyler mırıldandı, hatır sorar gibi bir şeyler söyledi. Bellis ona çay yaptı. Onun konuşmasını bekledi, ama aradan epey bir zaman geçmesine rağmen Silas ağzını açmayınca, o da puro içerek kitabını okumaya devam etti.</p>

  <p class="calibre1 sgc-4">Sayfalarca daha not aldıktan sonra, Silas’ın bir şeyler söylediğini duydu.</p>

  <p class="calibre1 sgc-4">“Bellis. Bellis.” Gözlerini ovuşturdu ve kadına baktı. “Sana bir şey söylemem gerek. Sana gerçeği söylemeliyim. Senden sakladığım şeyler var.”</p>

  <p class="calibre1 sgc-4">Bellis başını salladı ve ona döndü. Adamın gözleri kapalıydı.</p>

  <p class="calibre1 sgc-4">“Duruma... şöyle bir bakalım,” dedi yavaşça. “Şehir güneye gidiyor. <span class="font6">Sorghum... Sorghum'</span> un ne olduğunu biliyor musun? <span class="font6">Sorghum</span> ve anladığım kadarıyla <span class="font6">Terpsikor</span> un sizleri yanlarından geçirdiği diğer kuyular, denizin altından yakıt çekiyor.”</p>

  <p class="calibre1 sgc-4">Ne kadar çok olduğunu göstermek için ellerini iyice açtı. “Toprağın altında petrol, kayasütü ve cıva yatakları var, Bellis. Bunlar için karada kullanılan sondaj kulelerini görmüşsündür. Neyse, yer-duyumcular ve benzer aletler, kayaların, denizin altında uzanan uçsuz bucaksız yataklar buldu.</p>

  <p class="calibre1 sgc-4">“Güney Salkrikaltor’un altında petrol var. Bu yüzden <span class="font6">Manikin, Trashstar</span> ve <span class="font6">Sorghum,</span> otuz yıldan fazla zamandır oraya çöreklendiler. <span class="font6">Manikin</span> ve <span class="font6">Trashstar’m</span> taşıyıcıları denizin yüz yirmi metre altına inip, dibe oturuyorlar. Ama <span class="font6">Sorghum... Sorghum</span> farklı.” Ürkütücü bir hevesle konuşuyordu. “Armada’da biri, onların ne yaptığını biliyor, bundan eminim. <span class="font6">Sorghum</span> iki demir gövde üzerinde oturuyor -batiskaf bunlar. <span class="font6">Sorghum</span> bağlı değil. <span class="font6">Sorghum</span> bir açık deniz kuyusu. <span class="font6">Sorghum</span> hareket edebiliyor.</p>

  <p class="calibre1 sgc-4">“Yapacağın tek şey delgi milini uzatmak, o zaman Tanrı bilir ne kadar derinlere iner. Kilometrelerce. Petrol ve benzeri şeyleri her yerde bulamazsın. Bu yüzden burada bu kadar uzun zaman kaldık. Armada <i>Sorghum’un</i> çıkarabileceği bir şeyin yatağı üzerindeydi ve denizden çektiği her ne ise, onu depolayana dek buradan bir yere ayrılamadık.”</p>

  <p class="calibre1 sgc-4"><span class="font6"><span class="font6">Bütün bunları nereden öğrendin?</span> diye düşünüyordu Bellis. <span class="font6">Bana söylemen gereken gerçek ne?</span></span></p>

  <p class="calibre1 sgc-4">“Bunun sadece petrol olduğunu sanmıyorum,” diye devam etti Silas. “Kuyunun tepesinden çıkan alevi izledim, Bellis. Sanırım kayasütü çıkarıyorlar. ”</p>

  <p class="calibre1 sgc-4">Kayasütü. <span class="font6">Lactus saxi.</span> Magma gibi yapışkan ve yoğun, ama buz gibi. Büyülü parçalarla, yüklü taneciklerle dolu. Aynı ağırlıktaki altın, elmas, petrol ya da kandan katbekat değerli.</p>

  <p class="calibre1 sgc-4">“Gemiler makinelerini çalıştırmak için bu lanet olası kayasütünü kullanmıyor,” dedi Silas. “Teknelerinde süs olsun diye de biriktirmiyorlar. Olanlara bir bakalım. Güneye, daha sıcak sulara doğru gidiyoruz. Seninle her şeyine iddiaya girerim ki; aşağısında kayasütü yatakları bulunan ve Sorghum'un sondaj yaptığı tepelerin yakınından geçiyoruz. Gideceğimiz yere varınca da arkadaşın Johannes ve yeni patronları... kim bilir kaç kayasütünü ve Tanrı bilir kaç ton petrolü... bir şey yapmak için kullanacaklar. O zaman da,” durakladı ve dimdik Bellis'e baktı, “o zaman da iş işten geçmiş olacak.”</p>

  <p class="calibre1 sgc-4"><span class="font6">Anlatsana,</span> diye aklından geçirdi Bellis ve Silas onu duymuş gibi kafasını sallıyordu.</p>

  <p class="calibre1 sgc-4"><span class="font6">“Terpsikor'da</span> karşılaştığımızda, resmî bir işle ilgileniyordum. Sana hemen Yeni Crobuzon’a dönmem gerektiğini söylemiştim. Geçenlerde bunu bana sen anımsattın. Ben de yalan söylediğimi söyledim. Ama öyle değildi. <span class="font6">Terpsikor</span> da söylediklerim doğruydu: Dönmem gerekiyor. Bunu sen belki de anlamıştın.”</p>

  <p class="calibre1 sgc-4">Bellis hiçbir şey söylemedi. “Sana nasıl güveneceğimi... Sana güvenebileceğimden emin değildim. Dürüst davranmadığım için kusura bakma, ama sana karşı ne kadar açık davranabileceğimi bilmiyordum. Bunları boş ver, artık sana güveniyorum Bellis. Yardımına ihtiyacım var.</p>

  <p class="calibre1 sgc-4">“Sana, su iblislerinin bazen hiç nedeni olmaksızın, zavallı birine düşman kesildiğini söylediğimde, doğruyu söylüyordum. Onlar deniz dibi canavarları gibi. Ama bana olanlarla ilgili söylediklerim doğru değil. Su iblislerinin beni neden öldürmek istediklerini biliyorum.</p>

  <p class="calibre1 sgc-4">“Eğer isterlerse su iblisleri nehirden yukarıya, Bezheks’in tepesine, bütün nehirlerin birleştiği yere kadar yüzebilir ve Septik Nehrine ulaşabilirler. Sonra dağların diğer tarafında, aşağı nehir boyunca yüzerek Yeni Crobuzon’a.</p>

  <p class="calibre1 sgc-4">“Diğerleri tünellerden geçerek okyanusa ulaşabiliyor, deniz yoluyla denize gelebiliyor. Su iblislerine, tatlı ya da tuzlu su olsun fark etmiyor, her tür suda yaşayabiliyorlar. Demir Körfez’e kadar gelebilirler. Büyük Katrana ve Yeni Crobuzon’a. Su iblislerinin şehre ulaşmak için buna karar vermeleri yeterli. Bu kararı da verdiklerini biliyorum.”</p>

  <p class="calibre1 sgc-4">Bellis, Silas’ı hiç böyle gergin görmemişti.</p>

  <p class="calibre1 sgc-4">“Ben oradayken söylentiler vardı. Çok yakında gerçekleşecek olan büyük bir plandan söz ediliyordu. Müşterilerimden birinin, bir haydut -rahibin adı geçmeye başladı sık sık. Gözlerimi ve kulaklarımı dört açıp bilgi toplamaya başladım. Beni öldürmek istemeleri de bu yüzden. Bir şey buldum.</p>

  <p class="calibre1 sgc-4">“Su iblislerinin gizlisi saklısı yok, bizdeki gibi devriye gezmiyorlar. Gözümün önünde haftalardır duran kanıtı fark etmem uzun zamanımı aldı. Mozaikler, mavi baskılar, librettolar ve benzerleri. Anlamam epey sürdü.”</p>

  <p class="calibre1 sgc-4">“Ne bulduğunu söylesene,” dedi Bellis.</p>

  <p class="calibre1 sgc-4">“Planlar,” dedi. “Bir istilanın planları”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Gözünün önüne getiremeyeceğin bir şey bu,” dedi. “Tanrı biliyor, tarihimiz ihanet ve kanla lekeli ama... Nasıl anlatsam, Bellis... Sen Gengris’i hiç görmedin.” Sesinde Bellis’in o güne kadar hiç duymadığı bir umutsuzluk vardı. “Uzuv çiftliklerini görmedin. Çalışmalarını, lanet olası çalışmalarını görmedin. <span class="font6">Müziğini</span> duymadın.</p>

  <p class="calibre1 sgc-4">“Su iblisleri Yeni Crobuzon’u ele geçirecek olursa bizi köle yapmaya ya da öldürmeye ve hatta yemeye kalkışmayacaklar. Bize yapacakları... akıl alır türden bir şey olmayacak.”</p>

  <p class="calibre1 sgc-4">“Neden ama?” diye sordu Bellis sonunda. “Ne istiyorlar? Sence bunu yapabilirler mi?”</p>

  <p class="calibre1 sgc-4">“Bir bilsem. Kimse onlar hakkında bir şey bilmiyor. Bana kalırsa Yeni Crobuzon hükümeti lanet bir <span class="font6">Tesh</span> saldırısına karşı, olası bir su iblisi saldırısından çok daha hazırlıklı. Bu yaratıklardan korkmamız için bir neden olmadı ki. Ancak öte yandan bunların kendi... yöntemleri... bilimleri ve büyüleri var. Evet,” dedi, “yapabilirler.”</p>

  <p class="calibre1 sgc-4">“Ragamoll sınırları içindeki diğer bütün devletler ya da kabileler Yeni Crobuzon’u neden istiyorsa, bunlar da aynı nedenle istiyorlar. En zengin, en büyük ve en güçlü olduğu için. Bizim endüstrimiz, kaynaklarımız, milisimiz -elimizdekilere bir bak. Ama Shankell, Dreer Samher, Neovadan ya da Yoraketche’den farklı olarak... Gengris’in... Gengris’in bir şansı var.</p>

  <p class="calibre1 sgc-4">“Beklenmedik bir şekilde gelebilirler... Suyu zehirleyebilir, kanalizasyonlardan çıkabilirler, şehirdeki her bir lanet oyuk, çatlak ve su tankı onlar için bir karargâh olabilir. Hiç anlayamayacağımız silahlarla saldırabilir, sonu gelmeyen bir gerilla savaşı başlatabilirler.</p>

  <p class="calibre1 sgc-4">“Su iblislerinin ne yapabileceğini gördüm, Bellis.” Sesi çok bitkin geliyordu. “Gördüm ve korkuyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Dışarıdan, uzaklardan, maymunların miskin sesleri geliyordu.</p>

  <p class="calibre1 sgc-4">“Bu yüzden ayrıldın,” dedi Bellis ve sessizliği bozdu.</p>

  <p class="calibre1 sgc-4">“Bu yüzden ayrıldım. Bulduğuma inanamadım. Tereddüt ettim... Boşuna zaman harcadım.” Birden öfkelendi. “Sonunda bunun bir hata, bir yanlış anlama olmadığını, gerçekten de benim anavatanımda korkunç ve akıl almayacak bir kıyamet koparmayı planladıklarını anladığımda... oradan ayrıldım. Denizaltını çaldım ve ayrıldım.”</p>

  <p class="calibre1 sgc-4">“Senin... ne bildiğini biliyorlar mı?” diye sordu Bellis.</p>

  <p class="calibre1 sgc-4">Silas kafasını salladı. “Sanmıyorum,” dedi. “Hırsızlık yapıp kaçtığımı sansınlar diye yanıma birkaç parça bir şey aldım.”</p>

  <p class="calibre1 sgc-4">Bellis adamın endişeden nasıl gerildiğini görebiliyordu. Onun notları arasında gördüğü bazı heliotipleri anımsadı. Kalbi duracak gibi oldu ve korku, kanının içinde yavaşça, bir iltihap gibi akmaya başladı. Adamın ona söylediklerini kavrayabilmek için çabalıyordu. Bu, onun için çok fazlaydı; hiçbir anlamı yoktu, anlayamıyordu. Yeni Crobuzon... Nasıl tehdit altında olabilirdi?</p>

  <p class="calibre1 sgc-4">“Bunun ne zaman olacağını biliyor musun?” diye sordu, fısıldayarak.</p>

  <p class="calibre1 sgc-4">“Silahlarının toparlanması için Chet ayına kadar beklemek zorundalar,” dedi Silas. “Demek ki altı ay var. Armada'nın ne planladığını öğrenmek zorundayız, bu lanet kayasütü ve diğer şeyler ile nereye gittiğimizi bilmemiz gerekiyor... Çünkü Yeni Crobuzon’a haber ulaştırmamız şart.”</p>

  <p class="calibre1 sgc-4">“Neden,” diye sordu Bellis, “neden bana daha önce söylemedin?”</p>

  <p class="calibre1 sgc-4">Silas anlamsızca güldü. “Burada kime güveneceğimi bilmiyordum. Bu şehirden ayrılmaya, evime dönebilecek bir yol bulmaya çalışıyordum. Bir yol olmadığına inanmam... Uzun zamanımı aldı.Yeni Crobuzon’a bir haber iletebileceğimi sanıyordum. Ya sen bana inanmasaydın? Ya da bir casus olsaydın? Ya da yeni idarecilerimize bunu anlatacak olsaydın?”</p>

  <p class="calibre1 sgc-4">“Bu bir yol olmaz mı aslında?” diye lafını kesti Bellis. “Bunu dikkate almaya değmez mi sence? Belki de bir haber göndermemize izin verirler...”</p>

  <p class="calibre1 sgc-4">Silas ters ters, kuşkuyla baktı.</p>

  <p class="calibre1 sgc-4">“Aklını mı kaçırdın sen?” dedi. “Bize yardım edeceklerini mi sanıyorsun? Yeni Crobuzon’a ne olacağı umurlarında bile olmaz. Onun yıkılmasından büyük bir keyif duyarlar -bir rakipleri daha eksilmiş olur. Onların yardımına koşmamıza izin verirler mi sandın? Umursarlar mı sence? Pezevenkler <span class="font6">bizi engellemek</span> için ellerinden geleni yapar, su iblislerinin felaket hazırlıklarını izlerler. Hem ayrıca, Crobuzonlu subaylara ve temsilcilere nasıl davrandıklarını gördün. Benim notlarımı, kâğıtlarımı karıştırırlar, görevli olduğum ortaya çıkar. Yeni Crobuzon için çalıştığımı anlarlar. Tanrım, Bellis Kaptana ne yaptıklarını gördün. Bana ne yaparlar dersin?”</p>

  <p class="calibre1 sgc-4">Bunun ardından uzun bir sessizlik oldu.</p>

  <p class="calibre1 sgc-4">“Benimle çalışacak birine ihtiyacım vardı... Var. Bu şehirde hiç arkadaşımız yok. Dostumuz yok. Dahası, binlerce kilometre uzakta evimiz tehlike altında ve bize yardım etmesi için hiç kimseye güvenemiyoruz. Bu durumda haberi iletmek bize düşüyor.”</p>

  <p class="calibre1 sgc-4">Bunu söyledikten sonra durdu, yine bir sessizlik oldu. Bu sessizlik gittikçe uzadı, uzadı ve artık ikisi de, bu tatsızlaşan sessizliği bozacak bir şeyler söylemeleri gerektiğini biliyordu. Planlardan söz etmeliydiler.</p>

  <p class="calibre1 sgc-4">İkisi de bir şeyler söylemeye çalıştı. Bellis birçok kez ağzını açtı ama sözcükler boğazında düğümlendi.</p>

  <p class="calibre1 sgc-4"><span class="font6">Teknelerinden birini kaçırırız,</span> demek istemiş ama diyememişti; bunun saçmalığını fark edince yutkundu. <span class="font6">İkimiz bir kayıkla kaçarız, muhafız teknelerin arasından geçer, evimize doğru kürek çekeriz.</span> Bunu söylemek istedi, hafife almadan düşünmeye çalıştı, ve çığlık atacak gibi oldu. <span class="font6">Bir hava gemisi çalarız. Gereksinim duyduğumuz şeyler sadece silah, motor için benzin, kömür ve su, üç bin kilometrelik yol için yiyecek, içecek ve bir harita, kahrolası Kabaran Okyanusun göbeğinde, hangi lanet noktada olduğumuzu gösteren bir plan...</span></p>

  <p class="calibre1 sgc-4">Söyleyebileceği hiçbir şey... hiçbir şey yoktu; aklına hiçbir şey gelmiyordu.</p>

  <p class="calibre1 sgc-4">Oturup bir şeyler söylemeye, tutkulu ve romantizmden uzak bir sevgiyle sardığı ve şimdi korkunç bir tehlikeyle karşı karşıya olan şehri Yeni Crobuzon’u kurtaracak çözümler bulmaya çalıştı. Dakikalar geçti, Chet ayı, yaz ve silah toplama zamanı yaklaşıyordu, ama Bellis hiçbir şey söyleyemedi.</p>

  <p class="calibre1 sgc-4">Gözünün önüne soğuk suyun altından yurduna doğru ilerleyen, şişmiş yılan balıklarını andıran bedenler, gözler, plakalara benzer kıvrık dişler geldi.</p>

  <p class="calibre1 sgc-4">“Tanrım, aman Tanrım...” diyebildi. Silas’ın endişe dolu gözlerine baktı. “Güzel Tanrım, şimdi ne <i>yapacağız</i> <span class="sgc-5">?</span>”</p>

  <div class="calibre7 sgc-1"></div>
</body>
</html>
