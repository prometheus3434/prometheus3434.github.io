<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-3 {text-align: justify;}
  div.sgc-2 {text-align: center;}
  h2.sgc-1 {text-align: center;}
</style>
</head>

<body class="calibre">
  <h2 class="calibre7 sgc-1 sigil_not_in_toc"><br /></h2>

  <h2 class="calibre7 sgc-1" id="sigil_toc_id_2">1</h2>

  <div class="calibre7 sgc-2">
    <br />
  </div>

  <div class="calibre7 sgc-2"><img alt="" class="calibre8" src="../Images/main-9.jpg" /></div>

  <p class="calibre1 sgc-3"><br /></p>

  <p class="calibre1 sgc-3">Şehrin sadece on beş kilometre dışında, nehir hızını yitiriyor, Demir Körfez’i besleyen tuzlu halice akıyor.</p>

  <p class="calibre1 sgc-3">Yeni Crobuzon’dan çıkarak doğuya doğru giden tekneler daha aşağıda bir alana giriyorlar. Güneyde barakalar ve tarım işçilerinin, tekdüze besinlerine katkı olsun diye balık tutmaya çalıştıkları, çürümüş küçük iskeleler var. Çocuklar, yolculara çekinerek el sallıyor. Arada sırada kaya çıkıntıları ya da bir karaağaç koruluğu gibi ekime direnen yerler de göze ilişiyor, ama toprak genellikle taşsız.</p>

  <p class="calibre1 sgc-3">Güvertelerden baktıklarında denizciler, tarlaların sınırını oluşturan çitlerin, ağaçların ve böğürtlen çalılıklarının ötesini görebiliyorlar. Burası Tahıl Ambarının anızlarla kaplı ucu, şehri besleyen çiftliklerin uzun kıvrımı. Mevsimine göre, ekinlerin arasında dolaşan, kara toprağı süren ya da anız yakan kadınları ve erkekleri görmek mümkün. Mavnalar tarlaların arasında, toprak ve bitkilerin sakladığı kanallarda gizemli gizemli dolaşıyor. Hiç durmadan büyük şehirle tarlalar arasında gidip geliyor, kırsal bölgeye, kimyasal maddeler, yakıt, taş, çimento ve lüks tüketim malları taşıyorlar. Yanlarında çuvallar dolusu tahıl ve etle, üzerinde mezralar, malikaneler ve değirmenlerin olduğu dönümlerce ekili alanın ötesindeki şehre geri dönüyorlar.</p>

  <p class="calibre1 sgc-3">Taşıma hiç bitmiyor. Yeni Crobuzon hiç doymuyor.</p>

  <p class="calibre1 sgc-3"><br /></p>

  <p class="calibre1 sgc-3"><br /></p>

  <p class="calibre1 sgc-3">Büyük Katran’ın kuzey yakası daha da vahşi.</p>

  <p class="calibre1 sgc-3">Çalılıklar ve bataklıktan oluşan geniş bir alan burası. Batısındaki yamaçlara ve alçak dağlara dek, yüz elli kilometre kadar uzanıyor. Etrafı nehir, dağlar ve denizle sarılı olan bu taşlık, kıraç arazi bomboş. Kuşlardan başka sakinleri varsa bile, ortalıkta görünmüyorlar.</p>

  <p class="calibre1 sgc-3">Bellis Coldwine, yılın son çeyreğinde, yağmurların hiç kesilmediği bir dönemde, doğuya giden gemilerden birinde yolculuk yapmaktaydı. Gözüne ilişen tarlalar vıcık vıcık çamur içindeydi. Yarı çıplak ağaçlardan yağmur suları damlıyordu. Sudaki silüetleri, mürekkebi henüz kurumamış bir çizim gibi bulutların üzerine düşüyordu.</p>

  <p class="calibre1 sgc-3">Daha sonraları, o tatsız zamanı düşündüğünde, anımsadığı ayrıntılar onu çok şaşırttı. Teknenin üzerinden bağırarak geçen bir kaz sürüsünü, keskin öz su ve toprak kokusunu, kurşuni gökyüzünü anımsayabiliyordu. Gözleriyle çalılıkları taradığı, ama kimseyi göremediği aklına geldi. Etrafta yalnızca, yağmur altında, odun ateşlerinden yükselen cılız dumanlar ve birbirine bitişik gecekondular vardı.</p>

  <p class="calibre1 sgc-3">Yaprakların rüzgârda hafifçe sallanışı...</p>

  <p class="calibre1 sgc-3">Şalına sarınıp güvertede durmuş, oyun oynayan çocukları, oltayla avlananları ya da bakımsız sebze bahçeleriyle uğraşanları seyretmek istemiş, onların seslerini duymaya çalışmıştı. Ancak duyduğu tek ses, yırtıcı kuşlarınkiydi. Görebildiği tek insan şekli, ruhsuz, ilkel suratlarıyla, korkuluklardı.</p>

  <p class="calibre1 sgc-3">Uzun bir yolculuk olmamıştı, ama anısı bir hastalık gibi her yerini sarmıştı. Ardında bıraktığı şehre onu bağlayan şey zamandı sanki. Bu yüzden ileri gittikçe dakikalar geçmek bilmiyor, uzaklaştıkça yavaşlıyor ve kısa yolculuğu gitgide uzuyordu.</p>

  <p class="calibre1 sgc-3">Derken, dakikalar uzaya uzaya sonunda kopmuş, o da sapanla fırlatılmış gibi buraya düşmüştü şimdi, yapayalnız ve evinden uzak.</p>

  <p class="calibre1 sgc-3">Çok daha sonra, tanıdığı her şeyden kilometrelerce uzakta uyandığında, Bellis düşlediği şeyin şehrin kendisi, kırk yıldan fazladır yuvası olan yer olmadığını fark edip şaşıracaktı. Aklından çıkmayan şey, o küçük nehir uzantısıydı, iklim koşullarına yenilmiş, yarım günden kısa bir süredir etrafını saran o uzun koridordu.</p>

  <p class="calibre1 sgc-3"><br /></p>

  <p class="calibre1 sgc-3"><br /></p>

  <p class="calibre1 sgc-3">Demir Körfez’den yüz metre kadar ötede, sakin bir su parçacığında, üç köhne gemi demir atmıştı. Çapaları ince kumun içine iyice gömülmüştü. Bunlara bağlı zincirlerin üzeri, yıllardır biriken midyelerle kaplanmıştı.</p>

  <p class="calibre1 sgc-3">Denize açılmaya elverişli olmayan, simsiyah ziftle kaplı, sancak ve kıç tarafına tehlikeli bir şekilde kondurulmuş kocaman ahşap iskeletleri olan gemilerdi bunlar. Direkleri yandan kopmuştu. Bacaları tütmez olmuş, kuş pislikleriyle kaplanmıştı.</p>

  <p class="calibre1 sgc-3">Gemiler birbirlerine yakın duruyorlardı. Etraflarında, suyun altında ve üzerinde, kancalı zincirlerle birbirine tutturulmuş şamandıralar vardı. Üç eski tekne durdukları yerde öylesine sıkı kuşatılmıştı ki; hiçbir akıntı onları yerinden oynatamıyordu.</p>

  <p class="calibre1 sgc-3">Hemen göze çarpıyorlardı. Onları görmemek imkânsızdı.</p>

  <p class="calibre1 sgc-3">Biraz ileride, bir başka gemide, Bellis başını uzatıp lombozdan dışarıya, son birkaç saattir defalarca yaptığı gibi yine teknelere baktı. Kollarını göğsünün altında kavuşturdu, cama doğru eğildi.</p>

  <p class="calibre1 sgc-3">Ranzası neredeyse hiç sarsılmıyordu. Altındaki denizin devinimi fark edilmeyecek kadar yavaş ve hafifti.</p>

  <p class="calibre1 sgc-3">Gökyüzü donuk, çakmak taşı grisiydi. Demir Körfez’i çevreleyen kıyı şeridi ve kayalık tepeler iyice aşınmıştı, çok itici görünüyorlardı, orada burada yabani otlar ve soluk renkli eğrelti otları göze çarpıyordu.</p>

  <p class="calibre1 sgc-3">Görünen en karanlık şey, sudaki o tahta gemi enkazlarıydı.</p>

  <p class="calibre1 sgc-3">Bellis yavaşça ranzasına oturdu, mektubunu çıkardı. Bir günlük gibi yazılmış, satırlar ya da paragraflar tarihlerle ayrılmıştı. Son yazdıklarını okurken, içinde önceden sarılmış ince puroların ve kibritlerin durduğu teneke bir kutuyu açtı. Bir puro yaktı, dumanını derin derin içine çekti, cebinden bir dolmakalem çıkardı ve mektuba kısaca birkaç sözcük ekledi, sonra purosunun dumanını dışarıya üfledi.</p>

  <p class="calibre1 sgc-3">Kurukafagünü, 26 Rinden, 1779. <span class="font6">Terpsikor</span></p>

  <p class="calibre1 sgc-3">Tarmuth’tan demir almamızdan bu yana neredeyse bir hafta geçti. Ayrıldığıma memnunum. Çirkin ve öfkeli bir kasaba orası.</p>

  <p class="calibre1 sgc-3">Gecelerimi, tavsiye edildiği gibi, bana ayrılan bölümde geçirdim ama gündüzlerim bana aitti. Nasıl bir yer olduğunu gördüm. Halicin kuzeyine ve güneyine doğru yaklaşık bir buçuk kilometre uzanan, suyun ikiye böldüğü, kurdele gibi ince bir sanayi şeridi. Birkaç bin kişilik nüfusuna, her gün şafak vakti şehirden gelip, Yeni Crobuzon’dan tıka basa dolu teknelerle ve arabalarla işlerine giden büyük bir kalabalık da katılıyor. Barlar ve genelevler, kısacık kara izinlerine çıkan yabancı denizcilerle dolu.</p>

  <p class="calibre1 sgc-3">Bana söylenene göre en saygın gemiler, Yeni Crobuzon a kadar fazladan birkaç kilometre daha gidiyor ve yüklerini Kelltree iskelelerine indiriyorlarmış. Tarmuth’taki iskeleler iki yüz yıldır yarıdan fazla kapasiteyle çalışmış değil. Buraya yüklerini boşaltanlar yalnızca tarifesiz yük gemileri ve yağmacılar, yükleri nasılsa şehre gidecek, ama kendilerinin o fazladan birkaç kilometreyi yapacak ve yüksek gümrük vergilerini ödeyecek ne zamanları ne de paraları var.</p>

  <p class="calibre1 sgc-3">Gemiler hiç eksik olmuyor. Demir Körfez gemilerle dolu uzun yolculuklarında mola verenler, denizdeki fırtınalardan kaçıp gelenler buraya sığınıyorlar. Gnurr Kett, Khadoh ve Shankell’den gelen ticaret gemileri, Yeni Crobuzon’a gelirken ya da oradan ayrılırken tayfaları rahatlasın diye, Tarmuth’a yakın bir yere demir atıyorlardı. Birkaç kez, epey ileride, körfezin tam ortasında, savaş-gemilerini çektikleri yularları serbest bırakılmış, oynayıp avlanan deniz ejderleri gördüm.</p>

  <p class="calibre1 sgc-3">Tarmuth’un ekonomisi fahişelik ve korsanlıktan çok daha fazlası. Kasaba sanayi bölgeleriyle ve buna bağlı yan işlerle dolu. Yüzyıllardır nasıl yaşadıysa öyle yaşıyor, yani gemi inşa ederek. Kıyıda bir sürü tersane var, boylamasına dizilmiş kirişlerle yaptıkları gemi kızakları, bir ormanı andırıyor. Bazılarının üzerinde hayaletler gibi yükselen yarı tamamlanmış tekneler... İş bitmek bilmiyor, gürültülü ve pis.</p>

  <p class="calibre1 sgc-3">Tarmuth’un bir ucundan diğer ucuna kereste ve yakıt taşıyan küçük özel demir yolları, sokakları kesiyor. Her bir şirket kendi işletmelerini birbirine bağlamak için hatlar kurmuş ve her biri özenle korunuyor. Kasaba, her biri aynı yolculuğu yapan demir yollarından oluşan akıl almaz bir arapsaçı halinde.</p>

  <p class="calibre1 sgc-3">Bunu biliyor musun, buraya hiç geldin mi, bilmiyorum.</p>

  <p class="calibre1 sgc-3">Buranın insanlarının Yeni Crobuzon ile değişken bir ilişkileri var. Tarmuth, başkentin himayesi olmadan tek bir gün bile yaşayamaz. Bunu biliyor ve buna içerliyorlar. Bağımsızlık konusundaki hırçın tavırları bir gösterişten ibaret.</p>

  <p class="calibre1 sgc-3">Orada yaklaşık üç hafta kalmak zorundaydım. <span class="font6">Terpsikor</span>’un kaptanına, Yeni Crobuzon’dan birlikte yola çıkmak yerine, gemiye Tarmuth’tan bineceğimi söylediğimde çok şaşırdı, ama ben ısrar ettim, böyle olması gerekiyordu. Bu gemide kalabilmem, Salkrikaltor Kerevitleri konusunda sahip olduğumu iddia ettiğim bilgiye bağlıydı. Yola çıkmamıza daha bir ay vardı ve bu sürede yalanımı gerçeğe çevirmem gerekiyordu.</p>

  <p class="calibre1 sgc-3">Planlarımı yaptım. Günlerimi Tarmuth’ta, Marikkatch ile, öğretmenliğimi üstlenen yaşlı bir erkek kerevitin yanında geçirmeye başlamıştım. Her gün kerevit mahallesinin tuz kanallarına kadar yürüyordum. Ben odayı çevreleyen alçak balkonda oturuyor, o da bedeninin zırhlarla çevrili alt kısmını suyun içindeki bir şeyin üzerine yerleştiriyor, sıska göğsünü kaşıyıp titreterek suyun içinden bana nutuk çekiyordu.</p>

  <p class="calibre1 sgc-3">İşim zordu. Okuma bilmiyordu. Eğitimli bir öğretmen değildi. Şehirde kalma nedeni, bir kazanın ya da bir avcının, biri dışında bütün bacaklarını parçalayıp onu sakat bırakarak, Demir Körfez’deki miskin balıkları bile avlayamayacak hale getirmiş olmasıydı. Ondan hoşlandığımı ve onun sevimli, huysuz bir yaşlı beyefendi olduğunu söylemek hikâyemi daha ilginç yapabilir, ama mıymıntının teki. Ancak şikâyet edebilecek durumda değildim. Bütün dikkatimi ona vermekten, bir iki dikkat büyüsü uygulamaktan, dil öğrenmenin akışına kendimi bırakmaktan (Aman Tanrım! Ne zordu bu! Uzun zaman kullanmadığımdan, beynim şişmiş ve iğrenç bir hal almıştı) ve bana verdiği her sözcüğü yutmaktan başka yapabileceğim bir şey yoktu.</p>

  <p class="calibre1 sgc-3">Hızlı ve plansız ilerliyorduk -karman çorman bir programdı-ancak <span class="font6">Terpsikor</span> limana demirlediğinde, tıkırtılı dilini iş görecek kadar anlamaya başlamıştım.</p>

  <p class="calibre1 sgc-3">Aksi herifi, durgun suyunda bıraktım, oradaki pansiyonumdan ayrıldım ve kamarama geldim -bunları yazdığım kabine.</p>

  <p class="calibre1 sgc-3">Tarmuth limanından Tozgünü sabahı yola çıktık, ağır ağır şehrin otuz kilometre dışına, Demir Körfez’in ıssız güney sahillerine doğru ilerledik. Körfezin kıyısındaki önemli noktalara, engebeli arazi ve çam ormanlarına yakın sakin yerlere düzenli sıralar halinde konuşlanmış gemiler ilişti gözüme. Kimse onlardan söz etmeyecek. Bunların Yeni Crobuzon hükümetine ait olduklarını biliyorum. Korsan gemileri ve diğerleri.</p>

  <p class="calibre1 sgc-3">Bugün Kurukafagünü.</p>

  <p class="calibre1 sgc-3">Zincirgünü, Kaptanı ikna ederek gemiden inebildim ve sabahı kıyıda geçirdim. Demir Körfez iç karartıcı bir yer, ancak her yer bu kahrolası gemiden daha iyi. Bunun Tarmuth adına bir olumlu gelişme olduğundan kuşkuluyum. Kesintisiz bir şekilde vurup duran sersemletici dalgalar beni kıyamete doğru sürüklüyor.</p>

  <p class="calibre1 sgc-3">İki denizci hiç konuşmadan beni kıyıya çıkardı ve ben küçük teknenin kenarından atlayıp son bir iki metreyi sahile vuran buz gibi dalgaların içinde yürüyerek geçerken, hiç acımadan beni izlediler. Çizmelerim hâlâ kaskatı ve tuz lekeleriyle kaplı.</p>

  <p class="calibre1 sgc-3">Çakılların üzerine oturup suya taş fırlattım. Gemide bulduğum uzun ve kötü bir romandan biraz okudum. Gemiyi izledim. Cezaevlerine yakın bir yere demir attığından, kaptanımız gardiyanlarla kolayca laflayıp şakalaşabiliyor. Cezaevlerine de baktım. Güvertelerinde, lombozlarında hiçbir kıpırtı yok. Görünürde en ufak bir kıpırtı yok.</p>

  <p class="calibre1 sgc-3">Yemin ederim, bunu yapabilir miyim bilmiyorum. Seni ve Yeni Crobuzon’u özlüyorum.</p>

  <p class="calibre1 sgc-3">Yolculuğumu anımsıyorum.</p>

  <p class="calibre1 sgc-3">Kahrolası denizle şehrin arasında yalnızca yirmi kilometre olduğuna inanmak çok zor.</p>

  <p class="calibre1 sgc-3">Birisi küçük kamaranın kapısına vuruyordu. Bellis’in dudakları büzüldü, elindeki kâğıdı sallayarak kurutmaya çalıştı. Acele etmeden katladı, eşyalarının durduğu sandığa koydu. Dizlerini biraz daha kıvırarak kendine çekti, kalemiyle oynayarak, açılan kapıya baktı.</p>

  <p class="calibre1 sgc-3">Eşikte, kollarını kapı aralığının iki yanına dayamış bir rahibe duruyordu.</p>

  <p class="calibre1 sgc-3">“Bayan Coldwine,” dedi çekinerek. “İçeri gelebilir miyim?”</p>

  <p class="calibre1 sgc-3">“Burası sizin de kamaranız, Rahibe,” dedi Bellis alçak bir sesle. Kalemi başparmağının etrafında döndürdü. Üniversitedeyken öğrendiği, takıntı haline gelmiş bir el becerisiydi bu.</p>

  <p class="calibre1 sgc-3">Rahibe Meriope ayaklarını sürüyerek birkaç adım attı ve odada duran tek sandalyeye oturdu. Koyu kahverengi cübbesini ve başörtüsünü düzeltti.</p>

  <p class="calibre1 sgc-3">“Birkaç gündür kamara arkadaşıyız, Bayan Coldwine,” diye söze başladı Rahibe Meriope. “Ve sizi... hiç tanımadığımı hissediyorum.Böyle sürmesini de istemiyorum. Daha haftalarca birlikte yolculuk yapıp birlikte yaşayacağımıza göre... biraz arkadaşlık, biraz yakınlık... günlerin geçmesini kolaylaştırır...” Sesi yavaşladı, ellerini birleştirdi.</p>

  <p class="calibre1 sgc-3">Bellis tepkisizce onu izliyordu. İstemediği halde, kadına karşı içinde küçümseyici bir acıma duygusu hissetti. Kendisini, Rahibe Meriope’nin onu gördüğü haliyle gözünün önüne getirebiliyordu. Buz gibi, kaba ve sıska. Solgun. Dudakları ve saçı mora boyalı. Uzun boylu, merhametsiz.</p>

  <p class="calibre1 sgc-3"><span class="font6">Beni hiç tanımadığınızı hissediyorsunuz, Rahibe,</span> diye düşündü, <span class="font6">çünkü bir hafta içinde size yirmi sözcük bile söylemedim ve bana bir şey söylemediğiniz zaman yüzünüze baktığım yok, bakmam gerektiğinde de küçümseyerek yapıyorum bunu.</span> İçini çekti. Meriope söylediklerinden sonra bütün cesaretini yitirmişti. Bellis onun, günlüğüne ne yazdığını gözünün önüne getirdi: “Bayan Coldwine sessiz biri ama onu bir kız kardeş gibi seveceğimi biliyorum.” <span class="font6">Seninle,</span> diye düşündü Bellis, <span class="font6">yakınlaşmayacağım. Senin yankı tahtan olmayacağım. Seni buraya getiren o bayağı olay her neyse, onu unutmana yardımcı olmayacağım.</span></p>

  <p class="calibre1 sgc-3">Bellis gözlerini Rahibe Meriope’ye dikmişti, hiç konuşmadı.</p>

  <p class="calibre1 sgc-3">Kendini ilk tanıttığında, Meriope kolonilere gittiğini, orada Darioch ve Jabber adına bir kilise kuracağını söylemişti. Bunları anlatırken burnunu çekmiş, kaçamak bir bakış atmış, hiç inandırıcı olmayan budalaca bir tavır sergilemişti. Bellis onun neden Nova Esperium’a gönderildiğini bilmiyordu, ancak kesinlikle talihsiz bir olay, alnına sürülen bir leke, rahibe yeminini bozan bir günahla ilişkili olmalıydı.</p>

  <p class="calibre1 sgc-3">Meriope’nin karnına baktı, geniş cübbenin altında bir şişlik aradı. En uygun açıklama bu olabilirdi. Darioch’un kızlarının cinsel zevklerden uzak durmaları gerekiyordu.</p>

  <p class="calibre1 sgc-3"><span class="font6">Senin için günah çıkartacağın bir papaz görevi yapmayacağım,</span> diye düşündü Bellis. <span class="font6">Kendi lanet olası sürgünüm var, çözmem gereken.</span></p>

  <p class="calibre1 sgc-3">“Rahibe,” dedi, “Tam çalışırken yakaladınız beni. Sohbete ayıracak zamanım yok. Kusura bakmayın. Belki başka bir zaman.” Kısa da olsa zamanından çalmasına izin verdiği için kendisine sinir olmuştu, ama bir etkisi de olmamıştı bunun zaten. Meriope kırılmıştı.</p>

  <p class="calibre1 sgc-3">“Kaptan sizi görmek istiyor,” dedi kadın, kısık ve üzgün bir sesle. “Kamarasında, saat altıda.” Sonra korkmuş bir köpek gibi ayaklarını sürüyerek, kapıdan çıkıp gitti.</p>

  <p class="calibre1 sgc-3">Bellis içini çekti, sessizce küfretti. Bir puro daha yaktı ve sonuna kadar içti, burnunu ovuşturdu, sonra yeniden mektubu çıkardı.</p>

  <p class="calibre1 sgc-3">“Aklımı kaçıracağım,” diye yazdı çabucak. “Eğer bu rahibe bana yaltaklanmaktan vazgeçmez, beni rahat bırakmazsa... Tanrılar beni korusun. Tanrılar bu lanet olası tekneyi yok etsin.”</p>

  <p class="calibre1 sgc-3">Bellis Kaptan’ın çağrısına uyduğunda karanlık basmıştı.</p>

  <p class="calibre1 sgc-3">Kaptan’ın kamarası çalışma odasıydı aynı zamanda. Küçüktü, zevkli bir şekilde, koyu renk ahşap ve pirinçle kaplanmıştı. Duvarlarda birkaç resim ve baskı vardı. Bunlara bakan Bellis, tabloların Kaptana ait olmadığını, gemiyle geldiklerini anladı.</p>

  <p class="calibre1 sgc-3">Kaptan Myzovic oturması için işaret etti.</p>

  <p class="calibre1 sgc-3">“Bayan Coldwine,” dedi, Bellis otururken. “Umarım kaldığınız yerden memnunsunuz. Yemekleriniz nasıl? Tayfalar? Güzel, güzel.” Masasındaki kâğıtlara kısaca bir göz attı. “Sizinle konuşmak istediğim bir iki konu var, Bayan Coldwine,” dedi ve arkasına yaslandı.</p>

  <p class="calibre1 sgc-3">Bellis bekledi, gözlerini Kaptana dikmişti. Ellili yaşlarda, sert bakışlı, yakışıklı bir adamdı. Üniforması, başka birçok kaptanınkinden farklı olarak, temiz ve ütülüydü. Sakince adamın gözlerine mi baksın, yoksa bakışlarını ağırbaşlılıkla öteye mi çevirsin, bilemedi.</p>

  <p class="calibre1 sgc-3">“Bayan Coldwine, görevleriniz konusunda sizinle pek konuşmadık,” dedi sakince. “Size, tabii ki, bir hanımefendi gibi davranma inceliğini göstereceğim. Sizin gibi karşı cinsten birini işe almaya alışkın olmadığımı söylemem gerekir ve eğer Esperiumlu yetkililer belgelerinizden ve referanslarınızdan memnun olmasalardı, sizi temin ederim...” Cümlenin sonunu getirmedi.</p>

  <p class="calibre1 sgc-3">“Sizi huzursuz etmek gibi bir niyetim yok. Yolculara ait bölümde kalıyorsunuz. Yolcularla aynı sofrada yiyorsunuz. Ancak, bildiğiniz gibi, siz para ödeyen yolculardan değilsiniz. Bir işçisiniz. Nova Esperium kolonisinin aracıları tarafından işe alındınız ve bu yolculuk süresince ben onların temsilcisiyim. Bu durum Rahibe Meriope, Doktor Tearfly ve diğerleri için önem taşımıyor ama sizin için... Ben işverenim.</p>

  <p class="calibre1 sgc-3">“Tabii ki tayfa değilsiniz,” diye devam etti. “Onlara yaptığım gibi size emredemem. Uygun bulursanız, sizden hizmetinizi <span class="font6">rica</span> ederim ancak. Öte yandan, bu ricalara uyulmasını da isterim.”</p>

  <p class="calibre1 sgc-3">İkisi de birbirine baktı bir süre.</p>

  <p class="calibre1 sgc-3">“Şimdi,” dedi, ses tonunu biraz yumuşatarak. “Külfetli isteklerde bulunmayacağım. Tayfaların çoğu Yeni Crobuzon ya da Tahıl Ambarından geliyor, diğerleri ise kusursuz bir Ragamollca konuşuyor. Size Salkrikaltor’da ihtiyacım olacak ve oraya varmamıza daha en az bir haftamız var, bu da size rahatlamak, diğer yolcularla kaynaşmak için epey zaman veriyor. Yarın sabah erkenden yola çıkıyoruz. Siz uyanana kadar çoktan açılmış olacağız, eminim.”</p>

  <p class="calibre1 sgc-3">“Yarın mı?” dedi Bellis. İçeriye girdiğinden beri ağzından çıkan ilk sözcük bu olmuştu.</p>

  <p class="calibre1 sgc-3">Kaptan sertçe baktı. “Evet. Bir sorun mu var?”</p>

  <p class="calibre1 sgc-3">“Aslında,” dedi hiç çekinmeden. “Bana Tozgünü yola çıkacağımızı söylemiştiniz, Kaptan.”</p>

  <p class="calibre1 sgc-3">“Evet, öyle, Bayan Coldwine, ama fikrimi değiştirdim. Evrak işleri umduğumdan erken bitti ve ortak çalıştığım görevli arkadaşlarım mahkûmları bu gece göndermeye hazırlar. Yarın yola çıkıyoruz.”</p>

  <p class="calibre1 sgc-3">“Şehre dönüp bir mektup atabileceğimi sanıyordum,” dedi Bellis. Sakin bir sesle konuştu. “Yeni Crobuzon’daki bir arkadaşıma önemli bir mektup.”</p>

  <p class="calibre1 sgc-3">“Söz konusu bile olamaz,” dedi Kaptan. “Olanaksız. Burada daha fazla zaman harcayamam.”</p>

  <p class="calibre1 sgc-3">Bellis ses çıkarmadan oturuyordu. Bu adamdan korkmamıştı, ama onun üzerinde de bir gücü yoktu, hiç hem de. Onun yakınlığını kazanmasını ve onu razı etmesini sağlayacak bir şey bulmaya çalışıyordu.</p>

  <p class="calibre1 sgc-3">“Bayan Coldwine,” dedi Kaptan birdenbire. Sesindeki hafif yumuşama Bellis’i şaşırttı. “Korkarım konu kapandı. Dilerseniz mektubunuzu Gardiyan Yüzbaşı Catarrs’a veririm, ama çok güvenli olacağını söyleyemem doğrusu. Salkrikaltor’a gelince kendiniz de postaya verebilirsiniz. Yeni Crobuzon gemileri limana girmeseler bile, bütün kaptanlarda anahtarı olan bir ardiye var orada. Bilgi almak, paket ve mektupları saklamak için kullanılıyor. Mektubu oraya bırakın. Çok gecikmez.</p>

  <p class="calibre1 sgc-3">“Bundan öğreneceğiniz bir şey de var, Bayan Coldwine,” diye ekledi. “Denizdeyken vakit kaybetmek olmaz. Şunu aklınızdan çıkarmayın: Beklemeyin.”</p>

  <p class="calibre1 sgc-3">Bellis bir süre daha oturdu, ama yapabileceği hiçbir şey yoktu, bu yüzden dudaklarını ısırarak odadan çıktı.</p>

  <p class="calibre1 sgc-3"><br /></p>

  <p class="calibre1 sgc-3"><br /></p>

  <p class="calibre1 sgc-3">Uzunca bir süre Demir Körfez’in soğuk göğü altında durdu. Yıldızlar görünmüyordu; ay ve kızları, iki küçük uydusu seçilemiyordu. Bellis soğuktan büzülerek yürümeye başladı, geminin yüksekte kalan ön kısmına çıkan kısa merdivenden tırmandı, cıvadraya doğru ilerledi.</p>

  <p class="calibre1 sgc-3">Demir küpeşteye tutunarak ayak parmaklarının ucunda yükseldi. Karanlık denize baktı.</p>

  <p class="calibre1 sgc-3">Tayfaların arkadan gelen sesleri giderek azaldı. İleride titreşip duran iki kırmızı ışık noktası ilişti gözüne: Bir cezaevi gemisinin köprüsündeki bir meşale ve karanlık sudaki yansıması.</p>

  <p class="calibre1 sgc-3">Gözcü yerinden ya da halatların arasından, otuz metre kadar tepesinde bir yerden, kulağına bir ezgi geldi. Tarmuth’ta duyduğu tatsız gemici şarkılarına benzemiyordu bu. Yavaş ve karmaşıktı.</p>

  <p class="calibre1 sgc-3"><span class="font6">Mektubunu beklemek zorundasın,</span> dedi Bellis, sessizce, suyun ötesine doğru. <span class="font6">Benden haber almak için beklemek zorundasın. Bir süre daha bekleyeceksin, ben kerevit ülkesine varana kadar.</span></p>

  <p class="calibre1 sgc-3">Kıyı, deniz ve gökyüzü arasındaki son çizgiler bulanıklaşana kadar geceyi izledi. Sonra, karanlıktan ürpererek yavaş yavaş geriye doğru yürüdü, dar kapı aralıklarından, basık geçitlerden geçerek, kamarasına, geminin planında yapılan bir yanlışlık gibi duran ufak alana doğru ilerledi.</p>

  <p class="calibre1 sgc-3">(Daha sonra gemi, buz gibi havada, huzursuzca hareketlendi, Bellis ranzasında kıpırdandı, battaniyesini boğazına kadar çekti, rüyalarının arasında bir yerde gemiye yüklenen canlı yükü fark etti.)</p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6">Burada, bu karanlığın içinde yorgunum ve irin doluyum.</span></p>

  <p class="calibre1 sgc-3"><span class="font6">Derimi iyice geriyor bu irin, dokunduğum her yer zonkluyor. Hastalandım. Dokunduğum her yer ağrıyor ve ağrıdığından, henüz uyuşmadığımdan emin olmak için her yerime dokunuyorum.</span></p>

  <p class="calibre1 sgc-3"><span class="font6">Ama bu damarları benim yapan her neyse, onun sayesinde kan doluyum. Kabuklarımı yokluyorum, içleri dolu ve ben de onlarla kaplıyım. Küçük bir rahatlama bu, acıyı boş verecek olursam.</span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6">Ortalık çok daha sakin ve karanlıkken, daha tek bir deniz kuşunun çığlığı duyulmazken, bizi almaya geliyorlar. Kapılarımızı açıyorlar ve üzerlerimize ışık tutarak bizi ortaya çıkarıyorlar. Nasıl teslim olduğumuzu, görevlilere nasıl teslim olduğumuzu görünce, neredeyse utanıyorum.</span></p>

  <p class="calibre1 sgc-3"><span class="font6">Işıklarının gerisinde ne olduğunu göremiyorum.</span></p>

  <p class="calibre1 sgc-3"><span class="font6">Birlikte yattığımız yerde, bizleri döverek ayırıyorlar, hepimizi bir sürü halinde götürürlerken, kollarımla karnımda atıp duran maddeyi sarıyorum. Katranlı geçitlerden ve makine odalarından hızla geçiyoruz. Nedeni umurumda değil. Öte yandan iki büklüm olmuş öksüren, kusan ve kıpırdanmaya korkan yaşlıların bazılarından daha gayretli, daha çeviğim.</span></p>

  <p class="calibre1 sgc-3"><span class="font6">Derken bir şeyin içine çekiliyoruz, soğuk beni sarıp sarmalıyor, karanlık yutuyor ve aman Tanrım, dışarıdayız.</span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6">Dışarısı.</span></p>

  <p class="calibre1 sgc-3"><span class="font6">Uyuşmuş bir haldeyim. Şaşkınlıktan uyuşmuş gibiyim.</span></p>

  <p class="calibre1 sgc-3"><span class="font6">Uzun zaman geçti.</span></p>

  <p class="calibre1 sgc-3"><span class="font6">Küme halindeyiz, her birimiz bir sonrakine dönük, ilkel insanlar, uzak görüşsüz, küçük tekneler gibi. Yaşlılar korkarak siniyorlar; duvarsızlıktan ve korkulukların olmamasından, soğuktan, su ve havadan.</span></p>

  <p class="calibre1 sgc-3"><span class="font6">Tanrılar yardım edin, diye bağırabilirim. Belki.</span></p>

  <p class="calibre1 sgc-3"><span class="font6">Her şey kapkara ama yine de tepeleri ve suyu görebiliyorum, bulutları görebiliyorum. Her tarafta balıkçıların şamandıraları gibi aşağı yukarı sallanıp duran mahkûmları görebiliyorum. Yemin ederim, bulutları görebiliyorum.</span></p>

  <p class="calibre1 sgc-3"><span class="font6">Bir bebeğe ninni söyler gibi mırıldanıyorum. Bu şımartıcı ses benim için.</span></p>

  <p class="calibre1 sgc-3"><span class="font6">Derken, ayaklarını sürüyen, zincirleri şakırdayan, osuran, kanları akan, mırıldanan şaşkın bizleri bir sürü gibi, bedenlerin ve zincirlerin ağırlığı altında çökecek hale gelen güverteden geçirip, sallanan bir ip merdivene doğru itiyorlar. Hepimizi acele ettirerek köprüden geçirtiyorlar. Herkes teknelerin arasındaki bu alçak geçidin ortasında bir an duruyor, akıllarından geçenler besbelli, kimyasal bir patlama gibi parıldıyor.</span></p>

  <p class="calibre1 sgc-3"><span class="font6">Atlamayı düşünüyorlar.</span></p>

  <p class="calibre1 sgc-3"><span class="font6">Körfezin suyuna.</span></p>

  <p class="calibre1 sgc-3"><span class="font6">Ama köprünün kenarlarındaki ip duvarlar yüksek ve bizleri içine hapseden dikenli tellerle kaplı, ayrıca zavallı bedenlerimiz yara içinde ve zayıf, her bir adam önce duraklıyor, sonra devam ediyor ve suyu geçerek yeni gemiye giriyor.</span></p>

  <p class="calibre1 sgc-3"><span class="font6">Ben de diğerleri gibi duraklıyorum. Ben de onlar gibi çok korkuyorum.</span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6"><br /></span></p>

  <p class="calibre1 sgc-3"><span class="font6">Sonra ayaklarımızın altında yeni bir güverte, ovalanmış demirleri pürüzsüz ve temiz, makinelerin titreşimleri fark ediliyor, bir sürü koridor daha, takırdayan anahtarlar ve sonunda hepimizin bitkin bir halde yığıldığı, yavaşça doğrulup yeni komşularımızın kim olduğuna baktığı, uzun ışıksız bir oda. Etrafımda, ne yapacağımıza dair fısıl fısıl tartışmalar, didişmeler ve kavgalar, tahrikler ve dayatmalar başlıyor. Yeni birlikler oluşuyor. Yeni hiyerarşiler.</span></p>

  <p class="calibre1 sgc-3"><span class="font6">Bir süre gölgelerde, herkesten ayrı oturuyorum.</span></p>

  <p class="calibre1 sgc-3"><span class="font6">Hâlâ geceye girdiğim o andayım. Gece bir amber gibi. Ben de amberin içindeki kurtçuğum. Beni sıkıştırıyor evet, ama güzelleştiriyor da.</span></p>

  <p class="calibre1 sgc-3"><span class="font6">Yeni bir evim var şimdi. Elimden geldiği kadar bu anı yaşayacağım, sonunda anılar çürüyecek ve ben dışarı çıkacağım, oturduğumuz bu yeni yere geleceğim.</span></p>

  <p class="calibre1 sgc-3"><span class="font6">Bir yerlerde borular kocaman çekiçler gibi gümleyip duruyor.</span></p>
</body>
</html>
