<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">4</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Cumbershum, Kaptan Myzovic ve dümende duran öğrenci subayla birlikte, daracık ve birbirine geçen bakır boru ve kadranlarla dolu batiskafın içinde sıkışan Bellis, onların kapattığı manzarayı görebilmek için kendine yer açmaya çalışıyordu.</p>

  <p class="calibre1 sgc-4">Derken birden, aracın çift camlı ön penceresi şiddetle suya çarptı, batiskaf hafifçe yana yattı. Dalgalar yuvarlak cama şapırtıyla vururken, gökyüzü kayboluverdi. Dalga sesleri ve martıların uzaktan gelen çığlıkları anında yok olmuştu. Dönmeye başlayan pervanenin uğultusundan başka bir ses duyulmuyordu.</p>

  <p class="calibre1 sgc-4">Bellis heyecandan yerinde duramıyordu.</p>

  <p class="calibre1 sgc-4">Batiskaf yalpalayıp süzülerek gizemli kayalıklara doğru hareket etti. Kalkık burnunun altında koni şeklinde güçlü bir ışık yandı ve önlerindeki suyu aydınlattı.</p>

  <p class="calibre1 sgc-4">Tabana yaklaştıklarında gökyüzüne doğru hafifçe yan yattı. Süzülerek aşağı inen akşam güneşi, gemilerin simsiyah, kocaman gölgelerine takılıyordu.</p>

  <p class="calibre1 sgc-4">Bellis Kaptan’ın omzunun üzerinden karanlık suya baktı. Yüzü tepkisizdi, ancak şaşkınlık içinde olduğundan, ellerini koyacak yer bulamıyordu. Balıklar keskin dalgalar halinde akıyor, bu hantal, metal işgalcinin etrafında gidip geliyorlardı. Bellis hızla nefes alışını duyabiliyordu.</p>

  <p class="calibre1 sgc-4">Batiskaf, yukarıdaki teknelerden asmalar gibi sarkan zincirlerin arasından dikkatle geçti. Dümenci, kolları büyük bir ustalıkla çeviriyordu. Araç, suyun iyice aşındırdığı bir kayanın kenarından döndü ve işte Salkrikaltor şehri karşılarındaydı.</p>

  <p class="calibre1 sgc-4">Bellis soluğunu tuttu.</p>

  <p class="calibre1 sgc-4">Her yere ışıklar asılmıştı. Yeni Crobuzon’un o soluk, sarı ışığından eser taşımayan, ayazdaki dolunaylar gibi soğuk bir aydınlık saçan ampuller. Şehir kararan suyun içinde hayalet ışıklarla dolu bir ağ gibi parıldıyordu.</p>

  <p class="calibre1 sgc-4">Şehrin sınırları, gözenekli taş ve mercanlardan yapılı alçak binalarla kaplıydı. Kulelerin arasında ve çatıların üstünde rahatça dolaşan başka batiskaflar da vardı. Altlarındaki batık yollar, suyun içinden hayal meyal fark edilen, bir iki kilometre kadar ötelerindeki şehir merkezinin surlarına ve katedrallerine ulaşıyordu. Salkrikaltor şehrinin içinde, dalgaların arasından göz kırpan daha yüksek binalar vardı. İnsan bir su altı şehrinin daha yalın ve daha az çetrefilli olmasını bekliyordu, ama burası hiç de öyle değildi.</p>

  <p class="calibre1 sgc-4">Her yerde kerevitler vardı. Batiskaf üstlerinden geçerken tembel tembel bakındılar. Kimi, rengârenk örtülerle bezeli dükkânların önünde durmuş pazarlık ediyor, kimi şekilli deniz yosunlarıyla süslenmiş küçük meydanlarda didişip duruyor, kimi de bir karmaşa halindeki arka sokaklarda dolanıyordu. Bazıları olağanüstü yük hayvanlarının -üç metreye yaklaşan deniz salyangozlarının- çektiği arabaları sürüyorlardı. Çocuklar oyunlar oynuyor, kafeslerdeki levrekleri ve renkli horozbinaları dürtüklüyorlardı.</p>

  <p class="calibre1 sgc-4">Bellis birbirine eklenmiş, yarı onarılmış evler gördü. Ana Caddelerden uzakta akıntılar, mercan bahçelerindeki organik çöpleri sürüklüyordu.</p>

  <p class="calibre1 sgc-4">Her kıpırtı suyun içinde uzayıp gidiyor gibiydi. Kerevitler, kuyruklarını kaba hareketlerle çırparak çatıların üzerinde yüzüyorlar, dik kayaların üstünden yavaşça inerken, ayaklarını yere sağlam basmaya çalışıyorlardı.</p>

  <p class="calibre1 sgc-4">Batiskafın içinden bakınca, gördükleri şehir çok sessiz görünüyordu.</p>

  <p class="calibre1 sgc-4">Batiskaf, Salkrikaltor’un merkezindeki heybetli binaya doğru yavaş yavaş ilerlerken, balıkları rahatsız ediyor, suda yüzen çer çöpü savuruyordu. Bellis, buranın gerçek bir metropol olduğunu düşündü. Şehir tam bir keşmekeş içindeydi. Aynı Yeni Crobuzon gibiydi, yarısı suyun içinde saklı ve fazlasıyla el üstünde tutulan.</p>

  <p class="calibre1 sgc-4">“Bunlar resmî daireler,” diye gösterdi, Cumbershum. “Burası banka. Karşısı fabrika. Kerevitlerin Yeni Crobuzon’la onca iş yapmalarının nedeni bu: Onlara buhar teknolojisi konusunda yardım ediyoruz. Bu teknolojiyi su altında kullanmak çok zor. Şu gördüğünüz de, Salkrikaltor Kerevit Eyaletinin merkez konseyi.”</p>

  <p class="calibre1 sgc-4">Burası karmakarışık bir yapıydı. Üzeri kat kat kabuklarla kaplıydı ve inanılmayacak kadar büyük bir beyin mercanı gibi yusyuvarlaktı. Kuleleri suyun içinden havaya doğru yükseliyordu. Yan kanatlarında -hepsinde kıvrılmış yılanlar ve resimli masallar kazılıydı- geleneksel Salkrikaltor tarzında açık pencereler ve girişler vardı, böylece küçük balıklar kolayca girip çıkabiliyorlardı. Ama küçük gözetleme delikleri ve kalın metal kapılardan oluşan bir bölüm kapatılmıştı. Havalandırma deliklerinden sürekli baloncuklar çıkıyordu.</p>

  <p class="calibre1 sgc-4">“Yukarıdakilerle burada görüşüyorlar,” dedi teğmen. “Biz de oraya gidiyoruz.”</p>

  <p class="calibre1 sgc-4">“Salkrikaltor’un su üstündeki kısımlarında yaşayan bir insan azınlığı var,” dedi Bellis yavaşça. “Suyun üstünde yeterli miktarda oda var, ayrıca kerevitler hiçbir sorun yaşamadan, saatlerce suyun dışında kalabiliyorlar, bizi onlarla burada görüşmeye zorlamalarının nedeni ne olabilir?”</p>

  <p class="calibre1 sgc-4">“Bizim, Salkrikaltor Elçisini, Parlamentonun misafir odalarında karşılama nedenimizle aynı, Bayan Coldwine,”dedi Kaptan, “onun için ne kadar zor ve uygunsuz olsa da, elçi bizim isteğimize uyuyor. Burası onların şehri, biz yalnızca misafiriz. <span class="font6">Biz...”</span> Bellis'e döndü ve eliyle yalnızca kendini ve Yüzbaşı Cumbershum’u içine alan bir daire çizdi, “...demek istiyorum. Biz misafiriz.” Yavaşça diğer tarafa döndü.</p>

  <p class="calibre1 sgc-4"><span class="font6">Seni pis domuz,</span> dedi içinden Bellis öfkeyle, suratı kaskatı kesilmişti.</p>

  <p class="calibre1 sgc-4">Dümenci hızı neredeyse tamamen kesti, büyük ve karanlık bir açıklıktan manevra yaparak binanın yan kanadına girdi. Kollarını sallayarak onlara yolu gösteren kerevitlerin üzerinden geçip, beton koridorun sonuna kadar geldiler. Arkalarındaki kocaman kapı ağır ağır kapandı.</p>

  <p class="calibre1 sgc-4">Duvarlar boyunca uzanan kalın kısa borulardan patlarcasına kabarcıklar fışkırmaya başladı. Deniz suyu vanalar ve kapaklardan dışarı çekiliyordu. Su düzeyi gitgide alçaldı. Batiskaf yavaş yavaş beton zemine oturdu, yana eğildi. Su, lomboz seviyesinden aşağıya inerken camda çizgiler ve damlacıklar bırakmıştı. Bellis havaya bakıyordu. Deniz suyunun dışarı pompalanmasından sonra, içerinin ne kadar perişan bir halde olduğu ortaya çıkmıştı.</p>

  <p class="calibre1 sgc-4">Dümenci sonunda onları içeriye kapatan vidaları çıkarınca, kapak sonuna kadar açıldı ve yüzlerine serin bir hava geldi. Beton zeminde tuzlu su birikintileri kalmıştı. İçerisi laminarya ve balık kokuyordu. Diğerleri üniformalarını düzeltirken, Bellis batiskaftan indi.</p>

  <p class="calibre1 sgc-4">Arkalarında bir kerevit duruyordu. Elinde bir mızrak vardı -törenlerin dışında kullanılamayacak kadar uyduruk bir şey bu, diye geçirdi içinden Bellis- ve göğsüne metal olmayan türde parlak yeşil bir zırh takmıştı. Gelenleri başıyla selamladı.</p>

  <p class="calibre1 sgc-4">“Ona bizi karşıladığı için teşekkür et,” dedi Kaptan. “Geldiğimizi konsey başkanına haber vermesini söyle.”</p>

  <p class="calibre1 sgc-4">Bellis soluk verdi ve rahatlamaya çalıştı. Kendini topladı, sözcükleri ve dil bilgisini, sözcük dizimini ve Salkrikaltor Kerevitçesinin özünü aklına getirdi: O yoğun haftalar boyunca Marikkatch ile çalışarak öğrendiği her şeyi. Sessiz, hızlı ve müstehzi bir itaatkar tavır takındı.</p>

  <p class="calibre1 sgc-4">Sonra o titreşimi, kerevitlerin hem denizde, hem de karada duyulabilen tıkırtılı kabuk seslerini çıkararak konuşmaya başladı.</p>

  <p class="calibre1 sgc-4">Kerevit başını sallayıp yanıt verdiğinde büyük bir rahatlık duydu.</p>

  <p class="calibre1 sgc-4"><span class="font6">“Geldiğinizi haber vereceğim</span>,” dedi dişi kerevit, Bellis’in kullandığı zaman kipini dikkatle düzeltmişti. <span class="font6">“Dümenciniz burada beklesin. Siz böyle gelin.”</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Büyük, kilitli lombozlar, rengârenk deniz bitkilerinin süslediği bir bahçeye bakıyordu. Duvarlara boydan boya, Salkrikaltor tarihinin önemli anlarını gösteren kilimler asılmıştı. Yerler, gizli bir ateşle ısıtılan -oldukça kuru- taşlarla kaplıydı. Odada siyah kehribar, siyah mercan ve siyah inci süslemeler görülüyordu.</p>

  <p class="calibre1 sgc-4">Üç erkek kerevit başlarını sallayarak gelen insanları selamladı, içlerinde en genç görüneni, Bellis gibi biraz geride duruyordu.</p>

  <p class="calibre1 sgc-4">Solgun görünüyorlardı. Tarmuth’un kerevitleriyle karşılaştırıldıklarında, bunlar yaşamlarının çok daha büyük bir kısmını suyun altında geçiriyorlar, bu yüzden de güneş ışınlarından etkilenmiyorlardı. Kerevitlerin üst bedenini, insanların üst bedeninden ayıran tek şey, boyunlarını saran solungaçlardı, ancak suyun altında yaşamanın yarattığı bu soluk görünüşlerinde, yabancı gelen bir şey vardı.</p>

  <p class="calibre1 sgc-4">Kerevitlerin bellerinin alt kısımları, zırhlı kalçaları, iri kaya ıstakozlarına benziyordu: Koca boğumlarıyla kalın kabuklar ve üst üste geçen somitler. İnsanınkine benzer karınları, gözlerinin ve duyargalarının olması gereken yerin hemen üzerinden çıkıyordu. Yabancı oldukları bu hava ortamında bile, sayısız bacakları karmaşık bir zarafetle deviniyordu. Kıpırdadıklarında yumuşak bir ses duyuluyor, kitinleri hafif bir vurma sesi çıkarıyordu.</p>

  <p class="calibre1 sgc-4">Kabuklu yaratıklara has kalçalarını, kabuğun içine desenler oyarak ve bunları değişik özlerle boyayarak bir tür dövme ile süslemişlerdi. Daha yaşlı görünen iki böceğin kanatlarında sıralanan semboller olağanüstü bir görüntü oluşturuyordu.</p>

  <p class="calibre1 sgc-4">Bir tanesi öne çıktı ve Salkrikaltor dilinde hızlı hızlı bir şeyler söyledi. Bir an sessizlik oldu.</p>

  <p class="calibre1 sgc-4">“Hoş geldiniz,” dedi arkasındaki genç, çevirmen kerevit. Ragamollcayı belirgin bir aksanla konuşuyordu. “Gelip bizimle görüşmenizden ötürü çok memnun olduk.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Görüşme yavaştan başladı. Konsey başkanı Kral Skarakatchi ve Konsey üyesi Kral Drood’adji, resmî bir nezaketle, Myozovic ve Chumbershum’la görüştüklerine ne kadar memnun olduklarını ifade ettiler. Herkes bu toplantıdan çok memnun kaldığını söyledi, iki büyük şehrin ne güzel bir ilişki sürdürdükleri ve ticaretin, iyi niyeti geliştirmek için nasıl sağlıklı bir yol olduğu ve benzeri konularda uzlaştı.</p>

  <p class="calibre1 sgc-4">Sonra konuşmaların yönü birden değişti. Bellis, özel ifadeleri bile etkileyici bir akıcılıkla çevirebildiğini fark etti. Konu <span class="font6">Terpsikor</span> un, Salkrikaltor’da ne kadar elma ve erik bırakacağı ve karşılığında kaç şişe merhem ve likör alacağına gelmişti.</p>

  <p class="calibre1 sgc-4">Çok geçmeden devlet meseleleri tartışılmaya başlandı. Yeni Crobuzon parlamentosunun üst kademelerinden edinildiği öngörülen bilgiler: elçilerin değişip değişmeyecekleri ya da bunun ne zaman olacağı, diğer güçlerle yapılacak olası ticaret anlaşmaları ve bu düzenlemelerin Salkrikaltor ile ilişkileri nasıl etkileyeceği gibi.</p>

  <p class="calibre1 sgc-4">Bellis kendi söylediklerini kolaylıkla duymazlıktan gelebiliyor, bilgiler kulağından girip ağzından çıkıyordu. Bunun nedeni yurtseverlik ya da Yeni Crobuzon hükümetine duyduğu sadakat -ki hiç böyle bir şey hissetmiyordu- değildi. Gizli tartışmalardan hiçbir şey anlamıyor, aktardığı parça parça bilgiler ilgisini çekmiyor ve onu bunaltıyordu. Bunların yerine tepelerindeki tonlarca suyu düşünüyor, bundan korkmamasına hayret ediyordu.</p>

  <p class="calibre1 sgc-4">Bir süre hiç takılmadan çalışmaya devam etti, ağzından çıkanı neredeyse anında unutuyordu.</p>

  <p class="calibre1 sgc-4">Derken Kaptan’ın sesinin birden değiştiğini duydu. Bellis onun söylediklerine kulak verdiğini fark etti.</p>

  <p class="calibre1 sgc-4">“Bir sorun daha var, Ekselansları,” dedi Kaptan Myzovic ve içkisinden bir yudum aldı. Bellis öksürdü ve bağırarak Salkrikaltor seslerini çıkardı. “Qe Banssa’dayken, Yeni Crobuzon temsilcisi tarafından, ortalıkta dolaşan garip bir dedikoduyu araştırmam emredildi. O kadar mantıksızdı ki; bunun bir yanlış anlama olduğundan emindim. Yine de, Yüzgeç adalarının etrafından dolaşarak geldim; bu toplantıya da bu yüzden geciktik. Bunu yaparken, söylentilerin doğru olduğunu görmek... Beni çok üzdü ve endişelendirdi. Konuyu açıyorum, zira Salkrikaltor ile olan dostluğumuzu ilgilendiriyor bu.” Kaptanın sesi sertleşiyordu. “Bu bizim Salkrikaltor sularındaki bağlantılarımızla ilgili. Yüzgeç adalarının güney ucunda, konsey üyelerinin de bildiği gibi... demir atma hakkımızın karşılığını cömertçe ödediğimiz, hayati önem taşıyan yatırımlarımız var. Platformlarımızdan, sondaj kulelerimizden söz ediyorum, tabii ki.”</p>

  <p class="calibre1 sgc-4">Bellis daha önce “sondaj” sözcüğü hiç geçmediği için, karşılığını bilmiyordu, bu yüzden bunu Ragamollca söyledi. Kerevitler anlamış görünüyordu. Çeviriyi kesintisiz ve akıcı bir şekilde yapmayı sürdürdü, ancak büyülenmiş gibi Kaptan’ın söylediği her sözcüğü dinliyordu.</p>

  <p class="calibre1 sgc-4">“Oradan, gece yarısından sonra geçtik. Önce birinin, sonra diğerinin yanından. İkisi de yerli yerindeydi, hem <span class="font6">Manikin,</span> hem de <span class="font6">Trashstar</span> kuleleri. Ancak, konsey üyeleri...” Öne doğru eğildi, bardağını bıraktı ve karşısındakilere saldıracakmış gibi baktı. “Çok önemli bir sorum var size. <span class="font6">Diğeri nerede?”</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kerevit yetkililer Kaptana bakıyordu. Başlarını aynı anda, yavaşça çevirip birbirlerine bakmaları, Bellis'e çok komik gelmişti. Sonra bakışlarını yine Kaptan Myzovic’e çevirdiler.</p>

  <p class="calibre1 sgc-4">“Karmaşık bir durum olduğunu... kabul ediyoruz, Kaptan.” Çevirmen, liderlerinin söylediklerini yumuşak bir sesle çevirdi, sesi değişmedi, ancak Bellis çok kısa bir an onunla göz göze geldi. Aralarında bir şey oldu, paylaşılan bir şaşkınlık, bir sırdaşlık gibi.</p>

  <p class="calibre1 sgc-4"><span class="font6">Neye ortak oluyoruz biz, kardeş?</span> diye aklından geçirdi Bellis. Gergindi, canı puro içmek istiyordu.</p>

  <p class="calibre1 sgc-4">Karşısındaki çevirmen, “Bahsettiğiniz konudan hiç haberimiz yok,” diye devam etti. “Demir atma kiraları ödendiği sürece platformlar bizi ilgilendirmiyor. Neler olmuş, Kaptan?”</p>

  <p class="calibre1 sgc-4"><span class="font6">“Olan</span> şey şu,” dedi Kaptan Myzovic, sesi iyice gerilmişti. “Açık deniz kulemiz, taşınabilir platformumuz olan <span class="font6">Sorghum,</span> gitmiş.” Bellis’in ona yetişmesi için biraz bekledi. Sessizlik epey uzadı. “Onunla birlikte, beraberinde bulunan beş zırhlı gemi, subaylar, çalışanlar, bilim adamları ve yer-duyumcu <b><a href="../Text/Section0066.xhtml#Footnote02" id="Feedback02">[2]</a></b> da yok olmuş.</p>

  <p class="calibre1 sgc-4"><span class="font6">“Sorghum’un</span> demirlediği yerde olmadığı haberi, Danseden Kuş Adasına üç hafta önce ulaştı. Diğer kulelerin işçileri <span class="font6">Sorghum’un</span> yer değiştirme emrinden neden haberleri olmadığını sordular. Böyle bir emir yok ki.” Kaptan bardağını bıraktı ve iki böceğe baktı. <span class="font6">“Sorghum’un</span> olduğu yerde en az altı ay daha kalması gerekiyordu. Bizim bıraktığımız yerde olmalıydı. Konsey başkanı, Konsey üyesi-<span class="font6">kulemize ne oldu?”</span></p>

  <p class="calibre1 sgc-4">Çevirmen, Skarakatchi’nin cevabını, tıpkı onun gibi alttan alarak çevirdi. “Hiçbir şey bilmiyoruz.”</p>

  <p class="calibre1 sgc-4">Kaptan Myzovic ellerini kenetledi. “Bu olay en fazla iki yüz kilometre kadar dibinizde, Salkrikaltor sularında, donanmanızın ve avcılarınızın düzenli olarak devriye gezdiği bir yerde oluyor ve siz hiçbir şey bilmiyorsunuz, öyle mi?” Ses tonu kontrollü, ancak tehditkârdı. “Konsey üyeleri, bu akıl alacak gibi değil. Ne olduğu konusunda hiç mi fikriniz yok? Beklenmedik bir kasırga mı batırdı, saldırıya uğrayıp yok mu edildi? Bana <span class="font6">hiçbir şey</span> duymadığınızı söyleyebilir misiniz? Her ne olduysa, başımıza sizin kıyılarınızın açığında geliyor ve sizin olan bitenden haberiniz yok mu?”</p>

  <p class="calibre1 sgc-4">Uzun bir sessizlik oldu. İki kerevit birbirlerine doğru eğilip fısıltıyla konuştular.</p>

  <p class="calibre1 sgc-4">“Kulağımıza hep söylentiler gelir...” dedi, Kral Skarakatchi. Drood’adji dik dik ona ve çevirmene baktı. “Ama bu konuyla ilgili hiçbir şey duymadık. Yeni Crobuzonlu dostlarımıza desteğimizi ve üzüntümüzü sunabiliyoruz ancak -ama verebileceğimiz bilgi yok.”</p>

  <p class="calibre1 sgc-4">Cumbershum’la fısır fısır bir şeyler konuştuktan sonra, “Size,” dedi Kaptan Myzovic, “çok derin bir üzüntü duyduğumu söylemeliyim. Yeni Crobuzon orada olmayan bir kule için demir atma kirası ödeyemez artık. Bu nedenle ödenen kiraların üçte birini kesiyoruz. Ayrıca şehirdekilere, yardımcı olma konusundaki yetersizliğinizi bildireceğim. Bu, Salkrikaltor’un bizim çıkarlarımızın koruyucusu olarak yeterlilikleri konusunda epey kuşku yaratacaktır. Hükümetim daha sonra bu konuyu müzakere etmek isteyecektir. Yeni düzenlemelerin yapılması gerekir. Misafirperverliğiniz için teşekkürler,” dedi ve bardağında kalan içkisini de kafasına dikti. “Bu geceyi Salkrikaltor limanında geçireceğiz. Yarın sabah erkenden yola çıkıyoruz.”</p>

  <p class="calibre1 sgc-4">“Bir dakika lütfen, Kaptan.” Konsey başkanı elini kaldırdı. Drood’adji’ye çabuk çabuk bir şeyler mırıldandı, o da başını sallayarak zarif bir koşuşturmayla odadan çıktı. “Konuşmamız gereken bir konu daha var,”</p>

  <p class="calibre1 sgc-4">Drood’adji döndüğünde, Bellis’in gözleri yuvalarından fırlamıştı. Onun arkasından, içeri bir insan girmişti.</p>

  <p class="calibre1 sgc-4">Adam o kadar münasebetsiz bir zamanda çıkagelmişti ki, Bellis ne yapacağını şaşırdı. Aptallaşmıştı.</p>

  <p class="calibre1 sgc-4">Adam kendisinden biraz daha gençti, samimi, neşeli bir suratı vardı. Kocaman bir çanta taşıyordu. Giysileri temizdi, ama epeyce yıpranmıştı. Bellis'e bakarak dostça gülümsedi, ama o kaşlarını hafifçe çatarak gözlerini kaçırdı.</p>

  <p class="calibre1 sgc-4">“Kaptan Myzovic?” Adam Yeni Crobuzon aksanıyla Ragamollca konuşuyordu. “Yüzbaşı Cumbershum?” Ellerini sıktı. “Korkarım sizin adınızı bilmiyorum, hanımefendi,” dedi, elini uzatarak.</p>

  <p class="calibre1 sgc-4">Bellis daha ağzını açamadan, “Bayan Coldwine bizim çevirmenimiz, beyefendi,” diye, araya girdi Kaptan. “Sizin işiniz benimle. Siz kimsiniz?”</p>

  <p class="calibre1 sgc-4">Adam ceketinden resmî evrağa benzeyen bir rulo çıkardı.</p>

  <p class="calibre1 sgc-4">“Burada gerekli bütün bilgi var, Kaptan,” dedi.</p>

  <p class="calibre1 sgc-4">Kaptan eline aldığı ruloyu açarak dikkatle inceledi. Sonra ters ters bakarak, elindeki tomarı küçümseyen bir tavırla sallamaya başladı.</p>

  <p class="calibre1 sgc-4">“Nasıl bir ahmaklık bu böyle?” dedi aniden, tıslamaya benzer gibi bir sesle. Bellis yerinden hopladı. Kaptan, ruloyla Cumbershum’ı dürttü.</p>

  <p class="calibre1 sgc-4">“Bence durumu iyice açıklıyor, Kaptan,” dedi adam. “Bende başka kopyaları da var, bakarsınız öfkeyle, olmayacak bir şey yaparsınız diye. Korkarım geminize el koymak zorundayım.”</p>

  <p class="calibre1 sgc-4">Kaptan zoraki bir kahkaha attı. “Ah, sahi mi?” Sesinde ürkütücü bir gerginlik vardı. “Öyle mi, Bay...” Eğilerek yüzbaşının elindeki kâğıdı okudu. “Bay Fennec? <span class="font6">Öyle mi</span>?”</p>

  <p class="calibre1 sgc-4">Cumbershum’a göz atan Bellis, onun şaşkınlık ve korkuyla yeni gelen adama baktığını fark etti. Kaptan’ın lafını kesti.</p>

  <p class="calibre1 sgc-4">“Efendim,” dedi telaşla. “İsterseniz ev sahiplerimize teşekkür edelim, onlar da kendi işlerine dönsünler, ne dersiniz?” Manidar bir tavırla kerevite baktı. Çevirmen dikkatle dinliyordu.</p>

  <p class="calibre1 sgc-4">Kaptan biraz durakladı ve hafifçe başını sallayarak onayladığını belirtti. “Lütfen ev sahiplerimize, bizi kusursuz biçimde ağırladıklarını söyleyin,” diye kabaca emretti Bellis'e. “Zamanlarını aldığımız için teşekkür edin. Biz yolu kendimiz buluruz.”</p>

  <p class="calibre1 sgc-4">Bellis konuşurken, kerevit kibarca önünde eğildi. İki konsey üyesi öne çıkıp ellerini sıkarken, Kaptan öfkesini gizlemekte zorlanıyordu. Kerevitler, Bay Fennec’in geldiği yoldan çıkıp gittiler.</p>

  <p class="calibre1 sgc-4">“Bayan Coldwine?” Kaptan batiskafa giden yolu gösterdi. “Bizi dışarıda bekleyin lütfen. Bu bir devlet meselesi.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis koridorda biraz oyalandı, içinden küfrediyordu. Kapının ardından Kaptanın hırçın sesini duyabiliyordu. Ama kendini ne kadar zorlaşa da, neler konuşulduğunu anlayamadı.</p>

  <p class="calibre1 sgc-4">“Kahretsin,” diye mırıldandı, batiskafın suda debelenen tuhaf bir yaratık gibi durduğu çıplak beton odaya döndü. Kerevit refakatçi hiç kımıldamadan bekliyor, hafif tıkırtılar çıkarıyordu.</p>

  <p class="calibre1 sgc-4">Batiskafın dümencisi dişlerini karıştırıyordu. Soluğu balık gibi kokuyordu.</p>

  <p class="calibre1 sgc-4">Bellis bir duvara yaslanıp bekledi.</p>

  <p class="calibre1 sgc-4">Yirmi dakika kadar sonra Kaptan kapıdan içeri daldı, arkasından gelen Cumbershum umutsuzca onu yatıştırmaya çalışıyordu.</p>

  <p class="calibre1 sgc-4">“Şu anda bana tek bir laf bile etme, Cumbershum, tamam mı?” diye bağırdı Kaptan. Bellis şaşkınlık içinde bakakaldı. “Bay Fennec denilen lanet herifi benden uzak tut, yeter, yoksa olacaklardan sorumlu değilim, komisyonun imzalı, mühürlü mektubu da umurumda değil.”</p>

  <p class="calibre1 sgc-4">Yüzbaşının arkasında duran Fennec, kapının ağzında durup başını uzattı.</p>

  <p class="calibre1 sgc-4">Cumbershum, Bellis ve Fennec’e, hemen batiskafın arkasına oturmalarını işaret etti. Paniklemiş gibi bir hali vardı. Bellis, ön tarafa geçen adamın, yan yana oturmak zorunda kaldığı Kaptandan uzak durmaya çalıştığını fark etti.</p>

  <p class="calibre1 sgc-4">Beton odanın duvarlarından deniz suyu yeniden içeriye dolmaya başlayıp gizli makinelerin sesi tekneyi titretirken, deri ceketli adam Bellis'e döndü ve gülümsedi.</p>

  <p class="calibre1 sgc-4">“Silas Fennec,” diye fısıldadı ve elini uzattı. Bellis biraz duraklayıp adamın elini sıktı.</p>

  <p class="calibre1 sgc-4">“Bellis,” diye mırıldandı. “Coldwine.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yüzeye yaptıkları yolculuk sırasında hiç kimse konuşmadı. <span class="font6">Terpsikor</span> un güvertesine çıkar çıkmaz, Kaptan hışımla ofisine gitti.</p>

  <p class="calibre1 sgc-4">“Bay Cumbershum,” diye bağırdı. “Bana, Bay Fennec’i getirin.”</p>

  <p class="calibre1 sgc-4">Silas Fennec, Bellis’in onu izlediğini görmüştü. Kaptan’ın arkasından başını salladı, çok kısa bir an gözlerini devirdi, sonra Bellis'e başıyla hoşçakal diyerek Myzovic’in ofisine yöneldi.</p>

  <p class="calibre1 sgc-4">Johannes, Salkrikaltor’da bir yerlere gitmiş, ortalıktan kaybolmuştu. Bellis küskün bir şekilde, suyun karşısında ışıkları görünen kulelere baktı. <span class="font6">Terpsikor'da</span> hiç sandal kalmamıştı, onu kıyıya çıkaracak kimse de yoktu. Bellis büyük bir düş kırıklığı yaşıyordu. Ağlak Rahibe Meriope bile gemiden ayrılacak gücü bulmuştu kendinde.</p>

  <p class="calibre1 sgc-4">Cumbershum’u bulmaya gitti. Adam yırtılmış bir yelkeni yamayan tayfalarını izliyordu.</p>

  <p class="calibre1 sgc-4">“Bayan Coldwine.” Bakışları soğuktu.</p>

  <p class="calibre1 sgc-4">“Yüzbaşı,”dedi. “Mektubumu, Kaptan’ın söz ettiği Yeni Crobuzon deposuna nasıl bırakabileceğimi soracaktım. Acilen göndermem gereken...”</p>

  <p class="calibre1 sgc-4">Sesi gitgide kesildi. Adam, olmaz, diye başını sallıyordu.</p>

  <p class="calibre1 sgc-4">“Olanaksız, Bayan Coldwine. Yanınıza kimseyi veremem, anahtar bende değil ve şu anda Kaptan’dan da <span class="font6">isteyemem...</span> Devam edeyim mi?”</p>

  <p class="calibre1 sgc-4">Bellis’in içi cız etti ama bir şey belli etmedi.</p>

  <p class="calibre1 sgc-4">“Yüzbaşı,”dedi yavaşça, sesiyle duygularını ele vermemeye çalışarak. “Bakın Yüzbaşı, Kaptan’ın kendisi bana mektubumu oraya bırakabileceğimi söylemişti. Son derece önemli bir mektup bu.”</p>

  <p class="calibre1 sgc-4">“Bayan Coldwine,” diyerek lafını kesti. “Elimde olsa, sizi bizzat ben götürürdüm ama <span class="font6">yapamam</span> ve korkarım söyleyecek başka bir şey de yok. Ama, öte yandan...” Etrafa kaçamak bakışlar attı ve yine fısıldadı. “Öte yandan... kimseye söylemeyin ama... depoya gitmenize gerek olmayacak. Daha fazlasını söyleyemem. Birkaç saat sonra anlayacaksınız. Kaptan yarın sabah erkenden bir toplantı yapacak. O açıklar. İnanın bana, Bayan Coldwine. Mektubunuzu burada bırakmanıza gerek yok. Size garanti veriyorum.”</p>

  <p class="calibre1 sgc-4"><span class="font6">Ne demek istiyor</span>? diye düşündü Bellis, korkmuş ve heyecanlanmıştı. <span class="font6">Ne haltlar dönüyor?</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Mahkûmların çoğu gibi Tanner Sack de sahiplendiği köşeden hiç ayrılmıyordu. Ara sıra yukarıdan gelen ışığa ve yemeğe yakın olduğundan, herkesin gözü buradaydı. Adamın biri, iki sefer burayı ondan çalmak istemiş, Tanner çişini ya da kakasını yapmaya gittiğinde yerini kapmış, ama o, her seferinde işgalciyi kavga etmeden ikna etmeyi başarabilmişti.</p>

  <p class="calibre1 sgc-4">Tanner kafesin bir ucunda, sırtını duvara dayayıp, saatlerce, kımıldamadan oturuyordu. Şekel’in onu aramasına hiç gerek kalmıyordu.</p>

  <p class="calibre1 sgc-4">“Hey, Sack!”</p>

  <p class="calibre1 sgc-4">Tanner uyukluyordu ve kafasını toplaması uzun zaman aldı. Parmaklıkların diğer tarafından Şekel ona gülümsüyordu.</p>

  <p class="calibre1 sgc-4">“Tanner, uyan. Sana Salkrikaltor ile ilgili bir şey anlatmak istiyorum.”</p>

  <p class="calibre1 sgc-4">“Kapa çeneni, evlat,” diye homurdandı, Tanner’ın yanındaki adam. “Uyumaya çalışıyoruz burada.”</p>

  <p class="calibre1 sgc-4">“Hadi oradan, Tekraryapım ibne,” diye tersledi Şekel. “Bir dahaki gelişimde yemek istiyor musun sen?” Tanner elleriyle sakin olmasını işaret etti.</p>

  <p class="calibre1 sgc-4">“Tamam, delikanlı, tamam,” dedi, iyice ayılmaya çalışıyordu. “Ne anlatacaksan anlat, ama alçak sesle, oldu mu?”</p>

  <p class="calibre1 sgc-4">Şekel sırıttı. Sarhoş ve heyecanlıydı.</p>

  <p class="calibre1 sgc-4">“Salkrikaltor şehrini hiç gördün mü, Tanner?”</p>

  <p class="calibre1 sgc-4">“Hayır, delikanlı. Yeni Crobuzon’dan daha önce hiç ayrılmadım ben,” dedi Tanner yavaşça. Sesini yükseltmeden konuşuyor, Şekel’in de onu taklit etmesini umuyordu.</p>

  <p class="calibre1 sgc-4">Oğlan gözlerini devirerek arkasına yaslandı. “Bir sandala biniyor, kürek çekerek, denizden pat diye çıkıveren kocaman binaların yanından geçiyorsun. Bazı yerlerde birbirlerine ağaçlar gibi yakınlar. Ayrıca tepede muazzam köprüler var, arada... arada birilerini görüyorsun -insan ya da kerevit- cup diye atlıyorlar. Eğer insan iseler, dalıyorlar, değilseler bütün bacaklarını topluyorlar ve suya iniyorlar, yüzerek kaçışıyor ya da suyun altında gözden kayboluyorlar.</p>

  <p class="calibre1 sgc-4">“Karayönü Mahallesinde bir bardaydım. Şey vardı...” Söylediklerini anlatırken ellerini şekilden şekle sokuyordu. “Kayıktan inip kocaman bir girişten geçiyor ve dansçıların -kadın dansçıların- olduğu bir odaya giriyorsun.” Çocukça sırıttı. “Sonra, barın yanında zemin diye bir şey yok valla... Bir rampa var, denizin içine doğru kilometrelerce uzanıyor. Hepsi suyun altından ışıklandırılmış. Bu yürüyüş yolunun üzerinde ise bara ya da evlerine gelip giden, suya girip çıkan kerevitler var.”</p>

  <p class="calibre1 sgc-4">Şekel sırıtmaya devam ediyor ve kafasını sallayıp duruyordu.</p>

  <p class="calibre1 sgc-4">“Bizim heriflerden biri sarhoş olup kendini buraya bırakıverdi, sırılsıklam dışarı çıkardık. Bilmiyorum, Tanner... Böyle bir şey görmedim daha önce. <span class="font6">Şu anda</span> etrafımızı sarıyorlar, tam altımızdalar. Bir düş gibi. O şehrin, denizin içine böyle oturması. Ayrıca aşağıda, yukarıdakinden daha fazlası var. Sanki aynı şehrin sudaki yansıması. Orayı görmek istiyorum, Tanner,” diye telaşla konuşuyordu. “Gemide su altı giysileri, başlıklar, ne ararsan var... Bir dakika içinde oraya inebilirim, biliyor musun? Orayı onların gördüğü gibi görebilirim.”</p>

  <p class="calibre1 sgc-4">Tanner bir şeyler söylemeye çalıştı, ama hâlâ yorgundu. Başını sallayıp Crawfoot <span class="font6">Günlüklerinde</span> deniz yaşamı hakkında anlatılanları anımsamaya çalıştı. Ama daha ağzını açmadan, Şekel ayağa fırlamıştı.</p>

  <p class="calibre1 sgc-4">“Gitsem iyi olacak, Tanner,” dedi. “Kaptan her yere duyuru astı. Sabah toplantı var, önemli talimatlar, falan filan. En iyisi biraz uyumak.”</p>

  <p class="calibre1 sgc-4">Tanner, Crawfoot ve Conch Suikastçilerinin hikâyesini anımsadığında, Şekel çoktan gitmişti.</p>

  <div class="calibre7 sgc-1"></div>
</body>
</html>
