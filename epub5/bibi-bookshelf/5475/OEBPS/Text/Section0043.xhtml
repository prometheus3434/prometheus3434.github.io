<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">30</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Armada güneşin altında miskin miskin uzanıyordu. Hava iyice ısınmıştı.</p>

  <p class="calibre1 sgc-4">Hummalı çalışmalar devam ediyor ve suyun altında, deniz şeytanının koşumu yavaş yavaş daha somut bir hale geliyordu. Büyülerle sarılmış gibiydi, kiriş iskeleti ve tahta destekleri akıl almaz bir yapının taslağı gibiydi. Günler geçtikçe biçimi daha da belirginleşti, karmaşık düzeneği daha gerçek bir hal aldı. İşçilerin akıl almaz çabalarıyla büyüdü. Şehir bir savaş haline geçmiş gibi, endüstrinin her noktasında hummalı bir çalışma vardı. Bütün vatandaşlar, tehlikeli bir hızla yeni bir çağa doğru yol aldıklarını biliyordu.</p>

  <p class="calibre1 sgc-4">Koşumun boyutu Tanner Sack’i sürekli şaşırtıyordu. Herhangi bir gemiden çok, çok daha büyük yapı, şehrin alt kısımlarını asla terk etmeyen çöpçü balıkların altında uzanıyordu. Onun yanında <span class="font6">Muhteşem Doğu</span> bile küçücük kalıyor, üzerinde bir banyo oyuncağı gibi inip çıkıyordu. Dizgin iki hafta içinde tamamlanacaktı.</p>

  <p class="calibre1 sgc-4">Hiç ara verilmiyordu. Gece saatlerinde, kimyasal alevlerden ve kaynak makinelerinden saçılan ışık, gece balıklarını kendine çekiyordu. Zincirleri ve dalgıç gruplarının etrafını sarıyorlar, sürülerce balık kocaman gözleriyle şaşkın şaşkın ışıklara bakıyordu.</p>

  <p class="calibre1 sgc-4">Hareketli parçalar vardı, ayrıca ek yerleri ve eski balonlardan alınmış kauçuk gaz torbaları ve mühürlenmiş motorlar. Ama yapılan şey temel olarak, bağlantıları ve parçaları bir buçuk kilometreden fazla uzanan, muazzam büyüklükte bir yulardı.</p>

  <p class="calibre1 sgc-4">Gemiler birbiri ardına söküldü, içleri çıkarıldı, metal parçaları eritildi. Şehri çevreleyen savaş ve ticaret gemisi filosu ve limanları, bu proje uğruna gözden çıkarıldı. Kurban edilmiş tekneler, ısı lambaları bunları eritirken çıkan dumanlarla sarılmıştı.</p>

  <p class="calibre1 sgc-4">Bir akşam Şekel, Zarganadenizi’nin arkasından geçip Bellis'e gelirken ufka doğru baktı ve şehrin ucunda yarısı gitmiş bir gemi gördü. <span class="font6">Terpsikor</span>’du bu: Gemi parçalanmış; köprüsü, gövdesinin çoğu ve güvertesi yok olmuş, metal iç kısımları fabrikalara gönderilmişti. Onu böyle görünce, Şekel olduğu yerde kalakaldı. Tekneye en ufak bir yakınlık duymuyordu; bu onu üzmemişti -ama söylemesi güç nedenlerle afallamıştı.</p>

  <p class="calibre1 sgc-4">Altında dönen suya baktı. Bunun olduğuna, böylesi hummalı bir çalışmanın yapıldığına, şehrin dokusunun altında, muazzam bir sırayla, birbirine eklenen bağlantıların olduğuna inanmak zordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis’in yaşamında etkili olan birçok dil olmuştu. Yeniden bir çalışma düzenine girmek çok heyecan vericiydi: Kafasında bölümler açarken kullandığı isimsiz teknik, içindeki sözlükleri birbirinden ayrı tutması; son kez Tarmuth dilini öğrenirken kullandığı trans hali.</p>

  <p class="calibre1 sgc-4">Aum, Saltçasını çok ilerletmişti. Öğrencisi yetenekliydi.</p>

  <p class="calibre1 sgc-4">Tintinnabulum ve diğer bilim adamlarıyla öğleden sonraları yaptıkları tartışmalar sırasında, Aum, her fırsatta, daha o çevirip yazmadan soruya müdahale ediyordu -Bellis buna çok seviniyordu tabii. Basit bir Saltça ile kendi yanıtlarını yazdığı bile oluyordu.</p>

  <p class="calibre1 sgc-4">Aum için bu olağanüstü bir durum olmalı, diye düşünüyordu Bellis. Saltça, hem konuşulduğunu hem de yazıldığını gördüğü ilk dildi. Yüksek Kettaiyi <span class="font6">duymak</span> aklının alacağı bir şey değildi -bu onun için bir şey ifade etmiyordu. Saltça soruları dinleyip aynı dilde yanıtlarını yazmak, şaşırtıcı bir zihinsel sıçrama olmalıydı ama o bu durum karşısında hiç istifini bozmuyordu.</p>

  <p class="calibre1 sgc-4">Bellis, Krüach Aum’a bir yakınlık hissetmiyordu. Kocaman açılmış gözleriyle sürekli bir şeyleri merak eden adam onun enerjisini tüketiyordu ve bu merakın altında güçlü bir kişilik sezmiyordu. Kendi kültürünün şımarık bir çocuk haline getirdiği, çok zeki ve can sıkıcı biriydi. Armada'nın dilini öğrenmedeki hızına çok seviniyordu; yakında kendisine gerek kalmayacağını umuyordu.</p>

  <p class="calibre1 sgc-4">Her günü Yüksek Kettai ve Saltça ile doluydu.</p>

  <p class="calibre1 sgc-4">Ama onun dili Ragamollcaydı. Hiçbir zaman kullandığı dili öğreten dil bilimcilerden biri olmamıştı. Ana diliyle konuştuğu tek kişi Silas’tı, o da ancak onunla karşılaştığı nadir zamanlarda.</p>

  <p class="calibre1 sgc-4">Bir gün, hayatına dördüncü bir dil girdi. Quiesy -daha yaygın adıyla, Ölüce. Yüksek Cromlech’in dili.</p>

  <p class="calibre1 sgc-4">Uther Doul’un onunla ana dili hakkında konuşma nedenlerini gerçekten anlamamıştı. Aum’la yaptığı bir dersin ardından, Doul ona hâlâ yeni diller öğrenmekten hoşlanıp hoşlanmadığını sormuştu ve o da içtenlikle yanıtlayarak evet demişti.</p>

  <p class="calibre1 sgc-4">“Biraz Quiesy duymak ister miydin?” diye sormuştu sonra. “Kendi dilimi konuşma fırsatını pek bulamıyorum.”</p>

  <p class="calibre1 sgc-4">Afallayan Bellis, olur demişti. O akşam birlikte adamın <span class="font6">Muhteşem Doğu'nun</span> üzerindeki mahallesine gitmişlerdi.</p>

  <p class="calibre1 sgc-4">Quiesy’nin sesleri gırtlağın gerisinden oluşturuluyor, gürültüsü bastırılan yumuşak öksürükler halinde çıkıyor ve aralara, sesler kadar önemli, belirgin uzunlukta sessizlikler de dahil oluyordu. Doul onu, “Bu, tuhaf incelikleri olan bir dil,” diye uyardı. “Ağızlarını diktirmiş olan bir sürü soylu var,” diye anımsattı. “Diğerlerinin ses telleri çalışmayacak kadar bozulmuş durumda. Quiesy’nin yazılı olduğu kadar, eller ve gözlerle konuşulan biçimleri de var.”</p>

  <p class="calibre1 sgc-4">Bu yumuşak dil Bellis’i büyülemiş ve Uther’in performansını hayranlıkla izlemişti. Adam dingin ve kontrollü bir coşku içinde, şiir gibi gelen pasajlar okumuştu. Bellis dili öğrenmek için değil, bir izleyici olarak ondan haz almak için orada olduğunu fark etti.</p>

  <p class="calibre1 sgc-4">Doul’un yanında olduğu için, heyecanın ve diğer duyguların yanı sıra, kötü bir hisse de kapılıyordu.</p>

  <p class="calibre1 sgc-4">Adam hiçbir şey söylemeden ona bir bardak şarap uzattı. Bellis bu hareketin, kalması için bir davet olduğunu biliyordu. Oturup, içkisini yudumladı ve bekledi, odaya göz gezdirdi. Beklediği kale gibi bir yerdi, ama o da tıpkı diğer binlercesi gibi bir kamarada kalıyordu. İçerisi boştu: bir masa ve iki sandalye, kırık bir pencere, bir sandık, duvarda ise küçük bir siyah-beyaz gravür. Pencerenin altında, kimisini bildiği, kimisi anlaşılmaz gelen silahlarla dolu bir raf vardı ve odanın köşesinde karmaşık bir müzik aleti duruyordu, yayları ve anahtarları olan, bir arp ile akordeon karışımı bir şey.</p>

  <p class="calibre1 sgc-4">Bir dakika kadar geçip Uther Doul hiçbir şey söylemeyince, Bellis konuştu.</p>

  <p class="calibre1 sgc-4">“Gençlik hikâyelerini dinlemek... bana... çok ilginç geldi,” dedi. “Daha önceleri -seninle karşılaşana dek- Yüksek Cromlech’in varlığından bile emin olmadığımı itiraf etmeliyim. Ama ölüler ülkesi ve Hayaletkafa İmparatorluğunu bozguna uğratma hikâyelerinin dışında, anlattıklarının çoğunu kaçırdım.” Yapmaya çalıştığı bu tür esprilerde deneyimli değildi, ama adam eğlenmiş gibi kaşlarını kaldırdı. “Eğer bana Yüksek Cromlech’den sonra neler olduğundan biraz daha söz edersen çok sevinirim. Bu kadar çok yolculuk yapan biriyle daha önce hiç karşılaşmadım sanıyorum. Peki hiç..?” Durakladı, birden huzursuz oldu, ama adam onu yanıtladı.</p>

  <p class="calibre1 sgc-4">“Hayır, Yeni Crobuzon’a hiç gitmedim,” dedi. Her zamanki temkinli, sessiz görüntüsünün ardında, endişeli görünüyordu.</p>

  <p class="calibre1 sgc-4">“Sana kılıcımla ilgili anlattıklarıma inanmak istemiyorsun, değil mi?” diye sordu birden. “Seni suçlayamam. O kadar eski olamayacağını düşündün. Hayaletkafa İmparatorluğu hakkında ne biliyorsun, Bayan Coldwine?”</p>

  <p class="calibre1 sgc-4">“Çok az şey,” diye itiraf etti.</p>

  <p class="calibre1 sgc-4">“Mutlaka öyledir, ama biliyorsun onlar kesinlikle insan değillerdi -kepri, vodyanoi, maymun-adam falan da değillerdi. Bildiğimiz anlamda ötesoylu değillerdi. Gördüğün resimler ya da tarifler yanıltıcı olabilir. <span class="font6">Neye benziyorlardı?</span> sorusunun tam bir karşılığı yok. Bu silah.” -Kemerini gösterdi- “belli ki, insan eline göre yapılmış, onun nereden geldiğiyle ilgili iddialarımın yalan olduğunu düşünmüş olabilirsin.”</p>

  <p class="calibre1 sgc-4">Bellis, Olasılık Kılıcının şekliyle ilgili bir şey düşünmemişti ve Uther Doul da bunu biliyor olmalıydı.</p>

  <p class="calibre1 sgc-4">“Kılıcı görmüyorsun,” diye devam etti yumuşak bir tonda. “Yalnızca bir yönünü görüyorsun. Bu duruma göre değişebilir -Hayaletkafalar için fazlasıyla öyleydi. Onların İmparatorluk Kanununun birazını okuduğunu düşünüyorum. Çevirinin çevirisinin çevirisi de olsa, bütün eklemelere, çıkarmalara ve yorumlara rağmen, içinde olağanüstü bir şeyler var. Özellikle de Covertiana.” Şarabından bir yudum aldı.</p>

  <p class="calibre1 sgc-4">“Bazı bölümler, Hayaletkafalar’ın, Bas-Lag’e varışlarına kadar uzanıyor: İmparatorluğun başlamasından önce bu.” Bellis'e göz kırptı. “Kesinlikle,” dedi sanki kadın karşı çıkmış gibi. “<span class="font6">Varışları.</span> Hayaletkafalar bu dünyadan değildi.”</p>

  <p class="calibre1 sgc-4">Bellis söylenceleri biliyordu.</p>

  <p class="calibre1 sgc-4">“Bir bölüm var...” Doul düşünüyordu (ve Bellis hayretler içinde, bu güzel sesin onu nasıl yatıştırdığını fark etti). ‘“Günün Dizeleri’. Belki de duydun onları? ‘Gözü pek, kuyruğunu sallıyor, yüzerek dünyaları aşıyor. Gecenin köründe gökteki cisimleri, ışıkları geride bırakıyor.’</p>

  <p class="calibre1 sgc-4">“Bu, Hayaletkafalar’ın kendi yerlerinden... Bas-Lag’e gidişlerini anlatıyor. Karanlık bir yıldız denizinin içinden yüzerek geçen, bir metal balığın karnında. Ancak ilginç olan şey yurtlarının tanımı, geldikleri yerin. Cehennemle karıştırılıyor.”</p>

  <p class="calibre1 sgc-4">Uther Doul yatağının üzerine oturdu ve uzun bir süre konuşmadı.</p>

  <p class="calibre1 sgc-4"><span class="font6">Bu yüzden mi buradayım?</span> diye düşündü birden Bellis. <span class="font6">Bana bunu mu anlatmak istiyor?</span> Bir oğlan çocuğu gibi, Bellis’i orada istiyor ama ne yapacağından da pek emin değil.</p>

  <p class="calibre1 sgc-4">“Sabahın ‘Demir rengi bir çağlayan, bir ateş duvarı’ ile geldiğini söylüyor,” dedi sonunda. “Bütün Doğu göğü, denizin tabanından bile olsa, bakanı kör etmeye yetecek bir ışık ve ısı yayıyordu, havayı tutuşturup dağları yaktı, metalleri eritti. Bir dökümhanenin göbeğinden çok çok daha sıcak. Gün doğdu ve dünya yandı.</p>

  <p class="calibre1 sgc-4">“Dakikalar içinde ateş duvarı yükseldi ve üstlerinde kıvrıldı, tam başlarının üzerinde, denizi kuruttu ve havadaki her bir gaz atomunu yaktı. Dakikalar geçtikçe ateş küçüldü, sonunda kontrol edilebilir bir hale geldi, bir diske dönüştü. Sıcaklık biraz azalmaya başladı, ama okyanuslar hâlâ erimiş demirdendi.</p>

  <p class="calibre1 sgc-4">“Gün biterken, gökyüzündeki ateş de geriledi ve Batıya doğru hareket etmeye başladı. Kuşluk vakti, disk daha da küçüldü ve uzak ufukta bir güneş oldu. Öğlen üzeri çok daha küçülmüştü ve kara çok soğudu.</p>

  <p class="calibre1 sgc-4">“Güneş küçülerek uzun bir gün batımıyla Batıya yolculuk yaptı ve Hayaletkafalar’ın yurtları Kırağı Okyanusundan daha soğuk oldu. Gece yarısı olduğunda gökyüzü neredeyse kapkara olmuştu ve güneş artık hareketli bir yıldızdan başka bir şey değildi.</p>

  <p class="calibre1 sgc-4">“Çok da <span class="font6">soğuktu</span> -düşünebileceğimiz her şeyden daha soğuk. Dünya buz tabakaları ve donla kaplıydı; bütün gazlar, eter, buz dağlarında ve duvarlarda birikmiş, katı hale gelmişti.”</p>

  <p class="calibre1 sgc-4">Bellis'e hafifçe gülümsedi.</p>

  <p class="calibre1 sgc-4">“Burası Hayaletkafalar’ın ana vatanıydı. Böyle bir yerde ne tür yaratıkların yaşayabileceğini, hayatta kalabileceğini bir düşün; hayatları boyunca açlıktan nasıl kıvranabileceklerini. İşte bu yüzden ayrıldılar oradan.”</p>

  <p class="calibre1 sgc-4">Bellis bir şey söylemedi.</p>

  <p class="calibre1 sgc-4">“Kırık Ülkeye inanmak derken ne demek istediğimi anlıyor musun?” dedi Doul.</p>

  <p class="calibre1 sgc-4">Bellis kaşlarını çattı ve birden başını salladı. Yeni Crobuzon’da biz ona...” Çevirisini düşündü, “Yarılmış Toprak Kuramı diyoruz. Bir zamanlar bilim adamı olan bir arkadaşım vardı. Hep böyle şeylerden söz ederdi.”</p>

  <p class="calibre1 sgc-4">“Kırık Ülke, olanaksız bir denizin ötesinde,” dedi Doul. “Gençliğimde uzun bir süre orada kalıp efsaneler ve kozmogoni üzerine eğitim aldım. Yarılmış Toprak, Hayaletkafalar Ülkesi, Günün Dizeleri.</p>

  <p class="calibre1 sgc-4">“Hayaletkafalar buraya evrenin doğu ucundan geldiler. Gökyüzünde dolaşan kaya gezegenleri geçerek -uçsuz bucaksız düzlemde bizimkinden daha fani, bir başka dünya- buraya, onlara bir merhem gibi gelecek kadar ılıman bu yere geldiler: Sonu gelmeyen, yumuşak bir sabah-ortası. Kuralları onların kuralları değildi. Doğası <span class="font6">tartışılabilirdi.</span></p>

  <p class="calibre1 sgc-4">“Bazılarının dediğine göre buraya inişleri sırasında, Tork karmaşasını yarıktan dışarı çıkarmaya yetecek bir güç oluşmuş. Masal bu. Ama gelişleri dünyayı parçalayıp açacak kadar şiddetliydi -gerçek bu. Yarılmış Toprak gerçek ve onların işi. Bir şeyi kırdığında... içindeki dışarı saçılır.</p>

  <p class="calibre1 sgc-4">“Evden ilk ayrıldığımda, yıllarca bu kırılma üzerine çalıştım. Onu anlamaya ve kontrol etmeye yarayacak teknik ve aletleri araştırdım. Sonunda buraya geldiğimde Sevgililer, artık bir düş olmadığını anladığım şeyin içindekileri gördü.</p>

  <p class="calibre1 sgc-4">“Hayaletkafalar’ın gücünü düşün, bilimlerini, büyülerini. Dünyamıza ne yapabileceklerini, <span class="font6">ne yaptıklarım</span> bir düşün. Gelişlerinin yarattığı felaketin boyutlarını görüyorsun. Yalnızca fiziksel değil, -ontolojik olarak da. Geldiklerinde, dünyanın yüzeyi gibi, kurallarını da parçaladılar. Hayaletkafa İmparatorluğunun adını korkuyla fısıldamamız boşuna değil, ne dersin?”</p>

  <p class="calibre1 sgc-4"><span class="font6">Yine de,</span> diye düşündü Bellis, bu sapkın felsefe onu serseme çevirmişti, <span class="font6">yine de Hayaletkafa’yı yok eden biziz. Önce İsyan, sonra da Katliam ile. Zayıflığımıza rağmen hem de.</span></p>

  <p class="calibre1 sgc-4">“İsyan’ı senin yönettiğini söylüyorlar?” dedi.</p>

  <p class="calibre1 sgc-4">“Artık <span class="font6">hiçbir şey</span> yönetmiyorum,” dedi Doul sertçe ve onu şaşırttı. “Bir askerim ben, lider değil. Yüksek Cromlech... bir sınıf ülkesi. Bir ticaret kentinde büyüdüğün için bu sana doğal geliyor. Hizmetlerini satma <span class="font6">özgürlüğünden</span> haberin olmuyor, işverenlerinin söylediklerini yapıyorsun ancak. Ben bir lider <span class="font6">değilim."</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Uther Doul, onunla birlikte <span class="font6">Muhteşem Doğu'nun</span> koridorlarında yürüdü.</p>

  <p class="calibre1 sgc-4">Sayısız kesişme noktalarından birinde durunca, Bellis bir an kendisini öpeceğini sandı ve gözleri kocaman açıldı. Ama adamın niyeti bu değildi.</p>

  <p class="calibre1 sgc-4">Parmağını dudaklarına götürdü. “Bir şey öğrenmeni istiyorum,” diye fısıldadı, “Sevgililerde ilgili.”</p>

  <p class="calibre1 sgc-4">“Adları ne onların?”diye bezgin bir sesle sordu Bellis. “Bu gizlilikten... bıktım artık ve anımsamadığına da inanmıyorum.”</p>

  <p class="calibre1 sgc-4">“Anımsıyorum,” dedi Uther Doul. “Tabii anımsıyorum. Ama bir zamanlar adlarının ne olduğu bizi ilgilendirmiyor. Artık onların adı, Sevgililer. Bunu anlasan iyi olur.”</p>

  <p class="calibre1 sgc-4">Bellis’i alt güvertelere indirdi. Kalabalıktan, muhafızlardan uzaklaştırdı. <span class="font6">Neler oluyor?</span> diye düşünüyordu Bellis, heyecanlanmıştı. Şimdi geminin karanlık ve sessiz bölümlerine gelmişlerdi. Pencere yoktu; su seviyesinin altında, çoktan terk edilmiş bir yerdeydiler.</p>

  <p class="calibre1 sgc-4">Sonunda Doul iç içe geçmiş boruların altına çömeldi ve onu çok küçük bir bölmeye soktu. Burası bir oda değil, küçük bir boşluktu sadece. Her yeri toz içindeydi ve boyaları soyuluyordu.</p>

  <p class="calibre1 sgc-4">Doul parmağını yavaşça Bellis’in dudaklarına bastırdı.</p>

  <p class="calibre1 sgc-4">Bellis, uysal uysal Doul’u izlemesinin, onunla <span class="font6">yakınlık kurmasının,</span> Zarganadenizi-karşıtı birisi için akıllıca bir hareket olmadığının farkındaydı. <span class="font6">Ne işim var benim burada?</span></p>

  <p class="calibre1 sgc-4">Uther Doul, kafasının yalnızca birkaç santimetre üstündeki tavanı işaret ediyordu. Yukarıya kulak verdi. Bellis birkaç saniye hiçbir şey duymadı ve sonunda duyduğunda ise önce ne olduğunu anlayamadı.</p>

  <p class="calibre1 sgc-4">Sesler. Hava ve metal tabakalarının boğuklaştırdığı sesler. Tanıdık sesler. Başını yukarıya çevirdi. Şimdi neredeyse sözcükleri de anlayabiliyordu. Burası şans eseri, küçük bir dinleme noktası olmuştu. Yapılışında ve malzemelerdeki bir yanlışlık sonucu yukarıdaki odadan gelen sesler (borular, boş duvarlar kanalıyla belki de?) tavandan içeriye süzülüyordu.</p>

  <p class="calibre1 sgc-4">Yukarıdaki odadan gelen sesler.</p>

  <p class="calibre1 sgc-4">Sevgililer’in odası.</p>

  <p class="calibre1 sgc-4">Birden irkildi. Duyabildiği sesler onlarınkiydi.</p>

  <p class="calibre1 sgc-4">Dikkatle ve yavaşça, sanki onu görebilirlermiş gibi, başını uzattı ve dinledi.</p>

  <p class="calibre1 sgc-4">Hızlı soluklarla söylenen, kesik kesik sözcükler. Mırıltılar, yalvarmalar, zevk sözcükleri. Cinsel bir yakınlığı, acı ve diğer yoğun duyguları yansıtan soluk sesleri. Metalin içinden geçerek gelen sözcükler.</p>

  <p class="calibre1 sgc-4"><span class="font6">...sevgilim... biraz dur... şimdi... evet ve... kes... şimdi... sevgilim... kes... evet,evet...</span></p>

  <p class="calibre1 sgc-4">Evet.</p>

  <p class="calibre1 sgc-4">Sözcükler boğuk çıkıyordu. Bellis irkilmişti, metaldeki zayıf noktadan geriye çekildi. Sözcükler ve sesler çabuk mırıltılar halinde çıkıyordu, öylesine tutku ve istekle doluydular ki, eğer sevgililer kendilerini tutmasalar, bunlar sözsüz bir çığlık haline geleceklerdi.</p>

  <p class="calibre1 sgc-4"><span class="font6">kes, evet sevgilim kes</span></p>

  <p class="calibre1 sgc-4">İki sözcük akıntısı, kadın ve erkek, iç içe geçiyor, birbirleriyle örtüşüyor, ritimleri birbirine karışıyor.</p>

  <p class="calibre1 sgc-4"><span class="font6">Aman Tanrım!</span> diyordu Bellis içinden. Uther Doul, ifadesiz bir yüzle onu izliyordu.</p>

  <p class="calibre1 sgc-4"><span class="font6">Kes hadi kes sevgilim kes hadi!</span> diye düşündü ve dehşet içinde kapıya yürüdü. Odalarında, ancak bir iki metre ötelerinde ne yaptıklarını düşündü.</p>

  <p class="calibre1 sgc-4">Doul onu bu küçük delikten çıkardı. Metal tabakaları arasından geçerek dışarı çıktılar. Doul hâlâ konuşmuyordu.</p>

  <p class="calibre1 sgc-4"><span class="font6">Ne yapıyorsun</span>? diye düşündü Bellis, arkası dönük duran adama bakıyordu. <span class="font6">Bunu bana neden gösterdin?</span></p>

  <p class="calibre1 sgc-4">Adam için şehvet düşkünü diyemezdi. Anlamıyordu. Kendi odasında katı, resmî ve bir laf ebesi olan, olağanüstü hikâyeler ve kuramlardan söz ederek konuşup duran adam, bu koridorlara geldiğinde, gizli saklanma yerindeki yaramaz bir çocuğa dönüşmüştü. Tam da böyle bir çocuktan bekleyebileceği, söylenmeyen, nedensizce; gurur benzeri bir tavırla, adam onu özel inine getirmiş ve ona sırrını açmıştı. Bellis bunun nedenini çözemiyordu.</p>

  <p class="calibre1 sgc-4">Soluk soluğa iniltiler, Sevgililerin sapkın tutku gösterisi aklına gelince ürperdi. Sevgi gösterisi, olmalı diye düşündü. Yaralarını, kesiklerini düşündü. Kan ve açılmış deriyi, tutkuyu. Kusacak gibi oldu. Ama onu dehşete düşüren, içerdiği şiddet, kullandıkları bıçaklar ya da birbirlerine yaptıkları şeyler değildi. Hem de hiç değildi. Böyle ufak kabahatler onu rahatsız etmiyordu, bunları anlayabiliyordu.</p>

  <p class="calibre1 sgc-4">Başka bir şey olmuştu. Onu dehşete düşüren, duygunun kendisiydi, seslerinde duyduğu yoğun, baş döndürücü, yapışkan ve mide bulandırıcı coşku. Aralarındaki zarı kesmeye ve birbirlerinin içine kanamaya çalışıyorlardı. Seksin ötesinde bir şey için vücutlarını parçalıyorlardı.</p>

  <p class="calibre1 sgc-4">Sevgi diye düşündükleri bu şiddetli inleme, Bellis'e göre, <span class="font6">mastürbasyon</span> gibi bir şeydi ve bu onu tiksindiriyordu.</p>

  <p class="calibre1 sgc-4">Dehşete kapılmıştı. Midesi bulanıyordu, korku ve dehşet içindeydi.</p>

  <div class="calibre7 sgc-1"></div>
</body>
</html>
