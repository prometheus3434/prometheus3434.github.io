<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">17</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Bu ılıman sularda, gecenin ışıkları ve dalgaların, şehrin kenarlarına vuran sesleri daha yumuşaktı, sanki deniz havalanmış ve ışık dağılmış gibiydi: Tuzlu suyun ve aydınlığın keskinliği azalmıştı. Armada uzun ve ılık, aşikâr bir yaz karanlığının içine sığınmıştı.</p>

  <p class="calibre1 sgc-4">Geceleri, Armada’nın parklarıyla birleşen bar-bahçelerden, üst ve ana güvertelerdeki nadasa bırakılmış çayırlardan, cırcır böceklerinin; dalgaların gürültüsünü ve römorkörlerin motor patırtısını bastıran sesleri geliyordu. Bal arıları, yabanarıları ve sinekler ortaya çıkmıştı. Bellis’in pencerelerine üşüşüyor, kafalarını habire cama çarparak sonunda ölüyorlardı.</p>

  <p class="calibre1 sgc-4">Armadalılar soğuk ya da sıcak iklimin, ya da Yeni Crobuzon’un ılıman ikliminin insanı değildiler. Herhangi başka bir yerde, Bellis insanları iklimlere göre sınıflandırabilirdi (ağırkanlı soğuk iklim insanları, duygusal güneyliler gibi), ancak bunu Armada’da yapamıyordu. Bu göçebe şehirde, böylesi etmenler her zaman geçerli olmuyordu, genelleştirme yapılamıyordu. Söylenebilecek tek şey, o yaz, o tarih ve o yer koşullarında, şehrin havasının ılımanlaşmış olmasıydı.</p>

  <p class="calibre1 sgc-4">Sokakların kalabalığı daha uzun sürüyor, her yerden Saltça konuşmalar duyuluyordu. Gürültülü bir mevsim olacaktı.</p>

  <p class="calibre1 sgc-4">Tintinnabulum’un gemisi <span class="font6">Kastor'un</span> bir salonunda, bir toplantı yapılıyordu.</p>

  <p class="calibre1 sgc-4">Büyük bir salon değildi burası. Herkesi sığdırmak epey zor olmuştu. Rahatsız bir resmiyet içinde, hurdaya dönmüş bir masanın etrafında, sert sandalyelerde oturuyorlardı. Tintinnabulum ve yandaşları, Johannes ve meslektaşları, biyo-matematikçiler, büyücüler ve diğerleri, hepsi değil ama çoğu insan.</p>

  <p class="calibre1 sgc-4">Bir de Sevgililer. Onların arkasında, kapının yanında, kollarını kavuşturmuş, Uther Doul duruyor.</p>

  <p class="calibre1 sgc-4">Johannes, kesik cümlelerle ve heyecanla konuşmaktaydı. Hikâyesinin en kritik noktasına geldiğinde, gösterişli bir tavırla durdu ve masaya sertçe Krüach Aum’un kitabını bıraktı. Bir süre bekledikten sonra, solukların kesildiği ilk dalga yükselirken buna Bellis’in çevirisini ekledi.</p>

  <p class="calibre1 sgc-4">“Şimdi,” dedi titrek bir sesle, “buna neden olağanüstü toplantı dediğimi anlayacaksınız.”</p>

  <p class="calibre1 sgc-4">Sevgili iki belgeyi eline alıp bunları dikkatle karşılaştırdı. Johannes dikkatle izliyordu. Kadın ağzını büzmüş, pürdikkat elindekilere bakıyor, yüzünü saran yara izleri ifadesini gizliyordu. Johannes, onun çenesinin sağ tarafında yeni bir yaranın neden olduğu büzülmüş et ve kabuğu fark etti. Yanında duran sevgilisine bir göz attı ve aynı yaranın onun da ağzının altında, sol tarafında oluştuğunu gördü.</p>

  <p class="calibre1 sgc-4">Onların bu görüntüsü karşısında, yine her zamanki rahatsızlığı duydu. Onları ne kadar sık görmüş olsa da, Sevgililer’in yakınlığı, onda geçmek bilmeyen bir tedirginlik yaratıyordu. Bulundukları yere olağanüstü bir hava katıyorlardı.</p>

  <p class="calibre1 sgc-4"><span class="font6">Belki de otorite bu,</span> diye düşündü, <span class="font6">belki otorite denilen şey bu.</span></p>

  <p class="calibre1 sgc-4">“Burada kim Kettai dilini biliyor?” diye sordu Sevgili.</p>

  <p class="calibre1 sgc-4">Kadının karşısında bir llorgis, elini kaldırdı.</p>

  <p class="calibre1 sgc-4">“Turgan,” diyerek onu tanıdığını belirtti Sevgili.</p>

  <p class="calibre1 sgc-4">“Biraz biliyorum,” dedi hırıltılı bir sesle, “daha çok Temel Kettai, biraz da Yüksek. Ama bu kadın uzman sayılır. El yazmalarına baktım ve bunların asıllarını çevirmek beni aşan bir şey.”</p>

  <p class="calibre1 sgc-4">“Ayrıca,” diye lafa girdi Johannes, elini kaldırarak, “Coldwine’ın <span class="font6">Yüksek Kettai Gramatolojisi</span> tipik bir başvuru kitabı. Yüksek Kettai için yazılan çok kitap yok...” Başını salladı. “Tuhaf, zor bir dil. Ama bulunan kitapların içinde Coldwine’ın kitabı en iyisi. Eğer o bu şehirde olmasaydı, eğer Turgan ya da bir başkası bunu çevirmek zorunda kalsaydı, büyük olasılıkla zamanlarının çoğunu onun kitabına başvurarak geçireceklerdi.”</p>

  <p class="calibre1 sgc-4">Ellerini sinirli sinirli oraya buraya sallayıp duruyordu.</p>

  <p class="calibre1 sgc-4">“Bunu tabii ki Ragamollcaya çevirmiş,” dedi, “ancak Saltçaya aktarmak sorun değil. Ama dinleyin şimdi, burada en heyecan veren şey çeviri değil. Belki de çok iyi anlatamadım... <span class="font6">Aum bir Kettai değil.</span> Tutup da bir Kettai bilimcisine gidemezdik, öyle değil mi? Kohnid yolumuzun çok dışında ve o denizlerde Armada'nın güvenliği de tehlikeye girerdi... Ama Krüach Aum, Kohnidli değil. Bir <span class="font6">anofel</span> o. Onların adası bin kilometre güneyde. Hâlâ yaşıyor olma olasılığını da göz ardı edemeyiz.”</p>

  <p class="calibre1 sgc-4">Bu onları susturdu.</p>

  <p class="calibre1 sgc-4">Johannes yavaş yavaş başını salladı. “Elimizdeki bilginin,” diye devam etti, “değeri ölçülemez. Sürecin ve sonuçların açıklaması, sözü geçen bölgenin kanıtı -hepsi- elimizde. Ama ne yazık ki -söylediğim gibi- Aum’un dipnotları ve hesapları eksik, metin epey yıpranmış. Yani, elimizde bulunan yalnızca... temel bilgi. Bilimsel kısmı eksik.</p>

  <p class="calibre1 sgc-4">“Gnurr Kett’in güney kıyısından biraz ilerideki bir obruğa doğru gidiyoruz. Şimdi, iki eski Dreer Samherli kaktüse sordum. Bunlar zamanında anofellerle ticaret yapmış: Gittiğimiz yer anofel adasının yalnızca birkaç yüz kilometre ötesinde.” Durakladı, heyecandan çok hızlı konuştuğunu fark etmişti.</p>

  <p class="calibre1 sgc-4">“Açıkçası,” diye biraz daha yavaşlayarak devam etti, “daha önce planlandığı gibi devam edebiliriz. Ki bu durumda nereye gittiğimizi <span class="font6">kabaca</span> biliyoruz, çağırmak için gereken gücü aşağı yukarı biliyoruz, kullanılacak büyü hakkında biraz bilgimiz var... Ve bunu göze alabiliriz.</p>

  <p class="calibre1 sgc-4">“Ama adaya <span class="font6">gidebiliriz.</span> Bir çıkarma grubu oluşturabiliriz. Tintinnabulum, bazı bilim adamları, ikinizden biri ya da ikiniz birden.” Sevgililere baktı.</p>

  <p class="calibre1 sgc-4">“Bellis'e de ihtiyacımız olacak,” diye devam etti. “Daha önce orada bulunan kaktüslerin bize yardımı olamaz: Yalnızca el kol işaretleriyle, kafalarını sallayarak ticaret yapmış bunlar ama kesin olan şey, bazı anofellerin Yüksek Kettai konuşuyor olmaları. Muhafız ve mühendislere de gerek var, çünkü deniz şeytanını nasıl zaptedeceğimizi de düşünmek zorundayız. Ayrıca, Aum’u da buluruz.”</p>

  <p class="calibre1 sgc-4">Arkasına yaslandı, durumun hiç de anlattığı kadar kolay olmadığını biliyordu ama yine de heyecanlıydı.</p>

  <p class="calibre1 sgc-4">“En kötü ihtimal,” dedi. “Aum’un ölmüş olması. Ama bu durumda da bir kaybımız olmaz. Kim bilir, belki onu tanıyan, bize yardım edebilecek başkalarını buluruz.”</p>

  <p class="calibre1 sgc-4">“En kötüsü bu değil,” dedi Uther Doul. İçerinin havası değişti: Bütün fısıltılar kesildi ve -asık bir suratla onu dinleyen Sevgililer’in dışında- herkes başını ona doğru çevirdi.</p>

  <p class="calibre1 sgc-4">“Öyle bir anlatıyorsun ki,” dedi Doul bir şarkıcınınkini andıran yumuşak ses tonuyla, “sanki burası da başka yerler gibi. Değil ama. Ne dediğinin farkında değilsin sen. Ne keşfettiğini anlıyor musun? Aum’un ırkının ne anlama geldiğini? Burası sivrisinek-adamların adası. En kötüsü, sahilde üzerimize üşüşüp kanımızı emerek bizi boş bir kabuk halinde çürümeye bırakacak olan anofel kadınlar. En kötüsü, anında bir katliama uğrayacak olmamız.”</p>

  <p class="calibre1 sgc-4">Bir sessizlik oldu.</p>

  <p class="calibre1 sgc-4">“Ben değil,” dedi birisi. Johannes yarım ağızla gülümsedi. Breyatt’tı bu, bir kaktüs matematikçi. Johannes onunla göz göze gelmeye çalıştı. <span class="font6">îyi atış,</span> diye düşündü.</p>

  <p class="calibre1 sgc-4">Sevgililer başlarını sallıyorlardı.</p>

  <p class="calibre1 sgc-4">“Demek istediğini anladık,” dedi Sevgili. Erkek olanıydı. Küçük bıyığını sıvazladı. “Ancak... abartmayalım. Bu beyefendinin söylediği gibi, sorunu çözmenin yolları var...”</p>

  <p class="calibre1 sgc-4">“Bu beyefendi bir kaktüs,” dedi Doul. “Bizim gibi, kanı olanlar için sorun ortadan kalkmış değil.”</p>

  <p class="calibre1 sgc-4">“Yine de,” dedi Sevgili otoriter bir sesle, “bence, bunu yapmanın hiçbir yolu olmadığını söylemek budalalık olur. Böyle ilerleyemeyiz. Neyin çıkarımıza olduğuna, en iyi planın ne olduğuna... bir bakalım, sonra da onu uygulamaya koyalım. Eğer başarılı olmamız bu adaya gitmemize bağlıysa, oraya gideceğiz demektir.”</p>

  <p class="calibre1 sgc-4">Doul kımıldamadı. Tepkisizdi. Duruşunda reddedildiğini gösterecek en ufak bir belirti yoktu.</p>

  <p class="calibre1 sgc-4">Bir düş kırıklığı yaşayan Johannes avaz avaz bağırdı. “Tanrı aşkına!” Herkes ona döndü. Yaşadığı öfke patlamasından şaşkına dönmüştü ama hızını yitirmeden devam etti. “Tabii ki sorunlar, zorluklar olacak,” dedi ateşli bir sesle, “tabii ki bir planlama şart; çalışma ve çaba gerekecek... Belki korunmamız da gerekecek, bu durumda yanımıza kaktüs savaşçılar ya da robotlar alabiliriz, ya da ne bileyim, birilerini... Peki, ama burada ne yapıyoruz şimdi? Hepiniz benimle aynı odada mısınız, merak ediyorum?”</p>

  <p class="calibre1 sgc-4">Aum’un kitabını eline aldı ve kutsal bir metin gibi saygıyla havada tuttu.</p>

  <p class="calibre1 sgc-4"><span class="font6">“Kitap</span> elimizde,” dedi. Çevirmenimiz de var. <span class="font6">Bir deniz şeytanının nasıl çağrıldığını</span> bilen birisinin kanıtı bu. Her şeyi değiştirebilir... Nerede yaşadığı <span class="font6">fark eder</span> mi? Yaşadığı yer konuksever değilmiş.” Sevgililere baktı. “Bu iş için gitmeyeceğimiz bir yer olabilir mi? Tabii ki oraya gitmemeyi de <span class="font6">düşünebiliriz</span>.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Toplantının sonunda, Sevgililer çekimser kaldı. Ama şimdi her şey farklıydı ve Johannes bunu yalnızca kendisinin bilmediğinin farkındaydı.</p>

  <p class="calibre1 sgc-4">“Planlarımızı anlatma zamanı gelmiş olabilir,” dedi Sevgili, notlarını toplarlarken.</p>

  <p class="calibre1 sgc-4">Oda, temeli gizlilik olan bir kültürle yetiştirilmiş kişilerle doluydu. Kadının önerisi hepsini afallatmıştı. Ama Johannes, bunun son derece mantıklı olduğunu fark etti.</p>

  <p class="calibre1 sgc-4">“Bu konu hakkında açık davranmamız gerekeceğini uzun zamandır biliyorduk,” diye devam etti. Sevgilisi başıyla onayladı.</p>

  <p class="calibre1 sgc-4">Deniz şeytanını çağırma işine Jhour, Shaddler ve Saatevi Rampasından bilim adamları da katılıyordu, bu yüzden bu ilçelerin liderleri de nezaketen toplantıya çağrılmıştı. Ancak asıl sorumluların hepsi Zarganadenizi’ndendi: Daha önce başkalarının haklarına saldırmak gibi bir geleneği olmayanlar -Sevgililer’in olmuştu- bu düşüncelerinden caydırılmışlardı. Proje ile ilgili bilgi, çok kısıtlı bir çevrenin elindeydi.</p>

  <p class="calibre1 sgc-4">Ancak bu kadar büyük bir plan sonsuza dek saklanamazdı.</p>

  <p class="calibre1 sgc-4">“Elimizde <span class="font6">Sorghum</span> var,” dedi Sevgili, “bu yüzden de, herkesin nereye gideceğine biz karar veriyoruz. Ancak şehrin geri kalanı, bir sahil parçasında, çıkartma grubunun geri dönmesini beklerken ne düşünecek? Obruğa vardığımızda, lanet olası deniz şeytanını çıkardığımızda ne düşünecek? Yöneticileri bir şey söylemeyecek: Kumanda müttefiklerimizde ve düşmanlarımız bunun ortalığa dökülmesini istemiyor. Halklarının hangi tarafa dönebileceğini düşünüp korkuyorlar.</p>

  <p class="calibre1 sgc-4">“Belki de,” diye lafını tamamladı, “vatandaşları kendi tarafımıza çekme zamanı. Onları coşturmak...”</p>

  <p class="calibre1 sgc-4">Eşine baktı. Her zaman olduğu gibi sessizce konuşuyor gibiydiler.</p>

  <p class="calibre1 sgc-4">“Adaya gitmesi gerekenlerin listesi lazım bize.” dedi Sevgili. Yeni gelenlere bakmalıyız, gözümüzden kaçan uzmanlar olabilir. Adayların hepsinin güvenlik kayıtları gerekli. Bir de, bütün ilçeleri temsil etmeliyiz.” Adam gülümsedi, yara izleri yüzünün çevresi boyunca uzanıyordu. Bellis’in çevirisini eline aldı.</p>

  <p class="calibre1 sgc-4">Johannes kapıya vardığında Sevgililer’in ona seslendiğini duydu.</p>

  <p class="calibre1 sgc-4">“Bizimle gel,” dedi Sevgili. Johannes’in midesi altüst oldu.</p>

  <p class="calibre1 sgc-4"><span class="font6">Kahretsin,</span> diye düşündü. <span class="font6">Şimdi ne var? Yeteri kadar birlikte olmadık mı?</span></p>

  <p class="calibre1 sgc-4">“Gelip anlat bize,” diye devam etti Sevgili ve eşinin, onun lafını tamamlamasını bekledi.</p>

  <p class="calibre1 sgc-4">“Seninle şu Coldwine denen kadın hakkında konuşmak istiyoruz,” dedi kadın.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Vakit gece yarısını çoktan geçmişti. Bellis kapısının ısrarlı çalmışıyla uyandı. Başını kaldırdı, Silas olmalı diye düşündü, ama sonra onun devinimsiz ve uyanık bir halde yanında yattığını gördü.</p>

  <p class="calibre1 sgc-4">Johannes’di. Saçlarını geriye atıp, gözlerini kırpıştırarak kapının eşiğinde duran adama baktı.</p>

  <p class="calibre1 sgc-4">“Sanırım işe koyulacaklar,” dedi. Bellis soluğunu tuttu.</p>

  <p class="calibre1 sgc-4">“Dinle, Bellis. Seninle... ilgilendiler. Söylenenlere bakarak... senin... senin onlara gerekmediğine karar vermişler. Kötü bir şey değil, tamam mı?” Onu yatıştırmaya çalıştı telaşla. “Tehlikeli bir şey değil... Ama pek hoşa gidecek bir şey de değil. Devşirilenlerin çoğuna yaptıkları bu: Ne pahasına olursa olsun, şehirde kalmaları en uygunu. Sonradan gelenlerin yolculuk kâğıdı almaları genellikle yıllar sürüyor.”</p>

  <p class="calibre1 sgc-4">Hepsi bu mu? diye düşündü Bellis. Üzüntü ve yalnızlık, Yeni Crobuzon’a karşı duyduğu, içinden bir şey koparılmışçasına canını yakan özlem... Onun gibi binlercesi tarafından paylaşılan sıradan bir duygu muydu? O kadar basit miydi?</p>

  <p class="calibre1 sgc-4">“Ama... nasıl desem, onlara bana söylediğin her şeyi anlattım,” dedi Johannes ve gülümsedi. “Kesin bir söz veremem ama... bence bu iş için en iyisi sensin ve onlara da bunu söyledim.”</p>

  <p class="calibre1 sgc-4">Yatağa döndüğünde Silas uyuyor gibiydi, ama soluk alıp verişinden, uyumadığı belliydi. Sertçe öpecekmiş gibi adamın üzerine eğildi ve dudaklarını kulağına dayayıp fısıldadı. “Plan işliyor.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi sabah onu almaya geldiler.</p>

  <p class="calibre1 sgc-4">Silas, gizli saklı, yasa dışı işlerini yürütmek için Armada'nın yeraltı dünyasına doğru evden çıktıktan sonraydı. Onu şehrin derisinin altında tutan, anofel adasına gitmek için bir yol bulmaya kalkışamayacak kadar tehlikeli biri hale getiren işine.</p>

  <p class="calibre1 sgc-4">Kemerlerinden tabancaları sarkan iki Zarganadenizi muhafızı, Bellis’i bir balona götürdüler. <span class="font6">Renkküre, Muhteşem Doğu</span>’dan çok uzak değildi. Muazzam buharlının kütlesi, altı devasa direği, bacaları, ev ya da kulelerle doldurulmamış çıplak güverteleriyle şehrin üzerinde uzanıyordu.</p>

  <p class="calibre1 sgc-4">Gökyüzü hava gemileriyle doluydu: bir kovanın çevresindeki arılar gibi, havayı vızır vızır dolduran küçük araçlar; ilçeler arasında ağır eşyaları taşıyan tuhaf görünüşlü yük tekneleri; sürücüleri aşağı sarkan, garip, küçük, tek kişilik balonlar. Biraz ileride savaş araçları, elips şeklinde uçan silahlar. Hepsinin üzerinde ise, dev gibi, kaskatı duran <span class="font6">Azamet.</span></p>

  <p class="calibre1 sgc-4">Armada'nın göğünde dolandılar, Bellis’in alışkın olduğundan daha alçakta giderek, çatıların ve halatların arasında yükselip alçalarak uçtular. Yeni Crobuzon’dakilere benzeyen, tuğladan, gecekondu mahallelerin üzerinden geçtiler. Güverte aralarına sıkış tepiş konulmuş evler, yıkıldı yıkılacak gibi duruyordu: Dış duvarları suya çok yakındı, ara yolları ve geçitleri ise akıl almayacak kadar dar.</p>

  <p class="calibre1 sgc-4">Ön kısmında dökümhaneler ve kimyasal tesislerin yer aldığı <span class="font6">Zıpkın'</span>ın üzerini saran pusun ötesinde, <span class="font6">Muhteşem Doğu</span> yaklaşıyordu.</p>

  <p class="calibre1 sgc-4">Bellis kararsızdı. <span class="font6">Muhteşem Doğu'nun</span> içine daha önce hiç girmemişti.</p>

  <p class="calibre1 sgc-4">Mimarisi gösterişsizdi: koyu tahta paneller, taş baskılar, heliotipler ve boyalı cam. Biraz yaşlıydı ama iyi korunmuştu, iç kısımları geçitler ve özel kamaralarla doluydu. Bellis beklemesi için küçük bir odaya alındı. Kapı kilitlendi.</p>

  <p class="calibre1 sgc-4">Demir çerçeveli pencereye doğru gitti ve aşağıya, Armada'nın rastgele dizilmiş gemilerine baktı. Uzakta Croom Parkının, bir hastalık gibi bir sürü gemiye yayılmış yeşilliğini görebiliyordu. İçinde bulunduğu oda, etraftaki gemilerin hepsine iyice tepeden bakıyor, geminin kenarları dimdik şekilde aşağıya iniyordu. Göz hizasında ise zeplinler ve bir sürü ince direk gördü.</p>

  <p class="calibre1 sgc-4">“Bu da bir Yeni Crobuzon gemisi, biliyorsun.”</p>

  <p class="calibre1 sgc-4">Daha dönmeden bu sesi tanımıştı. Kapıda, tek başına, yara izli adam, Sevgili duruyordu.</p>

  <p class="calibre1 sgc-4">Bellis afallamıştı. Bir sorgulama, bir soruşturma olacağını biliyordu ancak bunu beklemiyordu: <span class="font6">onun</span> tarafından sorgulanmayı. <span class="font6">Kitabı çevirdim,</span> diye düşündü. <span class="font6">Bu yüzden bana özel davranıyorlar.</span></p>

  <p class="calibre1 sgc-4">Sevgili içeriye girip kapıyı kapattı.</p>

  <p class="calibre1 sgc-4">“Yapılalı iki yüz yıldan fazla oluyor, Tam Yıllar’ın sonu,” diye devam etti. Onunla, çok hafif aksanlı bir Ragamollca ile konuşuyordu. Oturdu, Bellis'e de oturmasını işaret etti. “Aslına bakılırsa, <span class="font6">Muhteşem</span> Doğu'nun yapımının Tam Yıllar’ı sona erdirdiği iddia edildi. Tabii ki,” dedi ifadesiz bir sesle, “bu olacak şey değil. Ancak işe yarar bir sembolik rastlantı. 1400’lerin sonunda düşüş başlamıştı ve bilimdeki başarısızlığın bu gemiden daha güçlü bir sembolü olabilir miydi? Yeni Crobuzon’un hâlâ altın çağını yaşadığını kanıtlama çabası içinde, bunu öne sürdüler.</p>

  <p class="calibre1 sgc-4">“Çok kötü bir tasarım, biliyor musun? Bu yanlardaki koca tekerleklerin çark gücünü gemi pervanesiyle birleştirmeye çalışmak.” Başını sallarken gözlerini de Bellis’den ayırmadı. “Bu kadar büyük bir şeyi çarklarla çalıştıramazsın. Bu yüzden de kocaman tümörler gibi geminin görüntüsünü bozuyor, fren görevini üstleniyorlar. Bu da demek oluyor ki pervane de doğru dürüst çalışmamış ve sen de sefere çıkamamışsın. Şaka gibi, değil mi?</p>

  <p class="calibre1 sgc-4">“Ama doğru yaptıkları bir şey de var. Var olan en büyük tekneyi yapmaya kalkışmaları. Demir Körfez yakınında bir haliçte denize yanlamasına indirmek zorunda kaldılar. Birkaç yıl kör topal orayı burayı dolaştı. Dehşet bir şey... Ama hantal. İkinci Korsan Savaşlarında kullanmayı denediler. Ancak Suroch ve Jheshull gemileri onun etrafında dans ederken, bu ancak, kat kat zırh takılmış bir gergedan gibi hareket edebiliyordu.</p>

  <p class="calibre1 sgc-4">“Sonra, sana battığını söyleyeceklerdir. Tabii ki batmadı. Biz ele geçirdik.</p>

  <p class="calibre1 sgc-4">“Armada için harika yıllardı onlar, Korsan Savaşları dönemi yani. Bütün o kan dökmeler, her gün kaybolan gemiler; kayıp kargolar; savaşmaktan ve ölmekten bıkan gemiciler ve askerler. Gemiler, teknolojiler ve insanlar çaldık. Büyüdükçe büyüdük.</p>

  <p class="calibre1 sgc-4"><span class="font6">“Muhteşem Doğu'yu</span> ele geçirdik çünkü bunu yapabildik. Zarganadenizi, o zaman denetimi ele geçirdi ve bunu hiç kaybetmedi. Bu gemi bizim kalbimiz. Fabrikamız, sarayımız. Korkunç bir buharlıydı, ama mükemmel bir kale oldu. Söz ettiğim zamanlar Armada'nın en son... en görkemli zamanıydı.”</p>

  <p class="calibre1 sgc-4">Uzun süre ikisi de bir şey söylemedi.</p>

  <p class="calibre1 sgc-4">“Şu ana kadar,” dedi ve Bellis'e gülümsedi. Sonra da sorgulama başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Her şey bitip gözleri kamaşarak öğleden sonraya adım attığında, adamın sorularını tam olarak hatırlamakta zorlandı.</p>

  <p class="calibre1 sgc-4">Çevirisiyle ilgili bir sürü soru sormuştu. Zor muydu? Mantıksız gelen bir şey var mıydı? Yüksek Kettai dilini konuşabiliyor muydu, yoksa yalnızca okuyor muydu? Vesaire vesaire.</p>

  <p class="calibre1 sgc-4">Kafasından geçenleri, şehirle ilişkisini anlamaya yönelik sorular da olmuştu. Dikkatle yanıt verdi bunlara; Gerçek ile yalan arasındaki çizgi çok belirsizdi. Güvensizliğini, kendisine yapılanlara karşı duyduğu tiksintiyi, kızgınlığı saklamaya çalışmadı. Ama bunu, bir biçimde bastırdı: Sakladı, güvene aldı.</p>

  <p class="calibre1 sgc-4">Bunu yapmaya çalışıyor görünmemeye çalıştı.</p>

  <p class="calibre1 sgc-4">Dışarıda onu bekleyen kimse yoktu ve bu onu, tuhaf biçimde mutlu etti. <span class="font6">Muhteşem Doğu</span> dan daha aşağıda kalan gemilere inen dik köprüleri geçti.</p>

  <p class="calibre1 sgc-4">Gördüğü en karmaşık ara yollardan ve dar sokaklardan geçerek evinin yolunu tuttu. Armada'nın hiç bitmeyen tuzlu neminin damlayıp durduğu tuğla kemerlerin altından; sanki bütün dünyada çocuk oyunlarının kuralları hep aynıymış gibi, kendi ülkesinden de anımsadığı, misket ve saklambaç oynayan çocukların yanından; bunların anne babalarının tavla ve chatarang gibi oyunlar oynadığı üst güvertelerin gölgesindeki küçük kafelerin yanından geçti.</p>

  <p class="calibre1 sgc-4">Martılar havada kavisler çiziyor, etrafa pisliyorlardı. Arka sokaklar suyla birlikte yalpalayıp duruyordu.</p>

  <p class="calibre1 sgc-4">Bellis yalnızlığının tadını çıkardı. Eğer Silas yanında olsaydı, bu suç ortaklığı duygusu artık kabak tadı verecekti.</p>

  <p class="calibre1 sgc-4">Uzun bir süredir sevişmemişlerdi. Sadece iki kez olmuştu bu.</p>

  <p class="calibre1 sgc-4">Sonraları, onun yatağını paylaşmış, birbirlerinin önünde utanıp sıkılmadan soyunup giyinmişlerdi. Ancak, görünüşe göre, bir daha sevişmeye hiç yeltenmemişlerdi. Sanki aralarında bir bağ kurmak ve birbirlerine açılmak için sevişmişlerdi ve artık bu kanal oluştuğundan, bunu tekrarlamak yersiz kaçacaktı.</p>

  <p class="calibre1 sgc-4">Arzulamıyor değildi. Birlikte uyudukları son iki ya da üç gece, adamın uyumasını beklemiş ve ses çıkarmadan mastürbasyon yapmıştı. Ondan düşüncelerini saklıyor, ancak planlarını yapmak için gerekli olanları paylaşıyordu.</p>

  <p class="calibre1 sgc-4">Silas’tan çok fazla hoşlanmadığını fark etmek onu biraz şaşırttı.</p>

  <p class="calibre1 sgc-4">Ona minnet duyuyordu; adamı ilginç ve etkileyici de buluyordu, ama Silas, kendisinin sandığı kadar çekici değildi. Paylaştıkları şeyler vardı: olağanüstü sırlar, başarısızlığa uğramasına izin veremeyecekleri planlar. Bu konuda yoldaştılar. Yatağını paylaşmasına aldırmıyordu; onu tekrar becerebilirdi de. Bunu düşündüğünde yüzünde zoraki bir gülümseme belirdi. Ama birbirlerine yakın değildiler.</p>

  <p class="calibre1 sgc-4">Paylaştıkları şeye bakılınca bu biraz tuhaf kaçıyordu, ama doğruydu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi sabah, saat altı bile olmamış ve gökyüzü hâlâ karanlıkken, <span class="font6">Muhteşem Doğu'nun</span> güvertesinde bir sürü kadın ve erkek toplanmıştı. Düzensiz desteler halindeki el ilanlarını taşıyorlardı. Bunları hava taşıtlarına yerleştirdiler, rotalarını tartıştılar ve haritalara baktılar. Armada dörde bölünmüştü.</p>

  <p class="calibre1 sgc-4">Onlar sakince havalanırken, gün ışığı da şehri aydınlatmaya başladı.</p>

  <p class="calibre1 sgc-4">Seyyar satıcılar, fabrika işçileri, muhafızlar ve diğer binlerce kişi, <span class="font6">Muhteşem Doğu'yu</span> çevreleyen tahta ve tuğla mahallelerin arasından başlarını yukarıya kaldırdı: Kışlıksaman Pazarı'nın karmakarışık sıralanmış teknelerinden, Kitapkent’in, Jhour’un ve Sen-Ve-Senin’in kulelerinden yukarıya, şehrin halatlarının ötesine baktılar. Hava gemilerinin ilk dalgası yola çıkmış ve ilçelerin üzerine yayılmıştı. Hava akımının uygun olduğu yerlerde, rüzgâra göre yön değiştirerek kâğıtları fırlatmaya başladılar.</p>

  <p class="calibre1 sgc-4">İlanlar, bir konfeti yağmuru halinde, ağaçlarda belirmeye başlayan çiçeklerin uçuşan yaprakları gibi döne döne, büyük dalgalar halinde yere inmeye başladı. Havayı, birbirine değen kâğıtların hışırtısı ve şaşkınlık içinde bunların önünden kaçışan martı ve kırlangıçların sesleri kaplamıştı. Armadalılar başlarını kaldırdı, doğan güneşe karşı ellerini gözlerine siper ederek baktı ve hızla devinen bulutları, berrak, ılık maviliği ve bunların arkasında ise, havada kayarak yere doğru inen kâğıt parçalarını gördü.</p>

  <p class="calibre1 sgc-4">Bazıları bacalara düştü. Yüzlercesi ise suya. Teknelerin arasındaki açıklıklara girdiler ve suyun üzerine yayıldılar. Dalgaların arasında sallanmaya başladılar, suyu emdiler, mürekkeplerinin dağılmasıyla yazıları okunamaz hale geldi, balıklar tarafından didiklendiler, sonunda tuzlu su, liflerine kadar işleyince suya battılar. Parçalanan kâğıtlar suyun yüzeyini bir kar tabakası gibi kapladı. Ama binlercesi de, Armada gemilerinin güvertelerine inmişti.</p>

  <p class="calibre1 sgc-4">Hava gemileri, şehrin hava sahasında tekrar tekrar daireler çizerek her ilçenin üzerinden geçti, en uzun kule ve direklerin arasında yollar buldu ve el ilanlarını saçmaya devam etti. Halk merak ve sevinçle bunları havada kapıyordu. Kâğıdın çok pahalı olduğu bu şehirde, böyle bir israf akıl alacak gibi değildi.</p>

  <p class="calibre1 sgc-4">Söylenti hızla yayıldı. Bellis <span class="font6">Renkküre</span>'nin güvertesine, ölü deri gibi hışırdayan bir kâğıt tabakasının içine indiğinde, her taraftan tartışmalar geliyordu. İnsanlar dükkânların ve evlerin kapı eşiklerinde durmuş, birbirlerine bağırıyor ya da mırıldanıp gülüşüyor, mürekkepli elleriyle ilanları sallıyorlardı.</p>

  <p class="calibre1 sgc-4">Bellis başını kaldırdı ve limana dönen son hava gemilerinden birini gördü, ondan uzaklaşarak Jhour’a doğru gidiyor, arkasında çırpınan bir başka bulut kümesi yere doğru salınıyordu. Ayağının dibinde yığılı duran kâğıtlardan birini eline aldı.</p>

  <p class="calibre1 sgc-4"><span class="font6">Armadalı vatandaşlar,</span> diye okumaya başladı, <span class="font6">uzun</span> ve <span class="font6">özenli bir çalışma sonucunda vardığımız sonuca göre atalarımızın gözlerini yuvalarından fırlatacak bir şey gerçekleştirilebilecek. Yeni bir gün doğmak üzere. Şehrin hareketini sonsuza kadar değiştirmek üzereyiz.</span></p>

  <p class="calibre1 sgc-4">Sayfaya çabucak göz gezdirdi, propaganda kokan açıklamaları geçti ve gözleri, yavaş yavaş, koyu renk yazılmış anahtar sözcüğe yaklaştı.</p>

  <p class="calibre1 sgc-4"><span class="font6">Deniz şeytanı...</span></p>

  <p class="calibre1 sgc-4">Karmaşık duygularla ürperdi. Bunu ben yaptım, diye düşündü, tuhaf bir gururla. <span class="font6">Bunu ben harekete geçirdim.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Usta işi bu,” dedi düşünceli bir sesle Tintinnabulum.</p>

  <p class="calibre1 sgc-4">Angevine’ın önüne çömelmiş, yüzünü ve ellerini kadının metal alt parçalarındaki makinelerin içine sokmuştu. Angevine ise et bedenini arkaya doğru eğmiş, tepki göstermeden, sabırla bekliyordu.</p>

  <p class="calibre1 sgc-4">Tintinnabulum, birkaç gündür, hizmetçisindeki değişikliği, makinelerinin tıkırtısındaki farklılığı hissediyordu. Kadın daha çabuk ve daha kesin deviniyor, keskin dönüşler yapabiliyor ve hırıldayarak, yavaşlamadan durabiliyordu. Armada'nın sallanan köprülerinde daha kolay dolaşabiliyordu artık. Endişeli hali yok olmuştu, sürekli çöpleri karıştırması, atılmış kömür ve odun toplamaları bitmişti.</p>

  <p class="calibre1 sgc-4">“Makinene ne oldu böyle, Angevine,” diye sormuştu ona. Yüzünü saran utangaç bir gülümseme ile Angevine olanı ona göstermişti.</p>

  <p class="calibre1 sgc-4">Kadının boru döşemelerini yoklamış, bu arada elini de yakmıştı ama ses çıkarmadı, sonra yenilenen iç metal kapsamını incelemişti.</p>

  <p class="calibre1 sgc-4">Tintinnabulum, Armada biliminin melez bir bilim olduğunu biliyordu. Şehrin ekonomisi ve politikası gibi o da korsandı, hırsızlık ve şansın bir ürünüydü -çeşitli ve tutarsız. Mühendisler ve büyücüler, bildiklerini çürüyen ya da artık kullanılmayan malzemelerden; çoğunun anlayamayacağı kadar gelişmiş tasarımları, el yapımı eserlerden öğrenmişlerdi. Yamalardan oluşmuş bir teknoloji.</p>

  <p class="calibre1 sgc-4">“Bu adam,” diye mırıldandı, kolunu dirseğine kadar Angevine’ın motoruna sokmuş, kadının kaplamasının gerisindeki üçlü bir düğmeyle oynuyordu, “bu adam yalnızca yevmiyeli bir mühendis olabilir ama... bu... gördüğüm en titiz iş. Armada’da bunu yapabilecek çok kişi yok. Neden yaptı, peki?” diye sordu.</p>

  <p class="calibre1 sgc-4">Kadın bilmem gibisinden bir şeyler mırıldandı.</p>

  <p class="calibre1 sgc-4">“Güvenilir mi?” diye sordu Tintinnabulum.</p>

  <p class="calibre1 sgc-4">Tintinnabulum ve tayfası Armada doğumlu değildi, ama Zarganadenizi’ne bağlılıkları tartışılmazdı. Armada'ya nasıl geldiklerine dair bir sürü hikâye anlatılıyordu -Sevgililer gizli yöntemlerle bunların izini bulmuş, miktarı gizli tutulan bir ücretle Armada’da çalışmaya ikna etmişlerdi. Onlar için Zarganadenizi’ni bağlayan halatlar ve zincirler kaldırılmıştı. Bölge açılmış, Tintinnabulum’un girmesine izin verilmiş, adam şehrin tam göbeğine yerleştikten sonra kapılar yeniden kapatılmıştı.</p>

  <p class="calibre1 sgc-4">O sabah Angevine da birdenbire Armada'nın sokaklarını kaplayan sayısız el ilanından birini alıp okumuş ve Zarganadenizi projesinin amacını öğrenmişti. Bu haber onu heyecanlandırmıştı, ama tam bir sürpriz de olmamıştı. Uzun bir süredir politik tartışmaların yakınındaydı, Tintinnabulum’un masasında açık duran kitaplar, kâğıtlara çizilmiş şemalar ve tamamlanmamış hesaplar görmüştü. Zarganadenizi’nin ne yapmaya kalktığını öğrenir öğrenmez, bunu çoktandır bildiğini fark etti. Hem zaten Tintinnabulum için çalışmıyor muydu? Adam da bir avcı değil miydi?</p>

  <p class="calibre1 sgc-4">Odası bunun delilleriyle doluydu. Kitaplar (kütüphane dışında, başka yerde görmemişti), gravürler, oyma fil dişleri, kırık zıpkınlar. Kemikler, boynuzlar ve postlar. Onun yanında çalıştığı yıllar boyunca Tintinnabulum ve yedi kişilik tayfası, uzmanlıklarını Zarganadenizi için kullanmışlardı. Büyük deniz memelileri ve balinalar; kemikli balıklar; deniz kabukluları: Tuzağa düşürerek, zıpkınla avlamıştı hepsini, yemek, korunma ya da spor amaçlı.</p>

  <p class="calibre1 sgc-4">Bazen sekizi toplandığında, Angevine kulağını tahtaya iyice yapıştırıyordu ama tek duyduğu bölük pörçük laflardı. Ama bu kadarı bile onu heyecanlandırmaya yetiyordu.</p>

  <p class="calibre1 sgc-4">Geminin delisi, kimsenin görmediği Argentarius’un ağzına geleni saydığını, onlara bağırıp çağırdığını, korktuğunu söylediğini duyuyordu. Angevine, kulağına gelenlerden, uzun zaman önce, yakaladıkları bir avın onu bu duruma getirdiğini anladı.</p>

  <p class="calibre1 sgc-4">Konuşmalarında hep onları çok heyecanlandıran büyük avlardan söz etmişlerdi: leviathan ve lahamu, sepya -tanrı.</p>

  <p class="calibre1 sgc-4">Neden deniz şeytanı da olmasın?</p>

  <p class="calibre1 sgc-4">Bunların hiçbirinin onu gerçekten şaşırtmadığını düşündü Angevine.</p>

  <p class="calibre1 sgc-4">“Güvenilir mi?” diye sorusunu yineledi Tintinnabulum.</p>

  <p class="calibre1 sgc-4">“Evet,” dedi kadın, “iyi bir adam. Kolonilere gitmekten kurtulduğu için minnet duyuyor, Yeni Crobuzon’a kızgın. Kendi isteğiyle Tekraryapım oldu, daha iyi dalmak, daha iyi çalışabilmek için -bir su yaratığı artık. Zarganadenizi’nde doğan birisi kadar sadık diyebilirim.”</p>

  <p class="calibre1 sgc-4">Tintinnabulum doğruldu ve Angevine’ın kazanını kapattı. Düşünceli düşünceli dudaklarını büzdü. Masasında elle yazılmış, uzun bir liste vardı, onu aldı.</p>

  <p class="calibre1 sgc-4">“Adı ne?” diye sordu.</p>

  <p class="calibre1 sgc-4">Başını salladı, eğildi ve <span class="font6">Tanner Sack’i</span> dikkatle listeye ekledi.</p>

  <div class="calibre7 sgc-1"></div>
</body>
</html>
