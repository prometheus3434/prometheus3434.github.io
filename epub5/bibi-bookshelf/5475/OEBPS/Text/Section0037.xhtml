<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">25</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">İki gün üç oldu, sonra dört ve derken bir hafta geçmişti, her gün, o küçük odanın aynı loş ışığında geçiyordu. Bellis'e kör olmuş gibi geliyordu. Yarım yamalak, sınırları belirsiz gölgelerin çevrelediği dağın içindeki toprak tonlarından başka bir renk göremiyordu sanki.</p>

  <p class="calibre1 sgc-4">Geceleri açık havada, odasına dönmek için aynı kısa koşuyu yapıyordu (bu arada büyük bir hevesle başını yukarıya kaldırıyor, çıplak ışık ve renkleri, gökyüzünün kavruk renklerini görmeye çalışıyordu). Ara sıra duyulan sivrisinek-kadınların iniltileri onu umutsuzca korkutuyor, bazen de hiç korkutmuyordu. Ama her zaman, onu koruyan kaktüs savaşçıların ya da yüreklikabukların gölgesine sığınıyordu.</p>

  <p class="calibre1 sgc-4">Bazen uzun pencere boşluklarından sivrisinek-kadınların itişip kakışmaları, mırıldanmaları geliyordu. Sivrisinek-kadınlar çok ürkünç ve güçlüydüler, duydukları açlık, ilkel bir içgüdüden geliyordu. Adaya gelen herhangi bir kantorbasını öldürebilir, bütün bir gemiyi bir günde tüketip, ardından tıka basa dolmuş bedenleriyle plaja uzanabilirlerdi. Buna rağmen, bu getto adanın kadınlarının acınası bir yanı vardı.</p>

  <p class="calibre1 sgc-4">Bellis, Sıtma Kraliçeliğinin oluşmasına ne türden bir olaylar zincirinin yol açtığını bilmiyordu, ama bu akıl alacak gibi değildi. Bu ciyaklayan yaratıkların başka sahillerde olduğunu, yarattıkları küçük çaplı terörle, bir kıtanın yarısını mahvettiklerini düşünmek bile istemiyordu.</p>

  <p class="calibre1 sgc-4">Barınakları kadar, yiyecekleri de tekdüzeydi. Balık ve ot yemekten Bellis’in dili uyuşmuştu, kaktüsler; koyda pasla beslenmiş hangi deniz hayvanını yakaladıysa, hangi yenilebilir otu söküp getirdilerse, onları çiğneyip duruyordu.</p>

  <p class="calibre1 sgc-4">Samherili yetkililer endişeliydi, onları hoş görüyor, ama güvenmiyorlardı. Kaptan Sengka, hızlı Sunglaricesiyle, Armadalı kaktüslere dönekler ve kaçaklar diye hakaret etmeye devam ediyordu.</p>

  <p class="calibre1 sgc-4">Her sabah hararetle yapılan hesaplamaların sonuçları, bilim adamlarını gitgide daha çok heyecanlandırır olmuştu. Not ve hesap tomarları yığıldıkça yığıldı. Krüach Aum’u vatandaşlarından ayıran kor büyüyor, bu durum Bellis’in çok tuhafına gidiyordu.</p>

  <p class="calibre1 sgc-4">Bellis çok zorlanıyor, ama yine de yılmıyordu. Artık ne söylediğini anlamaya bile çalışmadan çeviriyor, yalnızca söyleneni aktarıyordu, sanki formülleri parçalarına ayırıp yeniden biçimlendiren bir analitik makineydi. Masanın üzerine eğilmiş, Aum’la tartışan kadın ve erkeklerin onu neredeyse hiç fark etmediklerini biliyordu.</p>

  <p class="calibre1 sgc-4">Duyduğu seslere, müzik dinlermiş gibi odaklanmıştı: Tintinnabulum’un ölçülü iniş çıkışları, Faber’ın kesik ve kuvvetli, heyecanlı konuşması, Bellis’in adını anımsayamadığı biyo-felsefecinin bir obuayı andıran inişli çıkışlı tonları.</p>

  <p class="calibre1 sgc-4">Aum yorulmak bilmiyordu. Bellis öğleden sonra Tanner Sack ve diğer mühendislerle birlikte, yorgunluktan perişan olmuş bir halde otururken, Aum tek bir yorgunluk belirtisi bile göstermeden, dikkatini deniz şeytanının kavramsal ve felsefi sorunlarından, bir ada büyüklüğündeki bir şeyi nasıl yakalayıp kontrol edecekleri, nasıl bir yem kullanacakları gibi daha pratik konulara çevirerek çalışmaya devam ediyordu. Sonunda hava kararmaya başladığı ve herkesin üstüne yorgunluk çöktüğü için, o günkü çalışmaya son verilmesi gerekiyor, ama bunu öneren asla Aum olmuyordu.</p>

  <p class="calibre1 sgc-4">Bellis, araştırmadaki sorunların birer birer çözüldüğünün farkındaydı. Aum’un veri ekini yeniden yazması, sonra Armadalıların, adamın araştırmasındaki hataları ve yanlış hesaplamaları işaret etmesi çok zaman almamıştı. Bilim adamlarının heyecanı açıkça belli oluyordu; sarhoş gibiydiler. Bu akıl almayacak boyutta bir sorun, -bir projeydi- ve yine de bütün sorunlar, itirazlar ve engeller birer birer aşılıyordu.</p>

  <p class="calibre1 sgc-4">Olağanüstü bir şeyin eşiğinde sendeliyorlardı. Bu şeyin mümkün olabileceği gerçeği, başlarını döndürüyordu.</p>

  <p class="calibre1 sgc-4">Bellis Armadalılarla bir yakınlık kurmamıştı, ama günlerini onlarla konuşmadan da geçiremiyordu. “İşte, al hadi,” diyerek, eline bir kâse yahni uzatıveriyordu bazen birisi, tutup da ondan birkaç teşekkür sözcüğünü esirgemek, son derece gereksiz bir kabalık olurdu.</p>

  <p class="calibre1 sgc-4">Zaman zaman akşamları, zar atan, şarkılar söyleyen -uğultu sesli anofeller büyülenmiş gibi dinliyordu- Armadalılarla sohbete katılacak gibi oluyordu.</p>

  <p class="calibre1 sgc-4">Adını bildiği tek kişi Tanner Sack’di. <span class="font6">Terpsikor'da,</span> onun kapatıldığı zindanın üstünde yolculuk yapmış olmasının ve o aşağıda hapisken Bellis’in özgür olmasının, aralarında oluşabilecek herhangi bir güven duygusunu daha başlamadan bitirmiş olabileceğini düşünse de, onun açık sözlü bir adam olduğu kanısındaydı. Tanner, sohbetlere onu da katmak için çaba gösterenlerden biriydi. Bellis, Armadalı topluluğa, hiç olmadığı kadar yakınlaşmıştı. Hikâyeleri dinlemesine izin veriyorlardı.</p>

  <p class="calibre1 sgc-4">Bunların çoğu gizli şeylerdi. Armada’nın altından sarkan zincirleri öğrendi: eski, onlarca yıldır saklanmış, yılların eseri olan ve bir sürü gemiye yetecek kadar metal. Hikâyeler anlatan biri, “Sevgililer onlarla ne yapacaklarına karar vermeden çok önce denendi bu,” dedi.</p>

  <p class="calibre1 sgc-4">Uther Doul da hikâyecilerin ağzına düşenlerden biriydi.</p>

  <p class="calibre1 sgc-4">“Ölüler ülkesinden geliyor,” dedi birisi fısıltıyla. “Yaşlı Doul doğalı üç bin yıldan fazla zaman oldu. İsyan’ı o başlattı. Hayaletkafa İmparatorluğunda bir köle olarak doğmuştu ve o kılıcı, Olduran Kılıç’ı çalarak özgürlüğünü elde etti, sonra da imparatorluğu yıktı. Öldü. Ama onun gibi bir savaşçı, gelmiş geçmiş en büyük kahraman, o gölgeler ülkesinden çıkıp yaşayanların arasına katılan tek kişi oldu.”</p>

  <p class="calibre1 sgc-4">Dinleyenler alaylı alaylı gülüştü. Ona inanmamışlardı tabii ki, ama Uther Doul söz konusu olduğunda, neye inanacaklarını da bilemiyorlardı.</p>

  <p class="calibre1 sgc-4">Doul ise günlerini sakin geçiriyordu. Beraber olmak istediği, arkadaş tanımına en uygun kişi Hedrigall’di. Kaktüs havacıyla insan savaşçı, sık sık bir köşeye çekilerek sessizce konuşuyorlardı. Sanki arkadaşlık etmekten utanıyorlarmış gibi çabuk çabuk bir şeyler fısıldaşıyorlardı.</p>

  <p class="calibre1 sgc-4">Uther Doul’un zaman geçirdiği, konuştuğu bir diğer kişi ise Bellis’di.</p>

  <p class="calibre1 sgc-4">Bellis’in, bu şans eseri karşılaşmaların, kısa selamlaşmaların birer rastlantı olmadığını anlaması uzun sürmedi. Uther Doul, dolaylı ve dikkatli bir biçimde onunla arkadaş olmaya çalışıyordu.</p>

  <p class="calibre1 sgc-4">Adamı çözebilmiş değildi ve bir tahminde bulunmak istemiyordu. Ne olursa olsun, başa çıkabileceğine güveniyordu. Ancak içinde hep bir tedirginlik hissetse de, bir yanı bu resmî, hafif flört kokan rastlantılardan hoşlanıyordu. Cilve yapıp sırıtarak ağırbaşlılığını bozmuyordu. Adamdan etkilendiğini hissediyor ve bunun için de kendisine kızıyordu.</p>

  <p class="calibre1 sgc-4">Silas’ı düşünüyordu. Herhangi bir suçluluk ya da ihanet duygusuyla değil tabii -bu aklına gelince küçümser bir tavırla dudaklarını büzdü. Ama kendisini gladyatör dövüşüne, özellikle de Uther Doul’u görsün diye götürdüğü günü anımsadı. <span class="font6">Bizi gitmekten alıkoyan bu işte,</span> demişti ona Silas ve bunu aklından çıkaramıyordu. <span class="font6">Neden,</span> diye soruyordu kendine, <span class="font6">Doul ile zaman geçirerek kendini tehlikeye atıyorsun?</span></p>

  <p class="calibre1 sgc-4">Çantasının dibinde Silas’ın verdiği kutunun ağırlığını hissediyordu. Adada yapacağı bir işi olduğunun kesinlikle farkındaydı (<span class="font6">yakında plan yapmalıydı).</span> Bu da onu Doul ile karşı karşıya getiriyordu.</p>

  <p class="calibre1 sgc-4">Sohbetlerinin sürmesine neden izin verdiğini biliyordu. Dünyaya karşı gösterdiği tepkileri ve bu tepkilerin nasıl karşılandığını, kendisi kadar, hatta kendisinden daha fazla kontrol edebilen biriyle pek az karşılaşıyordu. Uther Doul da bunlardan birisiydi. Bu nedenle birbirlerine saygı duyuyorlardı. Basitçe, gülümsemeden, karşısındakiyle aynı tutum içinde konuşmak; başkalarını ürküten yanının Uther Doul’u hiç şaşırtmadığını, onun da, Uther Doul’un ürkütücü taraflarından korkmadığını görmek: Çok seyrek görülen bir şeydi bu ve keyifli bir durumdu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis geceleyin bir şehir manzarasına karşı oturmayı istiyordu. Bir balkonda olmalıydılar. Elleri ceplerinde, arka sokaklarda dolaşmalıydılar.</p>

  <p class="calibre1 sgc-4">Ama bunun yerine, merkez salona çıkan küçücük bir odadaydılar. Pencere aralıklarından birinin yanında duruyorlardı ve kaya rengi görmekten Bellis’in midesi bulanıyordu. Küçük aralıktan, dışarıdaki ışıklı geceye aç gözlerle baktı.</p>

  <p class="calibre1 sgc-4">“Söylenen her şeyi anlıyor musun?” diye sordu Bellis.</p>

  <p class="calibre1 sgc-4">Doul başını belli belirsiz salladı. “Çok yaklaştıklarını,” dedi yavaşça, “anlayacak kadar. Uzmanlığım farklı. Benim araştırmam bunun arkasından gelecek. Senin işin de yakında değişiyor. Ona Saltça öğretmeye başlayacaksın.”</p>

  <p class="calibre1 sgc-4">Bellis gözlerini kırpıştırınca, Doul başını salladı.</p>

  <p class="calibre1 sgc-4">“Samheri ve Kohnid yasalarına aykırı bu, ama adaya yeni bilgi getirmiyoruz. Aum bizimle geliyor.”</p>

  <p class="calibre1 sgc-4"><span class="font6">Tabii ya,</span> diye düşündü Bellis.</p>

  <p class="calibre1 sgc-4">“Sonra,” diye devam etti Doul, “sonra da dönüyoruz.” Harikulade sesini kısarak konuşuyordu. “Ödülümüzle birlikte. Kalkıştığımız şey muhteşem bir proje. Armada, ayrıldığımızdan bu yana bir kayasütü ve petrol yatağının üzerinde bekliyor. Sondaj yapıyor, başlatmak için gerekli ne varsa depoluyor. Çukurlara doğru gideceğiz. Sonra da yakıtımızı, yemimizi, yapacağımız kelepçeleri falan kullanarak... deniz şeytanına kancayı takacağız.” Çok sıradan bir şeyden söz eder gibiydi. Ardından uzun bir sessizlik oldu.</p>

  <p class="calibre1 sgc-4">“Daha sonra ise,” dedi yumuşacık sesiyle, “işe koyulacağız.”</p>

  <p class="calibre1 sgc-4">Bellis bir şey söylemedi.</p>

  <p class="calibre1 sgc-4"><span class="font6">Benimle oyun oynadığını biliyordum,</span> diye düşündü serinkanlılıkla.</p>

  <p class="calibre1 sgc-4"><span class="font6">Ne işiymiş bu?</span></p>

  <p class="calibre1 sgc-4">Şaşırmamıştı. Deniz şeytanının, Sevgililer’in projesinin yalnızca bir başlangıcı olduğunu, devamının geleceğini, bütün bu çabaların, aslında buzdağının görünen yüzü, neredeyse hiç kimsenin -hele kendisinin, asla- hiçbir şekilde bir parçası olmadığı bir plan olduğunu anlamak, onu çok şaşırtmamıştı.</p>

  <p class="calibre1 sgc-4">Ancak şimdi, bir şekilde, işe o da dahil oluyordu.</p>

  <p class="calibre1 sgc-4">Doul’un bunları ona neden anlattığını bilemiyordu. Adamın dürtülerini anlamak olanaksızdı. Bellis’in tek bildiği, kullanılıyor olduğuydu. Buna hiç kızmadığını fark etti -bundan daha farklı bir şey bekleyemezdi zaten.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi sabah, güneş ışınları insan mühendislerden birinin cesedinin üzerine vuruyordu. Adamın iskeleti, incelmiş derisiyle büzülmüştü: Kolları göğsünde kıvrılmış, elleri birer pençe halini almış ve beli bir ihtiyarın ki gibi katlanmıştı.</p>

  <p class="calibre1 sgc-4">Kaburgalarının altındaki boşlukta derisi, içi boş bir lastik halini almış olan bağırsaklarına yapışmıştı. Gözlerinin yarısı kuru meyveler gibi buruşmuş, güneşte kavrulmuştu. Açık ağzından görülen diş etleri neredeyse dişleri kadar beyazlaşmıştı.</p>

  <p class="calibre1 sgc-4">Etrafı, mırıldanıp duran sivrisinek-adamlarla çevrili cesedi diğer tarafına çeviren Hedrigall (<span class="font6">adam katlanmış bel kemiği üzerinde tahtadan bir at gibi sallandı),</span> kaburgalarının arasında dişi-anofelin adamı deldiği noktayı buldu.</p>

  <p class="calibre1 sgc-4">Armadalılar tam rahatlamaya başlamışken, bu ölüm onları dehşete düşürdü.</p>

  <p class="calibre1 sgc-4">“Salak herif,” diye mırıldanıyordu Tanner Sack. “Orada ne halt ediyordu?” Bellis onun pencereden çekildiğini gördü. Dışarıda, Hedrigall’in, acınası kalıntıları göstermelik bir duyarlılıkla toplamasını, bir deri bir kemik kalmış adamı kucaklayıp gömmek için kasabanın dışına götürüşünü izlemek istemediği belliydi.</p>

  <p class="calibre1 sgc-4">Ancak görünürdeki trajedi bile havadaki coşkuyu azaltamadı. Bellis, bu acı ve sarsıcı durumda bile, bilim adamları arasında süregelen heyecanı hissedebiliyordu. Ölen mühendisi tanıyanlar dahi üzüntülerini çok farklı şekillerde gösteriyorlardı.</p>

  <p class="calibre1 sgc-4">“Şuna bakın!” diye bağırdı bir korsan ve okyanus bilimcisi olan Theobal. Elinde kalın bir kâğıt tomarı sallıyordu. “Sonunda bulduk! Bize gereken matematik, büyü ve biyoloji bu işte.”</p>

  <p class="calibre1 sgc-4">Bellis hafif bir şaşkınlıkla kâğıtlara baktı. <span class="font6">Bunların hepsi benim sayemde oldu,</span> diye düşündü.</p>

  <p class="calibre1 sgc-4">Aum içeri girdiğinde, diğerleri Bellis’den, <span class="font6">Yardımınıza ihtiyacımız var. Buradan ayrılıp dilimizi öğrenerek bize deniz şeytanını denizden çıkarmada yardım eder misiniz? Bizimle gelir misiniz?</span> diye yazmasını istediler.</p>

  <p class="calibre1 sgc-4">Büzük ağızlı bu surattan, ne hissettiğini anlamak olanaksız olsa da, Bellis Aum’un gözlerinde bir korku ve sevinç gördüğünden emindi.</p>

  <p class="calibre1 sgc-4">Evet, dedi, tabii.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Haber kasabaya hemen yayıldı ve erkek-anofeller akın akın gelmeye, tıslayarak, Aum’a ne hissettiklerini anlatmaya başladılar. Mutluluklarını mı? diye merak ediyordu Bellis. Kıskançlıklarını mı? Üzüntülerini mi?</p>

  <p class="calibre1 sgc-4">Bellis, erkek-anofellerden bazılarının, Armadalılara açlığa benzer bir hisle baktığına inanıyordu. Soyutlandıkları dünya her an kopabilecek bir pamuk ipliğinin ucundaydı sanki ve Aum adadan ayrılarak, bu ipi koparıyordu.</p>

  <p class="calibre1 sgc-4">“İki güne kadar gidiyoruz,” dedi Sevgili ve Bellis’in göğsünden öylesine hızlı bir kan akışı oldu ki, canı yandı. Kendi işini tamamen ihmal etmişti. Yeni Crobuzon’un güvenliği ona bağlıydı. Umutsuzluğa kapıldı, morali bozuldu. <span class="font6">Bu olmayacak,</span> dedi kendi kendine. <span class="font6">Çok geç değil.</span></p>

  <p class="calibre1 sgc-4">Buradan gidiyor, bu tiksinç havadan, adanın doymak bilmeyen kadınlarından kaçıyor olmak tayfaları çok sevindirmişti. Öte yandan Bellis, umutsuzca biraz daha zaman, bir iki gün daha istiyordu. Aklına kurumuş ceset geldi, ama hemen sildi bunu. Çaresizlik onu dehşete düşürüyordu.</p>

  <p class="calibre1 sgc-4">O gece yüreklikabuklar ve kaktüsler arkadaşlarına, yataklarına kadar eşlik ederlerken, o oturdu ve ellerini ovuşturup derin derin soluk alarak, korku içinde bir plan yapmaya, Dreer Samher gemisine ulaşmanın bir yolunu bulmaya çalıştı. Arada bir aklına oradan kaçmak bile geliyordu. Kaptan Sengka’nın merhametine sığınmak ve gemilerinde kalmak. Ya da kaçak yolculuk yapmak. Yeni Crobuzon’u tekrar görebilmek için ne gerekirse. Ama bunu yapamayacağını biliyordu. Kaybolduğu anlaşılır anlaşılmaz, Sevgili, Dreer Samher gemilerinin aranmasını emreder, Samheriler de ona karşı çıkamazlardı. Yakalanınca da paketi yerine ulaştırılamaz ve Yeni Crobuzon o korkunç saldırıdan kurtulamazdı.</p>

  <p class="calibre1 sgc-4">Hem ayrıca, Samheri gemilerine nasıl ulaşacağını hâlâ bilmediği aklına geldi.</p>

  <p class="calibre1 sgc-4">Bitişikteki odaların birinden hafif bir ses duydu. Kapıya yaklaştı.</p>

  <p class="calibre1 sgc-4">Sevgilinin sesiydi. Kelimeleri seçemiyordu ama onun güçlü ve sert sesini duyuyordu. Sanki usulca şarkı söyler gibiydi, bir annenin çocuğuna söylediği gibi. Kısık ve yoğun bu seslerde Bellis’i ürperten bir şey vardı ve gözlerini kapattı. Neredeyse başını döndüren bir duygu yoğunluğunu dinliyordu.</p>

  <p class="calibre1 sgc-4">Duvara yaslandı, kulağına sesler geliyordu. Bunların, aşkı mı yoksa en yok edici tutkuları mı ifade ettiğini bilemiyordu. Ama gözleri kapıda, başkalarından beslenen sivrisinek-kadınlar gibi kendini çalınmış duygulara bırakarak, beklemeye devam etti.</p>

  <p class="calibre1 sgc-4">Birkaç dakika sonra sesler kesilip Bellis kapıdan uzaklaştığında, Sevgili içeriden çıktı. Sert yüz hatları yerini sakinliğe bırakmıştı. Bellis’in onu izlediğini gördü ve hiçbir utanma ya da kızgınlık göstermeden, onunla göz göze geldi. Sevgilinin yüzündeki yeni bir yaradan, dudağının sağ köşesinden çenesinin altına ve boğazının çukuruna inen uzun bir kesikten ağır ağır, pekmez damlaları gibi kan sızıyordu.</p>

  <p class="calibre1 sgc-4">Sevgili akan kanın çoğunu durdurmuştu ancak boncuk boncuk ter gibi akan ve derisinde iz bırakan birkaç damla kalmıştı.</p>

  <p class="calibre1 sgc-4">Kadınlar birkaç saniye birbirlerine baktı. Bellis'e hiçbir dili konuşmuyorlar gibi geldi. Aralarındaki uçurum başını döndürüyordu.</p>

  <div class="calibre7 sgc-1"></div>
</body>
</html>
