<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1 calibre7 sgc-1">
    <h2 class="calibre7 sgc-2">41</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Armada kasvetli bir havada kuzeye doğru yol alıyordu -ılıman cephelerde hava, bir şeylerin olmasını bekler gibi süt limandı- ve bu beklenti yolcularına da yansırken, Bellis ateş ve ter içerisinde yatıyordu.</p>

  <p class="calibre1 sgc-4">Hiçbir şey düşünemediği iki gün geçirmişti. Hayaller gördüren, korkudan çığlıklar attıran yüksek ateşi hemşireleri çok endişelendirmişti. Deniz şeytanı istikrarını koruyarak, çok fazla olmasa da öncekinden daha büyük bir hızla şehri sürüklüyordu. Akıntılarla birlikle dalgaların biçimleri de değişiyordu.</p>

  <p class="calibre1 sgc-4"><span class="font6">(Tanner Sack, Bellis’ten daha dayanıklı. Serbest bırakılarak, ayaklarını sürüye sürüye yürüyüşünü görünce ağlamaya başlayan, adamı yakalayıp rahatlamış bir haykırışla ona sarılan Şekel’e teslim ediliyor. Oğlanın elleri yaralı sırtına yapıştığında, Tanner bir çığlık atıyor</span> ve <span class="font6">ikisinin sesi birbirine karışıyor, sonra Şekel Tanner’ı alıp, Angevine’ın beklediği yere götürüyor</span></p>

  <p class="calibre1 sgc-4"><span class="font6">“Sana ne yapıyorlar böyle?” diyen ağlak bir sesle sorup duruyor oğlan, “Neden?" ve Tanner onu susturuyor, kekeleyerek bunun nedenleri olduğunu ve artık bu konuyu konuşmayacaklarını, bitip gittiğini söylüyor.</span></p>

  <p class="calibre1 sgc-4"><span class="font6">Çok önemli günler bunlar, büyük kararlar alınıyor. Savaşın, şehrin tarihinin, deniz şeytanının, havanın ve geleceğin tartışıldığı toplantılar yapılıyor.</span></p>

  <p class="calibre1 sgc-4"><span class="font6">Bellis'in bunlardan hiç haberi yok.)</span></p>

  <p class="calibre1 sgc-4">Günler sonra, Bellis Coldwine kalkıp oturdu, ateşi iyice düşmüştü. Kendi kendine, titreyen parmaklarıyla döke saça karnını doyurabildi. Kımıldadıkça acıdan bağırmamak için dudaklarını ısırıyordu. Koridorda bekleyen bütün muhafızların onun çığlıklarını duymaya çok alıştıklarından haberi yoktu.</p>

  <p class="calibre1 sgc-4">Ertesi gün ayağa kalktı, çok yaşlı biri gibi yavaş ve dikkatli adımlar attı. Saçının yarısını topladı ve üzerine uzun, biçimsiz bir gömlek geçirdi.</p>

  <p class="calibre1 sgc-4">Kapı kilitlenmemişti. Artık bir tutuklu değildi. Bir haftadır.</p>

  <p class="calibre1 sgc-4"><span class="font6">Muhteşem Doğu'nun</span> bu derin cezaevi güvertesinin koridorunda muhafızlar geziniyordu, onlardan birini yanına çağırarak adamın gözlerine baktı.</p>

  <p class="calibre1 sgc-4">“Eve gitmek istiyorum,” dedi ve kendi sesini duyunca içinden bir çocuk gibi ağlamak geldi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Onu evine Uther Doul’un götürmesine çok şaşırdı.</p>

  <p class="calibre1 sgc-4"><span class="font6">Renkküre, Muhteşem Doğu'</span>dan sadece iki gemi kadar uzaktaydı ama Doul onu hava taksisiyle aldı. Sepette adamdan uzak oturdu, adamdan korkusunun -aylar içinde yok olan, yerini başka duyguların aldığı bu korkunun- geri döndüğünü fark etmek onu dehşete düşürdü. Adam belirgin bir acıma duygusu göstermeden onu inceliyordu.</p>

  <p class="calibre1 sgc-4">Bellis’i mahkûm eden o değildi tabii. Ama ne zaman bir hafta önceki uzun, kanlı, ölümcül ve bir işkence gibi gelen o saat, acı ve kendi çığlıklarının kopuk görüntüleri aklına gelecek olsa, Uther’i aslında olduğu haliyle görüyordu, Armada'nın, ona bunu yapan gücün bir ajanı. Kamçıyı kimin tuttuğu önemli değildi.</p>

  <p class="calibre1 sgc-4">Odalarına geldiklerinde, Doul eşyalarını taşımasına yardım etti. Bellis onu görmezlikten geliyordu. Hareket ederken çok dikkat ediyordu, derken bir ayna gördü.</p>

  <p class="calibre1 sgc-4">Sırtına uygulanan vahşet sanki yayılarak yüzünü de hırpalamış gibiydi. Kanı çekilmiş gibi görünüyordu. On yıldan fazladır yüzünde yavaş yavaş oluşan çizgiler ve kaz ayakları, Sevgililer’in suratlarına kazınan yaralara, kesiklere benzemişti. Bellis parmaklarını, dehşet içinde, yanaklarında ve gözlerinde dolaştırdı.</p>

  <p class="calibre1 sgc-4">Dişlerinden birisi çatlamıştı ve onu çeker çekmez parçalara ayrıldı. Ona verdikleri tahta parçasını ısırdığı dişi buydu.</p>

  <p class="calibre1 sgc-4">Kımıldadıkça, giysisi sırtındaki yarıklara değiyordu ve acıdan dişlerini sıktı.</p>

  <p class="calibre1 sgc-4">Doul arkasında duruyordu, yansıyan gölgesi camın kendisindeki bir kusur gibiydi. Gitmesini istiyor ama bunu ona söylemeye cesaret edemiyordu. Yüksek ateş yüzünden zayıf düşen bacaklarının üzerinde titreyerek odasını dolaştı. Sırtına yapışan gazlı bezi hissedebiliyordu, kan sızdıran yaralarının üzerlerine konmuştu bunlar.</p>

  <p class="calibre1 sgc-4">Daha sonra sırtının acısı sürekli ve rahatsız edici bir hale gelmişti. Acıyı bir parazit gibi düşündü, aldırmamaya çalıştı, sonunda o da, onu hiç etkilemeyen bir acıya dönüştü. Kapının eşiğinde durdu ve etrafına baktı, hava gemilerine, kuşlara, Armada'nın duvarlarına vurup duran rüzgâra. Harıl harıl bir tempo vardı, kadınlar ve erkekler deliler gibi çalışıyordu, aynı <span class="font6">Renkküre</span> nin bacasındaki odasının perdelerini aralayarak, yeni şehrini ilk gördüğü o günkü gibi.</p>

  <p class="calibre1 sgc-4">Yeni bir şey vardı, yavaş yavaş fark ettiği. Hava farklıydı, şehrin akıntılar üzerinde gidişi... Denizin kendisi farklıydı. Armada'yı kuşatan gemiler artık kendi başlarına ufku bir uçtan bir uca dolaşmıyorlardı: Tekneler (hâlâ savaşın izlerini taşıyorlardı) şehrin arkasında düzenli biçimde sıralanmış, sanki onu gözden kaybetmekten korkuyorlardı.</p>

  <p class="calibre1 sgc-4">Denizde farklı olan bir şey vardı.</p>

  <p class="calibre1 sgc-4">Dönüp Doul’a baktı.</p>

  <p class="calibre1 sgc-4">“Özgürsün,” dedi kabaca, “ve sana gerek kalmadı. Krüach Aum uzun zamandır sen olmadan çalışıyor. Senin de iyileşmen gerekiyor. Şehrin selameti için, senin savaşta kazara aldığın görev hakkındaki tüm bilgiler hasır altı edildi. Kütüphanenin seni yeniden işe alacağından eminim...”</p>

  <p class="calibre1 sgc-4">“Ne oldu?” diye sordu Bellis, yediği dayağın ve hastalığının neden olduğu ağlak ve hırıltılı bir sesle. “Bir şeyler... değişmiş. Ne oldu?”</p>

  <p class="calibre1 sgc-4">“İki gün önce,” dedi Doul, “kesin bir zaman vermek gerekirse, bir şeyden geçtik. Bunu herkes hissedebiliyor. Filo...” Şehrin ardı sıra gelen tekneleri gösterdi. “Zorlanıyor. Tuhaf akıntılar var. Makinelerine güvenemiyorlar.</p>

  <p class="calibre1 sgc-4">“Kabaran Okyanus’tan çıktık,” dedi ve duygusuz bakışlarını kadına dikti. “Yeni bir denizin sınırındayız. Bu...” koluyla suyu ufuktan ufka taradı, “bu boş, Gizli Okyanus.”</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Yurdumdan ne kadar uzaktayız,</span> diye düşündü Bellis ve öfkesine kendisi de şaşırdı. <span class="font6">Bizi, beni gitgide uzaklaştırıyorlar. Kendi istediklerini yapıyorlar.</span> Kulağında bir çınlama oldu. <span class="font6">Yaptıklarımızın -doğru ya da yanlış- hiçbir anlamı yok. Buraya, hiçbir geminin geçmediği bu lanet ıssızlığa bizi nasıl da kolayca getirdiler. İçine girdik ve bir evim yok artık.</span></p>

  <p class="calibre1 sgc-4">Sevgililer’i düşünmek bile onu dehşete düşürüyordu: Mırıl mırıl sevişmeleri, hastalıklı, sonu gelmeyen bağlılık yeminleri. Onların insafına kalmıştı. Onların gitmek istedikleri yer burasıydı. Onları geri çevirmeye çalışmış ama başaramamıştı.</p>

  <p class="calibre1 sgc-4">“Bizi buraya getirdiler demek?” dedi Uther’a, soğuk ve yine ondan korkmadığını belli eden bir sesle. Çenesini kaldırdı. “Ne olduğunu biliyorum artık -Yara'ya doğru gidiyoruz.”</p>

  <p class="calibre1 sgc-4">Adam şaşırdıysa da bunu iyi saklıyordu. İfadesiz bakışlarını Bellis'e dikti.</p>

  <p class="calibre1 sgc-4"><span class="font6">Demek Fennec ilanlarını ve dedikoduları yaymada geç kaldı,</span> diye düşündü Bellis. <span class="font6">Ama her şeyin bittiği ve bunu kabulleneceğimiz anlamına gelmez bu.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel kapıyı açıp Bellis’i karşısında görünce hiçbir şey söylemeden bir süre kadına baktı, kafası karmakarışık olmuştu.</p>

  <p class="calibre1 sgc-4">Onu tanımıştı ama birdenbire yanıldığını sandı. Siyah saçları kuru otlar gibi kafasını saran, bakışlarında yıllarca acı çeken birinin ifadesi olan bu solgun suratlı kadın, Coldwine değil, yüzü ona benzeyen evsiz yurtsuz bir zavallı olmalıydı.</p>

  <p class="calibre1 sgc-4">“Şekel,” dedi, oğlanın ondan çıktığına inanamadığı bir sesle, “içeri girmeme izin ver. Tanner Sack ile konuşmalıyım.”</p>

  <p class="calibre1 sgc-4">Dili tutulan ve korkuyla bakan oğlan, kadın geçsin diye kenara çekildi ve Bellis hırıltıyla soluyarak loş odaya girdi.</p>

  <p class="calibre1 sgc-4">Tanner Sack bir şeyler homurdanarak yatağında döndü, gözleri ıslak ıslaktı, sonra birden doğruldu, üzerindeki örtüleri attı. Eliyle Bellis’i işaret etti.</p>

  <p class="calibre1 sgc-4">“Onu buradan hemen defet, Şekel,” diye bağırdı. “Buradan hemen <span class="font6">defet...”</span></p>

  <p class="calibre1 sgc-4">“Lütfen beni bir dinle,” dedi Bellis, aceleyle ve genizden gelen bir sesle konuşuyordu. “Lütfen...”</p>

  <p class="calibre1 sgc-4">“Seni dinlediğim için başıma gelene bak, şırfıntı!” Tanner hiddetten titriyordu. Bellis’in arkasından, onlara doğru yaklaşan Angevine’ın motorunun patırtıları duyuldu.</p>

  <p class="calibre1 sgc-4">“Beni dinlemelisin,” dedi Bellis, sesi hırıltıyla çıkıyor, bağırmaya çalışıyordu. “Arkadaşların var, laf taşıyabilirsin...” Angevine sırtına elini koyunca konuşmayı kesti ve acıyla iki büklüm oldu. “Nereye gittiğimizi biliyor musun?” diyebildi. “Neden bu denizde, hiçbir şeyin olması gerektiği gibi hareket etmediği bu yerde olduğumuzu biliyor musun?”</p>

  <p class="calibre1 sgc-4">Tanner’ın Şekel’e ve sonra Angevine’a dönüşünü, üçünün hiçbir şey anlamayan şaşkın bakışlarını izledi.</p>

  <p class="calibre1 sgc-4">Angevine onu kapıdan dışarıya iterken, o hâlâ küfretmeye devam eden Tanner’a dönmüş, “Dinle,” diye bağırıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şehrin köprülerini yavaş yavaş yürüyerek geçip kütüphaneye geldiğinde sargılarından kan sızmaya başlamış, gömleği benek benek lekelenmişti. <span class="font6">Kıskaçta,</span> kütüphanecilerin molozların arasından bulabildikleri ciltleri topladığı bombalanmış bölüme geldi.</p>

  <p class="calibre1 sgc-4">“Bellis!” Carrianne onu görünce çok şaşırdı. Bellis yine heyecan içindeydi.</p>

  <p class="calibre1 sgc-4">“Beni çok iyi dinle,” diye mırıldandı.</p>

  <p class="calibre1 sgc-4">Dışarı çıktılar ve Carrianne korumak ister gibi koluyla Bellis'e sarıldı. Bellis’in sırtının acısı dayanılmaz olmuştu ve Carrianne ile konuşurken yüzünü buruşturup duruyordu: “Johannes. Tearfly. Carrianne, <span class="font6">Johannes Tearfly’ı</span> bulmama yardım etmelisin...”</p>

  <p class="calibre1 sgc-4">Carrianne başını salladı. “Biliyorum, Bellis,” dedi. “Daha yeni söyledin.”</p>

  <p class="calibre1 sgc-4">Bellis'e yabancı gelen bir odadaydılar, sonra bir diğerine geçtiler, yorgunluktan bayılacak haldeydi. Derken Carrianne ve Bellis karanlığın içinde şehrin üzerinde sallanmaya, Armada'nın ışıkları karmaşık bir zamanlama ile sönmeye başladı. Bellis birkaç kez kendi sesini duydu, ama sesi ona çok tuhaf geliyordu.</p>

  <p class="calibre1 sgc-4">Onu kendinden geçiren soğuk bir acı duydu ve yukarı baktı, kendi yatağındaydı, baca tepesindeki odasında ve Carrianne sırtından sargısını çıkarmış, oraya merhem sürüyormuş gibi geldi (bir anıdan çok bir anlık hayale benziyordu). Gözlerini kapattı. Duyabildiği bir şey, yumuşak, yineleyen bir ses vardı.</p>

  <p class="calibre1 sgc-4">“Tanrım. Tanrım. Tanrım. Tanrım.”</p>

  <p class="calibre1 sgc-4">Carrianne’in sesiydi bu. Bellis başını bir tarafa çevirdi ve bulanık görüntünün içinden, üzerine eğilmiş, dikkatle onu inceleyen ve merhemi sürerken yüzünü buruşturup dudağını ısıran arkadaşının yüzünü seçebildi.</p>

  <p class="calibre1 sgc-4"><span class="font6">Ne oldu?</span> demek istedi, bir saniye kadar arkadaşının yaralandığını düşündü ama sonra, doğal olarak, ne olduğunu anlayınca kendisi için sızlanmaya başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gözlerini tekrar açtığında Carrianne ve Johannes çay içiyor, yatağının kenarında oturmuş anlamsızca sohbet ediyorlardı.</p>

  <p class="calibre1 sgc-4">Geceydi. Bellis kafasını toparlamıştı.</p>

  <p class="calibre1 sgc-4">Kımıldadığını gören Johannes yerinden fırladı.</p>

  <p class="calibre1 sgc-4">“Bellis, Bellis,” dedi Carrianne yumuşak bir sesle. “Ne yaptın sen... böyle?”</p>

  <p class="calibre1 sgc-4">Carrianne dehşete düşmüştü. Bellis, kendisiyle ilgilendiği için ona çok minnettardı ama yaralarını açıklayamazdı.</p>

  <p class="calibre1 sgc-4">“Bize söylemek istemiyor,” dedi Johannes endişeyle. İçtenlikle üzgün görünüyordu ama tedirgindi. “Yani, bak işte... yanlış tarafta olmanın sonucu... Şu anda burada olması bile bir şans.”</p>

  <p class="calibre1 sgc-4">“Lanet olsun, Bellis,” dedi Carrianne hiddetlenerek. <span class="font6">“Onları</span> umursayan kim.” Kolunun bir hareketiyle yetkilileri kastettiğini belli etti. “Anlat bize, sana bunu neden yaptılar?”</p>

  <p class="calibre1 sgc-4">Bellis gülümsemekten kendini alamıyordu. <span class="font6">Haklı ama,</span> diye düşünerek puslu bakışlarını Johannes’e çevirdi. <span class="font6">Pısırık korkağın teki ama bana karşı, senin kadar, muhteşem, yürekli</span> ve <span class="font6">sadık, (Tanrı bilir neden), Carrianne bu konuda haklı. Sen bu işe bulaşma. Hoşuna gitsin ya da gitmesin, böyle olmasına yardım edeceğim. Sana borçluyum.</span></p>

  <p class="calibre1 sgc-4">“Onu buldun demek?” diyebildi.</p>

  <p class="calibre1 sgc-4">“Carrianne çok becerikli,” dedi Johannes. “Bana bir haber iletti.”</p>

  <p class="calibre1 sgc-4">Bellis yatağında biraz doğruldu ve kesiklerinin verdiği acıyla yüzü gerildi.</p>

  <p class="calibre1 sgc-4">“Seninle konuşmalıyım,”dedi, sesi daha güçlü çıkıyordu. Yavaşça başını iki yana salladı. “Şey... Geçen haftayı... yalnız geçirdim. Baksanıza, etrafımızdaki her şey değişiyor. Siz de fark etmiş olmalısınız. Ama ben bunun ne olduğunu biliyorum, neler olduğunu biliyorum.”</p>

  <p class="calibre1 sgc-4">Gözlerini kapattı ve birkaç saniye sessiz kaldı.</p>

  <p class="calibre1 sgc-4">“Nerede olduğumuzu biliyor musunuz?”dedi sonunda. “Hangi sulara girdiğimizi biliyor musunuz?”</p>

  <p class="calibre1 sgc-4">Carrianne ve Johannes birbirlerine baktılar ve sonra ona döndüler.</p>

  <p class="calibre1 sgc-4">“Gizli Okyanus,” dedi Carrianne, sesi temkinli geliyordu. Bellis’in yüzünde belli belirsiz bir gülümseme oldu.</p>

  <p class="calibre1 sgc-4">“Doğru,” dedi. <span class="font6">Hepinize lanet olsun,</span> diye geçirdi aklından. <span class="font6">Kalleş Fennec'e ihtiyacım yok. Bunu kendim yapacağım.</span> “Peki nereye gittiğimizi biliyor musunuz?” Yine durakladı ve sessizlikte Johannes konuştu.</p>

  <p class="calibre1 sgc-4">“Yara,” dedi ve Bellis’in söyleyecekleri boğazına tıkandı. Adama baktığında, onun da kendisini endişe ve şaşkınlıkla izlediğini, başını sallayarak onu onaylayan Carrianne’e baktığını gördü.</p>

  <p class="calibre1 sgc-4">“Yara...” diyen tedirgin ve aptal sesini duydu. Bu bir açıklama değil, saçma bir yankıydı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bozulmuştu. Onlar kazanmıştı. İçinde hiç ama hiçbir şey kalmamıştı.</p>

  <p class="calibre1 sgc-4">Johannes gittiğinde Bellis ve Carrianne geç saatlere kadar oturdular, konuştular. Carrianne ona her şeyi anlattı.</p>

  <p class="calibre1 sgc-4"><span class="font6">Ne hafta ama,</span> diye düşünüyordu Bellis, saçma bir küçümseme ile. <span class="font6">Nasıl bir hafta kaçırmışım.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sevgililer açıklamıştı.</p>

  <p class="calibre1 sgc-4">Armada’nın pilot, kaptan ve gözcülerinden, suyun ve havanın değiştiğini saklayamamışlardı. Ani çapraz akıntılar, yüzeyin altından dalgalara karşı akan su gizlenemiyordu. Pusulalar deli gibi dönmeye başlamış, bir anda, dakikalar boyunca kuzeyi bulamaz olmuşlardı. Rüzgârları tahmin etmek olanaksızlaşmıştı. Ufuk mesafesi değişiyordu. Armada filosu zorlanmaya başlamıştı.</p>

  <p class="calibre1 sgc-4">Deniz şeytanı bu değişimlerden hiç etkilenmemişti. Arkasında şehir, yolundan sapmadan suyun derinlerinde ağır ağır gitmeye devam ediyordu.</p>

  <p class="calibre1 sgc-4">Ortalığa söylentiler yayılmıştı ama şehrin yeterince deneyimli, bilgi sahibi gemicilerinden gerçeği saklamak olanaksızdı. Zarganadenizi’nin pilotları tarafından yönetilen deniz şeytanı, Armada'yı Gizli Okyanusa çekiyordu. Görünüşe göre burayla ilgili anlatılan her şey doğruydu.</p>

  <p class="calibre1 sgc-4">Derken, dört gün önce, Et Çeyreği, Khandi’nin altıncı gününde, Sevgililer, Zarganadenizi ve dost ilçelerde bir dizi genel toplantı düzenlemişti.</p>

  <p class="calibre1 sgc-4">“Sevgili, müthiş bir konuşmacı,” dedi Carrianne. “Kitapkent’te dinledim onu. ‘Buraya geldiğimde bir hiçtim,’ dedi, ‘ve kendimi oluşturmaya başladım, sonra Sevgilim buna son verdi, beni ve kendisini ve <span class="font6">bu şehri oluşturdu,’</span> sesi titriyordu. ‘Armada'ya <span class="font6">güç</span> getirmedik mi?’ Halk bundan çok hoşlandı. Çünkü biliyorsun, bunu yaptı. Son yıllar çok bereketli oldu, hasatlar ve yağmalar iyi gitti. Bir de <span class="font6">Sorghum</span> var -sen bunun için burada değildin, değil mi? Onu aldıklarında burada değildin.” Carrianne gülümsedi ve bu olayı ne kadar önemsediğini gösterir biçimde kafasını salladı.</p>

  <p class="calibre1 sgc-4">“KurakŞelaleye bağlı olduğunu sanıyordum,”dedi Bellis. Carrianne hemen başıyla onayladı.</p>

  <p class="calibre1 sgc-4">“Evet, öyleyim ama dediğim şey... Belki de Brucolac... onların planları konusunda yanılıyor. Yani... her şey yerli yerine çok güzel oturuyor.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir güç kaynağı var, demişti Sevgili, kalabalıklara ve bu kaynak dünyanın öbür ucunda. Ürkünç bir yer, içinden çıkan büyük güç dalgalarının gerçeğe vurduğu bir yarık. Armada’da bir kişinin elinde kanıt var, dedi ve o bu gücün nasıl kullanılacağını biliyor. Ancak uzun yıllardır buraya erişilemedi.</p>

  <p class="calibre1 sgc-4">Şimdi bir yaratığımız var, demişti Sevgili onlara: Büyüleyici bir şey, Bas-Lag’e girip çıkan bir hayvan. Armada bu hayvanı yakalayabilecek uzmanları toplamıştı.</p>

  <p class="calibre1 sgc-4">Beni yapan kadın, diye gürlemiş ve yanındaki Sevgiliyi göstermişti, ikinci durumu gerçekleştirmenin birinciyi çözmekten geçtiğini fark etti.</p>

  <p class="calibre1 sgc-4">Gizli Okyanus'un uzak bir köşesinde (demişti Sevgili) bu gücün kaynağı var. Ama hiçbir gemi Gizli Okyanusu geçmedi diyorlar. Arkadaşlar... (kollarını, Carrianne’in Bellis'e gösterdiği gibi zafer kazanmışçasına açmıştı) Deniz şeytanı bir gemi değil.</p>

  <p class="calibre1 sgc-4">Böylece, Bellis’in anladığına göre, Sevgili, o ve eşinin şehirden yıllardır gizledikleri gerçeği, çoktan uygulamaya koydukları ve Tintinnabulum’u işe almalarının, <span class="font6">Sorghum</span> u ele geçirip anofel adasına gitmelerinin ve deniz şeytanını çıkarmalarının birer parçası olduğu planlarını açığa vurmuştu. Bu planların gerçek olduğunu kabul etmişti ve bunu da öyle ustalıkla yapmıştı ki söylediği yalanlar ve sakladığı gerçekler için taşlanmamış, tam tersine büyük bir tezahüratla alkışlanmıştı.</p>

  <p class="calibre1 sgc-4"><span class="font6">Gizli Okyanus'u geçebiliriz,</span> diye haykırmıştı bu tezahüratlara karşı. <span class="font6">Yara'yı kullanabiliriz.</span></p>

  <p class="calibre1 sgc-4">“Biz de o zaman adını öğrendik,” dedi Carrianne.</p>

  <p class="calibre1 sgc-4">“Ama çok belirsiz bir durum,” dedi Bellis ve Carriane başını sallayarak ona katıldığını gösterdi.</p>

  <p class="calibre1 sgc-4">“Tabii.”</p>

  <p class="calibre1 sgc-4">“Gemiler, filo...” Carrianne yine başını salladı.</p>

  <p class="calibre1 sgc-4">“Bazıları zaten şehre bağlı. Diğerlerinin bizi izleyememesi sorun yaratmıyor. Gemilerimiz aylarca tek başlarına kalmaya alışkın ve her zaman evin yolunu buluyorlar. Şimdi bizi izleyenler ne olduğunu biliyor, uzakta olanlar ise, eh, bu daha önce olmamış bir şey değil. Şehrin kendi başına çekip gittiği zamanlar hep oldu. Gizli Okyanus’ta kaybolacak değiliz, Bellis, burada kalmaya gelmedik... Yara'yı bulacağız ve sonra da ayrılacağız.”</p>

  <p class="calibre1 sgc-4">“Peki ama burası nasıl bir yer?” dedi Bellis zayıf bir sesle. “Burada ne var, ne tür güçler, ne tür yaratıklar, ne tür düşmanlar var, bilenimiz yok.”</p>

  <p class="calibre1 sgc-4">Carrianne kaşlarını çatıp başını iki yana salladı. “Hepsi doğru,” dedi. “Anlıyorum.” Omuz silkti. “Sen bu düşünceye karşısın. Tamam. Bu konuda yalnız da değilsin. İki gün sonra buradan itiraz edenleri taşıyan bir tekne ayrılacak ve şehrin dönüşünü bekleyecek. Ama...” Sesi zayıfladı. Bellis’in şehrin dışına çıkmasına izin verilenlerin arasında olmadığını ikisi de çok iyi biliyordu. “Çoğumuz,” diye devam etti Carrianne, “bunu yapmaya değdiğine inanıyor.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Herkes değil tabii,” diye, biraz bekledikten sonra sessizce ekledi. “Brucolac’e güvenirim ve eminim planlara karşı çıkmasının nedenleri var. Ama yanılıyor. Heyecanlanıyorum, Bellis,” dedi. “Neden denemeyelim? Bu... tarihimizdeki en güzel an, en heyecanlı zaman olabilir. Denememiz şart.”</p>

  <p class="calibre1 sgc-4">Bellis önce ne olduğunu anlamadığı bir şey hissetti. Bir sıkıntı ya da üzüntü ya da kötümserlik değil, umutsuzluktu hissettiği. Bütün planların, seçeneklerin yok olmasıydı.</p>

  <p class="calibre1 sgc-4"><span class="font6">Kaybettim,</span> diye düşünüyordu, abartmadan ve öfkelenmeden.</p>

  <p class="calibre1 sgc-4">Carrianne beyni yıkanmış bir budala, düşünmeyen ve etkili konuşmalarla susturulmuş biri değildi. Tartışmaları -hiç kuşkusuz eksik ve taraflı olsalar da- dinlemişti. Bu girişimin uzun zamandır planlandığını, bu süre içinde kendisinin ve etrafındakilerin kandırılmış olduğunu anlamış olmalıydı.</p>

  <p class="calibre1 sgc-4">Ama yine de, bunu gördüğü halde, Sevgililer’in planının iyi bir plan olduğuna karar vermişti. Uygulamaya değeceğine.</p>

  <p class="calibre1 sgc-4"><span class="font6">Ne sinsi bir oyun,</span> diye Sevgililer’i düşündü. <span class="font6">Tam bel altından vuruş. Bunu sezemedim.</span></p>

  <p class="calibre1 sgc-4"><span class="font6">Yalanlar, planlar, düzenler, rüşvet, şiddet, yozlaşma, ben bunları bekliyordum,</span> diye düşündü. <span class="font6">Ama konuyu tartışmaya açıp kazanacağını hiç düşünmemiştim.</span></p>

  <p class="calibre1 sgc-4">Fench’in başlamadan biten el ilanları düşüncesi aklına geldi ve donuk bir kahkahayla omuzlarını silkti. <span class="font6">Gerçek!</span> diye gözünün önüne getirdi. <span class="font6">Zarganadenizi Armada’yı YARA’ya götürüyor.</span></p>

  <p class="calibre1 sgc-4"><span class="font6">Gerçek.</span></p>

  <p class="calibre1 sgc-4"><span class="font6">Siz kazandınız,</span> diye düşündü ve umudunu yitirdiğini hissetti. <span class="font6">Ölene kadar buradayım. Burada yaşlanıp bu teknede tutuklu, huysuz bir kocakarı olacağım ve sırtımdaki yaraları kaşıyacağım (Tanrım, ne çirkin olacaklar), homurdanıp yakınacağım. Ya da kim bilir, Gizli Okyanustaki aptal ve korkunç bir kazada ölüp gideceğim, herkesle ve siz yöneticilerimle birlikte.</span></p>

  <p class="calibre1 sgc-4"><span class="font6">İki durumda da elinizdeyim, istesem de istemesem de. Siz kazandınız.</span></p>

  <p class="calibre1 sgc-4"><span class="font6">Beni yanınızda götürüyorsunuz. Beni Yara'ya götürüyorsunuz.</span></p>

  <div class="calibre7 sgc-1"></div>
</body>
</html>
