<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1 calibre7 sgc-1">
    <h2 class="calibre7 sgc-2">39</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4"><span class="font6">Sürüklenip duruyoruz, Kabaran Okyanusun kuzey sınırının yakınındayız ve ancak üç dört kilometre kadar batıda, kuzeybatıda, Kurnazlık Denizi var. Kıyısının girinti çıkıntılarına yerleşmiş, haritalarda olmayan bir kıtanın sahilinde ise Nova Esperium.</span></p>

  <p class="calibre1 sgc-4"><span class="font6">Resimlerini gördüğüm küçük, aydınlık, parıltılı şehir orası mı? Kulelerinin, tahıl ambarlarının, etrafını çeviren ormanların ve o bölgeye özgü hayvanların heliotiplerini gördüm: Hepsi bir araya gelip poz vermiş, sepya renkte ve elle boyanmış. Nova Esperium’da herkese yeni bir şans veriliyor. Tekraryapımlar, hizmetkârlar ve işçiler bile özgürlüklerini kazanabilir.</span></p>

  <p class="calibre1 sgc-4"><span class="font6">(Doğru olduğundan değil)</span></p>

  <p class="calibre1 sgc-4"><span class="font6">O resimlerde görebildiğim dağların yamaçlarında durup (uzakta solgun ve bulanıklardı), oradan yerleşim alanlarına baktığımı düşledim. Yerlilerin dilini öğreniyorum, harabelerde bulabileceğimiz eski kitap kalıntılarını ayıklıyorum.</span></p>

  <p class="calibre1 sgc-4"><span class="font6">Yeni Crobuzondan halice, Demir Körfez’in kıyısına olan mesafe on sekiz kilometre.</span></p>

  <p class="calibre1 sgc-4"><span class="font6">Düşlerimde kendimi, sürekli orada, şehrin ötesinde, karayla deniz arasında buluyorum.</span></p>

  <p class="calibre1 sgc-4"><span class="font6">Mevsimlerimi yitirdim. Sonbahar kışa döndüğünde ayrıldım ve zaman ile ilgili hissettiğim en son güçlü duygum da bu. O zamandan beri sıcaklık ve serinlik ve soğuk ve yine sıcaklık benim için hep karmakarışık, hastalıklı ve tesadüfi.</span></p>

  <p class="calibre1 sgc-4"><span class="font6">Belki Nova Esperium’da yine sonbahar.</span></p>

  <p class="calibre1 sgc-4"><span class="font6">Yeni Crobuzon’da ise bahar.</span></p>

  <p class="calibre1 sgc-4"><span class="font6">İşime yaramayacak bir bilgiye sahibim, kontrol edemediğim bir yolculuktayım, paylaşmadığım ya da anlamadığım amaçlarım var ve terk ettiğim bir yuvayı, hiç gitmediğim bir yeri özlüyorum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Bu duvarların ardında kuşlar var, birbirlerine sesleniyorlar, kızgın ve aptal hepsi, rüzgârla savaşıyorlar, gözlerimi kapattığımda onları izliyormuş gibi yapabiliyorum, dünyanın herhangi bir yerindeki herhangi bir gemideymiş gibi davranabiliyorum.</span></p>

  <p class="calibre1 sgc-4"><span class="font6">Ama gözlerimi açtığımda (açmam gerekiyor) hâlâ buradayım, yine bu senato odasında, Tanner Sack’in yanında duruyorum, başım öne eğik ve zincirlenmiş bir haldeyim.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis ve Tanner’ın biraz önünde duran Uther Doul, şehrin yöneticilerine yaptığı konuşmayı tamamlıyordu: Sevgililer, Dynich, yeni İtevi Konseyi ve tüm diğerleri. Karanlık basmıştı. Brucolac da oradaydı. Savaştan zarar görmeyen tek lider oydu -diğerlerinin hepsinde yaralar ya da suratlarında savaştan etkilendikleri gösteren ifadeler... Yöneticiler Uther Doul’u dinledi ve bakışlarını mahkûmlara çevirdiler.</p>

  <p class="calibre1 sgc-4">Bellis onların kendisini izlemesine baktı ve gözlerindeki öfkeyi gördü. Tanner Sack başını kaldıramıyordu. Üzüntü ve utanç bütün bedenini sarmıştı.</p>

  <p class="calibre1 sgc-4">“Herkes katılıyor,” dedi Uther Doul. “Acele hareket etmeliyiz. Bize söylenen şeyin doğru olduğunu varsayabiliriz. Silas Fennec’i yakalamalıyız, hiç zaman yitirmeden. Peşinde olduğumuzu henüz anlamadıysa bile çok yakında anlayacaktır.”</p>

  <p class="calibre1 sgc-4">“Peki ama bu işi nasıl yaptı bu adam?” diye bağırdı Kral Friedrich. “Demek istediğim, bu lanet <span class="font6">paketi,</span> bu lanet mesajı anladım....” Gözlerinden öfke kıvılcımları saçarak Bellis ve Tanner’a baktı. “Ama Fennec bir mıknatıs taşını nasıl ele geçirdi? Pusula fabrikasından söz ediyoruz, Tanrı aşkına... Benim hâzinemden daha sıkı korunuyor. O adam içeri nasıl girdi?”</p>

  <p class="calibre1 sgc-4">“Bunu henüz bilmiyoruz,” dedi Uther Doul, “ve kendisine ilk soracağımız şeylerden biri de bu. Olayı olabildiğince gizli tutmalıyız. Simon Fench... Fennec’in... destekleyicileri olduğunu düşünürsek...” Doul devam etti. Sevgililer birbirlerine bakmıyordu. “Vatandaşların hiçbirini... kızdırmayı göze alamayız. Şimdi harekete geçmemiz gerekiyor. Nereden başlayacağımızı bilen var mı?”</p>

  <p class="calibre1 sgc-4">Dynich öksürdü ve elini kaldırdı. “Bazı dedikodular duydum,” diye konuşmaya başladı, çekinerek. “Fench’in işlerini bazı meyhanelerden yürüttüğü söyleniyor...”</p>

  <p class="calibre1 sgc-4">“Kral, konuşmama izin ver,” diye lafa girdi Brucolac, hırıltılı sesiyle. Herkes şaşkınlıkla ona baktı. Vampir alışılmadık biçimde tedirgin görünüyordu. İçini çekti ve titrek dilini dışarı sarkıttı, sonra devam etti.</p>

  <p class="calibre1 sgc-4">“Kurak Şelale ilçesiyle, Zarganadenizi’nin yöneticileri arasında bazı konularda şiddetli bir görüş ayrılığı olduğu biliniyor, deniz şeytanının çağırılması bunlardan biri, diğeri ise şehrin gittiği yer -hâlâ da bilmiyoruz,” diye ekledi, gözlerinde beliren bir anlık öfkeyle. “Ancak,” sarımsı gözleriyle meydan okur gibi odayı taradı, “umarım Brucolac’ın ya da adamlarından herhangi birinin şehre mutlak bağlılığını sorgulamaya kalkan olmaz. Geçen savaşta Armada için savaşamamak bizim için büyük bir üzüntü oldu.</p>

  <p class="calibre1 sgc-4">“Vatandaşlarımın,” diye devam etti çabucak, “katıldığını biliyorum. Bizden de ölenler oldu -ben ve adamlarım olmasa da. Size borçlu olduğumuzu biliyoruz.</p>

  <p class="calibre1 sgc-4">“Silas Fennec’in nerede olduğunu biliyorum.”</p>

  <p class="calibre1 sgc-4">Herkes bir ağızdan, şaşkınlıkla iç çekti.</p>

  <p class="calibre1 sgc-4">“Nereden biliyorsun?” diye sordu Sevgili. <span class="font6">“Ne kadar süredir</span> biliyorsun?</p>

  <p class="calibre1 sgc-4">“Çok değil,” dedi Brucolac. Sevgiliyle göz göze geldi ama gururlu görünmüyordu. <span class="font6">“Simon Fench’in</span> nerede kaldığını ve çalışmalarını nerede bastırdığını öğrendik. Ama siz de biliyorsunuz...” dedi birden telaşlanarak. “Ama siz de <span class="font6">biliyorsunuz,</span> planlarından kimsenin haberi yoktu. Yoksa buna izin vermezdik.”</p>

  <p class="calibre1 sgc-4">Söylemek istediği açıktı. Şehrin tümü değil de, sadece Zarganadenizi mağdur olduğu sürece, Simon Fench’in düşüncelerini yaymasına, muhalif yazılarını basmasına ve zarar verici söylentiler çıkarmasına izin vermişti. Fennec’in çağırdığı Crobuzon filosundan haberi yoktu. Tanner ve Bellis gibi, o da kendisini olayın içinde bulmuştu.</p>

  <p class="calibre1 sgc-4">Bellis izliyor, Sevgililer’in gösterişli hiddetiyle içinden alay ediyordu. <span class="font6">Sanki sizler, hiç böyle bir şey, ya da daha fazlasını yapmadınız,</span> diye düşünüyordu. <span class="font6">Sanki siz alçaklar, hepinizin, birbirine karşı tutumu bundan farklıymış gibi.</span></p>

  <p class="calibre1 sgc-4">“Durumun,” diye tısladı Brucolac, “nasıl göründüğünün farkındayım. Hepiniz kadar ben de bu pisliğin ele geçirilmesini istiyorum. Bu yüzden, onu yakalamak bir görev olduğu kadar, bir zevk de.”</p>

  <p class="calibre1 sgc-4">“Onu <span class="font6">sen</span> yakalamayacaksın,” dedi Uther Doul. “Ben -benim adamlarım ve ben yakalayacağız.”</p>

  <p class="calibre1 sgc-4">Brucolac sarımsı gözlerini Doul’a çevirdi. “Benim belli üstünlüklerim var,” dedi yavaşça. “Bu görev benim için önemli.”</p>

  <p class="calibre1 sgc-4">“Böyle yaparak günah çıkaramazsın, Ölüadam,” dedi Doul, buz gibi bir sesle. “Hiç engellemeden oyunlarını oynamasına izin verdin, ama sonuca bak. Şimdi bize nerede olduğunu söyle, senin işin de burada bitsin.”</p>

  <p class="calibre1 sgc-4">Birkaç saniye süren bir sessizlik oldu.</p>

  <p class="calibre1 sgc-4">“Nerede o?” diye bağırdı Sevgili birdenbire. “Nerede saklanıyor?”</p>

  <p class="calibre1 sgc-4">“Peşine benim adamlarımın düşmesi için bir neden daha,” diye yanıtladı Brucolac. “Birliklerinizin çoğunun gitmek istemeyeceği bir yerde. Silas Fennec perili bölgede.”</p>

  <p class="calibre1 sgc-4">Doul hiç de ürkmüş görünmüyordu. Dik dik vampire baktı. “Sen yakalamayacaksın,” dedi yine. “Ben <span class="font6">korkmuyorum.”</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis konuşulanları utanarak ve Fennec’e karşı giderek artan bir nefretle dinliyordu. <span class="font6">Seni lanet olası,</span> diye geçiriyordu içinden, kötücül bir memnuniyetle. <span class="font6">Görelim bakalım kendini nasıl kurtaracaksın.</span></p>

  <p class="calibre1 sgc-4">Fennec, onun buradan kurtulması için, hâlâ en büyük umudu olsa da, bu lanet olasıca domuzun ona yalan söylemesine, onu kullanmasına izin veremezdi. Neye mal olursa olsun, bunların bedelini ödeyecekti. Şansını Armada’da ya da Yara’da denemeyi bile düşünebilirdi.</p>

  <p class="calibre1 sgc-4"><span class="font6">Bana söylemeliydin, Silas,</span> diye düşündü, öfkeden deli gibi soluyordu. <span class="font6">Ben de gitmek istedim, istiyorum. Bana doğruyu söyleseydin, açık olsaydın, dürüst olsaydın, beni kullanmasaydın, sana yardım edebilirdim,</span> diye düşündü. <span class="font6">Bunu birlikte yapabilirdik.</span></p>

  <p class="calibre1 sgc-4">Ama bunun doğru olmadığını biliyordu.</p>

  <p class="calibre1 sgc-4">Oradan ayrılmak için yanıp tutuşuyor olsa bile, planları bilseydi ona yardım etmezdi. Bu işin bir parçası olmazdı.</p>

  <p class="calibre1 sgc-4">Kendinden tiksindiren, korkunç bir duyguyla, Silas’ın onu iyi tanımış olduğunu fark etti. Adamın işi, kime ne söyleyebileceğini, etrafındakilerin ne kadar ileri gidebileceklerini bilmek ve duruma göre onlara yalan söylemekti. Her bir piyonuna ne söyleyeceğini iyi tartması gerekiyordu.</p>

  <p class="calibre1 sgc-4">Kendisi hakkında yanılmamıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner ile birlikte anlattıklarında, Uther Doul’un öfkeden deliye dönmesini anımsadı.</p>

  <p class="calibre1 sgc-4">Anlatırlarken gözlerini onlara dikmiş, açıklamalarını dinledikçe de yüzü donuklaşmış, daha da soğuk bir ifadeye bürünmüş, gözlerinin içi kararmıştı. Telaşlanan Bellis ve Tanner, ona sırayla, kendilerinin bir şey bilmediğini, ikisinin de kullanıldığını söylemeye çalışmışlardı.</p>

  <p class="calibre1 sgc-4">Tanner geveleyip dururken, Doul tepkisizce adamın lafını bitirmesini beklemiş, sessizliğiyle onu cezalandırarak hiçbir şey söylememişti. Ama sonra Bellis’e dönmüş ve onun açıklamalarını tamamlamasını beklemişti. Adamın karşısında, Bellis’in bütün cesareti kaybolmuştu -ona Silas Fennec’i, <span class="font6">Simon Fench'ı</span> tanıdığım söylediğinde hiçbir tepki vermemiş, hatta şaşırmış bile görünmemişti. Sakince durmuş, daha fazla bilgi beklemişti. Ama ona ne yaptığını, Fennec’in paketinin kuryeliğini yaptığını söyleyince, Doul birden öfkeyle patlamıştı.</p>

  <p class="calibre1 sgc-4"><span class="font6">“Hayır,"</span> diye bağırmıştı. <span class="font6">“Ne yaptı?”</span></p>

  <p class="calibre1 sgc-4">Bellis sonra bir şeyler mırıldanarak, utançtan yerin dibine girerek kekeleyip hiçbir şey bilmediğini, bunları asla hayal edemeyeceğini, <span class="font6">bilmesine</span> olanak olmadığını öne sürünce adam, yüzünde daha önce hiç görmediği çok sert bir ifadeyle ve içine kadar işleyen soğuk bir nefret ve acımasızlıkla, gözlerini ona dikmişti.</p>

  <p class="calibre1 sgc-4">“Emin misin?” diye sormuştu tiksintiyle. “Öyle mi? Hiçbir fikrin yok muydu? Hiç mi?”</p>

  <p class="calibre1 sgc-4">Adam, Bellis’in kafasına bir kurt sokmuştu, pişmanlık ve üzüntü içindeki bedenini acımasızca kemirip duruyordu.</p>

  <p class="calibre1 sgc-4"><span class="font6">Biliyor muydum? Hiç kuşkulandım mı?</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yöneticileri, Armada'nın perili bölgesinin coğrafyasını, gulyabanilerini ve hortlaklarını, tuzaklarını nasıl kuracaklarını tartışıyorlardı.</p>

  <p class="calibre1 sgc-4">Bellis hepsini susturacak kadar yüksek bir sesle konuştu. “Senato,” dedi. Herkes konuşmayı kesti.</p>

  <p class="calibre1 sgc-4">Doul kesinlikle affetmeyen gözlerini kaldırıp ona baktı. Bellis korkmuyordu.</p>

  <p class="calibre1 sgc-4">“Bilinmesi gereken bir şey daha var,” dedi. “Yeni Crobuzon’un bilmem kaç bin kilometrelik yoldan, <span class="font6">sevdikleri</span> için geldiğini sanmıyorum. Bırakın bir adamlarını geri götürmeyi, <span class="font6">Sorghum</span> için bile bu kadar gemiyi tehlikeye atmaz, bu kadar çaba göstermezlerdi.</p>

  <p class="calibre1 sgc-4">“Silas Fennec’te istedikleri bir şey var. Ne olduğunu bilmiyorum... Yemin ederim bilsem söylerdim. Bana söylediği bir şeyin doğru olduğuna... Yüksek Cromlech’de ve daha yakın bir zamanda Gengris’de bulunduğuna inanıyorum. Defterlerini gördüm ve buna inanıyorum.</p>

  <p class="calibre1 sgc-4">“Su iblislerinin onu aradıklarını söyledi bana. Belki bu da doğru. Kim bilir, belki de onlardan yürüttüğü bir şey yüzünden: Onda olduğunu öğrendiğinde, Yeni Crobuzon’un dünyayı katedip gelmeyi göze aldığı bir şey. Belki bu yüzden geldiler.</p>

  <p class="calibre1 sgc-4">“Yapılamayacak şeyleri yaptığına, bir şeyler çaldığına, girilemeyecek yerlere girdiğine hepiniz katılıyorsunuz. Pekâlâ, Silas Fennec’in elinde her ne varsa, ne çaldıysa, Crobuzonluların almaya geldiği o şey neyse, belki de bütün bunların arkasında o var. Sanırım demek istediğim... Onu bulduğunuzda bir şey kullanıyor olabilir... Dikkatli olun.”</p>

  <p class="calibre1 sgc-4">Konuşması bittikten sonra, uzun, kesintisiz bir sessizlik oldu.</p>

  <p class="calibre1 sgc-4">“Haklı,” dedi birisi.</p>

  <p class="calibre1 sgc-4">“Peki ya kendisi?” dedi İtevi Konseyinden hırçın bir genç. “Onlara inanıyor musunuz... inanıyor <span class="font6">muyuz? Hiçbir şey</span> bilmediklerine? Yalnızca kendi şehirlerini kurtarmaya çalıştıklarına?”</p>

  <p class="calibre1 sgc-4"><span class="font6">“Burası</span> benim şehrim,” diye bağırdı Tanner Sack birdenbire, herkes şaşkınlıktan ne diyeceğini bilemedi.</p>

  <p class="calibre1 sgc-4">Uther Doul, kafası hafifçe arkaya kaykılmış, Tanner’a baktı.</p>

  <p class="calibre1 sgc-4">“Onlarla daha sonra ilgileniriz,” dedi. “Şimdilik hapsedilecekler, Silas Fennec’i bulana kadar. Sonra onu sorgulayıp ne yapacağımıza karar veririz.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner ve Bellis’i hücrelerine Uther Doul götürdü.</p>

  <p class="calibre1 sgc-4">Onları toplantı odasından alıp <span class="font6">Muhteşem Doğu'nun</span> etrafını dolaşan bir sürü tünelden geçirdi. Siyah ahşapla kaplı koridorlar boyunca yürüyüp Yeni Crobuzonlu gemicilerin çok eski heliotiplerinin yanından geçtiler. Gaz lambalarının aydınlattığı alt kata indiler. Sonunda durdukları yerde, yerine oturan metallerin ve çalışan makinelerin tuhaf sesleri duyuluyordu.</p>

  <p class="calibre1 sgc-4">Doul, Tanner’ı bir kapıdan (<span class="font6">yavaşça</span>) içeriye itti ve Bellis’in gözüne bir kamara ilişti. İçeride pek fazla eşya yoktu: bir yatak, bir masa ve sandalye, bir pencere. Doul dönüp Bellis’in önüne geçti ve yürümeye devam etti. Arkasından geleceğini düşünmekte haklıydı: Bu durumda, kendi hücresine doğru giderken bile.</p>

  <p class="calibre1 sgc-4">Hücrede, pencerenin arkasındaki karanlık, bulutlu bir gecenin karanlığı değildi. Su seviyesinin altındaydılar ve lomboz, karanlık denize bakıyordu. Döndü ve kapıyı tutarak, Doul’un kapatmasını engelledi.</p>

  <p class="calibre1 sgc-4">“Doul,” dedi. Yüzüne bakıp, bir yumuşama ya da arkadaşlık ya da etkilenme ya da affediş ifadesi aradı ama hiçbiri yoktu.</p>

  <p class="calibre1 sgc-4">Doul bekliyordu.</p>

  <p class="calibre1 sgc-4">“Bir şey var,” dedi Bellis ve çekinmeden adamın gözlerine baktı. “Tanner Sack... burada en büyük kurban. Armada'yı tehlikeye atacak hiçbir şey yapmaz. Perişan bir durumda, yıkıldı. Eğer birini cezalandıracaksan...” Titreyerek soluk aldı. “Demek istediğim, adaletli olmak istiyorsan... hiç olmazsa <span class="font6">onu</span> cezalandırma. Başka neye karar verirsen ver. Tanner en sadık Armadalı, gördüğüm en sadık Zarganadenizli kişi.”</p>

  <p class="calibre1 sgc-4">Uther Doul uzun bir süre Bellis'e baktı. Başını, sanki bir şeyi merak ediyormuş gibi, hafifçe bir yana eğdi.</p>

  <p class="calibre1 sgc-4">“Tanrım, Bayan Coldwine,” dedi sonunda sakin bir sesle: Yumuşak ve her zamankinden daha güzel. “Aman Tanrım. Nasıl bir cesaret, nasıl bir özveri gösterisi. En çok kendini suçlamak, fedakârca başkası için merhamet dilenmek. Eğer nedenlerin ve çıkarların olduğundan, şehrimi bile bile ve küçümseyerek ya da umursamadan savaşa soktuğundan kuşkulanmış, yaptıkların için seni şiddetle cezalandırmayı planlıyor olsaydım, sanırım şimdi, bu... apaçık... özverili... davranışın karşısında, tekrar düşünmek zorunda kalacaktım.”</p>

  <p class="calibre1 sgc-4">Adam konuşmaya başladığında Bellis sertçe başını kaldırmıştı ama konuşma devam ettikçe gözleri kocaman açıldı. Adamın alaycı sesi buz gibiydi.</p>

  <p class="calibre1 sgc-4">Bellis, Doul’un karşısında çırılçıplak kalmış gibiydi, canı çok sıkıldı. Utanç içindeydi ve yine yalnızdı.</p>

  <p class="calibre1 sgc-4">“Hah,” diye soludu. Konuşamadı.</p>

  <p class="calibre1 sgc-4">Uther Doul anahtarı çevirip onu tek başına bıraktığında, Bellis’in, penceresinden sızan zayıf ışığa aptalca üşüşen balıkları izlemekten başka yapacak bir şeyi yoktu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada'da sessizlik diye bir şey yoktu. En uzun gecenin en sakin kısmında, etrafta tek bir kişi dahi olmadığında bile, şehir seslerle dolu oluyordu.</p>

  <p class="calibre1 sgc-4">Rüzgâr ve deniz, hiç ara vermeden onunla oynuyordu. Şehir ölü dalgaların üzerine çıkıyor, sıkışıyor ve yayılıyor, sonra yine daralıyordu. Halatlar fısıldaşıyor, direkler ve bacalar huzursuzca kıpırdaşıyorlardı. Tekneler, saatlerce birbirine vuruyordu, kemikler gibi, boş bir evin kapısını, aptalca bir sabırla çalan birisi gibi.</p>

  <p class="calibre1 sgc-4">Büyülü boş bölge gerçek bir sessizliğe bürünmüştü. Suyun vuruşu, şapırtıları ve çırpıntısı boşluktan geliyor gibiydi. Ancak burada duyanları ürküten ve onları uzak tutan daha başka, daha garip sesler vardı.</p>

  <p class="calibre1 sgc-4">Bir çıra yığınının yıkılışını andıran yavaş bir çıtırtı, tahtayı delen mekanik bir şeyin ritmik vuruşu. Akortsuz bir flütün hafif ıslığı.</p>

  <p class="calibre1 sgc-4">Perili bölge tuhaf seslerin arasında uzanıyor, çürüyor ve yıllar içinde suyla kabarıyor, uzun süreli çöküşü devam ediyordu. Üç kubbeli teknelerinde ne saklandığını bilen yoktu.</p>

  <p class="calibre1 sgc-4"><span class="font6">Bilgiyığını,</span> perili bölgenin en büyük teknesiydi. Yüz yirmi metreden daha uzun, koyu sarı tahtadan oyulmuş, bir zamanlar boyandığı çarpıcı renkleri, yılların ve tuzlu suyun etkisiyle yok olmuş, çok eski bir gemiydi. Üzerinde hâlâ beş serenin kalıntıları, bir sürü vinç, halat ve gönder duruyordu. Gereçler ve direkler güverteyi çaprazlamasına keser gibi yayılmıştı. Biçimleri gitgide kayboluyor, çürüyor ve kurtlara yem oluyorlardı.</p>

  <p class="calibre1 sgc-4">Neredeyse gece yarısı olmuştu. Kurak Şelale ve Sen-Ve-Senin ilçesinden sesler gelmekteydi: İçenler ve bununla birlikte her şey; savaşın yarattığı inşaat alanlarında süregelen mekanik gürültüler. İlçeleri Perili Mahalleye bağlayan, eski ve kimsenin kullanmadığı köprüler vardı hâlâ. Kim bilir ne zaman yapılmışlar ve inatla yok olmaya direniyorlardı.</p>

  <p class="calibre1 sgc-4">Sen-Ve-Senin’in kenarındaki küçük bir mavnadan çıkan bir adam, suyu sessizce geçip ötedeki harabe teknelere doğru ilerledi. Çürüyen gemilerin arasından korkusuzca geçti: Yakıcı soğuk ve bir o kadar da küf ve pas. Yalnızca yıldızların ışığı vardı ama o yolu biliyordu.</p>

  <p class="calibre1 sgc-4">Bir trol gemisinin baş tarafında dev vinçler ikiye ayrılmış, sanki katledilmişler gibi içleri ortaya saçılmıştı. Adam bu yağlı kıyımın arasından geçerek <span class="font6">Bilgiyığını'na çıktı. Geriye doğru uzanan güvertesini gördü, birazcık yana yatmıştı.</span></p>

  <p class="calibre1 sgc-4"><span class="font6">(Gemiyi, çok zaman önce takılan ve suya sarkıtılıp deniz şeytanını tutan dev bir zincir çekiyordu).</span></p>

  <p class="calibre1 sgc-4"><span class="font6">Adam perili teknenin karanlığına daldı. Sessiz davranmıyordu. Duyulursa, onu hayalet sanacaklarını biliyordu.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Yarı aydınlık yolu büyü ya da fosforlu küfün belirlediği koridorlardan geçti.</span></p>

  <p class="calibre1 sgc-4"><span class="font6">Yavaşladı ve etrafına bakındı, endişeyle yüzünü buruşturdu, parmaklarını elindeki heykele sıkıca sardı. Aşağı inen eski ve kaygan basamaklara vardığında durdu, boş elini tırabzana koydu. Soluğunu tuttu, başını yavaşça çevirip etrafına baktı, her karanlık noktayı iyice gözden geçirdi ve dinledi.</span></p>

  <p class="calibre1 sgc-4"><span class="font6">Bir fısıltı duydu.</span></p>

  <p class="calibre1 sgc-4"><span class="font6">Bu, adamın daha önce hiç duymadığı bir sesti, hayalet kaplı güvertelerde bile.</span></p>

  <p class="calibre1 sgc-4"><span class="font6">Döndü. Geçidin sonundaki kapkaranlık noktaya baktı, sanki bu bir irade savaşıymış, sanki gözlerini ayırmadan bakmaya çalışırsa, sonunda kazanacak ve karanlık, sakladığı şeyi ortaya çıkaracakmış gibi.</span></p>

  <p class="calibre1 sgc-4"><span class="font6">“Silas.”</span></p>

  <p class="calibre1 sgc-4"><span class="font6">Gölgenin içinden bir adam çıktı.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Silas Fennec hemen heykeli ağzına götürdü ve dilini iyice deliğe soktu. Elinde bir kılıçla ona doğru koşuyordu, aralarındaki mesafe azalıyordu.</span></p>

  <p class="calibre1 sgc-4"><span class="font6">Birden etrafta başkaları da belirdi. Tahtanın her köşesinden inanılmaz bir hızla ona doğru gelen kötü bakışlı figürler fırladı. Tabancaları ve diğer silahlarıyla üzerine atıldılar.</span></p>

  <p class="calibre1 sgc-4"><span class="font6"><span class="font6">“Onu canlı istiyorum!”</span> diye bağırırken Doul, Silas heykelin şehvetli dilinde bir titreme hissetti ve gücü onun içine doğru akmaya başladı.</span></p>

  <p class="calibre1 sgc-4">Bir saniye öncesinden göremeyeceği ya da adım atamayacağı boşluklara atladı. İlk Zarganadenizli adam aptal gibi altından geçerken, Fennec kıvrıldı. Ağzını açıp nefes almasıyla birlikte midesi kasıldı. Homurtulu bir öğürmeyle dışarıya, ağız dolusu bir yeşil-siyah zehir, ne tam anlamıyla ağdalı bir sıvı, ne de enerji denebilecek bir plazma kustu.</p>

  <p class="calibre1 sgc-4">Silas Fennec, izleme noktalarından hızlı adımlarla geçti; koridoru arkasında bırakarak teknenin yukarısına çıkarken, yüzüne tükürdüğü adam, cılız bir sesle çığlık atıyor, kendini tırmalıyor ve can çekişiyordu.</p>

  <p class="calibre1 sgc-4">Muhafızlar her yanı sarmıştı, kapılardan çıkıyor, giysilerine yapışıyorlardı. Kapalı boşluklardan fareler, kediler, köpekler ya da Tanrı bilir neler gibi fırlayarak ona uzanıyor ve bıçaklarını savuruyorlardı. Çeviktiler, becerileri ve cesaretleri yüzünden bu iş için seçilmişlerdi: Bir salgın hastalık, bir bela, bir saldırı, her tarafında ve onu içine alıyor, etrafını kapatıyor, peşini bırakmıyor.</p>

  <p class="calibre1 sgc-4"><span class="font6">Kahretsin, her tarafımdalar,</span> diye düşündü ve aç bir halde ağzını yine heykelciğe götürdü. Çevresinde, yolunun üzerinde düzlemler ve açılar bir belirip bir kayboluyordu ve Fennec kıvrak bir şekilde yıldırım gibi merdivenlerden yukarıya atıldı, boğulmakta olan birinin suyun yüzüne çıkışı gibi. Öfkeliydi.</p>

  <p class="calibre1 sgc-4">Zarganadenizi adamları ona yetişerek, uzanabildikleri yerlerinden yakaladılar. <span class="font6">Benimle baş edemezsiniz,</span> diye düşündü ve içinde kabaran gücü hissetti. <span class="font6">Kaçmaktan fazlasını yapabilirim.</span> Döndü ve hırladı, saldırganlarının üzerine tükürdü, püskürdü, kustu, içinde heykelin öpücüğüyle biriken ölümcül pıhtıyı boşalttı. Dilini içeri kıvırdı ve ardından etrafındaki suratları sümüksü fıskiyesiyle ıslattı.</p>

  <p class="calibre1 sgc-4">Tükürüğünün değdiği yerlerde, asitle yanmışçasına delikler açıldı ve muhafızlar bu beklenmedik ve korkunç acı karşısında çığlıklar atmaya başladı, gözleri, kemikleri ve etleri kıvrılıyor, vücutlarından ayrılıyor, çözünüyor, dağılıyor, akıl almaz şekilde parçalanıyorlardı. Silas, yere uzanmış bu yaralı ve haykırarak ağlayan adamların yanından geçerken onlara hiç acımadan baktı, yüzlerinin soyularak gerçeklikten çıktığını, kanayarak akışkan ve cızırdayan koyu bir hiçliğe evrildiğini, kafalarının ve göğüslerinin delinerek bir boşluğa dönüştüğünü gördü. Bir uzamsızlığa, bir kangren gibi yaralarının kenarlarından yayılan, böylece etlerini fark etmenin güçleştiği, belirsiz, önemsiz ve ansızın yok olan kör-sağır bir hiçliğe doğru kanıyorlardı.</p>

  <p class="calibre1 sgc-4">Saldırganları iki büklüm olmuştu ve henüz ağızları yok olmamışken bağırdılar.</p>

  <p class="calibre1 sgc-4">Fennec koşmaya devam etti, kalbi deli gibi atıyordu. Koşuyor, öpüyor ve karmaşık adımlarıyla boşlukları eğiyor, etrafında düzlemler açıyordu.</p>

  <p class="calibre1 sgc-4">Uther Doul onu öylesine amansızca ve inatla izliyordu ki, bildik alanda kalsa bile, Fennec’in kuyruğunun dibindeydi.</p>

  <p class="calibre1 sgc-4">Doul yılmıyordu.</p>

  <p class="calibre1 sgc-4">Fennec <span class="font6">Bilgiyığını'nın karanlık köşelerinden fırladı, karanlığa atıldı, bir an havada kaldı, heykelin mermer dişleri dilini kanatmıştı.</span></p>

  <p class="calibre1 sgc-4"><span class="font6"><span class="font6">Lanet olsun size,</span> dedi öfkeyle, bütün korkusu yok olmuştu. Dilini heykelin dibine kadar soktu, gücün ışıltısını hissetti, karanlık bir yıldız gibi parladığını hissetti. Fırıl fırıl dönerek eski bir halatın kenarından geçti, tellerin gölgelerini izleyerek yukarı doğru tırmandı, etrafındaki gerçekliği eğdi, itekledi ve yarattığı kıvrım boyunca kayarak ilerledi -şimdi yukarıda ve harabe geminin üzerinde.</span></p>

  <p class="calibre1 sgc-4">Ambar kapağını açan suratsız bir muhafız birliği yukarıya çıkarak hızla güverteye yayıldı. Uther Doul onlarla birlikteydi ve dimdik Fennec’in gözlerine bakıyordu.</p>

  <p class="calibre1 sgc-4">“Fennec,” dedi ve kılıcını kaldırdı.</p>

  <p class="calibre1 sgc-4">Silas Fennec başını eğip ona baktı ve öfkeyle pis pis sırıttı ve bozuk tınlayan bir sesle, Doul’un kulağının dibine eğilip tehditkâr bir fısıltıyla yanıt verdi. “Uther Doul.”</p>

  <p class="calibre1 sgc-4">Fennec güvertenin beş metre yukarısında duruyordu, her yeri baş döndüren bir eter kokusu sarmıştı. Gerçek, etrafında dalgalar halinde kıpırdaşıyordu. Hiçbir şeyi seçemiyor, bir halden başka bir hale bürünüyordu. Hareketleri ağır ve saldırgan bir deniz hayvanını andırıyor, bir görünüp bir kayboluyordu. Ağzından ve yırtılmış dilinden kanlar sızıyordu. Havada bir mızrak gibi döndü, heykelinden aldığı öpücüğün verdiği güçle orada asılı kaldı ve gözlerini altındaki adamlara dikti.</p>

  <p class="calibre1 sgc-4">Silahlarını kaldırdılar. Fennec titrek bir ışıkla parıldadı ve mermiler onun bulunmuş olduğu noktadan -koruyucu bir hava içerisinden- geçtiler ve vızıldayarak kayboldular. Fennec ağzını açtı ve o yakıcı tükürük-kusmuk, yuvasından fırlayan bir şarapnel gibi dışarı fışkırdı.</p>

  <p class="calibre1 sgc-4">Güvertenin karşısına, saldırganlarının suratlarına saçıldı ve çığlıklar birbirine karıştı. Adamlar korkuyla kaçıştılar.</p>

  <p class="calibre1 sgc-4">Fennec gözlerini Doul’a dikmişti.</p>

  <p class="calibre1 sgc-4">Doul, tükürük sağanağından son anda kendini yana atarak ucu ucuna kurtuldu, yüzü gergin, hâlâ Fennec’e bakıyordu. Fennec’te bir kıpırdanma oldu, biraz daha aşağıya inmiş, güvertenin üzerinde sevinçle mırıldanarak bir gölge gibi dolaşıyor, yakıcı salyasından izler bırakıyordu. Yanına kim yaklaşırsa tükürüyor, herkes geri kaçıyor ya da ölüyordu. Uther Doul’u izledi.</p>

  <p class="calibre1 sgc-4"><span class="font6">“Yakala beni, hadi</span>” diye fısıldadı Fennec, sarhoş bir kabadayı edasıyla. Boğazı bu gizemli tükürükten tahriş olmuştu ama her şeyi yapabileceğini, evrende bir delik açabileceğini hissediyordu. Kabına sığamadığını hissediyordu. Doul bu gücün, bu tehlikeli manzaranın karşısında sıçrayarak geri çekildi, öfkeyle kıpırdanıp, hâlâ kulağının dibinde duyduğu Fennec’in sesine karşılık dişlerini gıcırdatıyordu. <span class="font6">“Hadi...”</span></p>

  <p class="calibre1 sgc-4">Derken tam arkasında, ışıktan, karanlıktan ve tahtaların ağırlığının içinden, etrafında küçük yumruklar halinde vurup duran suyun içinden geçerek gelen bir ses duydu Fennec.</p>

  <p class="calibre1 sgc-4"><span class="font6">“Siiiiiilassssss."</span></p>

  <p class="calibre1 sgc-4">Dev bir yılan gibi.</p>

  <p class="calibre1 sgc-4">Kalbi sıkışan Fennec döndü ve korkutucu boşluğun içinden Brucolac’ı gördü; vahşi, kızgın ve nefret dolu, hepsinin karışımı. Koca dilini sarkıtarak karanlıktan fırladı. Ona doğru atıldı.</p>

  <p class="calibre1 sgc-4">Fennec ciyakladı ve heykelini öpmeye çalıştı ama Brucolac ona yetişti ve parmaklarını dümdüz uzatıp bir mızrak gibi boğazına indirdi.</p>

  <p class="calibre1 sgc-4">Darbe Fennec’i sırtüstü güverteye sermeye yetmişti, güç bela soluk alıyordu. Gözleri alev alev yanan Brucolac de yanındaydı. Yine de, Fennec heykeli yüzüne doğru çekmeye çalıştı ama Brucolac basit bir hareketle Fennec’in boş elini yakaladı ve onu hiç çaba sarf etmeden tuttu. Sonra ayağını kaldırdı (ve yine hızla, alay edercesine) ve Fennec’in sağ bileğine indirdi, onu acımasızca ezdi, güverteye bastırdı ve kırdı.</p>

  <p class="calibre1 sgc-4">Parmakları kasılırken, Fennec tiz ve aptal bir ciyaklamayla çığlık attı. Heykel tahtaların üzerinde yuvarlandı.</p>

  <p class="calibre1 sgc-4">Silas Fennec kıymıkların üzerinde uzanmış uluyor, ağzından, burnundan ve parçalanan bileğinden kan akıyordu. Acı ve dehşet içerisinde bağırıyor ve bacaklarını boş yere çırparak kaçmaya çalışıyordu. Vücudu tamamen acılar içinde, kırılmış ve zavallı bir haldeydi. Uther Doul ortaya çıktı, onun görüş alanına girdi.</p>

  <p class="calibre1 sgc-4">Debelenip durdukça, Fennec’in gömleği yırtılmış ve çıplak göğsü ortaya çıkmıştı.</p>

  <p class="calibre1 sgc-4">Üzeri alacalanmış ve yapışkandı, kirli yeşil ve beyaz lekelerle doluydu. Çürümeye yüz tutmuş etler gibi kırmızı bir görüntüsü vardı.Orada burada eğri büğrü çıkıntılar, kedi balığının bıyıklarına benzer uzantılar vardı, yüzgeç gibi.</p>

  <p class="calibre1 sgc-4">Doul ve Brucolac ondaki bu değişimi incelediler.</p>

  <p class="calibre1 sgc-4">“Şu haline bak...” diye mırıldandı Doul.</p>

  <p class="calibre1 sgc-4">“Bütün olay bu muydu yani?” dedi Brucolac tıslayarak, Doul’un eline aldığı heykele bakıyordu.</p>

  <p class="calibre1 sgc-4">Fennec salya sümük bağırmaya devam ediyordu. Taştan heykeli gizemli bir şekilde Uther Doul’a baktı, ona göz kırptı, açık olan gözü saydam ve donuktu. Donmuş taştan oyulmuş, bir yeşil-gri bir siyah renge bürünen, anlaşılmaz uzantılarıyla kendine sarıldı. Korkunç yuvarlak ağzını oynattı, Doul’a dişlerini gösterdi. Doul, heykelin arkasındaki deri kıvrımını parmağıyla kaldırdı.</p>

  <p class="calibre1 sgc-4">“Güç sağlayan bu şey,” dedi Brucolac, şoka girdikçe titremeye başlayan Fennec’e. “Kaç Armadalıyı öldürdü?”</p>

  <p class="calibre1 sgc-4">“Getirin onu,” diye seslendi Doul yaralı olmayan adamlarına. Adamlar öne çıktılar, Brucolac yerinden kıpırdamayınca huzursuzca durdular.</p>

  <p class="calibre1 sgc-4">Doul’un karşı çıkmasına rağmen işe karışmış ve belki de onun hayatını kurtarmıştı ama Doul herhangi bir pişmanlık ya da özür teşekkürünü ondan esirgiyordu. Vampir sonunda pes edip çekilene kadar, soğuk soğuk Brucolac’e bakmak dışında bir şey yapmadı.</p>

  <p class="calibre1 sgc-4">“O <span class="font6">bizim,”</span> diye fısıldadı Doul, bibloyu elinde kaldırarak.</p>

  <p class="calibre1 sgc-4">Güvertede tarifsiz acılar çekerek ölen muhafızlar vardı. Arkadaşları Fennec’i en ufak bir acıma göstermeden kaldırdılar, çığlıklarını duymazlıktan gelerek yaka paça taşıdılar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kurak Şelale ve Sen-Ve-Senin ilçelerinin dış kenarlarında yaşayanlar, perili bölgeden gelen sesleri duyduklarında tir tir titrediler ve kendilerini koruyacağına inandıkları kutsal işaretler yaptılar.</p>

  <p class="calibre1 sgc-4">“Daha önce duyduğum seslerin hiçbirine benzemiyor,” diye fısıldaştılar ya da buna benzer sözlerle gecenin içinden yükselen bu cılız çığlıkları konuştular. “Cin ya da gulyabani değil... Yeni bir şey bu. Orada işi olmayan bir şey.”</p>

  <p class="calibre1 sgc-4">Bir adam olduğunu anlayabiliyorlardı.</p>

  <div class="calibre7 sgc-1"></div>
</body>
</html>
