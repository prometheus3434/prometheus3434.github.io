<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-style: normal;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">45</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Gün doğduğunda, Brucolac çığlık atacak gücü buldu.</p>

  <p class="calibre1 sgc-4">Güneşte kavruluyordu. Gözlerini kapatmış, başını sallıyor, gözlerini ışıktan kaçırmaya çalışıyordu. Derisi, üzerine kimyasal bir madde dökülmüş gibi buruş buruş olmuştu. Ölü gibi solgun yüzü gün ışığında kızarmış, su toplamış ve iltihaplanmıştı.</p>

  <p class="calibre1 sgc-4">İki büklüm, kumsala atılmış bir balık gibi kıvranıp duruyordu. Gücü yavaş yavaş tükendi ve acıdan kesik kesik inlemeye başladı.</p>

  <p class="calibre1 sgc-4">Güneş, onun kadar güçlü birini hemen öldüremeyebilirdi; ama etkisiz bırakıyor ve en fenası da acımasızca canını yakıyordu. Şafak söktükten iki saat sonra, kaskatı kesilmiş onlarca ceset şişmeye başlamış ve şekillerini kaybetmişlerdi. Akşamüstü bunları bir araya toplayarak denize attılar.</p>

  <p class="calibre1 sgc-4">Karanlık, Brucolac’e bir merhem gibi geldi. Acıları çok yavaş da olsa azalmaya başladı, akıntı ve iltihapla yapışmış göz kapaklarını araladı. Bedeni iyileşmeye başlamıştı, ama güneşin verdiği hasar büyüktü ve neredeyse gece yarısına kadar konuşacak gücü kendinde bulamamıştı.</p>

  <p class="calibre1 sgc-4">Çatlak haykırışlarına kimse aldırmadı. Onunla ilgilenen yoktu; yemek vermiyorlardı. Kramp ve ağrıdan, kol ve bacakları kaskatı kesilmişti. Gece boyunca yardım ya da merhamet dilenip durdu, tehditler savurmayı denedi, ama zaman ağır ağır akıp giderken, doğuda karanlığın açılmaya başladığını görünce, sözcükleri umutsuz bir hayvanın iniltilerine dönüştü.</p>

  <p class="calibre1 sgc-4">Daha yeni iyileşmeye başlıyordu. Gün, bir işkence makinesinin çarkı gibi dönüp güneş acımasız parmaklarını uzatıp dokunduğunda, yaraları hâlâ tazeydi.</p>

  <p class="calibre1 sgc-4">Temizlik sessizce başladı. Tayfalar soğuyan <span class="font6">Yalpa'ya</span> girerek hasarı gözden geçirdi, ne kadarını kurtarabileceklerini hesapladılar.</p>

  <p class="calibre1 sgc-4">Odaların tamamı ve koridorlar ısıyla şekil değiştirmiş, kenarları eriyip akmıştı. Bir sürü ceset vardı: kimisi bozulmamış, kimisi tanımayacak halde.</p>

  <p class="calibre1 sgc-4">Zarganadenizi ve bitişik mahallelerdeki çatışmaların şiddeti, kırılan camlar, kurşun delikleri ve şehrin kanallarındaki kan izlerinden belli oluyordu. Bütün molozlar toplanıp süpürülmüş, parçalanıp eritilerek yeniden kullanılmak için dökümhanelere ve fabrikalara götürülmüştü.</p>

  <p class="calibre1 sgc-4">Zarganadenizi’nin sadık vatandaşları sokaklarda muhafızlık yapıyordu. Bask ve İtevi ilçeleri sakindi. Liderlerinin isyandan hiç haberleri olmamıştı ve olanlar karşısında şaşkına dönmüş, gelişmeleri izleyerek, dikkatle güçlerini hazır etmiş, Zarganadenizi’nin yenilmesine karşı güç birliği yapmaya hazır, beklemişlerdi. Ama vampirler yenilmişti. Liderleri de hiç ses çıkarmıyor, korkarak Sevgililerden uzak duruyorlardı.</p>

  <p class="calibre1 sgc-4">Shaddler’ın generali ölmüştü, onu rehin alan ve liderlerinin yakalandığını duyunca paniğe kapılan vampirler tarafından öldürülmüştü. Karşılığında vampirler de öldürülmüş, ama bu, yürekli-kabuklara çok pahalıya mal olmuştu. Tepe Konak’ın duvarları, yüreklikabukların kanlarının sıçradığı yerlerde, yol yol koyu kırmızı şekillerle kaplanmıştı.</p>

  <p class="calibre1 sgc-4">Brucolac’ın tam olarak kaç adamı olduğunu ve bunların kaçının öldürüldüğünü bilen yoktu. Hiç kuşku yok, bazıları hayatta kalmıştı. Yenilen bu vampirler kendilerini saklayıp sıradan, yeni vatandaşlar gibi davranıyor olmalıydılar. Harabelerde tüneyen, aşağılık otellerde geceleyen tipler. Görünmezler.</p>

  <p class="calibre1 sgc-4">Beslenirken dikkatli olacaklardı. Seçici, dikkatli ve oldukça acımasız davranmaları gerekiyordu -hiçbir avlarını canlı bırakamazlardı. Çünkü, bulunacak olurlarsa -ve bulunacaklardı, Zarganadenizi’nin adamları buna yemin etmişti- öldürüleceklerdi.</p>

  <p class="calibre1 sgc-4">Onlardan korkmuyorlardı artık.</p>

  <p class="calibre1 sgc-4">Bu arada hainlerin başı, Brucolac’ın ta kendisi, metal haçın üzerine gerilmiş ve yavaş yavaş sıcaktan kavrulmaya ve açlıktan ölmeye terk edilmişti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Deniz şeytanı uyuşuk, hantal ilerleyişine kavuşmuştu. Ama yine de yavaş gidiyordu ve hızı pek istikrarlı değildi. Yüzüyor ve şehri çekiyor, hızlanıyor ve yavaşlıyor, daha önce ulaştığı hızı bir türlü yakalayamıyordu.</p>

  <p class="calibre1 sgc-4">Saatler ve günler geçtikçe gemiciler, yalnızca küçük bir grup Armadalının bildiği, gizemini koruyan yaralarının iyileşmediğine inanmaya başlamışlardı. Yaratık kanıyor ve hâlâ zayıflıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sevgililer’in, liderlerinin hatalarından sorumlu olmadıklarını kısaca açıkladığı Kurak Şelale halkından intikam alınmaya kalkışılmadı. İsyana katılanlara bile af çıkarıldı. Kaotik bir zaman, diye karar vermişti Sevgililer, hiç kimse ne olduğunu bilmiyordu; şaşkındılar. Şehir için birlik olma zamanıydı, suçlamalarda bulunmanın gereği yoktu.</p>

  <p class="calibre1 sgc-4">Yine de, çok sayıdaki Zarganadenizi muhafızı ve silahlı vatandaş, Kurak Şelale’de tutuluyordu. Kurak Şelaleliler onları nefretle izliyordu, kapı aralıklarından dikkatle bakıyor, o gece oluşan yara berelerini saklıyor ve Sevgililere hiç güvenmiyorlardı.</p>

  <p class="calibre1 sgc-4">İsyancıların yangınlarından çıkan dumanlar gibi, şehre o gece bir şey yayılmıştı: Sarsıcı bir belirsizlik, bir kin. Brucolac’ı defetmek için canla başla çalışanlar bile bundan etkilendi.</p>

  <p class="calibre1 sgc-4">Kan, şiddet ve korku. Bunlar, Sevgililer’in projelerinin mirasıydı. Yüzyıllardır süren barışın ardından, Armada otuz gün içinde iki kez savaşa girmişti -biri kendisiyle. Armada'nın diplomatik incelikleri, Sevgililer’in tutkusunun ve şehri bölüp parçalayan zorunluluk ve çıkar örgülerinin altında kalmıştı.</p>

  <p class="calibre1 sgc-4">Sevgililer, Yara'nın görünmez gücünü ararken her şeyi ikinci plana atmışlardı. Bu, Armada'nın ticari ilişkilerinin bozulması demekti: Bu tür bir gözü pekliği, bu tür bir yolculuğu yöneten daha başka, daha eski bir mantık vardı. Armada vatandaşları korsandı ve Sevgililer’in projelerinin ne olduğunu anladıkça, ona daha da yabancılaştılar. Sevgililer ne bir soygun, ne bir tefecilik, ne de yaşamlarını sürdürebilecekleri bir yol öneriyordu. Bu çok farklı bir şeydi.</p>

  <p class="calibre1 sgc-4">Armada giderek büyüdüğü, gücünü artırıp arka arkaya zaferler kazandığı dönemlerde, Sevgililer, söylevleri ve coşkularıyla vatandaşlarını desteklemişti.</p>

  <p class="calibre1 sgc-4"><span class="font6">Sorghum</span> çalındığında, bu Armada'nın yakın tarihindeki en büyük askerî zafer olmuştu ve herkes onun şehre güç kattığını, gemilerinin ve makinelerinin daha çok yakıta kavuştuğunu görebiliyordu. Deniz şeytanı çıkarıldığında, Sevgililer eski zincirlerden, Armada'nın gizli düşünü, tarihî bir misyonu gerçekleştirmekten, artık limandan limana çabucak gidebilmelerinin kolaylaştığından, her yeri bir çırpıda yağmalayabileceklerinden söz etmişlerdi.</p>

  <p class="calibre1 sgc-4">Ama şimdi bütün bunların bir kandırmaca olduğu ortaya çıkmıştı. Asıl amaç, ne olduğu bilinmeyen bu serüvendi. Hâlâ binlerce Armadalı, bu girişimden büyük heyecan duyuyor olsa da, artık bunu umursamayan binlercesi daha vardı ve aptal yerine konduklarına inananların sayısı giderek artıyordu.</p>

  <p class="calibre1 sgc-4">Ayrıca, deniz şeytanı bu kadar zayıfladığına göre -bunu herkes görebiliyordu- gerçek amaçları olan Yara'nın bulunması, bir sonuç da vermeyebilirdi. Deniz şeytanı yavaşlamaya devam ederse, neler olacağını kim bilebilirdi ki?</p>

  <p class="calibre1 sgc-4">Brucolac’ın isyanının, bir sürü ölümün ve bunun sonucunda yitirilen güvenin ardından, Armadalıların morali bozulmuştu ve daha da kötüleşiyordu. Sadık Zarganadenizi muhafızları -Zarganadenizi’nde bile- artan düşmanlığı, ne olduğu bilinmeyen öfkeyi seziyorlardı.</p>

  <p class="calibre1 sgc-4">Yüzlerce Armadalı ölmüştü. Parçalanmış, ısırılıp felce uğratılarak kanları emilmiş, çapraz ateş arasında kalmış, yıkılan binaların altında ezilmiş, yangınlarda telef olmuş, dövülerek öldürülmüşlerdi. Sayıları, Yeni Crobuzon’a karşı verdikleri savaşta ölenlerden çok daha azdı, ama şimdiki ölümlerin sarsıntısı çok, çok daha büyüktü. Bu bir iç savaştı; kendi vatandaşları tarafından öldürülmüşlerdi. Halk neye uğradığını şaşırmıştı.</p>

  <p class="calibre1 sgc-4">Su iblislerini gören ve Brucolac’ın hiçbir şekilde deniz şeytanını durduramayacağını, hiçbir şekilde o büyü patlamalarıyla gerçeği değiştiremeyeceğini anlayanlar olmuştu. Ama Armada'nın tamamında, başlarına gelenlerin aslını bilenlerin sayısı bir elin parmaklarını geçmiyordu. Vampir büyüsü söz konusu olduğunda, halk bunu hemen geçiştiriyor, tartışmayı uzatmıyordu.</p>

  <p class="calibre1 sgc-4">Su iblisleri gelip gitmişlerdi ve onları gören çok az sayıda insan dışında, hemen hemen hiç kimse neye benzediklerini bilmiyordu. Varlıkları belirsiz kalmış, iç savaşla gölgelenmişlerdi.</p>

  <p class="calibre1 sgc-4">Yüzlerce Armadalı ölmüş, kendi vatandaşları tarafından öldürülmüştü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Krüach Aum ölmüştü. Bellis onun yasını tutmuyordu -adam, tekinsiz dinginliği ve farklı çalışan kafasıyla onu huzursuz etmişti-ama ölümünde acıklı olan bir şey vardı.</p>

  <p class="calibre1 sgc-4">Kendi tarihinin koruduğu bir hapishane adasından kaçıyor. Bas-Lag’in en tuhaf şehrine adım atıyor, daha önce Kettai yetkililer tarafından kullanıldığı gibi, aynı merhametsizlikle kullanılıyor, çağrılmasına yardım ettiği yaratığı incelerken ölüyor. Ne kadar garip, iç karartıcı bir yaşam.</p>

  <p class="calibre1 sgc-4">Johannes Tearfly ölmüştü. Bellis bundan etkilenmesine şaşırdı. Gerçekten acı duyuyor, adamın ölmesine gerçekten üzülüyordu. Onu anımsadığında boğazına bir yumruk oturuyordu sanki. Ölüm biçimi akla sığacak gibi değildi -çok korkunç olmalıydı, çok karanlık ve soğuk, çok klostrofobik, yerin çok altında. İnişe hazırlanırken onu gördüğünü anımsadı, heyecan ve merak içindeydi. Çok etkileyici bir durumdu, bir korkak için.</p>

  <p class="calibre1 sgc-4">Şekel ölmüştü.</p>

  <p class="calibre1 sgc-4">Bunu bilmek onu perişan ediyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İsyanı izleyen günlerde, bacakları yürüyecek gücü bulduğunda, rastgele ve uyuşuk bir halde savaş alanlarını dolaşmıştı.</p>

  <p class="calibre1 sgc-4">Savaş görüntülerinin arasında ayaklarını sürüyerek dolaşmasını, cesetlerin yanından geçip kanlı ayakkabılarıyla arkasında izler bırakmasını engelleyecek hiçbir şey yoktu.</p>

  <p class="calibre1 sgc-4">Harabeye dönmüş <span class="font6">Yalpa'nın</span> yanındaki trol teknelerinin birinde, kanlı kaldırım taşlarının üzerine eğilen tahta bir ardiyenin gölgesinde Tanner Sack ile karşılaştı. Adam bir duvarın kenarında iki büklüm olmuştu. Yanında Tekraryapım kadın Angevine da vardı, gözyaşları, yüzündeki kirde izler bırakıyordu.</p>

  <p class="calibre1 sgc-4">Bellis o zaman anlamış, ama Tanner’ın acısı karşısında irkilmiş, eliyle ağzını kapatıp koşarak uzaklaşmaktan kendini alıkoyamamıştı. Tahmin ettiği gibi, adamın kucağında duran Şekel’in cesediydi. İç organları boşaltılmıştı. Şaşkın, kendi durumu karşısında donakalmış bir görünümü vardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Onunla ilgili anılarını kafasından atamıyordu. Bundan nefret ediyordu. Üzüntüden nefret ediyordu. Mutsuzluktan, onun öldüğünü düşünürken hissettiği <span class="font6">şaşkınlıktan</span> nefret ediyordu. Bellis o oğlanı çok sevmişti.</p>

  <p class="calibre1 sgc-4">En çok da suçluluk duygusundan nefret ediyordu. Baştan aşağı suçluydu. Şekel’i kullanmıştı. Kötü bir niyeti olmadan, ama yine de kullanmıştı. Yeni bir nefret duygusuyla, eğer kendi yaptıkları olmasaydı, Şekel’in hâlâ hayatta olacağının farkına vardı. Kitabı ondan alıp kullanmamış olsaydı, lanet şeyi kaldırıp atmış olsaydı.</p>

  <p class="calibre1 sgc-4">Aum ölmüştü, Johannes ölmüştü, Şekel ölmüştü.</p>

  <p class="calibre1 sgc-4"><span class="font6">(Silas Fennec yaşıyordu.)</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Epey sonra, Carrianne’i evinin etrafındaki sokaklarda amaçsızca dolaşırken buldu. Kapısını kilitleyip, gece boyunca saklanmış ve ortaya çıktığında da, artık olmayan bir ilçenin vatandaşı olduğunu görmüştü.</p>

  <p class="calibre1 sgc-4">Brucolac’ın denetimi eline geçirmeye çalışmış olacağına ve yakalandığına inanamıyordu. Aklı bir çocuk gibi karışmış, anlayamadığı olayları izliyordu.</p>

  <p class="calibre1 sgc-4">Bellis, ona, <span class="font6">Muhteşem Doğu'nun</span> alt katında yaptığı ve gördüğü şeyleri anlatamadı. Bütün söylediği Şekel’in ölmüş olduğuydu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Birlikte, Sevgililer’in konuşmasını dinlemeye gittiler.</p>

  <p class="calibre1 sgc-4">İsyan çıkalı iki gün olmuştu ve Zarganadenizi’nin liderleri, <span class="font6">Muhteşem Doğu'nun</span> güvertesinde genel bir toplantı düzenlemişti. Carrianne önce gitmek istemedi. Brucolac’e yapılanları duymuştu ve onu böyle görmek istemiyordu. Hak etmediği bir zorbalıktı bu. Ne yapmış olursa olsun, diye ısrar ediyordu, bunu hak etmiyordu.</p>

  <p class="calibre1 sgc-4">Ama Bellis’in onu ikna etmesi zor olmadı. Carrianne’in gelmesi -konuşulanları dinlemesi- gerekiyordu. Sevgililer neyin tehlikede olduğunu biliyordu, Sevgililer şehirlerinde ne olduğunu biliyordu. Tekrar denetimi ele geçirme çabalarıydı bu.</p>

  <p class="calibre1 sgc-4">Ön güverte çok kalabalıktı: Sıra sıra dizili kadınlar ve erkekler, yara bere içinde, hepsi yorgun ve asık suratlı, bekliyorlar.</p>

  <p class="calibre1 sgc-4">Tepelerinde, üzerine güneş vuran Brucolac, cılız bir sesle bir şeyler söylüyor, inliyordu. Derisi kavrularak kabuk tutmuş, bir harita gibi leke leke olmuştu.</p>

  <p class="calibre1 sgc-4">Onu o halde görünce, Carrianne’in midesi bulandı, üzüntüyle başını diğer tarafa çevirdi ve Bellis'e oradan gitmek istediğini söyledi. Ama bir dakika sonra gözü yine adama kaydı. Bu salyaları sızan ve geviş getirip duran iltihaplı, sıska görüntünün Brucolac olduğunu aklı almıyordu. Abuk sabuk konuşan bu kabuğa ancak acıyarak bakabiliyordu.</p>

  <p class="calibre1 sgc-4">Sevgililer, yanlarında Uther Doul ile birlikte bir platformun üzerinden halka seslendi. Çok kaygılı ve son derece yorgun görünüyorlardı ve toplanan halk onlara tuhaf bir saygı ve meydan okumayla bakıyordu.</p>

  <p class="calibre1 sgc-4"><span class="font6">Hadi bakalım,</span> diyorlardı bu bakışlarla. <span class="font6">Anlatın. Bizi yeniden inandırın. Olanlara değdiğini söyleyin.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Onlar da etkileyici bir iş çıkardı. Bellis dinledi, etraftaki sert havanın giderek yumuşamasını izledi.</p>

  <p class="calibre1 sgc-4">Sevgililer akıllıydı. Süslü sözler ya da güç ve kahramanlık iddiaları ya da saldırgan hainleri nasıl defettikleriyle başlamadılar.</p>

  <p class="calibre1 sgc-4">“Ölenlerin çoğu,” diye başladı Sevgili. “<span class="font6">savaşçılarımızın öldürdüklerinin</span> çoğu... sadık vatandaşlardı. Şehir için doğru olduğuna inandıkları şeyi yapan, iyi insanlardı.” Erkek Sevgili, yaşanan trajediye saygılı ve onu önemsediğini belli eden konuşmasını sürdürdü.</p>

  <p class="calibre1 sgc-4">Sırayla konuşuyor, orada toplananlara cesaretlerini kaybetmemeleri için yalvarıyorlardı. “Çok yaklaştık,” dedi kadın Sevgili ve heyecanı sesinden okunuyordu. “Daha önce hiç düşünemeyeceğimiz güçlere çok yaklaştık. Armada'yı gücünü olasılıktan alan, her şeyi -aynı anda çelişen şeyleri de- yapabilecek bir dinamo yapmaya çok yaklaştık.</p>

  <p class="calibre1 sgc-4">“İsyan bir yol değil,” dedi Sevgili. “Eğer bu projeye hepimiz sahip çıkmazsak, ilerleyemeyiz.” <span class="font6">Bizi buraya siz getirdiniz,</span> dedi kalabalığa. <span class="font6">Bu sizin eseriniz, büyük bir eser.</span></p>

  <p class="calibre1 sgc-4">Bölünmenin zamanı değil, diyordu Sevgililer, birlik, amaçta birlik demekti ve zamanın amacı da Yara'yı bulmaktı.</p>

  <p class="calibre1 sgc-4">Karşılığı olacaktı. Olağanüstü, her şeye değecek bir sonuç olacaktı.</p>

  <p class="calibre1 sgc-4">Birbirini tamamlayarak sürdürdükleri söylevleri gitgide güçlendi. Ölülere düzülen methiyelerden, kalabalığın çocuklarına seslenmeye kadar geldiler; büyük bir ustalıkla Yara’dan elde edilecek olasılıkların yaşamlarını ve şehirlerini nasıl değiştireceğini anlattılar.</p>

  <p class="calibre1 sgc-4">Güzel bir konuşmaydı, içten ve duyarlı. Sevgililerin Yara tutkusu etkileyiciydi. Konuşma bittiğinde kalabalığın saygısı, kontrollü de olsa, belirgin ve kesindi. Moralleri birazcık düzelmişti. Sevgililer biraz zaman kazanmışlardı -konu daha kapanmamıştı.</p>

  <p class="calibre1 sgc-4"><span class="font6">Bütün yapmaları gereken, muhaliflerin konuşmasına izin vermek,</span> diye düşündü Bellis. <span class="font6">Yara’dan çok uzakta olamayız. Eğer haklılarsa, eğer varsa, yakında orada olmamız gerekir.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sevgililer’in biraz arkasında duran Uther Doul’la göz göze geldiler. İlk kez, isyan akşamı ne yaptığını, neyi tehlikeye attığını fark etti Bellis. Adamın odasına girmiş ve yabancı bir nesneyi çalarak onu saldırganların eline vermişti. Korkmaktan, şu anda bunu düşünemeyecek kadar yorgun düşmüştü.</p>

  <p class="calibre1 sgc-4">Konuşma bitip kalabalık dağıldığında, Doul güverteyi geçerek Bellis'e yaklaştı ve herhangi bir kızgınlık ya da dostluk göstermeden yanında durdu.</p>

  <p class="calibre1 sgc-4">“Ne oldu?” dedi yumuşak bir sesle. “Odama giren sendin. Onu aldın. Hücrede parçalarını buldum. Kâhin yüzgeci buldum, çürüyordu. Onu yaktım. Demek ki istedikleri o değildi?”</p>

  <p class="calibre1 sgc-4">Bellis başını salladı.</p>

  <p class="calibre1 sgc-4">“Geldiler, ama,” dedi, “onun için değil. Ben de öyle sanmıştım, bu yüzden... Kapın için özür dilerim. Onlardan kurtulmaya çalışıyordum. Kendilerinden alınan şeyi bulunca gideceklerini söylüyorlardı. Ama istedikleri bu değildi. Onlar... Fennec...”</p>

  <p class="calibre1 sgc-4">Doul başını salladı.</p>

  <p class="calibre1 sgc-4">“Yaşıyor,”diye fısıldadı Bellis, bunun hâlâ doğru olup olmadığını merak etti.</p>

  <p class="calibre1 sgc-4">Doul’un gözlerinde bir parıltı yanıp söndü.</p>

  <p class="calibre1 sgc-4">Bellis bekliyordu. Yorgun bir huzursuzlukla adamın ne yapacağını merak ediyordu. Onu birçok şekilde cezalandırabilirdi. Armada onun yüzünden su iblisi heykelini kaybetmişti, boşu boşuna. Gereksizce. Yoksa adamda, eski yakınlıklarının bir hatırı mı vardı?</p>

  <p class="calibre1 sgc-4">Ama davranışında, kabullenme dışında hiçbir şey sezilmiyordu ve sonunda başını sallayarak, kendisinden uzaklaşıp güvertenin diğer tarafına yürüdüğünde, Bellis hiç şaşırmamıştı. İçi boşalmış gibi oldu, adamı izledi. <span class="font6">Sevgililer ne diyor?</span> diye düşündü. Sevgililerin kâhin yüzgeçten bu kadar kolay vazgeçmelerini aklı almıyordu. <span class="font6">Umursamıyorlar mı?</span></p>

  <p class="calibre1 sgc-4"><span class="font6">Biliyorlar mı acaba?</span> diye aklına geldi birden. <span class="font6">Eğer kaybolduğunu biliyorlarsa bile, onu benim aldığımı biliyorlar mı?</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">O gece Tanner Sack kapısına geldi. Çok şaşırdı.</p>

  <p class="calibre1 sgc-4">Adam kapı eşiğinde durmuş, ona bakıyor, kan çanağına dönmüş gözleri ve iyice solgun yüzüyle bir esrarkeşe benziyordu. Sessizce, birkaç saniye tiksintiyle baktı sonra Bellis’e bir tomar kâğıt uzattı.</p>

  <p class="calibre1 sgc-4">“Al bunları,” dedi. Şekel’in heyecanlı el yazısını tanıdığı, tekrar tekrar kullanılmış kâğıt parçalarıydı bunlar. Bulduğu, gördüğü ve anımsamak istediği, karşılaştıracağı ve yutarcasına taradığı masal kitaplarında arayacağı sözcüklerin listeleriydi.</p>

  <p class="calibre1 sgc-4">“Oğlana okumayı sen öğrettin,” dedi Tanner, “çok da seviyordu.” Bakışlarını Bellis’ten ayırmadı, yüzü ifadesizdi. “Bazılarını almak istersin belki, oğlandan bir anı olarak.”</p>

  <p class="calibre1 sgc-4">Bellis ne yapacağını şaşırmış ve utanmıştı. Onun tarzı değildi bu. Ölülerin ardından böyle duygusal, iç karartıcı anılar toplamak ona göre değildi. Anne ve babası öldüğünde bile yapmamıştı, doğru dürüst tanımadığı bu çocuk için hiç yapamazdı, ölümü karşısında ne kadar üzülmüş olursa olsun.</p>

  <p class="calibre1 sgc-4">Kâğıtları neredeyse geri çeviriyordu. Onları hak etmediğini söyleyeceği bir ikiyüzlülük yapmak üzereydi <span class="font6">-sanki bu kâğıtları hak edebilecek biri varmış gibi-</span> ama iki şey onu engelledi.</p>

  <p class="calibre1 sgc-4">Biri suçluluktu. <span class="font6">Kaçma, korkak,</span> diye düşündü. Bundan kaçmasına izin veremezdi. Söz konusu olan ölüm konusundaki kişisel yaklaşımım değil, dedi kendi kendine -bunu kullanarak onları reddetmesi ne kadar uygun düşerdi ama. Suçluluğun yanında, ayrıca Tanner’a duyduğu saygı da vardı.</p>

  <p class="calibre1 sgc-4">Adam duruyor, kendisi için çok değerli olan bu şeyleri, çok acı çekmesine neden olmuş birine uzatıyordu. Kâğıtları ona uzatıyordu çünkü iyi bir insandı ve Bellis’in de Şekel’i kaybettiğini düşünmüştü.</p>

  <p class="calibre1 sgc-4">Utanç içinde kâğıtları aldı ve adama teşekkür etti.</p>

  <p class="calibre1 sgc-4">“Bir şey daha var,” dedi Tanner. “Yarın gömülecek.” Gömülmek sözcüğünü söylerken sesi çok kısa bir an titredi. “Croom Parkına.”</p>

  <p class="calibre1 sgc-4">“Nasıl..?” dedi Bellis, şaşırmıştı. Armadalılar ölülerini denize gömüyordu. Tanner bir el hareketiyle soruyu geçiştirdi.</p>

  <p class="calibre1 sgc-4">“Şek... aslında bir deniz yaratığı değildi,” dedi dikkatle. “Her şeyden çok, bir şehir çocuğuydu o ve sanırım bazı gelenekler var, bunları unuttuğumu sanıyordum... Nerede yattığını bilmek istiyorum. Bunu yapamayacağımı söylediklerinde, ben de, hele bir durdurmaya kalkın,” dedim.</p>

  <p class="calibre1 sgc-4">“Tanner Sack,” dedi adam arkasını dönüp giderken. “Neden Croom Parkı?”</p>

  <p class="calibre1 sgc-4">“Sen bir kez sözünü etmişsin,” dedi. “O da gidip gördü ve çok sevdi orayı. Sanırım ona Kötüorman’ı anımsatıyordu.”</p>

  <p class="calibre1 sgc-4">Adam gittikten sonra Bellis ağlamaya başladı, kendini tutamamıştı. Kendi kendine bunun son kez olduğunu söyleyip durdu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kısa bir tören oldu, acemice ve hüzünlü. Farklı inançları kapsayan törende, Yeni Crobuzon ve Armada tanrılarına dua edilerek oğlanın ruhuna sahip çıkmaları istendi.</p>

  <p class="calibre1 sgc-4">Hiç kimse oğlanın, hangi tanrıya inandığını, eğer bir inancı olduysa tabii, bilmiyordu.</p>

  <p class="calibre1 sgc-4">Bellis, parkın başka bir yerindeki renkli tarhlardan çaldığı çiçeklerle gelmişti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şehrin doğu-kuzeydoğu yönündeki yolculuğu sürüyor, deniz şeytanı yavaşladıkça, onun da hızı kesiliyordu. Yaratığın yarasının ne kadar ciddi olduğunu bilen yoktu. Bir başka grubu daha aşağıya göndermeyi göze alamazlardı.</p>

  <p class="calibre1 sgc-4">Savaş ertesi, özellikle Şekel’in cenaze törenini izleyen günlerde, Bellis dikkatini hiçbir şeye veremez olmuştu. Zamanının çoğunu, kendisi kadar durgunlaşmış ve şehrin nereye gittiğini bile tartışmayan Carrianne ile geçiriyordu. Kafaya yolculuğu takmak ve vardıklarında neler olacağını düşünmek zor geliyordu.</p>

  <p class="calibre1 sgc-4">Eğer Zarganadenizi’ndeki bilim adamları haklıysa, şehir yaklaşıyordu. Belki iki hafta, belki de bir, diye fısıltılar dolaşıyordu. Birkaç gün sonra Armada, bu boş denizdeki yarığa ulaşacak, gizli makineler ve gizemli yöntemler işe koşulacak ve Yara'nın etrafında kaynaşan olasılıklar ortaya çıkarılacaktı.</p>

  <p class="calibre1 sgc-4">Havadaki beklenti ve korku sezilebiliyordu.</p>

  <p class="calibre1 sgc-4">Bellis sabah gözlerini açtığında, bazen, sanki etrafına anlamadığı güçler sıralanmış gibi, havanın diken diken olduğunu hissediyordu. Garip söylentiler yayılmaya başladı.</p>

  <p class="calibre1 sgc-4">Önceleri, Sen-Ve-Senin’de geç saatlerde kâğıt oynayan hilebazlar ve kumarbazlar söz konusuydu. Ellerin açılır açılmaz değiştiği, kâğıtlardaki renkli kostümlerin çiçek dürbünleri gibi ışıldayıp, çok kısa bir an görüldüğü ve dağıtıldıktan <span class="font6">sonra</span> yepyeni bir şekilde donup kaldıkları anlatılıyordu.</p>

  <p class="calibre1 sgc-4">Davetsiz ruhlarla ilgili hikâyeler türemişti. Şehirde görünmeden dolaşan, eşyaların yerini değiştiren hortlaklar ya da cinler. Yere bırakılan nesneler birkaç santim ötede bulunuyordu, aslında bırakılabileceği ama bırakılmadığı şekilde. Düşürülen şeyler kırılıyor ve sonra kırılmamış ve belki de düşürülmemiş ama bir kenarda bekliyor oluyordu.</p>

  <p class="calibre1 sgc-4"><span class="font6">Yara,</span> diye düşündü Bellis donuk bir merakla. <span class="font6">Sızdırıyor.</span></p>

  <p class="calibre1 sgc-4">Deniz ve gökyüzü birden tehlikeli bir hal aldı. Kapkara yağmur bulutları belirdi ve sonra yine birden kayboldular, şehre dokunmadan,geçip gittiler. Deniz şeytanı Armada'yı dalgaların birden çırpınıp kabardığı yerlerden geçirerek, iki tarafta da suların sakinleştiği, sınırları belirli bir bölgeye getirdi.</p>

  <p class="calibre1 sgc-4">Tanner artık yüzmüyor, yalnızca her gün suya batıp çıkıyordu. Uzun süre suda kalmaktan korkuyordu artık. Suyun altından gelen sesler ve ışık, şehrin üzerindekilerin bile duyabileceği ve görebileceği kadar güçlüydü -görünmez şeylerden çıkıyordu bunlar.</p>

  <p class="calibre1 sgc-4">Bazen Armada'nın yanından yarı akıllı ot tomarları geçiyor, bazen dalgaların arasında başka şekiller beliriyordu, devinen ve kolayca anlaşılmayan, aynı anda hem organik, hem gelişigüzel hem de sonradan yapım görünen şeyler.</p>

  <p class="calibre1 sgc-4">Brucolac hâlâ debeleniyor, ölmüyordu. Altındaki güverte onun salgılarıyla lekelenmişti.</p>

  <p class="calibre1 sgc-4">Bellis, <span class="font6">Muhteşem Doğu'nun</span> güverte ve koridorlarında dolaşırken, kulağına, şehrin sakinliği içinde hafif ve gizemli bir ses geldi. Nereden geldiğini anlamak zordu, sık sık kayboluyor, rastgele anlarda ve yerlerde ortaya çıkıyordu. İyice kulak verdi ve bölük pörçük bir şeyler duydu. Çirkin ve esrarengiz bir sesti: Yarım tonlardan ve minör akorlardan, değişen ritimlerden örülü bir ağ. Parmakla çalınan yaylı sesleriyle dokunmuş bir ağıt. İkinci gece onu yine duydu, Uther Doul’un odasından geldiğinden emindi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Deniz şeytanı ağır ağır ilerledikçe, denizdeki enkaz ve garip akıntılar, Armada’daki olaylar daha sık ve daha şiddetli biçimde yaşanmaya başlamıştı. İsyanı izleyen beşinci sabah, şehrin üç kilometre uzağında bir şeyin suya batıp çıktığını gördüğünde, kimse şaşırmadı. Ama teleskoplar buraya çevrilince, avaz avaz, heyecanla her kafadan bir ses çıkmaya başladı. <span class="font6">Muhteşem Doğu'nun</span> gözcüleri herkesi dikkat etmesi için uyardı ve deliler gibi odadan odaya koşarak Sevgililer’i aramaya başladı.</p>

  <p class="calibre1 sgc-4">Haber akıl almaz bir süratle her ilçeye yayıldı ve Jhour’un arka küpeştesinde büyük bir kalabalık toplandı. Küçük bir hava gemisi, ürkünç akıntıların üzerinden, şehrin gitgide daha yakınında çalkalanmaya başlayan o noktaya doğru gidiyordu. Kalabalık gözlerini oraya dikmiş, teleskoplarını paylaşıyor, görüntü ortaya çıktıkça, heyecan içinde hızlı hızlı bir şeyler söylüyorlardı.</p>

  <p class="calibre1 sgc-4">Tahtadan ve sarı brandadan yapılmış uyduruk bir sala tutunmuş, bitkin bir halde evine bakan Hedrigall’i, kaktüs adamı, kaçağı görmüşlerdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Buraya getirin onu!” “Ne halt ettin sen?” “Nereye <span class="font6">gittin,</span> Hed? <span class="font6">Neredeydin</span>?” “Onu hemen <span class="font6">buraya</span> getirin!”</p>

  <p class="calibre1 sgc-4">Onu almaya giden hava gemisinin <span class="font6">Muhteşem Doğu'ya,</span> döndüğü anlaşılır anlaşılmaz, kızgın bağrışlar yükselmişti. Halk akın akın, bulundukları tekneden fırlayıp geçişe kapalı sokakları geçerek hava gemisinin önünü kesmeye çalıştı. Kalabalıklar birbiriyle çarpışıyordu.</p>

  <p class="calibre1 sgc-4">Bellis olan biteni penceresinden izliyor, kötü bir önseziyle kalbi deli gibi atıyordu. Kaptan gemisine giden kalabalığa karıştı, tam anlamadığı nedenler onu bunu yapmaya zorluyordu. Hava gemisi daha içindekilerin inebileceği kadar alçalmadan, o ön güverteye ulaşmıştı. Kalabalık bir grup sadık vatandaş Uther Doul ve Sevgililerin etrafını sarmış, bekliyordu.</p>

  <p class="calibre1 sgc-4">Bellis, gitgide büyüyen ve geri gelen adamı görmek için muhafızları itip kakan kalabalığa katıldı.</p>

  <p class="calibre1 sgc-4">“Hedrigall!” diye bağırıyorlardı. “Ne halt yedin?”</p>

  <p class="calibre1 sgc-4">Adam zayıf ve bitkin bir halde inerken etraftan uğultular yükseliyordu ama silahlı adamlar hemen etrafını sardı. Küçük grup, başlarında Doul ve Sevgililer, aşağı güvertelere inen kapılara yaklaşıyordu.</p>

  <p class="calibre1 sgc-4"><span class="font6">“Anlat bakalım!"</span> Bağırtılar kesilmiyor, gittikçe çirkinleşiyordu. “Bizden biri o, bize geri verin.” Muhafızlar tedirgin olmuş, Armadalılar onları sıkıştırmaya başlayınca silahlarını çekmişlerdi. Bellis kalabalığın önünde Angevine ve Tanner Sack’i gördü.</p>

  <p class="calibre1 sgc-4">Hedrigall’in kafası görünüyordu, eğilmiş ve güneşten yanmış, dikenleri kurumuş, kopmuştu. Etrafına toplananlara, bağırıp ona uzanmaya çalışanlara baktı, sonra başını geri çekti ve haykırmaya başladı.</p>

  <p class="calibre1 sgc-4"><span class="font6">“Nasılsınız hepiniz</span>?” diye avaz avaz bağırdı. <span class="font6">“Ölüsünüz siz, her birinizin öldüğünü gördüm..."</span></p>

  <p class="calibre1 sgc-4">Şaşkınlıkla, önce bir sessizlik oldu, sonra yine bağrışmalar duyuldu. Kalabalık yine itişip kakışmaya başladı. Muhafızlar hepsini geriye itti. Kalabalık sessizleşti ama hâlâ ürkütücü bir görünümleri vardı. Bellis, Uther Doul’un Sevgililer’i bir kenara çekerek onlara bir şeyler fısıldadığını, sonra kapıyı gösterdiğini gördü. Erkek Sevgili başını salladı ve ellerini uzatarak öne çıktı.</p>

  <p class="calibre1 sgc-4">“Armadalılar,” diye bağırarak konuşmaya başladı, “Tanrı aşkına, <span class="font6">bekleyin.”</span> Gerçekten sinirlenmişti. Arkasında duran Hedrigall, yine, ateşten sayıklar gibi bağırmaya başladı, <span class="font6">Ölüsünüz, hepiniz ölüsünüz</span> ve apar topar kapıya götürüldü, bu arada dikenleri derilerine battıkça muhafızlar söylenip durdular. “Hiçbirimiz burada neler olduğunu bilmiyor,” dedi Sevgili. “Ama şuna bir <span class="font6">bakın,</span> Tanrı aşkına, enkaz halinde, hasta. Onu aşağıya, kendi kamaramıza götürüyoruz, her şeyden uzak kalıp dinlenmesi ve iyileşmesi için.”</p>

  <p class="calibre1 sgc-4">Öfkeden titreyerek geri döndü, muhafızların kollarına yığılan Hedrigall'e doğru yürüdü ve Doul sert bakışlarıyla çabucak kalabalığı taradı.</p>

  <p class="calibre1 sgc-4">“Doğru değil,” diye bağırdı birisi aniden, öne doğru gelmeye çalıştı. Tanner Sack’di bu. “Hed!” diye seslendi. “Benim dostum o ve kim bilir ona ne yapacaksınız.”</p>

  <p class="calibre1 sgc-4">Etraftan ona katılan sesler geldi ama kalabalığın coşkusu giderek azalıyordu ve birkaç küfür duyulsa da, hiç kimse gidip Hedrigall ya da Sevgililer’in önünü kesmeye kalkmadı. Çok fazla belirsizlik vardı.</p>

  <p class="calibre1 sgc-4">Bellis, kalabalığın içinde, Uther Doul’un onu bulduğunu ve izlediğini fark etti.</p>

  <p class="calibre1 sgc-4"><span class="font6">“Doğru</span> değil,” diye yineledi Tanner, grup kapıdan girip muhafızlar arkalarına geçerken, hiddetten damarları yerinden fırlamıştı. Uther Doul hâlâ bakışlarını çekmemişti. Bellis adamın bakışlarından rahatsız olmuş, ona bakmaktan da kendini alamamıştı. “Benim <span class="font6">dostum</span> o,” diyordu Tanner. “Benim <span class="font6">hakkım</span> bu, <span class="font6">ne diyeceğini duymak benim hakkım...”</span></p>

  <p class="calibre1 sgc-4">Konuşmasına devam ederken, tam o anda, olağanüstü bir şey oldu.</p>

  <p class="calibre1 sgc-4">Bellis hâlâ Doul’la göz gözeydi ve Tanner, Hedrigall’in söyleyeceklerini dinlemeye hakkı olduğunu iddia ederken, Doul’un gözleri kasıldı ve neredeyse cinsel bir yoğunlukla kocaman açıldı. Adamın başının bir davet ya da bir uzlaşma ima ediyor gibi, bir milim kadar eğilişini izledi.</p>

  <p class="calibre1 sgc-4">Doul, kendi grubu koridora girip kendisi de geri geri onlara doğru yürürken bile Bellis'e bakıyor, dikkatini ondan ayırmıyordu, gözden kaybolurken kaşlarını davetkâr bir tavırla hafifçe kaldırmıştı.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Aman Tanrım.</span></p>

  <p class="calibre1 sgc-4">Bellis karın boşluğuna bir yumruk yemiş gibi hissediyordu.</p>

  <p class="calibre1 sgc-4">Üzerinden âdeta koca bir dalga geçmişti: Geride ise şaşkınlıkla karışık bir minnet duygusu ile içinde sıkıştığı, donakaldığı, oradan oraya sürüklendiği ve sömürüldüğü, kullanıldığı, desteklendiği ve ihanete uğradığı olayların katmanlar, katmanlar ve <span class="font6">katmanlar</span> halindeki tortulan kaldı.</p>

  <p class="calibre1 sgc-4">Aslında hâlâ etrafında olan biteni, yapılanları, neyin planlanmış, neyin rastgele olduğunu anlamış değildi.</p>

  <p class="calibre1 sgc-4">Ama bildiği bazı şeyler de vardı, birdenbire, kolayca olmuştu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kendi yeri. Onu şu anda, buraya getirmek, duyduklarını duyması için ne çok plan yapılmış, ne çok çaba harcanmıştı. Her şey, burada ve şimdi bir araya geliyor, her şey birleşiyor ve netleşiyordu.</p>

  <p class="calibre1 sgc-4">Şaşkınlık ve korku içinde ve aşağılanmış bir halde ve kendini kukla gibi oynatılmış hisseden Bellis, bütün kızgınlığına rağmen başıyla bir selam verdi ve hazırlandı, yapacağı ve istediği değişimi yaratacak tek bir işi kaldığını biliyordu, alacağım diye kendini hırpalamadan, bu işi yapacağını biliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Tanner,” diye seslendi, öfkeyle küfredip duran, önünde durup, aşırı tepki gösterdiğini, Sevgililer’in ne yaptığını bildiklerini söyleyen kalabalığa karşı bağırıp çağıran adama.</p>

  <p class="calibre1 sgc-4">Tanner durdu ve suratında öfkeyle karışık bir şaşkınlık belirdi. Bellis adamı eliyle yanına çağırdı.</p>

  <p class="calibre1 sgc-4">“Tanner,” dedi yalnızca onun duyabileceği bir sesle. “Sana katılıyorum, Tanner,” diye fısıldadı. “Bence, aşağıda, Sevgililerin kamarasında, Hedrigall’in ne söyleyeceğini duymaya hakkın var.</p>

  <p class="calibre1 sgc-4">“Gel benimle.”</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Muhteşem Doğu'nun</span> boş koridorlarında bir yol bulmak zor olmadı. Sevgililerin bölümüne, teknenin alt katlarına gitmek isteyenlerin geçebileceği noktalara sadık muhafızlar yerleştirilmişti. Ama yalnızca bu koridorlara ve Bellis ile Tanner buraya gitmiyordu.</p>

  <p class="calibre1 sgc-4">Bellis, adamı, kendisini haftalarca buraya sürükleyen, ancak sapkınlık diye isimlendireceği bağımlılığın sonucunda öğrendiği diğer geçitlerden aşağı indirdi.</p>

  <p class="calibre1 sgc-4">Malzeme odalarını, makineleri ve cephanelikleri geçtiler. Hızlı hızlı ama saklanmadan, izinleri varmış gibi yürüyerek, Bellis, Tanner’ı iyice aşağılara, loş bir bölgeye götürdü.</p>

  <p class="calibre1 sgc-4">Farkında olmadan, Tanner’ı çalkalanıp duran, vızıldayarak kıvılcımlar saçan ve deniz şeytanını yürüten kayasütü makinelerine giden yolun yakınına getirmişti.</p>

  <p class="calibre1 sgc-4">Sonunda, karanlık ve dar, duvarlarını eski duvar kâğıtları, heliotipler ve gravürler yerine damarlar gibi karmaşık bir şekilde birbirine geçen boruların kapladığı bir geçide geldiklerinde, Bellis, Tanner Sack’e döndü ve içeri girmesini işaret etti. Daracık bölmede durup başını adama çevirdi ve parmağını kaldırarak ona sessiz olmasını söyledi.</p>

  <p class="calibre1 sgc-4">Bir an hiç kımıldamadan beklediler, Tanner etrafına, Bellis’in gözlerini diktiği tavana ve Bellis'e bakıyordu.</p>

  <p class="calibre1 sgc-4">Nihayet açılıp kapanan bir kapı sesi duyuldu, ses o kadar yüksek ve netti ki, Tanner birden kaskatı kesildi. Bellis yukarıdaki odayı hiç görmemişti ama yankılarını iyi biliyordu. Sandalyelerin, masaların ve bir yatağın nerede olduklarını biliyordu. Gözleriyle yukarıdaki dört çift ayak sesini izledi; hafif, ağır, daha ağır, heybetli ve yavaş; sanki tavan-zeminden Sevgili, Sevgili, Doul ve Hedrigall’i görebiliyordu.</p>

  <p class="calibre1 sgc-4">Tanner da onun gibi yaparken, gözleri kocaman açıldı. Bellis ve o, yukarıdaki bedenleri izleyebiliyordu. Biri kapının yanında, ikisi yatağın yanına geldi, şimdi sandalyelere oturuyorlar, dördüncüsü, büyük adam, kaktüslerin yorulunca ya da uykuda yaptıkları gibi bacaklarını birbirine sarıyor, tahtaya verdiği ağırlık fark ediliyor.</p>

  <p class="calibre1 sgc-4">“Söyle bakalım,” dedi Uther Doul, sesi şaşırtıcı derecede net duyuluyordu.</p>

  <p class="calibre1 sgc-4">“Anlat bakalım, Hedrigall.” Sert konuşuyordu. “Bize neden kaçtığını anlat. Sonra nasıl tekrar buraya düştüğünü.”</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">“Tanrım”</span> dedi Hedrigall, bitkinliği ve perişanlığı sesinden anlaşılıyordu. Kendi sesine hiç benzemiyordu. Tanner olup bitene inanamıyor, kafasını sallayıp duruyordu.</p>

  <p class="calibre1 sgc-4">“Tanrım, güzel Tanrım, yine başlamasın, ne olur.” Hedrigall ağlayacak gibiydi. “Seni anlamıyorum. Armada’dan hiç kaçmadım ben. Kaçmam da. <span class="font6">Sizler</span> de kimsiniz?” diye birden bağırmaya başladı. <span class="font6">“Nesiniz</span> siz? <span class="font6">Cehennemde</span> miyim ben? <span class="font6">Öldüğünüzü gördüm...”</span></p>

  <p class="calibre1 sgc-4">“Ona ne olmuş?” diye fısıldadı Tanner, dehşet içindeydi.</p>

  <p class="calibre1 sgc-4">“Zırvalıyorsun, Hedrigall, seni uğursuz pislik,” diye çıkıştı Sevgili. “Bana bak, köpek. Korktun, değil mi? Çok korktun ve gizlice <span class="font6">Azamet</span>’i onarıp kaçtın. Şimdi, söyle bakalım, nereye gittin ve nasıl geri döndün?”</p>

  <p class="calibre1 sgc-4">“Ben asla Armada'ya ihanet etmedim,” diye bağırdı Hedrigall, “ve asla da etmem. Tanrı aşkına, ne yapıyorum ben... Ölü bir adamla tartışıyorum! Nasıl burada olabilirsin? Kimsin sen? Hepinizin öldüğünü gördüm.” Acıdan ya da şoktan delirmiş gibiydi.</p>

  <p class="calibre1 sgc-4">“Ne zaman oldu bu, Hedrigall?” Doul’un sesiydi, konuşması kesik kesik ve ürkütücüydü. “Hem nerede oldu? Nerede öldük?”</p>

  <p class="calibre1 sgc-4">Hedrigall yanıtı fısıldadı ve sesindeki bir şey, bunu bekliyor da olsa Bellis’i ürpertti ve yanıtı duyunca başını salladı.</p>

  <p class="calibre1 sgc-4">“<i>Yara</i>”da.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Onu yatıştırdıktan sonra, Uther Doul ve Sevgililer, ondan uzaklaşarak sessizce tartışmaya başladı.</p>

  <p class="calibre1 sgc-4">“...deli...” dedi Sevgili, duyulması güç bir sesle. “Ya deli... tuhaf...”</p>

  <p class="calibre1 sgc-4">“Öğrenmemiz gerek.” Doul’un sesiydi. “Eğer deli değilse, tehlikeli bir yalancı.”</p>

  <p class="calibre1 sgc-4">“Bunun bir anlamı yok ki,” dedi Sevgili öfkeyle. “Kime yalan söylüyor? Neden?”</p>

  <p class="calibre1 sgc-4">“Ya yalancı ya da...” dedi Sevgili.</p>

  <p class="calibre1 sgc-4">Bellis ve Tanner kadının sessizce bir şey daha söyleyip söylemediğini ya da lafını tamamlayıp tamamlamadığını bilemediler.</p>

  <p class="calibre1 sgc-4">“Nasıl oldu?”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Bir aydır, bir aydan fazladır Gizli Okyanus'taydık.”</p>

  <p class="calibre1 sgc-4">Dakikalar geçmişti. Hedrigall uzun bir süre sessiz kalmış, bu arada Sevgililer ne yapacaklarını tartışmış, çok alçak sesle konuştukları için Bellis ve Tanner söylenenleri duyamamıştı. Hedrigall sonunda, birdenbire ve kendiliğinden lafa başladı, sesi alçak ve tekdüze, sanki uyuşmuşçasına ruhsuzdu.</p>

  <p class="calibre1 sgc-4">Sevgililer ve Uther Doul bekledi.</p>

  <p class="calibre1 sgc-4">Hedrigall sanki kendisinden bekleneni biliyormuş gibi konuşuyordu.</p>

  <p class="calibre1 sgc-4">Uzun bir süre konuştu, lafını kesen olmadı. Samimi olmayan bir incelikle, eğitimli bir masalcının etkili diliyle konuşuyordu ama özenli tekdüzeliğinde bir tereddüt, düşünüldüğünde korkutucu olan bir sarsıntının vurgusu vardı.</p>

  <p class="calibre1 sgc-4">Hedrigall konuşurken kekeledi, ara ara birden durdu, sesi titredi ama uzun bir süre konuştu. Dinleyicileri -onunla aynı odada bulunanlar ve aşağıdakiler- hiç ses çıkarmadan dikkatle onu dinledi.</p>

  <p class="calibre1 sgc-4">“Bir aydan fazladır Gizli Okyanus’taydık.”</p>

  <div class="calibre7 sgc-1"></div>
</body>
</html>
