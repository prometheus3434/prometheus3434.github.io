<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">18</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Dedikodu ve ağızdan ağza laf taşıma, Armada’da, Yeni Crobuzon’da olduğundan daha güçlü araçlardı, ama Armada'nın iyi örgütlenmiş bir medyası da vardı. İlçelerin birinin ya da diğerinin yarı resmî organı olan tellallar vardı. Ayrıca, habire yeniden kullanılan ve çok kalitesiz, mürekkebi dağıtan bir kâğıda basılan birkaç haber gazetesi ve dergi.</p>

  <p class="calibre1 sgc-4">Çoğu düzensiz çıkıyordu, yazarlar ve yayıncıların canı istedikçe ya da kaynak buldukça yayınlanıyorlardı. Birçoğu bedavaydı, çoğu ise inceydi: Katlanıp iç içe konmuş bir iki sayfada, sıkış tepiş yazılar.</p>

  <p class="calibre1 sgc-4">Armada'nın salonlarından oyun ve müzik eksik olmuyordu, kaba saba ve çok popüler şeylerdi bunlar, bu yüzden de yayınlar eleştiri yazılarıyla doluydu. Bazıları yalnızca heyecanlı, sansasyonel haberler yazsa da, Bellis'e göre hepsi iç karartacak kadar dar görüşlüydü. Ele geçirilen yiyeceklerin dağıtımı ya da hangi ilçenin hangi vurgundan sorumlu olduğu konusundaki anlaşmazlıklar, yazılanlar içinde genellikle en kışkırtıcı ve tartışmalı olanlardı. Bir anlam verebildikleri ise yalnızca haber sayfalarıydı.</p>

  <p class="calibre1 sgc-4">Armada'nın melez kültüründe, korsan şehirde doğan kendine özgü formların yanı sıra, bütün Bas-Lag dünyasında mevcut olan birbirinden farklı çok sayıda gazete geleneği de mevcuttu. <span class="font6">Çoğunlukla</span> adındaki dergi, şehirde ölenleri, şiirsel bir biçimde bildiren haftalık bir yayındı. <span class="font6">Juhangirr’in Meseleleri,</span> Sen-Ve-Senin ilçesinde yayınlanan, yazıları olmayan, önemli saydığı olayları (Bellis’in pek anlayamadığı bir kritere göre) kaba resimlerle anlatan bir başka yayındı.</p>

  <p class="calibre1 sgc-4">Bellis zaman zaman, ikisi de İtevi’nde basılan, <span class="font6">Bayrak</span>’ı ya da <span class="font6">Konsey’in Çağrısını</span> okuyordu. <span class="font6">Bayrak</span> muhtemelen şehirdeki en iyi haber kaynağıydı, ilçelerin hükümet sistemlerinin yandaşları arasındaki tartışmaları yayınlıyordu: İtevi’nin Demokrasisi; Jhour’un güneş-kraliçeliği; Zarganadenizi’nin “mutlakiyetçi hayırseverliği”, Brucolac’ın hamiliği ve daha birçoğu...</p>

  <p class="calibre1 sgc-4">Her iki yayın da, övünüp durdukları hoş görüye ve yer verdikleri farklı görüşlere karşın, şöyle ya da böyle, İtevi’nin Demokratik Konseyine sadıktılar. Bu yüzden, <span class="font6">Bayrak</span> ve <span class="font6">Konseyin Çağrısının</span> deniz şeytanını çağırma konusundaki kuşkulardan söz etmeye başlaması, Armadalı politikacıların dalaşını anlamaya başlayan Bellis için bir sürpriz olmadı.</p>

  <p class="calibre1 sgc-4">Önceleri dikkatliydiler.</p>

  <p class="calibre1 sgc-4">“Çağırma bilimin bir zaferi olacaktır,” diyordu <span class="font6">Bayrak</span>’ın editörü, “ancak kuşkular da var. Ne kadar fazla isteyen olursa, şehir için o kadar iyi olur, ama bedeli ne olacak bunun?”</p>

  <p class="calibre1 sgc-4">Karşı çıkışların daha da sertleşmesi çok zaman almadı.</p>

  <p class="calibre1 sgc-4">Ama Zarganadenizi’nin olağanüstü açıklamasının gururunu yaşamakta olan Armada’da, dikkat edilmesini öneren ve bu işe tümden karşı çıkan sesler azınlıkta kaldı. Barlarda -İtevi ve Kurak Şelale’de bile- büyük bir heyecan görülüyordu. Girişimin büyüklüğü, hele bir deniz şeytanının yakalanacağına söz verilmesi, herkesin başını döndürüyordu.</p>

  <p class="calibre1 sgc-4">Yine de, kuşkulu sesler, birkaç dergi, el ilanı ve posterler kanalıyla, umursanmayan muhalefetlerini sürdürdüler.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İşe almalar başladı.</p>

  <p class="calibre1 sgc-4">Basil Tersanesinde özel bir toplantı yapılıyordu. Tanner Sack dokunaçlarını okşayarak bekledi. Sonunda muhafız çavuş öne doğru bir adım attı.</p>

  <p class="calibre1 sgc-4">“Elimde,” diye bağırdı, “Sevgililer için özel göreve çağrılan mühendis ve diğerlerinin bir listesi var.” Kısa bir fısıldaşma, mırıldanma oldu, sonra kesildi. Özel görevin ne olduğu konusunda kimsenin kuşkusu yoktu.</p>

  <p class="calibre1 sgc-4">Her isim okundukça, o ismin sahibinden ve hemen yanındakilerden gözle görülür bir heyecan dalgası yayılıyordu. Okunan isimler Tanner’ı hiç şaşırtmadı. Bunların arasında en iyi meslektaşları vardı: en hızlı çalışanlar, son teknolojiyi bilen, en yetenekli mühendisler. Çoğu oraya daha yeni getirilenler arasındaydı -Yeni Crobuzonlular ağır basıyordu ve çok sayıda Tekraryapım ise <span class="font6">Terpsikor'</span> dandı.</p>

  <p class="calibre1 sgc-4">Kendi adının okunduğunu, arkadaşının heyecanla sırtına vurmasıyla fark etti. Gerginliği geçti ve rahatladı. Bunu bekliyordu. Hak ettiğine inanıyordu.</p>

  <p class="calibre1 sgc-4">Diğerleri çoktan <span class="font6">Muhteşem Doğu'da</span> toplanmaya başlamıştı, sanayi bölgelerinden, dökümhanelerden ve laboratuvarlardan gelen işçilerdi bunlar. Görüşmeler yapıldı. Metalürjistler, mühendislerden ve kimya sanayi işçilerinden ayrıldı. Onları bir sınava tabi tutup, uzmanlıklarını sınadılar. İkna yöntemi uygulandı, kimse zorlanmadı. Anofel adasından ilk (öylesine) söz edilişte birçok adam ve kadın projede yer almayı reddetti. Tanner’ın da canı sıkılmıştı. <span class="font6">Buna kesinlikle hayır diyemezsin,</span> dedi kendi kendine, <span class="font6">ne olursa olsun.</span></p>

  <p class="calibre1 sgc-4">Karanlık bastıktan sonra, testler ve sorular tamamlandığında, Tanner ve diğerleri <span class="font6">Muhteşem Doğu'nun</span> özel odalarından birine götürüldüler. Oda çok büyüktü ve özenle dekore edilmişti, pirinç ve siyah tahta süslemeler görülüyordu. Otuz kişi kadar kalmışlardı. <span class="font6">İyice yontulduk,</span> diye düşündü Tanner.</p>

  <p class="calibre1 sgc-4">Sevgililer girer girmez içerideki sesler kesildi. O ilk gün olduğu gibi yine Uther Doul ve Tintinnabulum onlara eşlik ediyordu.</p>

  <p class="calibre1 sgc-4"><span class="font6">Bu kez ne söyleyeceksiniz bana? Yeni mucizeler? Yeni değişimler</span>? diye düşünüyordu Tanner.</p>

  <p class="calibre1 sgc-4">Sevgililer, konuşmaya başlayarak onlara adanın tam hikâyesini ve kendi planlarını anlattı, içerideki herkes pürdikkat onları dinliyordu.</p>

  <p class="calibre1 sgc-4">Tanner duvara yaslanarak dinlemeye başladı. İçinde, anlatılanlara karşı bir kuşku beslemeye çalıştı -planlar çok saçmaydı, başarısızlığa uğramaları için bir sürü neden sayabilirdi, ama bunu yapamadı. Dinledi, Sevgililer ve Tintinnabulum, ona ve yeni arkadaşlarına, sivrisinek insanların evlerine nasıl gideceklerini, artık yaşamıyor olabilecek bir bilim adamını nasıl arayacaklarını ve Bas-Lag denizlerinde o güne kadar yüzmüş olan en olağanüstü yaratığı yakalayacak makineleri nasıl yapacaklarını anlatırken, kalp atışları hızlandı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir başka yerde, Çağrıya karşı gizli bir kampanyanın toplantısı vardı.</p>

  <p class="calibre1 sgc-4">Kurak Şelalenin tam göbeğinde duruyordu <span class="font6">Uroc.</span> Yüz elli metre uzunluğunda, genişliği ana güvertesinde otuz metreyi bulan, kocaman, eski, iri ve ürkünç görünümlü bir tekneydi bu. Boyutları, görünümü ve özellikleri kendine özgüydü. Armada’da onun kaç yaşında olduğunu ya da nereden geldiğini kesin olarak söyleyebilecek biri yoktu.</p>

  <p class="calibre1 sgc-4"><span class="font6">Uroc</span>un imitasyon bir yüzük gibi sahte olduğu söylentileri dolaşıyordu. Bir yelkenli ya da barkaya, bir savaş gemisine ya da bilinen başka bir gemiye benzemiyordu: Onun gibi tuhaf şekilli bir şey sefere çıkmış olamaz, diye iddia ediliyordu. Kuşkucular ise; <span class="font6">Uroc,</span> Armada’da yapıldı, etrafı da zaten sarılmıştı, diyorlardı. Bir buluntu ya da el konulan bir tekne değildi, onlara göre: Sabitlenmiş bir gemiye benzeyen tahta ve demirden başka bir şey değildi.</p>

  <p class="calibre1 sgc-4">Bazıları biraz daha fazlasını biliyordu. Armada’da, <span class="font6">Uroc</span> un gelişini anımsayan birkaç kişi vardı hâlâ.</p>

  <p class="calibre1 sgc-4">Bunlardan biri de, o zamanlar, gemiyle tek başına yolculuk yapmış olan Brucolac’du.</p>

  <p class="calibre1 sgc-4">Her gece, güneş battıktan sonra uyanıyordu. Güneş ışınlarının tehlikesi olmadan, <span class="font6">Uroc</span> un barok tarzdaki direk-kulelerine tırmanmayı alışkanlık haline getirmişti. Dar pencerelerden uzanarak direklerden pul pul dökülen kabukları ve budakları okşuyordu. İnsanüstü bir yaratık duyarlılığındaki parmak uçlarıyla, bu ince metal, seramik ve tahta lataların altındaki gücün hafif atışlarını, damarlardan akan kan gibi hissedebiliyordu. <span class="font6">Uroc</span> un, gerekirse yeniden sefere çıkabileceğini biliyordu.</p>

  <p class="calibre1 sgc-4">Gemi, onun zombi olmasından, ya da ilk doğumundan önce yapılmıştı. Binlerce kilometre ötede, Armada’da yaşayan kimsenin bilmediği bir yerde. Yüzen şehir oraya nesiller önce gitmişti ve Brucolac bunun bir daha asla olmamasını diliyordu.</p>

  <p class="calibre1 sgc-4"><span class="font6">Uroc</span> bir aygemisiydi. Ay ışığı fırtınalarında sefere çıkıyordu.</p>

  <p class="calibre1 sgc-4">Teknenin gövdesinden, kara oluşumlarına benzer tuhaf güverteler çıkıyordu. Çok katlı köprüsünün karmaşık parçaları, gövdenin ortasına açılmış derin yarık, kamaraların ve lomboz deliklerinin çarpık mimarisi hemen dikkat çekiyordu. Geniş gövdesinden kuleler çıkıyordu, bunların bazıları aynı anda direk görevini üstleniyor, bazıları ise, incelerek yükseliyordu sadece. İki yanındaki tekneleri saran tuğla gecekondulara rağmen, <span class="font6">Muhteşem Doğu</span> gibi, <span class="font6">Uroc'un</span> da üzerine bir şey inşa edilmemişti. Ancak, <span class="font6">Muhteşem Doğu'ya</span> bina yapılmaması için izlenen bir politika vardı, öte yandan, <span class="font6">Uroc’</span>a ise kimse dokunmak istememişti. Onun konumu buna izin vermiyordu.</p>

  <p class="calibre1 sgc-4">Gündüzleri soluk ve hastalıklı bir görüntüsü vardı. Bakmak keyif vermiyordu. Ama aydınlık azaldıkça, yüzeyi, sanki hayalet renklerle sarılmışçasına sedefliymiş gibi ışıldamaya başlıyordu. Soluk kesici bir görüntüsü oluyordu. Brucolac de, o zaman geminin güvertelerinde dolaşmaya çıkıyordu.</p>

  <p class="calibre1 sgc-4">Bazen toplantılarını geminin huzursuz edici odalarında yapıyordu. Zombi subaylarını çağırıp ilçenin sorunlarını, kan vergisini, Kurak Şelalenin ondalık vergisini tartışıyordu. <span class="font6">Bizi farklı yapan bu,</span> diyordu onlara. <span class="font6">Bize gücümüzü veren ve sadık vatandaşlar kazandıran bu işte.</span></p>

  <p class="calibre1 sgc-4">O gece, Zarganadenizi’nin projesine alınan Tanner Sack ve arkadaşları uyur, ya da ne yapmaları gerekeceğini düşünürlerken, Brucolac misafirlerini <span class="font6">Uroc’un</span> güvertesinde ağırlıyordu: İtevi Konseyini temsil eden, gizlice gelip buluştuklarına inanacak kadar saf bir delegasyon (Brucolac’ın böyle kuruntuları yoktu: Etraftaki teknelerin hışırtıları içinden bir çift ayak sesini ayırt etmiş ve seslerin bir Zarganadenizi casusuna ait olduğunu düşünmüştü).</p>

  <p class="calibre1 sgc-4">İtevi Konsey üyeleri aygemisinde tedirgin olmuşlardı. Birbirlerine sokulup, huzursuzluklarını belli etmemeye çalışarak Brucolac’ın arkasından hızlı hızlı yürüyorlardı. Misafirlerinin ışık ihtiyacının farkında olan Brucolac, koridorlara meşaleler koymuştu. Biraz bu gösteriden duyacağı haince zevk yüzünden ve biraz da meşale alevlerinin yarattığı gölgelerin, geminin dar koridorlarında, ne yapacağı kestirilemez yarasalar gibi dalgalanacağını bildiğinden, gaz lambası kullanmamıştı.</p>

  <p class="calibre1 sgc-4">Yuvarlak toplantı odası geminin en geniş direk-kulesindeydi ve on beş metre yükseklikten güverteye bakıyordu. Süslü ve sevimsizdi, duvarlar oltu taşı, kalay ve kurşunla işlenmişti. Burada mum ya da başka bir ışık görünmüyordu, ama içeriye vuran soğuk ışık odayı net biçimde aydınlatıyordu: Ay ve yıldızların ışıkları geminin direklerinde toplanıp yoğunlaştırılmış, sonra da, içinden kan geçen damarları andıran aynalı bacalar yoluyla odaya gönderilmişti. Bu tuhaf aydınlatma içerideki diğer bütün renkleri bastırıyordu.</p>

  <p class="calibre1 sgc-4">“Baylar, bayanlar,” dedi Brucolac boğuk sesiyle. Gülümsedi ve gür saçlarını arkaya attı, uzun yılan diliyle havayı yaladı ve misafirlerine koyu renk ahşap masanın etrafına oturmalarını işaret etti. Yerlerini bulmalarını izledi -insan, kirpi adam, llorgis ve diğerleri, hepsi dikkatle ona bakıyordu.</p>

  <p class="calibre1 sgc-4">“Saf dışı bırakıldık,” diye devam etti Brucolac. “Ne tepki vereceğimizi tartışmayı öneriyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kurak Şelale daha çok Zarganadenizi’ne benziyordu. Karanlığın içinde yüzlerce filika, mavna ve hurda gemi aydınlatılmış ve barlardan, oyun salonlarından gelen seslerle kaynıyordu.</p>

  <p class="calibre1 sgc-4">Ama <span class="font6">Uroc'un</span> biçimsiz gölgesi, hepsine sessizce tepeden bakıyordu. Kurak Şelale’deki eğlenceleri yorumsuz, müdahalesiz ve coşkusuz bir tavırla izliyor, onlar da arada bir, temkinli ve huzursuz bir gururla ona göz atarak buna yanıt veriyorlardı. Kendilerine, Zarganadenizi’nde yaşayanlardan daha özgür ve açık fikirli olduklarını anımsatıyorlardı: Sen-Ve-Senin’dekilerden daha korunaklı, Shaddler’dan daha özerk.</p>

  <p class="calibre1 sgc-4">Kurak Şelaleliler, diğer ilçe vatandaşlarının kan vergisini çok yüksek bir bedel olarak gördüklerini biliyordu, ama aptalca bir hassasiyetti bu. Sesleri en çok çıkanlar yakın zamanda buraya getirilenler, diyordu Kurak Şelaleliler -Armada'nın sistemini henüz öğrenmemiş batıl inançlı yabancılar.</p>

  <p class="calibre1 sgc-4">Kurak Şelale’de kırbaçlanma yok, diyorlardı yeni gelenlere. Ellerinde Kurak Şelale mührü taşıyan herkese gereken mal ve eğlence parasız sağlanıyordu. Önemli konularda ise, Brucolac herkesin düşüncesini söyleyebileceği toplantılar yapıyordu. Onları koruyordu.Şehrin başka yerlerindeki anarşi ve şiddet içeren yasalar burada yoktu. Kurak Şelale güvenli ve uygardı, sokakları tertemizdi. Kan vergisi ise uygun bir karşılıktı.</p>

  <p class="calibre1 sgc-4">İlçelerini koruyorlardı ve güvensizdiler. <span class="font6">Uroc</span> onların tılsımıydı ve gece ne kadar gürültülü ve kaotik olursa olsun, kendilerini güvende hissetmek için, arada sırada onun gölgesine bir göz atıyorlardı.</p>

  <p class="calibre1 sgc-4">O gece de, diğer geceler gibi <span class="font6">Uroc</span> un direk-kuleleri, aziz ateşi dedikleri gizemli bir ışıkla sarılmıştı. Zaman zaman başka gemilerin de başına geliyordu bu -bir elektrik fırtınası sırasında ya da hava çok kuru olduğunda- ama aygemisi için bu, gelgit dalgaları kadar kesin ve düzenliydi.</p>

  <p class="calibre1 sgc-4">Gece kuşları, yarasalar ve pervaneler oraya hücum etmiş, ışığın parıltısında dans ediyorlardı. Birbirlerine vuruyor, çarpıyor ve bazıları da pencerelerden sızan diğer ışıklara yöneliyordu. Brucolac’ın toplantı odasında İtevi Konsey üyeleri başlarını kaldırdı, küçük kanatların cama sürekli vurup durması onları tedirgin etmişti.</p>

  <p class="calibre1 sgc-4">Toplantı iyi gitmiyordu.</p>

  <p class="calibre1 sgc-4">Brucolac çabalıyordu. Konsey üyeleriyle anlaşmayı içtenlikle istiyordu ve birlikte çalışmaya, stratejiler sunmaya, olasılıkları gözden geçirmeye çabaladı. Ama karşısındakileri sindiren yapısı yüzünden, bu yaklaşımı işe yaramadı. Bu sindiren yönü, gücünün ve stratejisinin tam merkezindeydi. Armada doğumlu değildi o: Brucolac, yaşarken ve zombiyken sayısız şehir, ülke görmüş ve bir şeyi çok iyi anlamıştı: Korku canlıları sindirdiğinde, meydan vampirlere kalıyordu.</p>

  <p class="calibre1 sgc-4">Kendilerine merhametsiz gece avcısı süsü verebilirlerdi, tabii, böylece şehirlerde kimliklerini gizleyebiliyor, avlanmak için geceleri ortaya çıkıyorlardı ama korku içinde uyuyup besleniyorlardı. Canlılar onların varlığını hoş görmüyordu -bulunmak kesin ölüm anlamına geliyordu. Brucolac için bu kabul edilemezdi. İki yüzyıl önce, Armada'ya kan içiciliği getirdiğinde, kendi türünden korkmayanların olduğu bir şehre geldiğini görmüştü- açıkça yaşayabileceği bir yere.</p>

  <p class="calibre1 sgc-4">Ama Brucolac bunun bedelinin de farkındaydı. Canlılardan korkmuyordu, öyleyse onlar ondan korkmalıydı. Bunu sağlamak her zaman çok kolaydı.</p>

  <p class="calibre1 sgc-4">Şimdi ise, oyun oynamaktan sıkıldığı, ortaklık aradığı, yardım istediği ve elinde bu karmakarışık bürokratlardan başka bir şey olmadığı şu anda, içinde duyduğu dehşet üstesinden gelinemeyecek kadar güçlüydü.İtevi Konseyi onunla çalışmaya korkuyordu. Her bakışı, dişlerini her yalayışı, her soluğu ve yumruklarını her sıkışı onlara kim olduğunu anımsatıyordu.</p>

  <p class="calibre1 sgc-4">Belki de bunun bir anlamı yok, diye zalimce düşünmeye başladı. Ona ne yardımları olabilirdi ki? Onlara Yara’dan söz edemezdi. Nereden öğrendiğini soracaklar, o hiçbir şey söylemeyecek, onlar da ona inanmayacaklardı. Ya da Doul’u anlatmaya çalışacak, bu durumda da onu, Zarganadenizi’nin sağ kolu ile sırları paylaşan bir hain olarak göreceklerdi. Ancak, yine de, ona inanmayacaklardı.</p>

  <p class="calibre1 sgc-4"><span class="font6">Uther,</span> diye yavaşça düşündü, <span class="font6">ne kurnaz, ne çıkarcı bir domuzsun sen.</span></p>

  <p class="calibre1 sgc-4">Odada, etrafı sözde müttefikleriyle çevrili otururken tek düşünebildiği, kendini Doul’a ne kadar yakın hissettiği, Doul ve kendisinin ne çok şey paylaştığıydı. İkisinin birlikte çalıştıklarını düşünmekten -olacak iş değildi bu- kendini alamıyordu.</p>

  <p class="calibre1 sgc-4">Brucolac oturup, değişimden ödleri patlayan, güç dengesine kafayı takmış üyelerin ahkâm kesmelerini, işe yaramaz mantıklarını, sorunun gerçek doğasından uzaklaşan abes ve yersiz zırvalarını dinledi. Sevgililer’in bu sınırı aşmalarının gerçek nedeni üzerine tartışmalar oldu. Liderlerinin burnunun dibinde, Zarganadenizi’nin bürokratlarına başvurmayı önerenler oldu -birbiriyle bağlantısız, elle tutulmayan, işe yaramaz düşünceler.</p>

  <p class="calibre1 sgc-4">Tartışmanın bir yerinde, masada oturanlardan biri Simon Fench diye birinden söz etti. Kim olduğunu bilen yoktu ama adı, Çağrıya karşı olan azınlığın ağzında dolaşır olmuştu. Brucolac, daha somut bir öneri geleceğini umut ederek, biraz daha bekledi. Ancak tartışmalar, birden yine çığırından çıktı. Bekledi, bekledi ama geçerli hiçbir şey söylenmedi.</p>

  <p class="calibre1 sgc-4">Dünyanın altından çıkmaya başlayan güneşi hissedebiliyordu. Şafaktan bir saat kadar önce kendini tutmaktan vazgeçti.</p>

  <p class="calibre1 sgc-4">“Lanet herifler, siktirin gidin,” diye uğultulu bir sesle gürledi. Konsey üyeleri bir anda suspus oldu, donakaldılar. Brucolac ayağa kalktı ve kollarını iki yana açtı. “Saatlerdir,” diye tısladı, “kustuğunuz basmakalıp zırvaları dinliyorum. İpe sapa gelmeyen, umutsuzluk dolu laflar. Hepiniz <span class="font6">acizsiniz.”</span> Sözcük ağzından ürpertici bir lanetmiş gibi çıkmıştı. “Beceriksizsiniz. İşe yaramazsınız. Defolun gidin teknemden.”</p>

  <p class="calibre1 sgc-4">Bir an sessizlik oldu, sonra konsey üyeleri doğrulmaya, kalan son gurur kırıntılarını da korumaya çalıştılar ama beceremediler. İçlerinden bir tanesi -Vordakine, iyilerinden bir tanesi, Brocolac’ın bir parça saygı duyduğu bir kadın- ona itiraz etmek için ağzını açtı. Yüzü bembeyazdı, ama karşılık vermeye kararlıydı.</p>

  <p class="calibre1 sgc-4">Brucolac kollarını başını üzerine kanat gibi kıvırdı ve ağzını açarak dilini sarkıttı ve zehirli dişlerini gösterdi, elleri yabanıl bir hayvanın pençeleri gibi açıldı.</p>

  <p class="calibre1 sgc-4">Vordakine’ın ağzı hemen kapandı ve arkadaşlarının ardından kapıya yürüdü, yüzünde öfke ve korku vardı.</p>

  <p class="calibre1 sgc-4">Hepsi gidip yalnız kalınca Brucolac sandalyesine çöktü. <span class="font6">Evinize koşun sizi küçük budala kantorbaları</span>, diye düşündü. Sonunda yaptığı saçma pandomimi anımsayarak, birden buz gibi gülümsedi. <span class="font6">Salak şeyler,</span> diye alay ederek düşündü, <span class="font6">muhtemelen bir yarasaya dönüşebileceğimi sanıyorlar.</span></p>

  <p class="calibre1 sgc-4">Duydukları dehşeti anımsayınca, birden bir zombi olarak açıkça yaşayabildiği yegâne diğer yeri anımsadı ve ürperdi. Onun kurallarının tek istisnası, canlılar ve vampirler arasındaki korku hesaplaşmasının işe yaramadığı tek yer.</p>

  <p class="calibre1 sgc-4"><span class="font6">Kan Tanrıları, tuz ve ateş tanrıları, günah çıkarmalar sayesinde, o yere bir daha dönmek zorunda değilim.</span> Rol yapmaktan, bütün aldatmalardan kurtulduğu -buna zorlandığı- o yere. Canlıların, ölülerin ve zombilerin gerçek doğasının apaçık sergilendiği yere.</p>

  <p class="calibre1 sgc-4">Uther Doul’un ülkesi. Dağlarda. Doul’un lanet şehrinden çok daha bağışlayıcı olan soğuk dağları, ürkünç taşların tuhaf sesini anımsadı.</p>

  <div class="calibre7 sgc-1"></div>
</body>
</html>
