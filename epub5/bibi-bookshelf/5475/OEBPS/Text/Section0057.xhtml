<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-size: 80%; line-height: 14px}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">42</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Uzun zamandır ortalığa hâkim olan gölge kaybolmuş, gökyüzü aydınlanmıştı.</p>

  <p class="calibre1 sgc-4"><span class="font6">Azamet</span> gitmişti.</p>

  <p class="calibre1 sgc-4"><span class="font6">Muhteşem</span> Doğu'nun güvertesinde, hava gemisinin daha önce bağlı olduğu yerde kopuk bir halat parçası duruyordu. Kesilmiş ve hava gemisi uçurulmuştu.</p>

  <p class="calibre1 sgc-4">Her yerde Hedrigall’in adı geçiyordu. Bellis toplanan kalabalığın arasında durup ağzı açık, gökyüzünde açılan gediğe baktı. Muhafızlar halkı geriye çekmek için biraz çaba gösterse de sonunda büyüyen kalabalık karşısında sessiz kaldılar.</p>

  <p class="calibre1 sgc-4">Bellis artık daha rahat devinebiliyordu. Sırtına dokunulduğunda hâlâ irkilse de, artık yaraları kanamıyordu. Küçük yaraların kabukları soyulmaya başlamıştı. Kalabalığın kenarında hafifçe kıpırdandı.</p>

  <p class="calibre1 sgc-4">“Hedrigall... ve yalnızmış.” Herkes bunu söylüyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada, Gizli Okyanus'un içlerine kaydıkça, tekneleri onun hızına yetişmek için daha çok zorlanmaya başladı. Arkasına korkak ördek yavruları gibi dizilmişler, şehrin kenarlarına bağlı olanların çoğu motorlarını susturarak, kendilerini deniz şeytanının çekişine bırakmışlardı.</p>

  <p class="calibre1 sgc-4">Bellis’in, Carrianne ile yaptığı ve her şeyi açığa çıkarıp aklını karıştıran tartışmadan iki gün sonra, Armada'nın yörüngesindeki diğer gemiler ve batiskaflar geri dönmüşlerdi. Gizli Okyanus’la daha fazla savaşamamışlardı. Tedirgin bir konvoy oluşturarak, önce rüzgâra göre yön değiştirmiş, sonra hızlanarak güneye doğru gözden kaybolmuşlardı. Korunmak ve birbirlerini çekerek Kabaran Okyanusa, onun daha güvenli, anlaşılır sularına, bekleyecekleri yere götürmek için bir arada kalmışlardı.</p>

  <p class="calibre1 sgc-4">Şehir onlara dönecekti, bir ya da en fazla iki ay içinde.</p>

  <p class="calibre1 sgc-4">Ya sonra? Ya Armada dönmemiş olursa? Eh, o zaman kendilerini özgür kabul edeceklerdi. Bu istisna sonradan akla gelen bir şeydi ve sonuçları tartışılmamıştı.</p>

  <p class="calibre1 sgc-4">Bellis penceresinden Armada teknelerinin çekilişini izlemişti. Kalan gemiler ise ya deniz salyangozları gibi geminin yanlarına yapışmış, ya da Basil ve Denizkestanesi tersanelerine zincirlenmişti. Etrafları iskele görevini yapan teknelerle çevrili, korka korka anaforlara girip çıkıyorlardı ama araya sıkışmış durumdaydılar. Oradan ayrılmakta çok geç kalmışlardı ve sanki yük boşaltıyor ya da yüklüyor gibi bağlı, amaçsızca suda inip kalkıyor ve bekliyorlardı.</p>

  <p class="calibre1 sgc-4">Armadalılar daha önce şehirlerini, etrafını bulutlar gibi saran gemiler olmadan hiç görmemişlerdi. Yüzlerini denize dönmüş gemiler şehrin uçlarında toplanmıştı. Boşluk onları kontrol altında tutmuştu. Ama şimdi kilometrelerce uzanan su, kaybolan hava gemisi kadar ürkütücü gelmiyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kimse bir şey görmemiş, duymamıştı. <span class="font6">Azamet</span> gizlice çekip gitmişti. Zarganadenizi için bu akıl almaz bir kayıptı.</p>

  <p class="calibre1 sgc-4">Nasıl oldu acaba? diye soruyordu herkes birbirine. Balon arızalıydı ve Hedrigall’in Armada'ya olan sarsılmaz bağlılığı biliniyordu.</p>

  <p class="calibre1 sgc-4">“Kuşkuları vardı,” dedi Tanner, Angevine ve Şekel’e. “Bana anlattı. <span class="font6">Sadıktı.</span> Buna hiç kuşku yok, ama bu deniz şeytanı olayının şehir için iyi olduğuna asla inanmıyordu. Yara işi daha kötü oldu ama kimseyi inandıramadı.”</p>

  <p class="calibre1 sgc-4">Hedrigall’in uçuşu Tanner’ı dehşete düşürdü. Onu yaraladı. Ama düşüncelerini sesli olarak dile getiriyor, olayları bu gizemli arkadaşının gördüğü gibi görmek için çok uğraşıyordu. <span class="font6">Kendini kapana kısılmış gibi hissediyor olmalı,</span> diye düşündü. <span class="font6">Burada bu kadar sene yaşadıktan sonra işlerin farklı yürüdüğünü görmesi. Artık Dreer Samher’e de ait değil ve buraya da ait olmadığını düşündüyse... geriye yapacak ne kalıyordu</span>?</p>

  <p class="calibre1 sgc-4">Gözünün önüne Hedrigall’in, gemide geçirdiği boş saatlerde <span class="font6">Azamet’in</span> bozuk motorlarını tamir edişi geldi. Hedrigall’in, <span class="font6">Azamet’</span>te gerektiğinden çok zaman geçiren yalnız biri olduğunu herkes biliyordu. <span class="font6">Azamet’in</span> kuyruklarındaki sorunları halletmiş miydi? Onlarca yıldır çalışmayan pistonları kontrol etmiş miydi?</p>

  <p class="calibre1 sgc-4"><span class="font6">Bunu ne kadar zamandır planlıyordun, Hedrigall?</span> diye aklından geçiriyordu Tanner Sack.</p>

  <p class="calibre1 sgc-4">Hiç tartışamaz mıydı? O kadar mı kesin kararlıydı? Yurdu için savaşmanın hiçbir anlamı olmadığına mı inanmıştı? Artık buranın yurdu olduğundan kuşkulanmaya mı başlamıştı?</p>

  <p class="calibre1 sgc-4"><span class="font6">Neredesin şimdi, dostum?</span></p>

  <p class="calibre1 sgc-4">Tanner, kumandasında tek başına Hedrigall, kocaman hantal balonun güneye doğru ilerlediğini düşündü.</p>

  <p class="calibre1 sgc-4"><span class="font6">Ağladığına bahse girerim.</span></p>

  <p class="calibre1 sgc-4">Bir tür intihardı bu. Hedrigall, karaya, herhangi bir yere ulaşacak kadar yakıt biriktirmiş olamazdı. Eğer Armada'nın bekleyen filosuna ulaşacak olursa, onlar neler olduğunu soracak, şehirden neden ayrıldığını bilmek isteyeceklerdi, bu yüzden onlardan uzak duracaktı.</p>

  <p class="calibre1 sgc-4">Rüzgârlar onu boş denizde alıp götürecekti. Gaz torbaları çok sağlamdı: Bunlar onu yıllarca havada tutabilirdi. <span class="font6">Ne kadar yiyeceğin var, dostum?</span> Tanner Sack merak ediyordu.</p>

  <p class="calibre1 sgc-4">Gözünün önüne bir görüntü; <span class="font6">Azamet’</span>in, Hedrigall’in kaptan kabininde çürüyen cesediyle birlikte suyun yüz elli iki yüz metre üzerinde yıllarca sürüklenişi geldi. Rüzgârla sürüklenen bir mezar.</p>

  <p class="calibre1 sgc-4">Ya da kim bilir, belki hayatta da kalabilirdi. Belki <span class="font6">Azamet’in</span> bir gözünden akıl almaz uzunlukta bir olta sarkıtırdı. Bunun bir yay gibi havada açıldığını ve yem takılı kancasının suya değişini düşündü. Kaktüsler için vejetaryen olmak bir tercihti ama zorunlu kaldıklarında balık ya da etle de beslenebiliyorlardı.</p>

  <p class="calibre1 sgc-4">Hedrigall deliğin kenarına oturup bacaklarını çocuklar gibi sarkıtarak oltaya takılan balıkları yukarı çekebilirdi. Yukarı uzanan yolculuklarında çırpınıp duran lastiksi bedenler havada boğulur, yüzeye çıktıklarında çoktan ölmüş olurdu. Dünyanın etrafında sürüklenerek yıllarca böyle yaşayabilirdi. Kabaran Okyanusun etrafında dönüp duran rüzgârlara takılarak, yaşlanabilir ve sürekli aynı şeyleri yemekten ötürü dırdır eden, cildi buruş buruş, kılları ağarmış birine dönüşebilirdi. Yapayalnız, gitgide aklını yitirerek. <span class="font6">Azamet’</span>in duvarlarında duran portre ve heliotiplerle konuşmaya başlardı.</p>

  <p class="calibre1 sgc-4">Sonunda bir gün şans eseri bu rüzgâr kuşağından çıkabilir, aracı özgür havaya takılıp güneye ya da kuzeye ya da Tanrı bilir nereye sürüklenebilir ve sonunda, kim bilir, belki de bir karayla karşılaşabilirdi.</p>

  <p class="calibre1 sgc-4">Dağların üzerinde süzülürdü. Çapasını indirir, bir ağacı yakalayarak inişe geçerdi. Ayakları yeniden yere basardı.</p>

  <p class="calibre1 sgc-4"><span class="font6">Yara'yı aramak o kadar kötü bir plan mı, Hedrigall?</span></p>

  <p class="calibre1 sgc-4">Hedrigall bir haindi, Tanner’a göre. Kaçmış, Armada'nın kartal yuvasını çalmış ve yöneticilerine ve arkadaşlarına yalan söylemişti. Bunu tartışacak yürekliliği göstermemişti. Bir kaçaktı ve Tanner, sadık bir Zarganadenizi vatandaşı olarak onu lanetlemesi gerektiğini biliyordu ama bunu yapamıyordu.</p>

  <p class="calibre1 sgc-4"><span class="font6">Bol şans, dostum,</span> diye düşündü birkaç saniye sonra, elini tereddütle havaya kaldırdı ve başını salladı. <span class="font6">Sana şans dilemezlik yapamam.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hedrigall'in yokluğu, Zarganadenizi’nin destekçilerinin yüzüne bir tokat gibi indi.</p>

  <p class="calibre1 sgc-4">Sadakati bilinen bir şeydi ve gidişinin ardından daha huzursuz tartışmalar başladı, Sevgililer’in projesi ile ilgili, daha önce olmayan kuşkular ve kaygılar ortaya çıktı.</p>

  <p class="calibre1 sgc-4">Denizin kilometrelerce altında, deniz şeytanı yolculuğunu sürdürüyordu. Yeni sulara girdiğinde bir parça yavaşlamıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner Sack denizde yüzüyor, tuzlu su yaralı sırtını yıkıyordu. Bu günlerde aşağıda çok az sayıda dalgıç, yukarıda ise çok az sayıda yüzücü oluyordu. Beklenmeyen bir akıntının onları sürükleyerek, Gizli Okyanus’taki bir çukura taşıyacağından korkuyorlardı.</p>

  <p class="calibre1 sgc-4">Tanner tuhaf bir şey hissetmiyordu. O ve semender-adamlar, Piç John, sarkan dev zincirlerin aralarında oradan oraya seğirtip duruyorlardı. Şehrin gerisinde kalmamaya dikkat ederek hızlı hızlı yüzüyorlardı ama suda yeni bir tehlike görünmüyordu. Gemiler ve batiskaflar gibi dev cansız istilacılar yüzünden zaten var olan karmaşa, biraz daha büyümüştü. Deniz ejderleri bile artık huysuzlaşan savaş gemilerini çekemez hale gelmişler ve filoyla birlikte geri dönerek Gizli Okyanus’tan çıkmışlardı.</p>

  <p class="calibre1 sgc-4">Şu anda ortalık çok dingindi, Tanner’ın dikkatini dağıtacak daha az insan, çok az şey vardı. Armada’daki işlerin çoğu durmuştu.</p>

  <p class="calibre1 sgc-4">Tabii ki, çiftçiler, suyun altında ve üzerinde hâlâ ekinleri ve hayvanlarıyla ilgileniyor, hasat yapmaya çalışıyorlardı. Daha binlerce küçük tamirat ve bakım işi vardı. Şehrin içinde çalışanlar, zorunlu oldukları işleri yapmaya devam ediyorlardı: Fırıncılar, tefeciler, aşçılar, eczacılar tabelalarını takmış, para kazanmaya başlamışlardı. Ama Armada dışarıya, korsanlığa ve ticarete dönük bir şehir olmuştu. Rıhtımlardaki çalışmalar; yükleme, boşaltma, sayma, tamir ve donatım işleri şimdilik durmuştu.</p>

  <p class="calibre1 sgc-4">Bu yüzden Tanner çatlak ya da kırıkları onarmak ya da benzer işler için her gün dalmak zorunda değildi. Kendi istediği için, sırtı için yüzüyordu ve tuzlu suyun derisini canlandırdığını hissediyordu.</p>

  <p class="calibre1 sgc-4">“Gel, Şek,” dedi.</p>

  <p class="calibre1 sgc-4">Armada'ya yayılan gerginliğin, kuşkunun farkındaydı, sanki Hedrigall giderken arkasından zehir sızdırmış gibiydi. Tanner, Şekel’e bu zehrin dağılabileceği bir yer göstermek istiyordu.</p>

  <p class="calibre1 sgc-4">Halkın korkularının artmasının nedenleri vardı. Tanner’ın kulağına tuhaf söylentiler gelmişti. Üç kez, bir kadın ya da erkeğin, bir muhafız ya da Zarganadenizli mühendisin kaybolduğunu duymuştu, evleri ve eşyalarına dokunulmamıştı (hatta anlatıldığına göre, yemekleri bile yarım kalmıştı). Bazılarına göre onlar da kaçmıştı, bazılarının dediğine göre ise bu Gizli Okyanus’taki ruhların işiydi.</p>

  <p class="calibre1 sgc-4">Tanner suda olduğunda, her şeyin yanlış, tehlikeli ve belirsiz olduğu duygusu akıntılarla birlikte yitip gidiyordu. Şekel’in de aynı rahatlığı tatmasını istiyordu. Oğlanı kendisiyle yüzmeye razı etmişti. Armada'nın tekneleri arasındaki gölcükler neredeyse bomboştu. Şekel suya girecek yüreklilerden biri olacağı için çok heyecanlanıyordu. Gemilerin büyük tahta gövdeleri etraflarında ve tepelerinde ağır ağır deviniyordu: Onları geride bırakmayacaklardı. Şekel’in sert ve çirkin ayak vuruşlarını gören Tanner ona daha iyi kulaç atmasını göstermeye çalıştı, ama hava soluyanlar için neyin doğru olduğunu bilmediğini fark etti.</p>

  <p class="calibre1 sgc-4">Şekel ağır gözlüklerini gözlerinin üzerine indirdi ve gözlüğün uyduruk kenarları suyu sızdırana kadar başını denize daldırdı. O ve Tanner, balık sürülerini, hiç görmedikleri türleri incelediler. Renkli ve karmakarışık yüzgeçli, tropik türler gibi göz alıcı ve tuhaf balıklar vardı burada, daha ılıman olan bu denizde. Akrep ve benekli köpek balıkları gibiydiler, bedenlerinden ince uzantılar çıkıyor, gözleri alışılmadık renklerle ışıldıyordu.</p>

  <p class="calibre1 sgc-4">Tanner ve Şekel yeniden suyun dışına çıktıklarında, Angevine onları bekliyor olacaktı, belki bir şişe şarap ya da likör de olacaktı. Tanner ve Angevine hâlâ birbirleriyle konuşmaktan tedirgin olsalar da ve bunun hep böyle olacağını bilseler de, Şekel konusundaki paylaşımları ve bunu paylaşmayı öğrenme biçimleri aralarında saygılı bir bağ oluşturmuştu.</p>

  <p class="calibre1 sgc-4"><span class="font6">Bir tür aile,</span> diye düşündü Tanner.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis’in Uther Doul’u yeniden bulması zor olmadı. <span class="font6">Muhteşem Doğu'nun</span> güvertesinde beklemek yeterliydi, nasılsa oraya gelecekti. Öfkeden kaskatıydı ve incinmiş olmasına da kızıyordu. Adamın nasıl olup da ondan vazgeçtiğini anlamıyordu.</p>

  <p class="calibre1 sgc-4">Bellis kendisine doğru yaklaşırken, adam da dikkatle ona bakıyordu, ama Bellis’in korktuğu gibi nefretle değil. Bu bakışta ne düşmanlık, ne ilgi, ne de herhangi bir bağlantı ya da tanıdıklık vardı. Yalnızca bakıyordu.</p>

  <p class="calibre1 sgc-4">Bellis toparlandı. Saçlarını yine arkaya toplamıştı ve onu sersemleten acının belirtisinin yavaş yavaş yüzünden silindiğini biliyordu. Hâlâ kasılarak yürüyordu ama kırbaçlanmasından bu yana geçen iki haftada kendini epey toparlamıştı.</p>

  <p class="calibre1 sgc-4">Bellis Doul’u selamlamadı. “Fennec’i görmek istiyorum,” dedi yalnızca.</p>

  <p class="calibre1 sgc-4">Doul bir an düşündü ve sonra başını eğdi. “Tamam,” dedi.</p>

  <p class="calibre1 sgc-4">Bütün istediği bu olsa da, Bellis, bunun için adamdan nefret ediyordu; ona izin vermişti çünkü Fennec’e söyleyeceği ya da yapacağı hiçbir şeyin Armada'yı engelleyemeyeceğini biliyordu. Artık bir tehlike oluşturmuyordu, bütün kartlarını oynamıştı.</p>

  <p class="calibre1 sgc-4">Bellis’in bir anlamı yoktu artık, ona izin verilebilirdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kâhin yüzgeci elinden alınmıştı ama Zarganadenizi’nin Silas Fennec’ten hâlâ korktuğu ortadaydı. Tutuklu olduğu koridor muhafız kaynıyordu. Bütün kapılar sımsıkı kapanabiliyordu: Su düzeyinin altındaydı.</p>

  <p class="calibre1 sgc-4">Fennec’in odasının dışında bir kadın ve bir erkek oturmuş, eski bir makineyi inceliyordu. Bellis derisini yalayan kuru bir büyü yükü hissetti.</p>

  <p class="calibre1 sgc-4">İçerisi büyük bir odaydı, birkaç tane lombozdan karanlık sudaki girdaplar görülebiliyordu. Odanın yarısı demir parmaklıklarla bölünmüştü ve bunların arkasında, küçük bir köşede, pencereler ve girişten uzakta, tahta bir bankın üzerinde Silas Fennec oturmuş, onu izliyordu.</p>

  <p class="calibre1 sgc-4">Bellis adama dikkatle baktı. Onunla ilgili görüntülerin olduğu bir kaleydoskoba bakar gibi oldu (Birlikte geçirdikleri zamanlar, samimi, soğuk, azgın, gizli). Onu görünce dudaklarını buruşturdu, ağzında ekşi bir tat duydu.</p>

  <p class="calibre1 sgc-4">Adam zayıflamıştı, giysileri kir içindeydi. Göz göze geldiler. Adamın sağ bileği sımsıkı sarılıydı ve Bellis, dehşet içinde sağ elinin olmadığını fark etti. Adam da onun yarasına baktığını gördü ve yüzünü buruşturmaktan kendini alamadı.</p>

  <p class="calibre1 sgc-4">Fennec içini çekerek dimdik Bellis'e baktı.</p>

  <p class="calibre1 sgc-4">“Burada ne işin var?” diye sordu. Sesinde bezgin bir düşmanlık vardı.</p>

  <p class="calibre1 sgc-4">Bellis yanıt vermedi. Hücreyi inceledi. Giysiler, kâğıt, kara kalem, adamın kalın not defteri karmakarışık bir yığın halinde duruyordu. Onu kendisinden ayıran parmaklıklara baktı. Uçları kapının altından geçerek odaya giren kablolarla sarılmışlardı. Fennec, Bellis’in onların çıktığı yere kayan bakışlarını izledi.</p>

  <p class="calibre1 sgc-4">“Oradaki şu makinelere bağlılar,” dedi. Sesi yorgun çıkıyordu. “Bir kırıcı. Havayı kokla. Sesini bile duyabilirsin. Büyü titreşimlerini öldürüyor. Burada hiç kimse en küçük bir büyüyü bile yapamaz artık.” Burnunu çekti ve keyifsizce gülümsedi. “Gizli bir planım varsa diye yapıyorlar bunu. Onlara yalnızca üç küçük büyü yapabildiğimi ve bunların hiçbirinin de buradan çıkmamı sağlamayacağını söyledim aslında, ama... Bil bakalım ne oldu, Bana inanmadılar.”</p>

  <p class="calibre1 sgc-4">Bellis adamın gömleğinin altında görünen tuhaf et parçasına göz attı. Çürümüş ve amfibi lekeleriyle beneklenmiş gibiydi. Atıyordu ve Fennec gömleğini çekiştirerek önünü kapattı.</p>

  <p class="calibre1 sgc-4">Gözleri kocaman açılan Bellis sırtını Fennec’e döndü ve yürüdü.</p>

  <p class="calibre1 sgc-4">“Yapma,” dedi Fennec birdenbire. Sesinde neredeyse bir yumuşaklık vardı.</p>

  <p class="calibre1 sgc-4">“Ne demek istiyorsun sen?” dedi Bellis ve sesinin buz gibi çıkmasına sevindi.</p>

  <p class="calibre1 sgc-4">Adamın kızgın, neler olduğunu anlayan bakışları üzerindeydi.</p>

  <p class="calibre1 sgc-4">“Yapma,” dedi. “Gelme buraya; bana sorma; yapma bunu. Neden buradasın, Bellis? Bana öfkeni kusmak için gelmedin -senin tarzın değil bu. Sevinç çığlıkları atacak da değilsin. Beni yakaladılar, ne olmuş yani? Seni de yakaladılar. Sırtın nasıl bu arada?”</p>

  <p class="calibre1 sgc-4">Bu onu o kadar sersemletti ki bir an soluk alamadı. Hızlı hızlı gözlerini kırpıştırdı, adamı yeniden görmeye çalıştı. O ise yüzünde belirgin bir hainlik ya da kötülük olmaksızın kendisini izliyordu.</p>

  <p class="calibre1 sgc-4">“Benden bir şey öğrenecek değilsin, Bellis,” dedi, sesinde bir değişme olmaksızın. Bu durumdan bir şey elde edemeyeceksin. Bir arınma yaşanmayacak burada ve giderken kendini daha iyi hissetmeyeceksin. <span class="font6">Evet,</span> anlıyor musun? Evet, sana yalan söyledim, seni kullandım. Bir sürü başka insanı da. Hiç düşünmeden hem de. Aynı şeyi yine yaparım. Eve dönmek istiyordum. Orada olsaydın ve kolay olsaydı bu, seni de yanımda götürürdüm ama olmadığına göre...” Oturduğu bankta öne eğildi ve yaralı bileğini oğuşturdu. “Bellis, senin beni suçlayabileceğin hiçbir şey yok.” Yavaş yavaş başını salladı, kadından hiç utanmamıştı.</p>

  <p class="calibre1 sgc-4">Bellis ise nefretten tir tir titriyordu. Kendisine ne yaptığını söylememekte haklıydı. Evine dönmek için ne kadar yanıp tutuşsa da adama kesinlikle yardımcı olmazdı.</p>

  <p class="calibre1 sgc-4">“Senin bir özelliğin yok ki, Bellis. Senin gibi bir sürü vardı. Sana başkalarından daha farklı davranmadım. Onlardan daha az ya da çok önemsemedim. Diğerleriyle arandaki tek fark senin şimdi <span class="font6">burada</span> olman. Burada olmanın bir anlamı olduğunu sanıyorsun. Kendince... neydi o? <span class="font6">Bir çözüm bulmak mı&nbsp;<span class="sgc-7">?</span>."</span> Silas Fennec, Yeni Crobuzon’un temsilcisi başını salladı, kadına acıyordu.</p>

  <p class="calibre1 sgc-4"><span class="font6">“Çözüm</span> diye bir şey yok, Bellis,” dedi. “Hadi git artık.” Uzanıp tavana bakmaya başladı. “Git hadi. Evime gitmek istiyordum, sen de işe yaradın. Ne yaptığımı ve neden yaptığımı biliyorsun. Gizlisi saklısı yok bunun, açığa çıkarılacak bir durum kalmadı.</p>

  <p class="calibre1 sgc-4">“Git hadi.”</p>

  <p class="calibre1 sgc-4">Bellis birkaç saniye daha oyalandı ama konuşmadan oradan ayrılmayı başardı. Yalnızca dört sözcük söylemişti. Adlandıramadığı güçlü bir duyguyla midesinin kasıldığını hissetti.</p>

  <p class="calibre1 sgc-4"><span class="font6">Onu öldürmeyecekler,</span> diye düşündü üzgün üzgün. <span class="font6">Ceza da vermeyecekler. Kırbaçlanmadı bile. Çok değerli, çok korkutucu. Onlara bir şeyler öğretebileceğim, ağzından bilgi alabileceklerini sanıyorlar. Kim bilir, olabilir de.</span></p>

  <p class="calibre1 sgc-4">Giderken, Fennec’in söylediği bir şeyin doğru olduğunu düşünmekten kendini alamadı.</p>

  <p class="calibre1 sgc-4">Kendini kesinlikle daha iyi hissetmiyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Johannes’in hâlâ hayatında olduğunu fark etmek Bellis’i şaşırtıyordu. Adamın kendisinden tiksindiğine, onu görmek bile istemediğine inandığı bir dönem olmuştu.</p>

  <p class="calibre1 sgc-4">Hâlâ yüreksiz buluyordu onu. Kendisinin Yeni Crobuzon’a duyduğu sadakat ne kadar tuhaf, ne kadar açıklanamaz bir şey olsa da, Johannes’in bir dönek olduğunu düşünmeden edemiyordu. Armada'yı bu kadar çabuk kabullenmesi midesini bulandırıyordu.</p>

  <p class="calibre1 sgc-4">Ancak adamda hüzünlü bir şey de vardı. Yeniden Bellis’in arkadaşı olmak için gösterdiği istek biraz acıklıydı. Bu yüzden, Bellis boş zamanlarını, teklifsizliği ve sevgisi gerçekten keyif veren Carrianne’le geçiriyor ve Carrianne, Johannes’den hiç hoşlanmıyor bile olsa, adamın yanlarında biraz daha kalmasına göz yumuyordu. Ona acıyordu.</p>

  <p class="calibre1 sgc-4">Bütün çalışmalarının ardından, deniz şeytanı yakalanıp bağlanmış, Tintinnabulum’un tayfası gitmiş ve Krüach Aum, Sevgililer’in büyücüleri ve Uther Doul ile birlikte, daha küçük bir grup içinde olasılık kazmanın gizlerini araştırmaya çekilmiş, Johannes’in işi sona ermişti. Bellis'e göre adam, şehirde çok uzun yıllar bir tutsak olarak kalacağının farkına varmıştı.</p>

  <p class="calibre1 sgc-4">Johannes hâlâ deniz şeytanını denetleyen bir grupla birlikte çalışıyordu: Yaratığın hızını düzenliyor, bölgedeki biyo-kütleyi ve büyü akıntılarını hesaplıyorlardı. Ancak zamanın yarısı laf olsun diye yapılan işlerle geçiyordu. Çakırkeyif olduğunda sızlanmaya başlıyor, nasıl kullanılıp bir kenara atıldığını anlatıyordu. Bellis ve Carrianne sarhoş adamın arkasından alay ediyorlardı.</p>

  <p class="calibre1 sgc-4">Johannes, çekinerek, güzergâhları ve Gizli Okyanus’taki yerleriyle ilgili kuşkulardan söz ediyordu. Sevgililer’in yolculuğuna karşı herhangi bir hoşnutsuzluk, bir karşı çıkış işareti görmek Bellis’i şaşırtıp memnun ediyordu. Johannes’in varlığına göz yummasının bir nedeni de buydu.</p>

  <p class="calibre1 sgc-4">Adam bunu kabul edemeyecek kadar korkaktı ama keşke geri dönseler diye umuyordu, Bellis gibi. Ayrıca, günler geçip Armada haritalarda olmayan sulara, Gizli Okyanus'un içlerine doğru ilerledikçe, Bellis (beklenmedik umut kıpırtılarıyla) kendisinin ve Johannes’in yalnız olmadıklarını keşfetti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hedrigall’in kaçışı başa çıkılması güç bir travma yaratmıştı.</p>

  <p class="calibre1 sgc-4">Armada, okyanus bilimcilerin anladığı hiçbir yasaya uymayan sulardaki yolculuğuna devam ediyordu. Bir zafer ve Zarganadenizi’nin gelmiş geçmiş en büyük liderlerinin konuşması ile coşan vatandaşlara, bu bir serüven ya da tanrıların uygun gördüğü bir talih yolculuğu olarak görünebilirdi. Ancak sadık ve güvenilir Hedrigall kaçmış ve bu kaçış şehrin yolculuğunun rengini çok değiştirmişti.</p>

  <p class="calibre1 sgc-4"><span class="font6">Azamet'in</span> yerine hemen bir yenisi konmuştu. Artık <span class="font6">Muhteşem Doğu'nun</span> üzerinde ufku gözleyen başka bir hava gemisi asılı duruyordu. Ama <span class="font6">Azamet</span> kadar büyük ve yüksek değildi. Onunki kadar geniş bir görüş alanı yoktu ve bu duruma ilişkin imalar aslında sadık olan kadın ve erkekleri rahatsız ediyordu.</p>

  <p class="calibre1 sgc-4">“Neyin yaklaştığını gördü?” diye mırıldanıyorlardı. “Hedrigall neyin yaklaştığını gördü?”</p>

  <p class="calibre1 sgc-4">Şehir kendine ait temposuyla harekete devam ediyordu. Geri dönmesi için güçlü sesler çıkmıyordu. Sevgililer’in planlarına katılmayan diğer liderler bile ya boyun eğmişlerdi ya da yalnızca gizli oturumlarda konuşuyorlardı. Ama Hedrigall’in kaçışı bir hayalet gibi ilçeden ilçeye dolaşıyordu ve yolculuğun başındaki zafer coşkusu ile heyecan yok olmuştu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner ve Şekel suyun altında gördükleri yaratıklara yeni isimler taktılar: Koşkoşlar, dans eden sinekler ve sarı kafalar.</p>

  <p class="calibre1 sgc-4">Armada'nın doğacılarının, meraklı yeni hayvanların üzerinden kayarak geçişlerini, birkaç tanesini ağlarıyla yakalayışlarını, kocaman, küt suratlı sarı kafalardan uzak duruşlarını, su altı kameraları ve fosforlu parıltılarla bu yaratıkların heliotiplerini çekişlerini izlediler.</p>

  <p class="calibre1 sgc-4">Aşağıya kökler gibi uzanan boruların ve gemi gövdelerinin arasından hızla balık sürüleri geçiyordu. Daha bildik gelen balıklarla karışmışlar -Gizli Okyanus’ta bile mezgit ve yem balıklarına rastlanıyordu- onlarla besleniyor ya da onlara yem oluyorlardı.</p>

  <p class="calibre1 sgc-4">Tanner Sack suya dalıp dokunaçlarıyla el büyüklüğünde iki örneği kurcaladı. Suyun yüzünde ise Şekel Tanner’ın yaralarına bakıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu denizin daha da derinliklerinde.</p>

  <p class="calibre1 sgc-4">Gece garip sesler duyuluyordu, sesleri boğalara benzeyen hayvanların çiftleşme çağrıları gibi. Bazı günler yüzen olmuyordu, ne en yürekli ne de en meraklı dalgıçlar... Semender-adamlar bile şehrin altındaki küçük mağaralarında saklanıyorlardı. Buralar tehlikeli sulardı. Armada fokurtulu dalgaların dibinden, şehir meydanındaki avlanma yerlerinden, aç gözlerle şehrin etrafını saran ama pek de yakınına gelmeyen canlı girdaplardan geçti.</p>

  <p class="calibre1 sgc-4">Ay ışığı olmaksızın karanlıkta, suyun altında, deniz dibi yaratıklarının yüzlerce kez büyütülmüş parıltılarına benzeyen ışıklar titreşiyordu. Denizin üzerindeki bulutların rüzgârdan daha hızlı yol aldığı zamanlar oluyordu. Havanın elektrik kadar kavurucu olduğu bir gün, şehrin sancak tarafında küçücük adalar benzeri şekiller ortaya çıktı. Bunlar, bilinmeyen ot yığınları, kendi hareket güçleriyle birdenbire şehirden uzaklaşan, değişime uğramış büyük boyuttaki mutant yosun kümeleriydi.</p>

  <p class="calibre1 sgc-4">Armada’nın her yerinde, her ilçede, yıkık dökük gecekondularında ve en görkemli binalarında bir gerginlik, sinirli bir bekleyiş seziliyordu. Kimse doğru dürüst uyumuyordu. Bu başladığında Bellis’in beti benzi atmış, Yeni Crobuzon’u perişan eden ve sonunda yolunu buraya düşüren karabasanların eziyetini anımsamıştı. Berbat, uykusuz bir sürü gecenin ardından, <span class="font6">bir mahvolmuş geceler dizisinden diğerine gidiyoruz,</span> diye düşünmekten kendini alamıyordu.</p>

  <p class="calibre1 sgc-4">Bu karanlık zamanların bazılarında <span class="font6">Muhteşem Doğu'ya,</span> yürümüş, şehrin gizemli, belli belirsiz kıpırdaşan denizlerdeki yolculuğunu izlemişti. Amansızca kilometreler boyu uzanan suya bakıyor, sonunda büyüklüğü karşısında korkuya düşerek, anlam veremediği bir dürtüyle, dev geminin koridorlarına kaçıyordu.</p>

  <p class="calibre1 sgc-4">Bir sürü bomboş geçidin içinden dolaşarak buharlının yasak bölgesine, Doul’un ona gösterdiği küçük bölmeye geliyordu. Oraya tünüyor, rahatsız ve huzursuz bir biçimde, Sevgililer’in sevişmelerini ve yatak odası konuşmalarını dinliyordu.</p>

  <p class="calibre1 sgc-4">Onu tiksindiren bir alışkanlık olmuştu ama bunun ona verdiği o sinsi güç hissine kapılmaktan kendini alamıyordu. <span class="font6">Benim küçük isyanım, benim küçük kaçışım -birisi dinliyor ve sen bilmiyorsun,</span> diye düşünüyor ve Sevgililer’in onu hâlâ dehşete düşüren vıcık vıcık mırıltılarına ve boğuşmalarına kulak kesiliyordu.</p>

  <p class="calibre1 sgc-4">Herhangi bir şeyi açığa vurmamışlardı. Önemli hiçbir şeyden söz etmiyorlardı. Yalnızca sarılıp yuvarlanıyor ve birbirlerine olan fetişist bağlılıklarını mırıldanıyorlardı. Kadın her gece daha ateşli konuşuyor, sesi gittikçe sertleşiyordu ve diğeri ise onun karşısında alçalıyor, kadının içinde eriyip yok olmak istiyordu.</p>

  <p class="calibre1 sgc-4"><span class="font6">Burada olmak istemiyorum,</span> diye düşünüyordu Bellis, öfkeyle ve sürekli. Sonunda bir gece dayanamayıp bunu Carrianne’e de söyledi, arkadaşının katılmayacağını bile bile.</p>

  <p class="calibre1 sgc-4">“Burada olmak istemiyorum.” Bardağındaki şarabı kafasına dikti. “Şimdi karabasanlar var, ardından fügler gelecek. Daha önce gördüm bunu. İyi bir yere gidiyor olamayız -hem o zaman olabilecekleri bir düşün. Ya öleceğiz ya da Sevgililer son derece... korkunç... korkunç bir güce sahip olacak. Onlara güvenebilir misin, Carrianne?” diye sorup, bir sarhoşun ısrarıyla ondan yanıt bekledi. “Şu doğranmış budala ile onun psikopat kadınına? Ellerinde böyle bir güç olduğunda onlara güvenebilir misin? Ben burada olmak istemiyorum.”</p>

  <p class="calibre1 sgc-4">“Biliyorum, Bellis,” dedi Carrianne, doğru sözcükleri bulmaya çalışarak. “Ama orada ne olduğunu görmek istiyorum. Bence olağanüstü bir şey bu, anlıyor musun? Sevgililer... oradaki şey her neyse, ellerine geçirsin ya da geçirmesin. Hayır, aslında onlara güvenmiyorum. Ben Kurak Şelaleliyim, hatırlasana. Ama bak ne diyeceğim... Hedrigall kaçtığından beri birçok kişi seninle aynı şeyi düşünmeye başladı.”</p>

  <p class="calibre1 sgc-4">Bellis ani bir şaşkınlıkla başını salladı ve kadehini bunun şerefine kaldırdı. Carrianne de, acı acı gülümseyerek ona katıldı.</p>

  <p class="calibre1 sgc-4"><span class="font6">Haklı,</span> diye düşündü Bellis, birden. <span class="font6">Vay canına, kadın haklı. Bir şeyler değişiyor.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Deniz şeytanı yavaşlamaya başladı.</p>

  <p class="calibre1 sgc-4">Armada Gizli Okyanusa girdikten on gün kadar sonra bu durum dikkatleri çekti.</p>

  <p class="calibre1 sgc-4">İlk fark edenler Piç John, semender ve kerevit-adamlar, Tanner Sack ve hâlâ yüzmeye devam eden az sayıda şehir sakiniydi. Şehre yetişmeleri kolaylaşıyordu. Suda geçirdikleri, şehrin midye kaplı alt kısmında oraya buraya seğirttikleri saatlerin sonunda, kasları umduklarından daha az acıyordu. Uzak mesafeler gitmiyor, o kadar hızlı yüzmüyorlardı.</p>

  <p class="calibre1 sgc-4">Hava soluyan vatandaşların da bunu fark etmesi çok sürmedi. Kara olmadan, gizemli sularda şehrin kat ettiği mesafeyi ölçmek o kadar kolay değildi. Ama bunun da yöntemleri vardı.</p>

  <p class="calibre1 sgc-4">Derinliklerde gizlenen kilometrelerce uzunluktaki yaratığa bir şeyler oluyordu. Bir şey değişmişti. Deniz şeytanı yavaşlıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Önce bunun geçici olabileceğini, deniz şeytanının hızının yine artacağını umdular. Ama günler geçti ve yaratık yavaşlamaya devam etti.</p>

  <p class="calibre1 sgc-4">Bir sevinç ve zafer coşkusu içindeki Johannes kendini yeniden işe yarar halde buldu. Sevgililer eski ekibi yeniden bir araya getirdi, neler olduğunu ortaya çıkarmalarını istedi.</p>

  <p class="calibre1 sgc-4">Bellis, merkezdeki gruba dahil edilen adamın hâlâ onunla ve Carrianne ile işi hakkında konuşmasına şaşırıyordu.</p>

  <p class="calibre1 sgc-4">“Şehirde bunu fark etmemiş kimse olamaz,” dedi adam bir akşam onlara, bitkin ve gizemli bir tavırla. “Sevgililer bunu çözmemizi bekliyor.” Kafasını salladı. “Aum bile bunu anlayamıyor. Kayasütü makinesi hâlâ yaratığı kontrol ediyor, deniz şeytanı hâlâ gidiyor... Yavaşlıyor yalnızca.”</p>

  <p class="calibre1 sgc-4">“Gizli Okyanus’taki bir şey olmasın?” diye lafa girdi Bellis.</p>

  <p class="calibre1 sgc-4">Johannes dudaklarını ısırdı. “Anlamsız,”dedi. “Bas-Lag içinde bir <span class="font6">deniz şeytanı</span> ile boy ölçüşecek hangi yaratık var?”</p>

  <p class="calibre1 sgc-4">“Hasta olmalı,” dedi Carriane ve Johannes başıyla onayladı.</p>

  <p class="calibre1 sgc-4">“Öyle olmalı,” dedi. “Krüach, sorun neyse onu çözebileceğimizden emin. Ama ben onu tedavi etmeye yetecek kadar bilgimiz olduğunu sanmıyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gizli Okyanus'un üzerindeki hava kurumuş ve birden ısınmıştı. Şehrin ekinleri susuzluktan ölüyordu.</p>

  <p class="calibre1 sgc-4">Bütün ilçeler içlerine kapandı ve Armada'nın son zamanlarda bir maske gibi takındığı normal görüntüsü sarsılmaya başladı. Çok az iş yapılıyordu. Korsan-vatandaşlar evlerinde ceza gibi bir gökyüzü altında hiç kıpırdamadan bekliyordu. Şehir soluk, belirsiz bir görünüm kazandı. Dünya ile bağı kesildi. Bir cankurtaran sandalı gibi sallanıp duruyordu, neredeyse duracaktı.</p>

  <p class="calibre1 sgc-4">Arkasında bıraktığı köpükler günden güne, deniz şeytanı yavaşladıkça, görünmez oldu.</p>

  <p class="calibre1 sgc-4">Etrafı yavaş yavaş yükselen bir panik sardı. Toplantılar yapılıyordu. İlk kez bunları yöneticiler değil, ilçelerdeki halk komiteleri düzenliyordu. Önceleri gelenlerin tamamı neredeyse İtevi ve Kurak Şelalenin halkıydı ancak Jhour, Kitapkent ve Zarganadenizi’nden gelen azınlıkların sayısı her geçen gün arttı. Neler olduğunu tartışıyor, ivedilikle, onlara hiç kimsenin veremediği yanıtları arıyorlardı.</p>

  <p class="calibre1 sgc-4">Herkesin gözünün önüne sürekli bir karabasan görüntüsü geliyordu. Armada, başıboş, hiçbir gücü kalmamış, Gizli Okyanus'un bomboş sularında sürükleniyordu. Ya da yerinden kıpırdamayan deniz şeytanına, akıl almaz ağırlıktaki yaratığa demir atıp kalmış.</p>

  <p class="calibre1 sgc-4">Şehrin hızı hâlâ azalıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">(Çok sonraları, bu yıpratıcı dönem son erince, Bellis deniz şeytanının durumunun tam olarak ne olduğunun anlaşıldığı, bir sürü insanın öldüğü günün Crobuzon takviminde 1 Melluary -bir Balıkgünü olduğunu fark etti. Bu gerçek onun cılız kahkahalarla öksürmesine neden oldu.)</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Günün tam ortasında denizde pislikler belirdi.</p>

  <p class="calibre1 sgc-4">Bunları görenler, önce yarı-akıllı ot yığınları olduklarını düşündü ama hemen sonra başka şeyler oldukları ortaya çıktı. Daha açık renkliydiler, suyun biraz altında, parçacıklar halinde yayılan renkler, kenarları sıvılaşmış.</p>

  <p class="calibre1 sgc-4">Pislikler kilometrelerce ötede, şehrin yolu üzerinde ortaya çıkmıştı. Yaklaştıkça, haber kulaktan kulağa yayıldı ve büyük bir kalabalık pruvada Shaddler’ın Heykel Bahçesine toplanıp yaklaşan bu şeyi izlemeye başladı.</p>

  <p class="calibre1 sgc-4">Koyu bir sıvı kütlesi halindeydi, çamur gibi yoğundu. Dış kısmına dalgalar çarptıkça, sıvılar çirkin sızıntılar halinde maddenin yüzeyine yayılıyor ve emiliyordu.</p>

  <p class="calibre1 sgc-4">Madde bir mağara solucanı gibi soluk sarı-beyaz bir renge sahipti.</p>

  <p class="calibre1 sgc-4">Bellis yutkundu, kaygılanmaktan midesi bulanmıştı ve rüzgâr yön değiştirdiğinde birden bunun kaygıdan olmadığını fark etti. Nedeni kötü kokuydu.</p>

  <p class="calibre1 sgc-4">Üzerlerinde bir koku bulutu yayıldı. Vatandaşların suratları bembeyaz oldu ve kusmaya başladılar. Bellis ve Carrianne sendeleyerek birbirlerine baktı, ikisinin de benzi atmış, koro halinde öğürenlere katılmamak için çaba sarf ediyorlardı. Titrek beyaz kütlenin kokusu iğrençti, foseptik kokusuna, havasız kalarak kokuşmuş etin kokusuna benziyordu.</p>

  <p class="calibre1 sgc-4">“Tanrım sen bizi koru!,” diye soludu Bellis. Başının üzerinde Armada’nın leş yiyen kuşları dönüp duruyor, canlı bir bulut gibi heyecanla kokuşmuş kütleye doğru dalışa geçiyor, ama yaklaşır yaklaşmaz, sanki çürümenin derecesi onları bile itiyormuş gibi, hızla bir kavis yaparak uzaklaşıyorlardı.</p>

  <p class="calibre1 sgc-4">Şehir, kokan maddenin sınırlarına ulaştı. Önlerinde uzanan deniz, batıp çıkmakta olan iltihaplı bir kitleyi andıran bu maddeden bir örtüyle kaplanmıştı.</p>

  <p class="calibre1 sgc-4">İzlemek için toplananlardan çoğu tütsü yakmak için evlerine koştular. Bellis ve Carrianne kalıp, parkın kenarından olan biteni seyreden Johannes ve meslektaşlarını izlediler. Yüzlerini parfümlü bezlerle saran Zarganadenizi araştırmacıları korkuluklardan sarkarak maddenin içine, ucuna ip bağlı bir kova sarkıtmıştı. Ondan bir miktar örnek alıp incelemeye başladılar.</p>

  <p class="calibre1 sgc-4">Derken hızla geriye çekildiler.</p>

  <p class="calibre1 sgc-4">Johannes, Bellis ve Carrianne’i görünce koşarak onlara doğru geldi ve yüzündeki koku maskesini çıkardı. Bembeyaz olmuş, tir tir titriyordu, derisi ter içinde kalmıştı.</p>

  <p class="calibre1 sgc-4">“İrin,” dedi ve titreyen bir parmakla denizi gösterdi. “Bir irin akıntısı.”</p>

  <div class="calibre7 sgc-1"></div>
</body>
</html>
