<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">2</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Demir Körfezin dışında, deniz dalgalıydı. Bellis kabaran dalgaların gemiye vuruşuyla uyandı. Kamaradan çıktı, kusup duran Rahibe Meriope’nin yanından geçti; ona göre bu kusmanın nedeni yalnızca deniz tutması değildi.</p>

  <p class="calibre1 sgc-4">Dışarısı rüzgârlıydı ve rüzgârın etkisiyle, hayvanlar gibi, halatlara asılı duran sandallar gürültüyle takırdayıp duruyordu. Kocaman bacadan hafif bir is çıkıyor, geminin derinliklerinden motorun güçlü sesi duyuluyordu.</p>

  <p class="calibre1 sgc-4">Bellis bir yük sandığının üzerine oturdu. <span class="font6">İşte yola çıktık,</span> diye düşündü huzursuzca. <span class="font6">Gidiyoruz. Uzaklaştık.</span></p>

  <p class="calibre1 sgc-4">Demir attıklarında <span class="font6">Terpsikor</span>da sürekli bir hareket oluyordu: Birileri sürekli bir şeyleri ovalıyor, ya da bir makine parçasını kaldırıyor, geminin bir ucundan diğerine koşturup duruyordu. Ancak bu hareketlilik şimdi olağanüstü ölçüde artmıştı.</p>

  <p class="calibre1 sgc-4">Bellis gözlerini kısarak ana güverteye baktı, denize bakmaya hazır değildi henüz.</p>

  <p class="calibre1 sgc-4">Her yer kaynıyordu. Tayfaların çoğu insandı ancak orada burada hızla halata tırmanarak gözetleme kulesine çıkan bir kirpi-adam da göze çarpıyordu. Güvertelerde bir sürü adam sandıkları çekiyor, vinçleri kaldırıyor, anlaşılmaz kısaltmalarla emirler yağdırıyor, kocaman volanlara zincirler geçiriyordu. İri yarı kaktüs adamlar vardı, halata tırmanamayacak kadar ağır ve hantaldılar ama bunu yerdeki çabaları ve güçleriyle kapatıyor, lif ve ottan oluşan pazılarıyla çekip bağlıyor, ortalığı toparlıyorlardı.</p>

  <p class="calibre1 sgc-4">Mavi üniformalı görevliler aralarda dolaşıp duruyordu.</p>

  <p class="calibre1 sgc-4">Rüzgâr gemiye vurdukça güvertenin geniş kaportası hüzünlü flütler gibi ses çıkarıyordu.</p>

  <p class="calibre1 sgc-4">Bellis purosunu bitirdi. Yavaşça ayağa kalktı, önüne bakarak, korkuluğa kadar yürüdü, sonra başını kaldırıp denize baktı.</p>

  <p class="calibre1 sgc-4">Kara görünmüyordu.</p>

  <p class="calibre1 sgc-4"><span class="font6">Tanrım, şuraya bak,</span> diye düşündü şaşkınlıkla.</p>

  <p class="calibre1 sgc-4">Hayatında ilk kez, önünde denizden başka bir şey yoktu.</p>

  <p class="calibre1 sgc-4">Devasa bir göğün altında yapayalnız dururken, içinde safra gibi kabaran bir endişe hissetti. Yine şehrinin sokaklarında olmayı istiyordu, hem de çok.</p>

  <p class="calibre1 sgc-4">Geminin etrafını saran kaygan köpükler, bir görünüp bir kayboluyorlardı. Su, ebruli dalgalar halinde birbirine karışıyordu. Gemi suyu yararak ilerliyordu, bir balina ya da bir kano ya da düşen bir yaprak gibi, her an bir kabarmayla kolayca tersine çevrilebilecekmiş gibi.</p>

  <p class="calibre1 sgc-4">Deniz koskocaman, budala bir çocuktu. Güçlü, aptal ve kaprisli.</p>

  <p class="calibre1 sgc-4">Bellis bakışlarını huzursuzca etrafta dolaştırdı, bir ada, herhangi bir kıyı çıkıntısı arandı. Ama o an görünürde hiçbir şey yoktu.</p>

  <p class="calibre1 sgc-4">Bir deniz kuşu sürüsü onları izlemeye başladı, geminin ardından leşlere doğru dalışa geçip güverteyi ve köpükleri pislikleriyle kirlettiler.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İki gün boyunca hiç durmadan yol aldılar.</p>

  <p class="calibre1 sgc-4">Bellis yolculuğun başlamasına duyduğu öfkeden neredeyse serseme dönmüştü. Koridorları ve güverteleri hızla geçerek kamarasına kapandı. <span class="font6">Terpsikor,</span> gri gün ışığının ya da ay ışığının aydınlattığı kayalıklardan ve küçük adaların uzağından geçerken, boş bakışlarla etrafını izledi.</p>

  <p class="calibre1 sgc-4">Denizciler ufku tarıyor, kocaman tüfeklerini yağlıyorlardı. Şahmeran Kanalı, haritalarda bile yer almayan bir sürü ticaret merkezi ve adacıkla ve buralardan kanalın ucundaki, doymak bilmeyen tüketim deliği Yeni Crobuzon’a mal götüren gemilerle dolup taştığından, korsanların uğrak yeri olmuştu.</p>

  <p class="calibre1 sgc-4">Bellis bu kadar büyük ve gövdesi zırhlı, üstelik direğinde Yeni Crobuzon’un renkleri dalgalanıp duran bir gemiye göz göre göre saldırmanın neredeyse olanaksız olacağını biliyordu. Yine de tayfaların tetikte olmaları biraz sinir bozucuydu.</p>

  <p class="calibre1 sgc-4"><span class="font6">Terpsikor</span> bir ticaret gemisiydi. Yolcular için yapılmamıştı. Ne bir kütüphanesi, ne bir oturma odası, ne de bir oyun salonu vardı. Yolcuların yemekhanesi de öylesine yapılmıştı, duvarları birkaç ucuz taş baskı dışında, çıplaktı.</p>

  <p class="calibre1 sgc-4">Bellis yemeklerini orada tek başına yiyor, selam verenlere kısa yanıtlar veriyor, bu arada diğerleri ise kirli pencerelerin altında oturup kâğıt oynuyorlardı. Bellis gizli gizli ve dikkatle onları izliyordu.</p>

  <p class="calibre1 sgc-4">Kamarasında ise, devamlı eşyalarını sayıp duruyordu.</p>

  <p class="calibre1 sgc-4">Şehirden aceleyle ayrılmıştı. Giysisi çok azdı, bunlar kendi sevdiği tarzda sade, süssüz, siyah, koyu renkli giysilerdi. Yedi tane kitap vardı yanında: iki cilt dil bilgisi kuramı; Salkrikaltor dilinde bir dua kitabı; bir sürü dilde yazılmış hikâyeleri toplayan bir antoloji; kalın boş bir defter ve kendine ait iki el yazmasının kopyaları, Yüksek <span class="font6">Kettai Gramatolojisi</span> ve <span class="font6">Solucangözü Çalılığı El Yazmaları.</span> Yanına ayrıca kara kehribar, lal taşı ve platinden birkaç parça mücevher; küçük bir makyaj çantası; mürekkep ve kalemler de almıştı.</p>

  <p class="calibre1 sgc-4">Mektubuna ayrıntıları eklemek için saatler harcadı. Açık denizin çirkinliğini, denizde tuzak gibi ortaya çıkan sert kayalıkları anlattı. Uzun uzun görevlilerin ve yolcuların gülünç tariflerini yaptı, onları karikatürleştirdi. Rahibe Meriope; tüccar Bartol Gimgevvry; kadavraya benzeyen cerrah Doktor Mollificatt; Bellis’in kalemiyle entrikacı bir koca avcısı çifte dönüşen, sessiz bir anne ve kızı: Dul kadın ve Bayan Cardomium. Johannes Tearfly gazinolarda boy gösteren profesör bir palyaço oldu. Hepsi için bir neden uydurdu, onları dünyanın bir ucuna gönderen sebepleri kurguladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İkinci gün geminin arkasında, gemiden atılan artıklar için didişmeyi sürdüren martı ve deniz kartallarının arasında otururken, gözleriyle adacıkları aradı, ama dalgalardan başka bir şey göremedi.</p>

  <p class="calibre1 sgc-4">Kendini terk edilmiş hissetti. Derken ufku tararken kulağına bir ses geldi.</p>

  <p class="calibre1 sgc-4">Biraz ilerisinde doğa bilimci Doktor Tearfly durmuş, kuşları izliyordu. Bellis’in suratı asıldı. Adam kendisiyle konuşmaya başlar başlamaz gitmeye hazırlandı.</p>

  <p class="calibre1 sgc-4">Adam, onun buz gibi bakışlarla kendisini süzdüğünü görünce, başını eğerek dalgın dalgın gülümsedi ve bir not defteri çıkardı. Bellis'e ilgisini hemen yitirmişti. O, martıları çizerken, Bellis hiç aldırmadan onu izliyordu.</p>

  <p class="calibre1 sgc-4">Ellili yaşlarının sonunda, diye tahmin etti. Seyrelmiş saçlarını arkaya taramış ve küçük, dikdörtgen bir gözlük takmıştı, üzerinde ise tüvit bir yelek vardı. Bu akademik görüntüye karşın hımbıl ya da kitap kurdu birine benzemiyordu. Uzun boyluydu ve dimdik duruyordu.</p>

  <p class="calibre1 sgc-4">Çabuk, kararlı çizgilerle, kıvrılmış kuş pençelerini ve martıların gözlerindeki hırçınlığı döktü kâğıda. Bellis adama karşı birazcık yakınlık hissetmişti.</p>

  <p class="calibre1 sgc-4">Bir süre sonra konuşmaya başladı.</p>

  <p class="calibre1 sgc-4">Yolculuğu kolaylaşmıştı; bunu kendine itiraf etti. Johannes Tearfly çekici bir adamdı. Onun gemideki herkese karşı aynı ölçüde yakınlık göstereceğinden kuşkuluydu.</p>

  <p class="calibre1 sgc-4">Birlikte öğlen yemeği yediler. Bellis onu, kendilerini dikkatle izleyen diğer yolculardan kolayca uzaklaştırdı. Tearfly aklı fesat almayan, sevimli biriydi. Kaba ve soğuk Bellis Coldwine ile arkadaşlık etmesinin dedikodulara yol açabileceğini anlamış olsa bile, bunu umursamadı.</p>

  <p class="calibre1 sgc-4">Yaptığı işi tartışmak onu mutlu ediyordu. Nova Esperium’un bakir faunasına hayrandı. Sonunda, Yeni Crobuzon’a döndüğünde, bu konuyla ilgili bir yazı yayınlamayı planladığından söz etti Bellis'e. Çizimlerini, heliotiplerini ve gözlemlerini bir araya getirdiğini söyledi.</p>

  <p class="calibre1 sgc-4">Bellis de ona, bir önceki gece erken saatlerde, kuzeyde gördüğü karanlık ve dağlık bir adayı tarif etti.</p>

  <p class="calibre1 sgc-4">“Kuzey Morin’di orası,” dedi adam. “Cancir muhtemelen şu anda kuzeybatıya düşüyor. Karanlık bastıktan sonra Danseden Kuş Adasına demirleyeceğiz.”</p>

  <p class="calibre1 sgc-4">Geminin konumu ve güzergâhı diğer yolcuların sürekli konuştuğu şeylerdi ve bu yüzden Tearfly, Bellis'e hayret ediyor, onun bilgisizliğine şaşırıyordu. Bu durum ise Bellis’in hiç umurunda değildi. Onun için önemli olan nereden kaçtığıydı, nerede olduğu ya da nereye gittiği değil.</p>

  <p class="calibre1 sgc-4">Danseden Kuş Adası tam güneş batarken göründü. Volkanik kayalıkları kızıl renkteydi ve kürek kemiklerini andıran küçük zirveler oluşturuyorlardı. Qe Banssa, körfezi çevreleyen tepelerin eğimleri üzerinde kurulmuş, yoksul ve çirkin bir balıkçı köyüydü. Deniz ekonomisine bağımlı bir başka küskün kasabaya adım atıyor olma duygusu, Bellis’in moralini bozuyordu.</p>

  <p class="calibre1 sgc-4">Arkadaşları ve yolcular iskeleden kıyıya inerlerken kıyı izni olmayan denizcilerin suratları asılmıştı. Limanda başka bir Yeni Crobuzon gemisi yoktu: Bellis mektubunu bırakabileceği hiçbir yer bulamamıştı. Bu önemsiz limanda neden durduklarını merak etti.</p>

  <p class="calibre1 sgc-4">Yıllar önce Solucangözü Çalılığına yaptığı zorlu bir keşif yolculuğu dışında, Yeni Crobuzon’dan ilk kez bu kadar uzaklaşıyordu. Limandaki küçük kalabalığa baktı. Yaşlı ve heyecanlı görünen bir gruptu. Rüzgârın arasından kulağına farklı lehçelerde konuşmalar geliyordu. Bağırtıların çoğu, denizci argosu olan Saltçaydı; bu, Şahmeran Kanalının, Korsan ve Jheshull Adalarının dili olan Ragamollca ve Perrickish’e ait binlerce yerel lehçenin karışımıyla oluşturulmuş yeni bir dildi. Bellis, Kaptan Myzovic’in Yeni Crobuzon elçiliğine giden, mazgallarla kaplı yokuşu tırmandığını gördü.</p>

  <p class="calibre1 sgc-4">“Neden gemide kalıyorsun?” diye sordu Johannes.</p>

  <p class="calibre1 sgc-4">“Yağlı yemekler ya da incik boncuk hiç ilgimi çekmiyor,” diye yanıtladı. “Bu adalar moralimi bozuyor.”</p>

  <p class="calibre1 sgc-4">Johannes, Bellis’in tavrından hoşlanmış gibi, hafifçe gülümsedi. Omuzlarını silkti, başını gökyüzüne kaldırdı. “Yağmur yağacak,” dedi, Bellis aynı soruyu ona yöneltmiş gibi. “Hem gemide kalıp çalışmam gerek.”</p>

  <p class="calibre1 sgc-4">“Neden burada duruyoruz ki zaten?” diye sordu Bellis.</p>

  <p class="calibre1 sgc-4">“Sanırım resmî bir iş,” dedi Johannes dikkatle. “Son önemli nokta burası. Buradan sonra Yeni Crobuzon’un etki alanı... çok zayıflıyor. Muhtemelen burada halledilmesi gereken bir sürü iş var.</p>

  <p class="calibre1 sgc-4">“Neyse ki,” dedi bir süre bekledikten sonra, “bu bizim işimiz değil.”</p>

  <p class="calibre1 sgc-4">Kararmakta olan denizi izledi ikisi de.</p>

  <p class="calibre1 sgc-4">“Mahkûmlardan kimseyi gördün mü?” dedi birdenbire Johannes.</p>

  <p class="calibre1 sgc-4">Bellis şaşırarak baktı. “Hayır. Ya sen?” Tedirgin olmuştu. Geminin insan kargosu onu rahatsız ediyordu.</p>

  <p class="calibre1 sgc-4">Bellis, Yeni Crobuzon’dan artık ayrılması gerektiğini, telaş ve korku içinde fark etmiş, aceleyle hazırlıklarını tamamlamıştı. Olabildiğince uzağa, hem de hemen gitmeliydi. Cobsea ve Myrshock çok yakındı ve aklından Shankell ve Yoraketche, Neovadan ve Tesh geçti, ama buralar da ya çok uzak ya da çok tehlikeli, ya da çok yabancı, ya da ulaşması çok zor, ya da çok korkutucuydu. Kendini hiçbirinde evinde gibi hissedemezdi. Ayrıca Bellis şaşkınlık içinde, ayrılmasının çok zor olduğunu, bu şehre, kimliğini borçlu olduğu bu yere bağlı olduğunu fark etti.</p>

  <p class="calibre1 sgc-4">Derken, Nova Esperium geldi aklına. Çok sayıda göçmen alacaklardı. Soru da sormuyorlardı. Burası dünyanın orta yerinde, bilinmeyen diyarlarda, küçük bir uygarlık damlasıydı. Kendini evinde gibi hissedebileceği bir Yeni Crobuzon sömürgesi. Burada hayat daha zordu mutlaka. Yaşam koşulları daha sertti. İnsanın üstüne titremedikleri de bir gerçekti. Nova Esperium, sevecenlik gösterileri için daha çok gençti -ama onun şehrini örnek alan bir kültürdü.</p>

  <p class="calibre1 sgc-4">Oraya giderse, kaçıyor bile olsa, Yeni Crobuzon’un bu yolculuğu ödeyeceği geldi aklına. Ayrıca her daim açık olan bir iletişim kanalına da sahip olacaktı, oradan gelen gemilerden düzenli haber alabilecekti. Öyleyse geri dönüşü için en güvenli zamanın ne olduğunu da onlardan öğrenebilirdi.</p>

  <p class="calibre1 sgc-4">Ancak Demir Körfez’den kalkıp, Kabaran Okyanusa doğru çıktıkları bu uzun ve tehlikeli yolculukta, gemiler Nova Esperium’un iş gücünü de beraberlerinde götürüyorlardı. Bu da bir ambar dolusu mahkûm; amele, sözleşmeli işçi ve Tekraryapım demekti.</p>

  <p class="calibre1 sgc-4">Aşağıda, karanlıkta kilitli tutulan kadınları ve erkekleri düşününce midesi bulandı ve onları düşünmekten vazgeçti. Eğer seçme şansı olsaydı; ne böylesi bir yolculuk yapmayı ne de böylesine yorucu bir trafiğin içinde olmayı isterdi.</p>

  <p class="calibre1 sgc-4">Johannes’e baktı, onun aklından geçenleri anlamaya çalıştı.</p>

  <p class="calibre1 sgc-4">“Aslına bakarsan,” diye söze başladı Johannes, “seslerini <span class="font6">hiç</span> duymamak beni şaşırttı. Daha sık dışarı çıkarılacaklarını sanıyordum.”</p>

  <p class="calibre1 sgc-4">Bellis bir şey söylemedi. Johannes’in konuyu değiştirmesini bekledi, öyle yaparsa aşağıdakileri aklına getirmemeyi başarabilirdi.</p>

  <p class="calibre1 sgc-4">Qe Banssa rıhtımındaki barlardan gelen şamatayı duyabiliyordu. İster istemez kulak veriyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Aşağıda, katran ve çelikle kaplı nemli hücredeydiler. Yemekler saklanıyor, bir lokma için kıyametler kopuyordu. Dışkı, sperm ve pıhtılaşan kan. Çığlıklar ve yumruk yumruğa kavgalar. Taş gibi ağır zincirler ve her taraftan gelen fısıltılar.</p>

  <p class="calibre1 sgc-4">“Çok yazık, delikanlı.” Uykusuzluktan çatallaşmış bir sesti, ancak ilgisi içtendi. “Bunun için muhtemelen dayak yiyeceksin.”</p>

  <p class="calibre1 sgc-4">Miço, mahkûm ambarının parmaklıklarının önünde durmuş, üzgün üzgün çömlek parçalarına ve yere saçılan yahniye bakıyordu. Mahkûmların çanaklarına yemek dağıtırken birden eli kaymıştı.</p>

  <p class="calibre1 sgc-4">“Böyle toprak kaplar yere düşürene dek demir kadar sağlam görünür.” Parmaklıkların gerisindeki adam da bütün diğer mahkûmlar gibi pislik içinde ve yorgun görünüyordu. Yırtık gömleğinin altından, göğsündeki, kabarmış, kocaman ve içinden hastalıklı görünen iki uzun dokunaç çıkmış bir et beni görünüyordu. Dokunaçlar cansız, ölesiye ağır ve yağlı yükler halinde sallanıyorlardı. Taşınanların çoğu gibi bu adam da, bilim ve büyünün, bir suçun cezası olarak yeniden şekillendirdiği bir Tekraryapımdı.</p>

  <p class="calibre1 sgc-4">“Crawfoot’un savaşa gittiği zamanı anımsatıyor bana,” dedi. “Bu hikâyeyi hiç duydun mu?”</p>

  <p class="calibre1 sgc-4">Miço yağlı etleri ve havuçları yerden alıp bir kovaya doldurdu, başını kaldırıp adama baktı.</p>

  <p class="calibre1 sgc-4">Mahkûm ayaklarını sürüyerek geriye çekildi, duvara yaslandı.</p>

  <p class="calibre1 sgc-4">“Bir gün, dünyanın başlangıcında, Darioch, ağaç evinden dışarıya baktığında, bir ordunun ormana doğru yaklaştığını görüyor. Tabii ki süpürgelerini geri almaya gelen Batskin Cadıları bunlar. Crawfoot’un cadıların süpürgelerini nasıl aldığını biliyorsun, değil mi?”</p>

  <p class="calibre1 sgc-4">Miço on beş yaşlarında, yaptığı işe göre yaşı biraz geçmiş bir oğlandı. Üzerindeki giysiler mahkûmlarınki kadar pisti. Pürdikkat adamı dinliyordu ve sırıtarak <span class="font6">evet</span> dedi, o hikâyeyi biliyordu;ondaki ani değişim o kadar belirgin ve sıra dışıydı ki; sanki ona yeni bir beden bahşedilmişti. Kısa bir an kendinden emin, kibirli bir havaya büründü. Sonra gülümsemesi kaybolup, yerdeki yemek lapasına döndüğünde bile, bu aniden gelen kasıntı hali tamamen yok olmadı.</p>

  <p class="calibre1 sgc-4">“Tamam, o zaman,” diye devam etti mahkûm. “Bu yüzden Darioch, Crawfoot’u çağırıyor ve ona yaklaşmakta olan Batskinler’i gösterip diyor ki, ‘Bu senin pisliğin. Bu belayı başımıza sen açtın. Şalter şu anda dünyanın bir ucunda, bu da demektir ki; sen savaşacaksın.’ Crawfoot ağlayıp zırlıyor, yalvarıp yakarıyor...” Adam parmaklarını konuşan bir ağız gibi açıp kapatmaya başlamıştı.</p>

  <p class="calibre1 sgc-4">Devam etmeye başlamadan miço araya girdi. “Biliyorum,” dedi birden anımsayarak. “Daha önce duymuştum bunu.”</p>

  <p class="calibre1 sgc-4">Bir süre sessizlik oldu.</p>

  <p class="calibre1 sgc-4">“Eh, peki o zaman,” dedi adam, uğradığı düş kırıklığına kendi de şaşırmıştı. “Eh, peki, ama bak ne diyeceğim evlat. Ben bu hikâyeyi duymayalı çok zaman oldu, bu yüzden anlatmaya devam edeceğim.”</p>

  <p class="calibre1 sgc-4">Oğlan şaşırarak baktı, adamın kendisiyle dalga geçip geçmediğini anlamaya çalışıyordu sanki. “Fark etmez,” dedi. “Ne istiyorsan onu yap. Benim için önemli değil.”</p>

  <p class="calibre1 sgc-4">Mahkûm yavaş bir sesle, arada öksürmek ve soluk almak için duraksayarak, hikâyeyi anlattı. Miço parmaklıkların ardındaki karanlığa doğru gidip geliyor, dökülenleri temizliyor, yemekleri dağıtıyordu. Hikâyenin sonuna, Crawfoot’un baca külahı ve porselen tabaktan ibaret olan zırhı paramparça olana, bedenini onu giydiğine giyeceğine pişman edecek denli kesinceye kadar bekledi.</p>

  <p class="calibre1 sgc-4">Miço yorgun adama baktı. Hikâye bitmişti. Yine sırıttı.</p>

  <p class="calibre1 sgc-4">“Hikâyeden alınacak dersi söylemeyecek misin?” dedi.</p>

  <p class="calibre1 sgc-4">Adam hafifçe gülümsedi. “Bence sen onu zaten biliyorsun.”</p>

  <p class="calibre1 sgc-4">Oğlan kafasını salladı, adama baktı, düşündü. “Yarım yamalak olacaksa, hiç olmasın, daha iyi. Azla idare edeceğine, hiç yapma, daha iyi.” diye ezbere söyledi. “Kıssadan hissesi olmayan hikâyeleri yeğlemişimdir hep,” diye ekledi. Parmaklıkların yanına çömeldi.</p>

  <p class="calibre1 sgc-4">“Vay be, bu konuda ben de senin gibi düşünüyorum, delikanlı,” dedi adam. Durakladı ve sonra parmaklıkların arasından elini uzattı. “Benim adım Tanner Sack.”</p>

  <p class="calibre1 sgc-4">Oğlan bir an ikirciklendi: Korkmamıştı, yalnızca olasılıkları ve çıkarları tartıyordu. Tanner’ın elini sıktı.</p>

  <p class="calibre1 sgc-4">“Hikâye için sağol. Benim adım Şekel.”</p>

  <p class="calibre1 sgc-4">Konuşmaya devam ettiler.</p>

  <div class="calibre7 sgc-1"></div>
</body>
</html>
