<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1 calibre7 sgc-1">
    <h2 class="calibre7 sgc-2">24</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Tanner Sack denizi özlemişti.</p>

  <p class="calibre1 sgc-4">Derisi sıcakta su topluyor, dokunaçları acıyordu.</p>

  <p class="calibre1 sgc-4">Günün çoğunu, Sevgili, Tintinnabulum, Bellis Coldwine ve diğerleri sessiz anofel adamlarla konuşurken, bekleyerek geçirmişti. O ve arkadaşları aralarında mırıl mırıl konuşmuş, kurutulmuş etlerini çiğnemiş, meraklı ve mesafeli ev sahiplerinden boşuna taze yiyecek istemeye çalışmışlardı.</p>

  <p class="calibre1 sgc-4">Karnı aç bazı adamların “Aptal suratlı, geri zekâlılar,” diye söylendiğini duyuyordu.</p>

  <p class="calibre1 sgc-4">Dişi-anofellerin açlıktan deliye dönmüş hallerini görmek Armadalıları çok sarsmıştı. Ev sahiplerinin eşlerinin, duvarların ardında, havada onları beklediğini, kasabanın dingin havasının yanıltıcı olduğunu -kapana kısıldıklarını- biliyorlardı.</p>

  <p class="calibre1 sgc-4">Tanner’ın arkadaşlarından bazıları dişi-anofellerle ilgili şakalar yapıyordu. “Kadınlar,” dediler ve bütün türlerin kadınlarının kan emici olduğunu söyleyerek kahkahalarla güldüler. Sonra benzer şeyler söyleyerek devam ettiler.</p>

  <p class="calibre1 sgc-4">Tanner,sırf eğlenmiş olmak için gülmeyi denedi, ama adamların budalalıklarına bir türlü gülemedi.</p>

  <p class="calibre1 sgc-4">Büyük, zevksizce döşenmiş odada iki grup vardı. Bir tarafta Armadalılar, diğerinde ise Dreer Samherli kaktüsler. Birbirlerini dikkatle süzüyorlardı. Kaptan Sengka, Hedrigall ve iki Armadalı kaktüsle birlikte Sunglari dilinde ateşli bir tartışmaya dalmıştı. Tayfaları şaşırmış bir halde onları izliyordu. Sonunda Sengka ve tayfası çıkıp gidince Armadalılar rahatladı. Hedrigall yavaşça duvara doğru yürüdü ve Tanner’ın yanına oturdu.</p>

  <p class="calibre1 sgc-4">“Eh, beni pek sevmiyor,” dedi, dalgın dalgın gülümseyerek. “Bana habire hain diyor.” Gözlerini devirerek baktı. “Ama aptalca bir şey yapmayacak. Armada’dan korkuyor. Hemen gideceğimizi, bir şey getirmediğimizi ve hiçbir şey de götürmeyeceğimizi söyledim ama kavga çıkaracak olursa, bunun savaş anlamına geleceğini de ima ettim. Bir sorun çıkmayacak.”</p>

  <p class="calibre1 sgc-4">Bir süre sonra Hedrigall, Tanner’ın sürekli derisini ovaladığını, parmaklarını nasıl yalayıp derisine sürerek onu iyileştirmeye çalıştığını fark etti. Büyük odadan çıktı ve on beş dakika sonra kaktüs adam deriden yapılmış üç kocaman kırba dolusu tuzlu suyla geri geldiğinde Tanner çok duygulandı ve suyu başından boca ederek solungaçlarından akıttı.</p>

  <p class="calibre1 sgc-4">Anofel erkekler gelip Armadalıları izlediler. Birbirlerine kafa salladılar, tıslayıp ıslık çaldılar. Tanner otobur erkeklerin yemek yemelerini izledi. Avuç dolusu renkli çiçeği ağızlarındaki ince deliklerden içeri sokmaya çalışıyor ve aynı, kadınların canlı etin içini boşalttıkları güçle -öyle düşündü- onları emiyorlardı. Sonra da işi biten bu yaprakları, ezilmiş ve doku inceliğinde, nektarları ve suları çekilmiş, renksizleşmiş bir halde küçük bir nefesle dışarı tükürüyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sevgili ve Tintinnabulum plan yaparlarken, Armada tayfası saatlerce aç ve susuz bekletilmişti. Sonunda Hedrigall ve birkaç kaktüs daha, bir anofeli izleyerek odadan ayrıldı.</p>

  <p class="calibre1 sgc-4">Kayalardaki bacalardan gelen ışık azaldı. Karanlık birden bastırmıştı. Tanner küçük kaya deliklerinden ve yansıtıcı aynalardan, gökyüzünün koyu bir mora dönüştüğünü gördü.</p>

  <p class="calibre1 sgc-4">Bulundukları bölüm, oturup uzandıkları yerler çok rahatsızdı. Anofeller her tarafı sazlarla kaplamıştı. Gece sıcaktı. Tanner leş gibi kokan gömleğini çıkardı ve bunu katlayarak kendine bir yastık yaptı. Biraz daha tuzlu su dökündü ve odadaki diğer Armadalıların da bu kısıtlı koşullarda ellerinden geldiği ölçüde temizlenmeye çalıştığını gördü.</p>

  <p class="calibre1 sgc-4">Hiç bu kadar yorgun olmamıştı. Bedenindeki her bir enerji kıvılcımı çekilip yerine gecenin sıcağı yerleşmiş gibiydi. Başını uyduruk yastığa bıraktı, kendi terine batmış bir halde ve bu sert yüzeyde, bu ince ve etkisiz otların üzerinde (polen ve bitki tozu kokusu çok güçlüydü) bile hemen uykuya dalıverdi.</p>

  <p class="calibre1 sgc-4">Uyandığında, ancak birkaç dakika uyumuş gibi geldi ona ama gün ışığını gördü ve bitkin bir halde inledi. Başı ağrıyordu ve yanlarına bırakılan sürahilerden bol bol su içti.</p>

  <p class="calibre1 sgc-4">Armadalılar uyanırken Sevgili, Doul ve Coldwine, yanlarında bir gece önce olay çıkaran kaktüsle birlikte küçük yan odadan çıktı. Yorgun görünüyor ama gülümsüyorlardı. Yanlarında çok yaşlı, arkadaşları gibi giyinmiş ve yine aynı soğukkanlı ilgiyle bakınan bir anofel vardı.</p>

  <p class="calibre1 sgc-4">Sevgili, toplanmış Armadalılara döndü. “Bu,” dedi, “Krüach Aum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Krüach Aum yanında durdu, gözleri kalabalıkta, eğilerek onları selamladı.</p>

  <p class="calibre1 sgc-4">“Bu yolculuğun birçoğunuzun kafasını karıştırdığını biliyorum,” dedi Sevgili. “Size, bu adada bize gerekenin, deniz şeytanını çıkarma işinde hayati önem taşıyan bir şey olduğunu söylemiştik. Aradığımız şey...” Aum’u gösterdi, “İşte bu. Krüach Aum bir deniz şeytanını nasıl çıkaracağımızı biliyor.” Adamların söylenenleri sindirmesi için biraz bekledi.</p>

  <p class="calibre1 sgc-4">“Ondan bilgi almaya geldik. Yoğun bir süreç bu. Zapt etme ve kontrol sorunu, büyüyü ve okyanus bilimi gibi gelişmiş mühendisliği kullanmamızı gerektiriyor. Bayan Coldwine bizim çevirmenimiz olacak. Çok zaman alacak bir iş, bu yüzden sabırlı olmanızı rica ediyorum.</p>

  <p class="calibre1 sgc-4">“Bu kayadan bir iki haftaya kadar ayrılmayı umut ediyoruz. Ama bu çok ve hızlı çalışmak anlamına geliyor.” Bir an sustu, sonra sesindeki sertlik kayboldu ve beklenmedik bir şekilde gülümsedi. “Hepinizi kutluyorum. Hepinizi. Armada için büyük, çok büyük bir gün.”</p>

  <p class="calibre1 sgc-4">Toplanan adamların çoğu ne olup bittiğini bilmese de, kadının söyledikleri istenen etkiyi göstermişti ve Tanner coşkuyla aralarına katıldı.</p>

  <p class="calibre1 sgc-4">Kaktüs tayfalar kasabanın çevresinde kamp kurdu. Dişi-anofellerin gelemeyeceği boş odalar bularak Armadalıları daha küçük gruplar halinde ve daha rahat edecekleri bu yerlere yerleştirdiler.</p>

  <p class="calibre1 sgc-4">Anofeller her zamanki gibi coşkusuz bir merak içinde, konuşmaya, işe katılmaya hevesli görünüyorlardı. Kısa süre sonra Aum’un kasabada tekinsiz bir intiba bıraktığı ortaya çıktı: Tek başına yaşıyor ve çalışıyordu. Ancak kasabanın önde gelen düşünürlerinin hepsi yeni gelenlere yardım etmek istiyordu. <span class="font6">Üçlü Çatal’a</span> gizlenmiş silahlar bundan daha gereksiz olamazdı. Sevgili, nezaketen, onların da tartışmalara katılmasına izin verdi ama dinlediği tek kişi Aum’du ve Bellis'e diğer söylenenleri özetlemesini söyledi.</p>

  <p class="calibre1 sgc-4">Günün ilk beş saatinde, Aum oturup Armadalı bilimcilerle tartıştı. Kitabını didik didik incelediler ve ona hasarlı eki gösterdiler. Elinde başka kopyası olmasa da, Aum’un bunu anımsayabilmesi, sonra bir abaküs ve odaya yayılmış şifreli makineler yardımıyla eksik bilgiyi tamamlamaya başlaması hepsini çok şaşırttı.</p>

  <p class="calibre1 sgc-4">Yemekten sonra -kaktüsler, tayfa arkadaşları için kuru yiyeceklere ek olarak, yenilebilir bitkiler ve balık getirmişti- mühendisler ve müteahhitler Krüach Aum’la çalıştılar. Sabah olduğunda Tanner ve meslektaşları oturup makinelerin yeterliliklerini ve işin sınırlarını tartıştı, kabaca planlar çizdi ve öğleden sonra, çekinerek Aum’a verdikleri soruların listesini çıkardı.</p>

  <p class="calibre1 sgc-4">Sevgili ile Tintinnabulum, Bellis Coldwine’ın yanında, bütün oturumlara katılıyordu. Kadın bitkin olmalı, diye acıyarak aklından geçirdi Tanner. El yazısı okunaksız ve mürekkep lekeleriyle doluydu ama hiç yakınmıyor ya da ara vermek istemiyordu. Sorular ve yanıtlar ondan geçerek iletiliyor, kadın tomarlarca kâğıt tüketiyor, Aum’un yazılı yanıtlarını Saltçaya çeviriyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Her günün sonunda kısa ama korku dolu bir an geliyor, insanlar, kirpi-adamlar ve kepriler küçük gruplar halinde koşarak kaldıkları yerlere gidiyorlardı. Açık havada otuz saniyeden daha fazla kalmaları gerekmiyordu ancak yine de ellerinde yırtıcı yaylarıyla kaktüsler onlara muhafızlık yapıyor, erkek-anofeller sopalar, taşlar ve düdüklerle, konuklarını ölümcül dişilerden koruyorlardı.</p>

  <p class="calibre1 sgc-4">Tanner’la aynı bölümde, biraz ilerideki odada bir başka mühendis, daha ilerideki odada da bir kadın kalıyordu. Tanner uzun bir süre uyanık kaldı.</p>

  <p class="calibre1 sgc-4">Pencereden, bir kaktüsün “Gelecek birisi daha var,” dediğini duydu, herkes doğruldu. “Kapıyı sürgülemeyin daha.”</p>

  <p class="calibre1 sgc-4">Tanner mumu üfleyerek söndürdü ve uykuya daldı. Ama, çok daha sonra, Bellis Coldwine, ona eşlik eden bir kaktüs muhafızla birlikte içeri süzülüp kapının sürgüsünü takarak, her zamankinden çok daha bitkin bir halde, sendeleye sendeleye Tanner’ın odasından geçerken uyandı ve onu gördü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Böylesine sıcak ve tuhaf bir yerde, bütün bu kan ve şiddetin ortasında, evlerinden bu kadar uzakta bile programları çok yoğundu.</p>

  <p class="calibre1 sgc-4">Armadalıların bu tempoya ayak uydurmaları en fazla bir günlerini almıştı. Kaktüsler yiyecek arıyor, balık tutuyor ve gemi arkadaşlarına eşlik ediyor, Armadalıların çöplerini sürükleyerek, anofellerin yaptığı gibi kasabanın arkasındaki yarıktan kaya çıkıntısına, oradan da denize atıyorlardı.</p>

  <p class="calibre1 sgc-4">Her sabah Aum ve sürekli değişen anofel eşlikçileri Armada'nın bilimcileriyle tartışıyor, onlara bilgi veriyor, sonra bunun aynısını her öğleden sonra mühendislerle de yapıyorlardı. Bütün enerjileri tükeniyordu: Aşırı sıcak, bitmek bilmeyen bir iş. Bellis yarı uykulu dolaşıyordu. Bir sözcük yazma makinesi olmuş, yalnızca çözümlüyor, çeviriyor ve soruları yazıp yanıtlarını okuyordu.</p>

  <p class="calibre1 sgc-4">Çoğu zaman, çevirdiği şeyler ona bir şey ifade etmiyordu. Çok nadir, kendi Yüksek Kettai kitabına başvurmak zorunda kaldığı oldu. Onu anofellerden saklıyordu. Onların başka bir dil öğrenmelerinin, mahkûmiyetlerinden kurtulmalarının sorumlusu olmak istemiyordu.</p>

  <p class="calibre1 sgc-4">Adanın kütüphanesinde bir sistem ya da tutarlılık yoktu. Bulunan eserlerin çoğu, olabilecek en soyut kuramlardı. Kohnid ve Dreer Samherli yetkililer tehlikeli olabileceğine inandıkları eserleri halklarından uzak tutuyorlardı. Anofelleri dış dünyaya bağlayan hemen hemen hiçbir şey yoktu. Bunları bulmak için ise, anofeller, atalarının, adanın diğer tarafındaki yerleşim yerlerinin kalıntılarını araştırmak zorundalardı.</p>

  <p class="calibre1 sgc-4">Bazen, deniz şeytanını çıkaran adamınki gibi masallar buldukları da oluyordu.</p>

  <p class="calibre1 sgc-4">Hikâyeler kendi kendini oluşturuyordu. Felsefi metinlerdeki derin göndermeler, dipnotlar, anlaşılması güç halk efsaneleri... Sivrisinek halkının kendi karanlık efsaneleri vardı.</p>

  <p class="calibre1 sgc-4">Bellis onlarda, dünyaya karşı, umduğu gibi büyük bir merak göremedi. Anofellerin sadece çok soyut sorular karşısında kafaları karışıyor gibiydi. Ancak Krüach Aum’da bir heyecan pırıltısı, biraz daha ilgi olduğu belliydi.</p>

  <p class="calibre1 sgc-4"><span class="font6">Suda akıntılar var,</span> diye yazmıştı, <span class="font6">ölçebileceğimiz, bizim denizlerimizde doğmuş olamayacak akıntılar.</span></p>

  <p class="calibre1 sgc-4">Aum en yüksek kavram düzeyinde başlamış ve deniz şeytanı gerçeğini kanıtlamıştı. Bellis duraklayarak onun hikâyesini çevirirken, Armadalı bilimciler de büyülenmiş gibi oturuyorlardı. Aum iki üç satırlık denklemlerden, bir sayfa dolusu mantık önermelerine kadar bulabildiği bütün biyoloji, okyanus bilimi, boyutsal felsefe eserlerini didik didik etmişti. Bir varsayımın peşindeydi. Sonuçları deniyor, ilk çağrının hikâyesinin ayrıntılarına bakıyordu.</p>

  <p class="calibre1 sgc-4">Bilim adamları soluklarını tutmuş, Bellis’in Saltçaya çevirdiği denklemlere ve notlara bakarak heyecanla başlarını sallıyorlardı.</p>

  <p class="calibre1 sgc-4">Yemekten sonra, Bellis yine gücünü toplamış ve mühendislerin yanına dönmüştü.</p>

  <p class="calibre1 sgc-4">İlk konuşanlardan biri Tanner Sack oldu. “Nasıl bir hayvan bu?” diye sordu. “Onu bağlamak için ne kullanacağız?”</p>

  <p class="calibre1 sgc-4">Mühendislerin çoğu devşirme, bir kısmı da Tekraryapımdı. Bellis etrafının, çoğu Yeni Crobuzon’dan gelen suçlularla çevrili olduğunu fark etti. Dog Fenn ve Kötüyaka aksanlı bir Saltça konuşuyorlar, konuşmalarını aylardır duymadığı, onu irkilten bir varoş argosuyla süslüyorlardı. Onların uzmanlık alanları da bilim adamlarının ki kadar tuhaftı. Çelik, demir ve çeşitli alaşımların güçleri, Armada'nın altındaki zincirlerin bal peteği şeklinde örülmüş yapısı ve deniz şeytanının gücü hakkında sorular soruyorlardı. Konu, kısa sürede makinelere ve gaz türbinlerine, kayasütüne, bir koşum düzeneğine ve gemi boyunda dizginlere geldi.</p>

  <p class="calibre1 sgc-4">Bunların ne olduğunu anlamanın onun yararına olduğunu biliyordu ancak onun çok ötesinde şeylerdi bunlar ve boşuna anlamaya çaba harcamadı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">O gece adamlardan biri odasına götürülürken bir dişi-anofel, ellerini uzatmış, acayip çığlıklar atarak, yakınına kadar gelmişti ancak bir kaktüs muhafız elindeki parçalayıcı yayla öldürmüştü onu.</p>

  <p class="calibre1 sgc-4">Bellis bu patırtıyı duymuş ve olan biteni pencere aralığından izlemişti. Erkek-anofel büzülmüş dudaklarıyla mırıldanarak dişi-anofelin yanına çömelmiş, ona dokunmuştu. Dişi-anofelin ağzı açıktı ve hortumu kaskatı, dev bir dil gibi dışarı sarkmıştı. Karnını daha yeni doyurmuştu. Hâlâ dolu bedeni yırtıcı yayın kuvvetiyle ikiye bölünmüştü ve oluk oluk akan kanı yerde kirli, kaygan bir birikinti oluşturuyordu.</p>

  <p class="calibre1 sgc-4">Erkekler başlarını iki yana sallayıp duruyordu. Bellis’in yanında duran bir erkek-anofel koluna dokundu ve kadının not defterine bir şeyler yazdı.</p>

  <p class="calibre1 sgc-4"><span class="font6">Hiç gerek yoktu. Niyeti beslenmek değildi.</span></p>

  <p class="calibre1 sgc-4">Sonra açıkladı. Bellis’in başı anlattıklarının korkunçluğundan uğulduyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yalnız kalmak için can atıyordu. Bütün günü birileriyle geçirmişti, bu da onu çok yormuştu. Bu yüzden, günlük işi sona erip bilim adamları kendi aralarında bir sonraki günün araştırmasını tartışmaya başlayınca, sessizce küçük odaya geçti, boş olduğunu sanıyordu. Ama değildi.</p>

  <p class="calibre1 sgc-4">Mırıldanarak özür diledi, geri döndü ama Uther Doul hemen lafa girişti.</p>

  <p class="calibre1 sgc-4">“Gitme lütfen,” dedi.</p>

  <p class="calibre1 sgc-4">Silas’ın ona verdiği kutunun olanca ağırlığının farkında, elindeki çantayı sıkıca tutarak odaya geri döndü. Kapının eşiğinde durdu, duygusuz bir yüzle bekledi.</p>

  <p class="calibre1 sgc-4">Doul alıştırma yapıyordu. Kılıcı elinde, rahat bir şekilde odanın ortasında duruyordu. Düz, ince ve iki kenarı da keskin, altmış santimden biraz uzun bir çeşit bıçaktı bu. Çok büyük ya da süslü, etkileyici değildi, üzerine güç sembolleri kazınmamıştı.</p>

  <p class="calibre1 sgc-4">Bıçağı beyazdı. Birdenbire, bir suyun titreyişi gibi, sessiz ve takip etmesi olanaksız, bir katil tavrıyla hareket etti. Sonra Bellis’in göremeyeceği kadar hızlı bir biçimde kınına girdi.</p>

  <p class="calibre1 sgc-4">“Burada işim bitti, Bayan Coldwine,” dedi. “Oda sizin.” Ama yerinden kıpırdamadı.</p>

  <p class="calibre1 sgc-4">Bellis başını sallayarak teşekkür etti ve oturup bekledi.</p>

  <p class="calibre1 sgc-4">“Umarım bu talihsiz ölüm sivrisinek-adamlarla ilişkimizi bozmaz,” dedi.</p>

  <p class="calibre1 sgc-4">“Bozmaz,” dedi Bellis. “Kadınları öldüğünde kin tutmuyorlar, bunun gerekli olduğunu düşünüyorlar.” <span class="font6">Bunu biliyor</span>, diye düşündü birden, şaşkınlık içinde. <span class="font6">Yine benimle sohbet ediyor.</span></p>

  <p class="calibre1 sgc-4">Böyle düşünüyor olsa da, kendisine anlatılan ayrıntılar o kadar korkunç ve büyüleyiciydi ki onları paylaşmak, bir başkasına da anlatmak istedi.</p>

  <p class="calibre1 sgc-4">“Pek fazla tarih bilmiyorlar, anofeller yani, ama kaktüslerin -ayaklı bitki özlerinin- denizaşırı tek halk olmadığını da biliyorlar. Bizi, yürüyen kantorbalarını ve neden bizlerden kimsenin onları ziyaret etmediğini biliyorlar. Sıtma Kraliçeliğinin ayrıntılarını unutmuşlar ama kadınlarının... asırlar önce... yanlış bir şey yaptığının da farkındalar.” Olayı basitleştirdiğinin farkında olarak biraz bekledi. “Onlara... bir sevgi ve tiksinti duymadan... yaklaşıyorlar.”</p>

  <p class="calibre1 sgc-4">Melankolik bir faydacılık söz konusuydu burada. Kadınlarına karşı kötü duygular beslemiyor, yılda bir kez çiftleşecek kadar ilgi gösteriyor, ama mümkün olduğunca onları görmezlikten geliyor ve gerektiğinde de öldürüyorlardı.</p>

  <p class="calibre1 sgc-4">“Dişi beslenmeye çalışmıyordu, biliyor musun,” diye devam etti Bellis. Sesi duygusuzdu. “Karnı toktu. Onlar... onlar da zeki yaratıklar. Akılsız falan değiller. Sorun açlık, dedi bana. Açlıktan kıvranmaları çok çok uzun zaman alıyor. Bir yıl beslenmeden durabiliyor, bütün bu haftalar boyunca açlık çığlıkları atıyorlar: Tek düşünebildikleri bu. Ama karınları doyduğunda, -gerçekten tok olduklarında- bir ya da iki gün, belki bir hafta boyunca açlıkları yatışmış oluyor.İşte o zaman konuşmaya çalışıyorlar.</p>

  <p class="calibre1 sgc-4">“Bataklıktan çıktıklarını, alana inip ciyaklayarak erkeklere seslendiklerini, sözcükler oluşturmaya çalıştıklarını anlattı. Ama dili asla öğrenemiyorlar. Her zaman çok aç olduklarından bu. Ne olduklarını biliyorlar.”</p>

  <p class="calibre1 sgc-4">Bellis Uther Doul’la göz göze geldi. Birden adamın ona saygı duyduğunun farkına vardı. <span class="font6">“Biliyorlar.</span> Arada bir kendilerine engel olabiliyorlar, karınları doyduğunda ve birkaç gün ya da saat akıllıca düşünebildiklerinde, yaptıklarının ne olduğunu, nasıl yaşadıklarını görüyorlar. Senin benim kadar akıllılar ama açlık, dikkatlerini, konuşamayacak kadar dağıtıyor ve her birkaç ayda bir, sadece birkaç gün, dikkatlerini toplayıp, öğrenmeye çalışıyorlar.</p>

  <p class="calibre1 sgc-4">“Ama erkeklerin ağız yapıları yok onlarda tabii, bu yüzden aynı sesleri çıkaramıyorlar. Ancak en deneyimsiz, en genç olanlar erkek-anofelleri taklit etmeye çalışıyor. Hortumlarını içeri çektiklerinde ağız yapıları daha çok bizimkilere benziyor.” Adamın anladığını görüyordu.</p>

  <p class="calibre1 sgc-4">“Sesleri bizimkilere benziyor,” diye yumuşak bir sesle devam etti. “Daha önce taklit edebilecekleri bir dil duymamışlar. Karnı tok, konuşamayan ama bunun da farkında olan dişi hepimizin kendisinin çıkarabileceği seslerle konuştuğunu duyunca sersemlemiş olmalı. Bu yüzden adama gelmiş. Onunla konuşmaya çalışıyormuş.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Tuhaf bir kılıç.” dedi Bellis, bir süre sonra.</p>

  <p class="calibre1 sgc-4">Adam çok kısa bir süre durakladı (onu ilk kez tereddütlü gördüğünü fark etti Bellis) ve sağ eliyle kılıcı çıkardı ve kaldırarak Bellis'e gösterdi.</p>

  <p class="calibre1 sgc-4">Üç küçük metal baştan oluşan kılıç, sağ avucuna gömülmüş gibiydi, bu başlar giysisinin kolunun altındaki tellere bağlanıyor, oradan aşağıya inerek belindeki küçük bir bölmeye giriyordu. Kılıcın sapı deri ya da postla sarılıydı ama kılıcı tuttuğunda tenindeki düğümlere değen bir kısım tamamen metaldendi.</p>

  <p class="calibre1 sgc-4">Kılıcı, Bellis’in tahmin ettiği gibi, paslanmaz metaldendi.</p>

  <p class="calibre1 sgc-4">“Dokunabilir miyim?”</p>

  <p class="calibre1 sgc-4">Doul başını salladı. Kadın tırnağıyla bıçağı tıklattı. Yankısız, donuk bir ses çıktı.</p>

  <p class="calibre1 sgc-4">“Seramik,” dedi Doul. “Demirden çok porselen gibi.”</p>

  <p class="calibre1 sgc-4">Kılıcın kenarlarında keskin bıçaklardaki mat parıltı yoktu. Onlar da aynı özeliksiz donuk -bir diş ya da fil dişi gibi hafif sararmış-beyaz renge sahipti.</p>

  <p class="calibre1 sgc-4">“Kemikten daha derinlere kadar kesiyor,” dedi Doul ahenkli sesiyle. “Daha önce görüp kullandığın seramiklerden değil bu. Eğilip bükülmez -esnek değil- ama kırılmaz da. Çok da güçlü.”</p>

  <p class="calibre1 sgc-4">“Ne kadar güçlü?”</p>

  <p class="calibre1 sgc-4">Uther kadına baktığında, Bellis adamın ona ona saygı duyduğunu yeniden hissetti. İçinde bir şey buna karşılık verdi.</p>

  <p class="calibre1 sgc-4">“Elmas,” dedi. Kılıcı kınına koydu (yine zarif ve ani bir hareketle).</p>

  <p class="calibre1 sgc-4">“Nerede yapılmış?” diye sordu Bellis ama yanıt alamadı. “Senin geldiğin yerde mi?” Bu kadar ısrarcı oluşuna şaşırmıştı... ve... bir de neydi? Cesaret miydi?</p>

  <p class="calibre1 sgc-4">Çok da cesur olduğunu hissetmiyordu. Ama Uther ve kendisinin birbirlerini anladığını hissediyordu. Adam kapıya geldiğinde ona döndü ve hoşça kal demek için başını eğdi.</p>

  <p class="calibre1 sgc-4">“Hayır,” dedi. “Kesin konuşmak... çok zor.” İlk kez adamın gülümsediğini gördü, ama çok çabuk kaybolan bir gülümsemeydi bu.</p>

  <p class="calibre1 sgc-4">“İyi geceler,” dedi Doul.</p>

  <p class="calibre1 sgc-4">Bellis yanıp tutuştuğu yalnızlığına kavuşmuş, kendi başına kalmıştı. Derin bir soluk aldı. Sonunda Uther Doul’u düşünmeye başlayabilirdi. Onunla neden konuştuğunu; ona karşı neden hoşgörülü olduğunu; neden saygı duyduğunu merak ediyordu.</p>

  <p class="calibre1 sgc-4">Adamın içini okuyamıyordu ama onunla arasında çok hafif bir bağ olduğunu hissetti; ortak bir sinizm, mesafe, güç ve anlayış ve -evet- çekimden doğan bir şey. Ondan korkmaktan ne zaman ya da neden vazgeçtiğini bilmiyordu. Adamın ne yaptığı konusunda hiçbir fikri yoktu.</p>

  <div class="calibre7 sgc-1"></div>
</body>
</html>
