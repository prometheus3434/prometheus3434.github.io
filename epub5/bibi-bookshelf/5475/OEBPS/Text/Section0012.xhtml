<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">3</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Bellis tekrar demir aldıklarında uyandı, ama körfez hâlâ karanlıktı. <span class="font6">Terpsikor</span> üşümüş bir hayvan gibi ürperip titriyordu. Bellis yuvarlanarak lomboza gitti ve Qe Banssa’da yanan tek tük ışıkların uzaklaşmasını izledi.</p>

  <p class="calibre1 sgc-4">O sabah ana güverteye çıkmasına izin verilmedi.</p>

  <p class="calibre1 sgc-4">“Kusura bakmayın, bayan,” dedi bir gemici. Genç biriydi ve önünü kesmekten son derece rahatsız olmuş görünüyordu. “Kaptan’ın emri: Yolcular saat ona kadar ana güverteye çıkamayacaklar.”</p>

  <p class="calibre1 sgc-4">“Neden peki?”</p>

  <p class="calibre1 sgc-4">Adam tokat yemiş gibi irkildi. “Mahkûmlar,” dedi, “hava alacaklar.” Bellis’in uykusu yeni yeni açılıyordu. “Kaptan biraz temiz hava alsınlar istedi, sonra da biz güverteyi temizleyeceğiz -leş gibiler. Siz isterseniz kahvaltınızı yapın. Uzun sürmez.”</p>

  <p class="calibre1 sgc-4">Bellis, uzaklaşıp genç adamın görüş alanından çıkınca, durup düşündü. Bu rastlantıdan, bu emrin Johannes ile konuşmasının hemen ardından gelmesinden hoşlanmamıştı.</p>

  <p class="calibre1 sgc-4">Aşağıda taşıdıkları kadınları ve erkekleri görmek istiyordu. Bu isteğinin ardında merak mı yoksa daha soylu bir güdü mü vardı, bilemiyordu.</p>

  <p class="calibre1 sgc-4">Geminin kalabalık olan kıç tarafına doğru gitmek yerine, loş bölmeleri kullanıp geminin yan geçitlerinden aşağıya indi, daracık kapılardan geçti. Duvarlardan gelen kalın seslere kulak verdi: İnsan sesleri köpek havlamalarını andırıyordu. Koridorun sonundaki kapıyı açtığında, karşısına raflarla kaplı büyük bir dolap çıktı. Bellis arkasına baktı, kimse yoktu. Purosunu söndürdü ve içeriye daldı.</p>

  <p class="calibre1 sgc-4">Boşalmış şişeleri bir kenara ittiğinde, eski bir pencerenin önünün raflarla kapandığını fark etti. Raflardaki döküntüleri temizledi ve camı bir parça silmeye çalıştı.</p>

  <p class="calibre1 sgc-4">Dışarıda, hemen bir metre kadar ötesinde, birisi pencerenin önünden geçince yerinden fırladı. Omuzlarını eğdi, gözlerini kısarak kirli pencerenin ardından gemiye baktı. Devasa mizana direği tam karşısındaydı. Hemen arkasında ana direği ve pruva direğini belli belirsiz seçebiliyordu. Aşağısında ana güverte vardı.</p>

  <p class="calibre1 sgc-4">Gemiciler uğraş halindeydiler; tırmanıyorlar, temizliyorlar, halatları sarıyorlar, günlük işlerini yapıyorlardı.</p>

  <p class="calibre1 sgc-4">Bir başka kalabalık daha vardı. Öbek öbek toplanmışlar, neredeyse hiç kıpırdamıyorlardı. Bellis dudaklarını büzdü. Çoğunluğu insan ve erkekti ama bir genelleme yapmak zordu. Bir metre uzunluğunda kıvrımlı bir boynu olan bir adam; kasılıp duran kolları birbirine dolanmış bir kadın, bedeninin alt kısmı tırtıl ayaklı bir yaratık gördü, sonra kemiklerinden teller fırlayan bir başkası daha ilişti gözüne. Hepsinin tek ortak noktası grileşen giysileriydi.</p>

  <p class="calibre1 sgc-4">Bellis daha önce bu kadar çok Tekraryapımı, ceza fabrikalarında değişime uğrayan bu kadar çok kişiyi bir arada görmemişti. Bazıları fabrikalar için, diğerleri ise ürkünç olmanın dışında hiçbir amaca hizmet etmeyen çarpık ağızları ve gözleri olan, ne olduklarını ancak tanrıların bileceği başka uzuvlar da eklenen yaratıklar olarak yeniden biçimlendirilmişlerdi.</p>

  <p class="calibre1 sgc-4">Birkaç kaktüsün yanı sıra başka ırklardan mahkûmlar da vardı: dikenleri kırılmış bir kirpi-adam, kabukları ve kafabedenleri solgun güneşte titreyen ve parıldayan bir grup kepri. Hiç vodyanoi yoktu, doğal olarak. Böyle bir yolculukta onları hayatta tutmak için kullanılması gereken içme suyu çok değerliydi.</p>

  <p class="calibre1 sgc-4">Gardiyanların bağırtıları geldi kulağına. Adamlar ve kaktüsler, Tekraryapımların arasında kasıla kasıla yürüyor, kamçılarını savuruyorlardı. Mahkûmlar ikili, üçlü ve onlu gruplar halinde, güvertenin etrafında rastgele toplanmaya başladı.</p>

  <p class="calibre1 sgc-4">Yerinden kıpırdamayan bazıları da cezalandırıldı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis başını çevirdi.</p>

  <p class="calibre1 sgc-4">Bunlar onun görünmeyen yol arkadaşlarıydı.</p>

  <p class="calibre1 sgc-4">Temiz hava hiçbirini canlandırmış gibi değil, diye geçirdi aklından. Bu gezintiden hoşlanmışa benzemiyorlar.</p>

  <p class="calibre1 sgc-4">Tanner Sack dayak yememek için kımıldandı. Gözlerini belli bir tempoda oynatıyordu. Üç uzun adım atarken yere bakıyor, böylece dikkati kendine çekmiyordu, sonraki tek adımda ise gözlerini yukarıya, gökyüzüne ve denize çeviriyordu.</p>

  <p class="calibre1 sgc-4">Gemi, aşağıda çalışan buharlı makine yüzünden hafifçe sarsılıyordu, yelkenleri açılmıştı. Danseden Kuş Adasının kayalıklarının yanından hızla geçti. Tanner yavaşça iskele tarafına doğru yürüdü.</p>

  <p class="calibre1 sgc-4">Etrafı ambarda beraber kaldığı adamlarla sarılıydı. Kadın mahkûmlar daha küçük gruplar halinde biraz ötede duruyorlardı. Hepsinin kirli suratlarında aynı ifade vardı ve buz gibi bakışlarını ona dikmişlerdi. Tanner onlara yaklaşmadı.</p>

  <p class="calibre1 sgc-4">Ani bir düdük sesi duydu, martıların çığlıklarından farklı, iki tonlu keskin bir ses. Başını kaldırdı, kocaman metal bir çıkıntıya tünemiş, onu temizlemekle uğraşan Şekel aşağıya, ona bakıyordu. Göz göze geldiklerinde oğlan Tanner’a göz kırptı ve gülümsedi. Tanner da ona gülümsedi ama Şekel başını çevirmişti bile.</p>

  <p class="calibre1 sgc-4">Dikkat çeken apoletleriyle bir subay ve bir gemici pruvada, pirinç bir makinenin üzerine eğilmiş konuşuyorlardı. Tanner ne yaptıklarını görmeye çabalarken sırtına bir sopa indi, çok hızlı değildi ama daha kötüsünün geleceğini haber veriyordu. Bir kaktüs muhafız kımıldaması için ona bağırıyordu, yine yürümeye başladı. Göğsüne aşılanan yabancı madde titriyordu. Dokunaçları kaşınıyor ve derileri sanki güneşte yanmışçasına dökülüyordu. Üzerlerine tükürdü ve tükürüğünü merhem sürer gibi sıvadı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Saat tam onda, Bellis çayını içip dışarıya çıktı. Güverte süpürülmüş, silinip tertemiz yapılmıştı. Mahkûmlardan en ufak bir iz kalmamıştı.</p>

  <p class="calibre1 sgc-4">“Ne tuhaf,” dedi daha sonra, Johannes ile birlikte denizi izlerlerken, “Nova Esperium’da, bu teknede bizimle yolculuk yapan kadın ve erkeklerden sorumlu olabileceğimiz, nereden aklımıza gelirdi ki.”</p>

  <p class="calibre1 sgc-4">“Senin için geçerli değil bu,” dedi Johannes. “Ne zamandan beri dil bilimciler sözleşmeli yardımcıya gereksinim duyuyorlar?”</p>

  <p class="calibre1 sgc-4">“Doğa bilimciler için de aynı.”</p>

  <p class="calibre1 sgc-4">“Hiç de değil,” dedi Johannes yumuşak bir sesle. “Çalılıklara götürülecek sepetler var, kurulacak tuzaklar var, uyuşturulmuş ve taşınacak hayvanlar var, kontrol edilecek tehlikeli hayvanlar var... Yalnızca sulu boya yapmak değil iş. Bir ara sana yara izlerimi gösteririm.”</p>

  <p class="calibre1 sgc-4">“Ciddi misin?”</p>

  <p class="calibre1 sgc-4">“Evet.” Düşünceliydi. “Öfkeli bir sardulanın bıraktığı otuz santimlik bir kesik... Yeni doğmuş bir chalkydri ısırığı...”</p>

  <p class="calibre1 sgc-4">“Sardula mı? Gerçekten mi? Görebilir miyim?” Johannes olmaz, diye başını salladı.</p>

  <p class="calibre1 sgc-4">“Hassas bir yerimin... yakınına saldırdı,” dedi.</p>

  <p class="calibre1 sgc-4">Bellis'e bakmıyordu ama bir utangaçlık da sergilemedi.</p>

  <p class="calibre1 sgc-4">Johannes kamarasını Gimgevvry adında batık bir tüccarla paylaşıyordu. Gimgewry, hiçbir şeyi beceremeyeceğini anladığından beri, elini eteğini işten çekmişti. Yola çıktıklarından beri, acınası bir arzuyla Bellis’i süzüp duruyordu.</p>

  <p class="calibre1 sgc-4">Johannes hiç şehvet düşkünü olmamıştı. Bellis’in ilgisini fark edene kadar hep başka şeyler düşünmüş gibiydi.</p>

  <p class="calibre1 sgc-4">Bellis’in cilve yaptığı falan yoktu -adam kur yapmaya kalkışacak olursa onu hemen tersleyecekti. Ancak erkeklerin onunla flört etmesine alışkındı (genellikle çok kısa, onun soğuk tavrının düşürebileceklerini sandıkları bir maske olmadığını anlayana kadar sürüyordu bu). Tearfly’ın arkadaşlığı içtendi, cinsellik taşımıyordu ve bu onu şaşırtıyordu. Aklından bir an babasının böyleleri için kullandığı top sözcüğü geçti, ama Johannes gemideki herhangi bir erkeğe, kendisine gösterdiğinden daha fazla ilgi duyduğunun işaretini vermemişti. Sonra bu merakını anlamsız buldu.</p>

  <p class="calibre1 sgc-4">Onda korku benzeri bir şeyin parıltısı var, diye düşündü, aralarında üstü kapalı bir yakınlık oluştuğunda. <span class="font6">Belki,</span> diye geçirdi aklından, <span class="font6">belki böyle şeylere pek ilgisi yok. Ya da korkağın teki.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel ve Tanner birbirlerine hikâyeler anlatıyorlardı.</p>

  <p class="calibre1 sgc-4">Şekel, Crawfoot’un <span class="font6">Günlükleri’</span>nin çoğunu biliyordu, Tanner ise <span class="font6">hepsini.</span> Şekel’in daha önce duyduklarının bile farklı yorumlarını biliyor ve bunları da çok güzel anlatıyordu. Karşılığında Şekel de ona görevlilerden ve yolculardan söz etti. Tuvaletin kapısından mastürbasyon yapışını duyduğu Gimgewry’a karşı nefret doluydu.Mesafeli, babacan tavrıyla Tearfly’ı son derece sıkıcı buluyor, Kaptan Myzovic’den çok çekiniyordu ama böbürlenerek, onun sarhoş olup güvertelerde dolaştığını anlattı.</p>

  <p class="calibre1 sgc-4">Bayan Cardomium’u arzuluyordu. Bellis Coldwine’dan hoşlanıyordu, “Bayan Siyah-Mavi’ye soğuk demek yanlış,” diyordu.</p>

  <p class="calibre1 sgc-4">Tanner bu tanımlamaları ve dokundurmaları kimi yerde gülerek, kimi yerde vahlayarak dinliyordu. Şekel ona gemicilerin birbirlerine anlattığı söylenceleri ve masalları da anlattı -piasalar, kadın korsanlar, Marichonianlar ve kabuklu korsanlarla, suyun altında yaşayan şeylerle ilgili olanları.</p>

  <p class="calibre1 sgc-4">Tanner’ın arkasında karanlık ambar uzanıyordu.</p>

  <p class="calibre1 sgc-4">Yiyecek ve yakıt için kavga hiç eksik olmuyordu. Sorun yalnızca artık et ve ekmekler değildi: Birçok mahkûm, metal parçaları ve buhar makinelerinden elde edilmiş birer Tekraryapımdı. Kazanları sönecek olursa, hareket edemezlerdi, bu yüzden yakılacak her şeyi yağmalamışlardı. Odanın uzak bir köşesinde yaşlı bir adam öylece duruyordu; üzerinde yürüdüğü üç ayaklı teneke sehpa günlerdir yerinden kıpırdamamıştı. Kazanı buz gibiydi. Ancak birileri ağzına koyacak olursa bir şeyler yiyebiliyordu ve yaşayacağını hiç kimse ummuyordu.</p>

  <p class="calibre1 sgc-4">Bu küçük dünyanın vahşeti Şekel’i büyülemişti. Yaşlı adamı heyecanla izledi. Mahkûmların yaralarını gördü. Gözüne ikili gölgeler ilişti, kendi istekleriyle birleşen ya da tecavüze uğrayan erkeklerdi bunlar.</p>

  <p class="calibre1 sgc-4">Şekel’in, Kuzgun Kapısında yönettiği bir çete vardı ve şimdi, kendisi yokken başlarına ne geleceğini merak ediyordu.İlk hırsızlığını altı yaşındayken yapmış, bu iş ona bir şekel&nbsp;<b><a href="../Text/Section0066.xhtml#Footnote01" id="Feedback01">[1]</a></b> kazandırmıştı ve takma adı da o zamandan kalmaydı. Bundan başka bir takma isim hatırlamıyordu. Çetenin, arada sırada yaptıkları soygunları da içeren faaliyetleri, milislerin çok fazla ilgisini çekmeye başlayınca, gemideki bu işi kabul etmişti.</p>

  <p class="calibre1 sgc-4">“Çok değil, bir ay daha kalsam, içeride yanınızda olacaktım, Tanner,” dedi.</p>

  <p class="calibre1"></p>

  <p class="calibre1 sgc-4">Geminin büyücülerinin ve kaderci gemicilerin bakımını yaptığı, cıvadranın yanında duran hava kehanet makinesi, geminin önündeki havanın yönünü değiştirdi. Oluşan hava boşluğunu doldurmak için eğilen yelkenler, arkadan gelen basınçla kabardı. İyi hız yapıyorlardı.</p>

  <p class="calibre1 sgc-4">Makine, Bellis’e, Yeni Crobuzon’un bulut kulelerini anımsatıyordu. Katran Üçgenindeki çatıların arasından fırlayan kocaman makineleri düşündü. Şehrin sokaklarına ve kanallarına, enginliğine karşı şiddetli bir özlem duydu.</p>

  <p class="calibre1 sgc-4">Makinelere gelince. Makineler. Yeni Crobuzon’da her yanını sarıyorlardı. Burada ise yalnızca küçük hava kehanet makinesi ve yemekhanedeki robot vardı. Her ne kadar görünür olmasa da aşağıdaki buhar makinesi, <span class="font6">Terpsikor’un</span> düzgün biçimde işlemesini sağlıyordu. Bellis gemide başıboş bir sandal gibi gezindi. Terk etmek zorunda kaldığı o canlı karmaşayı özledi.</p>

  <p class="calibre1 sgc-4">Denizin işlek bir tarafında seyrediyorlardı. Başka gemileri geçtiler: Qe Banssa’dan ayrıldıktan sonraki iki gün içinde üç tane gemi gördü Bellis. İlk ikisi ufukta küçük, uzun şekiller halindeydi, üçüncüsü çok yakınlarına gelen alçak bir karavelaydı. Yelkenlerinden dalgalanan uçurtmalara bakılacak olursa Odraline’dan geliyordu. Çırpıntılı denizde tehlikeli biçimde yan yatmıştı.</p>

  <p class="calibre1 sgc-4">Bellis teknedeki denizcileri görebiliyordu. Birbirine dolaşmış halatları açarken ki sallanışlarını ve üçgen şeklindeki yelkenlere tırmanışlarını izledi.</p>

  <p class="calibre1 sgc-4"><span class="font6">Terpsikor</span> çıplak adaların yakınından geçti: Cadann, Rin Lor, Eidolon Adaları. Bunların her biriyle ilgili bir masal vardı ve Johannes bunların hepsini ezbere biliyordu.</p>

  <p class="calibre1 sgc-4">Bellis saatlerce denizi izledi. Epey uzakta, doğu tarafında su, Demir Körfez civarındakinden çok daha berraktı: Karanlık lekeler halindeki balık sürülerini görebiliyordu. İşlerini bitiren gemiciler yanlardan bacaklarını sarkıtmış, uyduruk oltalarla avlanıyor, ellerindeki kemiklere ve denizgergedanı dişlerine, bıçak ve lamba isiyle süslemeler yapıyorlardı.</p>

  <p class="calibre1 sgc-4">Arada sırada, uzakta, büyük avcıların katil balinalar gibi kavisler çizdiği görülüyordu. Bir keresinde, tam güneş batarken, <span class="font6">Terpsikor</span> ağaçlık bir tepenin, denizin ortasında yeşermiş, iki üç kilometrelik bir ormanın yakınından geçiyordu. Kıyının açığında yumuşak kayalardan oluşan bir küme vardı. Bu kayalardan biri havaya yükselip denizin içinden upuzun bir kuğu boynu çıkınca, Bellis’in kalbi yerinden çıkacakmış gibi atmaya başlamıştı. Küt bir kafa yana doğru kıvrılmış, Bellis, plesiaurinin tembel tembel yüzerek sığlıktan çıkıp gözden kayboluşunu izlemişti.</p>

  <p class="calibre1 sgc-4">Kısacası, su altı etçilleri Bellis’in çok ilgisini çekmişti. Bunun üzerine Johannes, onu kamarasına götürdü. Göstermek istediği bir inceleme yazısı vardı. Johannes o yazıyı ararken, Bellis kapağında adamın adı yazan bir sürü kitabı fark etti <span class="font6">-Sardula Anatomisi; Demir Körfez Kaya Göletlerindeki Saldırganlar; Megafauna Kuramları.</span> Johannes aradığı yazıyı bulunca ona, eski çağlarda yaşamış, on metrelik, küt kafalı balıkların, tırtık dişli, çıkık alınlı şeytan köpek balıklarının ve diğer canlıların şaşırtıcı çizimlerini gösterdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Qe Banssa’dan ayrıldıktan iki gün sonra, <span class="font6">Terpsikor,</span> akşam vakti, Salkrikaltor’u çeviren karaya ulaştı: Sarp kayalıklarla dolu bir sahildi burası. Saat dokuzu geçiyordu ama gökyüzü, ilk kez, tamamen bulutsuzdu, ay ve kızları pırıl pırıl parlıyordu.</p>

  <p class="calibre1 sgc-4">Rüzgârın, üzerlerinde oluklar açtığı dağlarla kaplı bu manzara karşısında Bellis’in ister istemez, soluğu kesildi. Karanın içlerinde, gözünün erişebildiği yere kadar, olukların kenarlarını sarmış ormanların gölgesini görebiliyordu. Kıyıdaki ağaçlar kurumuştu, kurumuş, kabukları tuz bağlamıştı.</p>

  <p class="calibre1 sgc-4">Johannes heyecanla küfretti. “Bartoll, burası!” dedi. “Yaklaşık iki yüz kilometre kuzeyde Cyrhussine Köprüsü var, tam kırk kilometre uzunluğunda! Onu görürüz diye ummuştum, ama sanırım bu belayı davet etmek olurdu.”</p>

  <p class="calibre1 sgc-4">Gemi adadan uzaklaşıyordu. Hava soğuktu, Bellis aceleyle incecik paltosuna sarındı.</p>

  <p class="calibre1 sgc-4">“Ben içeri giriyorum,”dedi, ama Johannes onu duymazlıktan geldi.</p>

  <p class="calibre1 sgc-4">Dikkatle, geldikleri yöne, Bartoll’un gözden kaybolmakta olan kıyısına bakıyordu.</p>

  <p class="calibre1 sgc-4">“Neler oluyor?” diye mırıldandı. Bellis hemen döndü. Adamın kızgınlığı sesinden anlaşılıyordu.</p>

  <p class="calibre1 sgc-4">“Nereye gidiyoruz böyle?” diyerek işaret etti. “Bak... Bartoll’den uzaklaşıyoruz.” Ada denizin ucunda belirsiz bir çizgi haline gelmişti şimdi. “Salkrikaltor <span class="font6">bu</span> tarafta -doğuda. Birkaç saat içinde kerevitlerin üzerinden geçiyor olmamız lazım ama biz güneye gidiyoruz... Eyaletten <span class="font6">uzaklaşıyoruz.”</span></p>

  <p class="calibre1 sgc-4">“Belki de üstlerinden gemilerin geçmesi hoşlarına gitmiyordur,” dedi Bellis, ama Johannes kafasını salladı.</p>

  <p class="calibre1 sgc-4">“Bu her zamanki rota,” dedi. “Bartoll’dan doğuya giderek Salkrikaltor şehrine varılıyor. Oraya gitmenin yolu bu. Bizi başka bir yere götürüyorlar.” Havada bir harita çizdi. “Burası Bartoll, burası da Gnomon Tor ve ikisinin arasında, denizde ise Salkrikaltor. Şurada aşağıda ise, şimdi gittiğimiz yer... yani hiçbir şey yok. Birkaç tane sipsivri, minik ada yalnızca. Salkrikaltor’a dolambaçlı bir yoldan gidiyoruz. Nedenini merak ediyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi sabaha kadar, öbür yolcular da bu alışılmadık rotayı fark etmiş, söylenti birkaç saat içinde gizli koridorlara kadar yayılmıştı. Kaptan Myzovic onlara yemekhanede açıklama yaptı. Gemideki kırk yolcunun kırkı da oradaydı. Beti benzi atmış, acınacak hale gelmiş Rahibe Meriope de diğerleri gibi meraklanmıştı.</p>

  <p class="calibre1 sgc-4">Kaptan, “Merak edecek bir şey yok,” diyerek, onları yatıştırdı. Oraya çağrıldığı için belli ki kızmıştı. Bellis bakışlarını ondan kaçırıp, pencereden dışarıya çevirdi. <span class="font6">Neden buradayım?</span> diye düşünüyordu. <span class="font6">Umurumda değil. Nereye gittiğimiz ya da oraya hangi lanet yoldan gittiğimiz umurumda bile değil.</span> Ama kendine söz geçiremedi ve olduğu yerde kaldı.</p>

  <p class="calibre1 sgc-4">“Peki, <span class="font6">neden</span> her zamanki rotamızdan saptık, Kaptan?” diye sordu birisi.</p>

  <p class="calibre1 sgc-4">Kaptan öfkeyle soluk verdi. “Pekâlâ,”dedi, “Dinleyin şimdi. Yüzgeç adalarından dolaşıyorum, Salkrikaltor’un güney ucundaki adalardan. Bunu size açıklamak zorunda <span class="font6">değilim.</span> Ancak...” Durakladı, yolcuları ne kadar ayrıcalıklı olduklarına inandırmak istedi. “Bu durumda... sîzlerden belli bir kısıtlamaya uymanızı isteyeceğim, bu konuyla ilgili olarak.</p>

  <p class="calibre1 sgc-4">“Salkrikaltor’a varmadan önce Yüzgeç adalarının etrafından dolaşarak, Yeni Crobuzon’a ait bazı yerlerden geçmemiz gerekiyor. Denizcilik sanayisine ilişkin bazı bölgeler. Buralar kamunun bilgisi dahilinde olan yerler değil. Aslında sizleri kamaralarınıza kapatabilirim, ama o zaman da lombozlardan bir şeyler görebilirsiniz, bunun dedikodulara neden olmasına izin veremem. Yukarı çıkabilirsiniz, ama yalnızca kıç güverteye. <span class="font6">Ancak...</span> Sizden, vatansever ve iyi yurttaşlar olarak, bu akşam görecekleriniz konusunda ağzınızı sıkı tutmanızı rica ediyorum. Anlatabildim mi?”</p>

  <p class="calibre1 sgc-4">İtaatkar sessizlik Bellis’in midesini bulandırmıştı. <span class="font6">Kurum satarak onları afallatıyor,</span> diye düşündü, tiksintiyle arkasını döndü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Arada, dalgalar kaya çıkıntılarına çarpıp kırılıyordu ama bundan daha etkili bir şey olmadı. Yolcuların çoğu arka güvertede toplanmış, bir şeyler görebilme hevesiyle denize bakıyordu.</p>

  <p class="calibre1 sgc-4">Bellis gözlerini ufka dikmişti ve yalnız olmadığı için canı sıkkındı.</p>

  <p class="calibre1 sgc-4">Tanımadığı bir kadın cırtlak sesiyle, “Sizce onun ne olduğunu görünce anlayabilecek miyiz?” diye soruyordu. Bellis onu duymazlıktan geldi.</p>

  <p class="calibre1 sgc-4">Karanlık iyice bastırdı, hava soğudu, yolculardan bazıları aşağı indiler. Dağlık Yüzgeç adaları ufukta bir görünüp bir kayboluyordu. Bellis ısınmak için sıcak şarabını yudumladı. Denize bakmaktan sıkılınca, gemicileri izlemeye başladı.</p>

  <p class="calibre1 sgc-4">Derken, sabah saat iki sularında, güvertede yolcuların ancak yarısı kalmışken, doğuda bir şey belirdi.</p>

  <p class="calibre1 sgc-4">“Vay anasını,” diye fısıldadı Johannes.</p>

  <p class="calibre1 sgc-4">Görüntü uzun bir süre, ürkütücü, anlaşılmaz bir silüet olarak kaldı. Sonra, yaklaştıklarında Bellis bunun denizden yükselen dev gibi, kocaman siyah bir kule olduğunu fark etti. Kulenin tepesinden gelen yağlı ışık, kirli bir alev kusmuğu gibi etrafa yayılıyordu.</p>

  <p class="calibre1 sgc-4">Neredeyse dibine kadar gelmişlerdi. İki kilometre kadar ötedeydi. Bellis soluğunu tuttu.</p>

  <p class="calibre1 sgc-4">Denizin üzerinde asılı duran bir platformdu bu. Her kenarı altmış metre uzunluğunda, beton ağırlığını üç devasa metal bacağın taşıdığı, havadan sarkan kocaman bir şey. Bellis’in kulağına vurma sesleri geldi.</p>

  <p class="calibre1 sgc-4">Desteklere çarpan dalgalar kırılıyordu. Ufukta görünen bir şehir manzarasına benzeyen, karmaşık ve kıvrımlı bir silüeti vardı. Üç ayağın üstünde, rastgele dizilmiş gibi duran kulelerin oluşturduğu bir küme ve kıvrılmış eller gibi hareket eden vinçler vardı. Bunların da üstünde, kirişlerden oluşan bir minare yükseliyor, ateşler saçıyordu. Büyülü hareler, havada kıpırdaşıp duruyordu. Platformun altındaki gölgelerde, muazzam büyüklükteki metal bir iskele denizin derinliklerinde kayboluyor, her kademesinden ışık saçılıyordu.</p>

  <p class="calibre1 sgc-4">“Bu ne böyle Tanrı aşkına?” Bellis soluk soluğaydı.</p>

  <p class="calibre1 sgc-4">Bu ürkünç ve olağanüstü bir şeydi. Yolcuların ağızları bir karış açık kalmıştı.</p>

  <p class="calibre1 sgc-4">Yüzgeç adalarının en güneyindeki dağlar, uzakta bir gölge halini almıştı. Platformun tabanına yakın bir yerde insanın gözünü korkutan, zırhlı devriye gemileri vardı. Bunlardan birinin güvertesinden, düzensiz bir şekilde, kesik kesik yanıp sönen ışıklar göründü, ardından <span class="font6">Terpsikor</span> dan bunlara karşılık verildi.</p>

  <p class="calibre1 sgc-4">Muazzam yapının güvertesinden bir korna sesi duyuldu.</p>

  <p class="calibre1 sgc-4">Şimdi ondan uzaklaşıyorlardı. Bellis yapının gitgide küçülmesini, alev çıkarmasını izledi.</p>

  <p class="calibre1 sgc-4">Johannes büyülenmiş gibi kımıldamadan duruyordu.</p>

  <p class="calibre1 sgc-4">“Hiçbir fikrim yok,” dedi yavaşça. Bellis’in, adamın, onun sorusuna yanıt verdiğini anlaması epey bir zaman aldı. İkisi de gözleri artık seçemez hale gelene kadar denizdeki bu devasa yapıya baktılar. Kaybolunca, sessizlik içinde koridorda yürüdüler. Derken kamaralara açılan kapıya geldiklerinde, arkalarından birisi bağırdı.</p>

  <p class="calibre1 sgc-4">“Bir tane daha!”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Doğruydu. Kilometrelerce ötede, ikinci bir dev platform.</p>

  <p class="calibre1 sgc-4">Bu, birincisinden daha büyüktü. Açıkta durmaktan aşınmış dört beton ayak üzerinde duruyordu. Bu seferki daha aralıklıydı. Her köşesinden kalın, güdük bir kule yükseliyordu ve kenarında da devasa bir vinç vardı. Yapı canlıymış gibi homurdanıyordu.</p>

  <p class="calibre1 sgc-4">Koruyucularından yine aynı şekilde yanıp sönen işaret geldi ve <span class="font6">Terpsikor,</span> yine yanıt verdi.</p>

  <p class="calibre1 sgc-4">Rüzgâr vardı, hava buz gibi soğuktu. <span class="font6">Terpsikor</span> karanlığın içinde kaybolurken, kasvetli denizin sığlıklarındaki büyük yapı âdeta kükrüyordu.</p>

  <p class="calibre1 sgc-4">Bellis ve Johannes bir saat daha güvertede kaldılar. Soğuktan elleri uyuşmuştu, ağızlarından buhar çıkıyordu. O kadar beklemelerine karşın, başka bir şey görünmedi. Bütün gördükleri, su ve orada burada ortaya çıkan Yüzgeç adalarıydı, girintili çıkıntılı ve ışıksız.</p>

  <p class="calibre1"></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zincirgünü, 5 Arora 1779. <span class="font6">Terpsikor.</span></p>

  <p class="calibre1 sgc-4">Bu sabah Kaptan’ın odasına girer girmez, bir şeylerin onu kızdırmış olduğunu fark ettim. Dişlerini gıcırdatıyor ve öldürecekmiş gibi bakıyordu.</p>

  <p class="calibre1 sgc-4">“Bayan Coldwine,”dedi, “birkaç saat sonra Salkrikaltor’a varacağız. Diğer yolcuların ve tayfanın birkaç saat gemiden ayrılmalarına izin var, ancak korkarım sizin böyle bir lüksünüz olmayacak.”</p>

  <p class="calibre1 sgc-4">Sesi rahat geliyordu ve tehlikeli bir tınısı vardı. Masasındaki öteberiler kaldırılmıştı. Bu beni çok rahatsız etti, neden olduğunu açıklayamam. Etrafı genellikle bir ıvır zıvır duvarıyla çevrili oluyordu. Bunlar olmayınca aramızdaki tampon bölge kaybolmuştu.</p>

  <p class="calibre1 sgc-4">“Salkrikaltor Eyaletinin temsilcileriyle görüşeceğim, siz de çevirmenlik yapacaksınız. Ticari heyetlerle çalışmışsınız -kuralları bilirsiniz. Söylediklerimi temsilciler için Salkrikaltor Kerevitçesine çevireceksiniz, sonra çevirmenleri onların söylediklerini benim için Ragamollca söyleyecek. Onu dikkatle dinleyip doğru söylediğinden emin olacaksınız, o da sizi dinliyor olacak. Bu iki tarafın da dürüst davranmasını sağlıyor. Ancak siz katılımcı <span class="font6">değilsiniz.</span> Açıkça anlatabildim mi?”</p>

  <p class="calibre1 sgc-4">Durumu bana bir öğretmen gibi izah etmeye çabalıyordu. “Aramızda geçen hiçbir şeyi duymayacaksınız. Siz bir hat oluşturacaksınız yalnızca, o kadar. <span class="font6">Hiçbir şey</span> duymayacaksınız.”</p>

  <p class="calibre1 sgc-4">Puşt herifin gözlerine bakıyordum.</p>

  <p class="calibre1 sgc-4">“Konular büyük bir güvenlik içinde tartışılacak. Gemide, Bayan Coldwine, pek sır tutulmaz. Şimdi beni iyi dinleyin...” Bana doğru eğildi. “Eğer tartışılanları, herhangi birine -benim subaylarıma, şu kusmuklu rahibeye ya da yakın arkadaşınız Doktor Tearfly’a- anlatacak olursanız, bundan hemen haberim olur.”</p>

  <p class="calibre1 sgc-4">Ne kadar şaşırdığımı söylememe gerek yok, eminim.</p>

  <p class="calibre1 sgc-4">O zamana kadar Kaptanla tartışmaktan kaçınmıştım, ancak öfkeden ne dediğini bilmiyordu. Karşısında zayıf görünmek istemiyordum. Her yaklaştığında sinip kaçmaktansa aylar boyu sürecek bir tatsızlık, bunun için ödenecek küçük bir bedeldi.</p>

  <p class="calibre1 sgc-4">Ayrıca çok da öfkelenmiştim.</p>

  <p class="calibre1 sgc-4">Sesim buz gibiydi.</p>

  <p class="calibre1 sgc-4">“Kaptan, bana bu görevi verdiğinizde bütün bunları konuştuk. Yaptığım işler ve referanslarım ortada. Beni böyle sorgulamak size yakışmıyor.” Karşısında başım dimdikti. “Beni buraya zorla getirilmiş on yedi yaşında biri gibi korkutabileceğinizi sanmayın, beyefendi. İşimi kontratta söylendiği gibi yapacağım ve siz de benim profesyonelliğimden kuşkulanmayın.”</p>

  <p class="calibre1 sgc-4">Onu neyin kızdırdığını bilmiyordum, umurumda da değildi. İsterse bütün gemisi yerle bir olsun.</p>

  <p class="calibre1 sgc-4">Şimdi burada <span class="font6">kusmuklu</span> rahibeyle oturuyorum -aslında biraz iyileşmiş gibi, hatta gülerek Yasakgünü’nde dinî bir tören düzenleyeceğini söylüyor -ve mektubu bitiriyorum. Salkrikaltor’a yaklaşıyoruz, mektubu mühürleyip oradan geçen bir Yeni Crobuzon gemisinin alması için bırakacağım. Bu uzun vedam sana ulaşacak, yalnızca birkaç hafta gecikmeyle. Bu o kadar da kötü değil. Umarım mektubum seni iyi durumda bulur.</p>

  <p class="calibre1 sgc-4">Umarım benim seni özlediğim kadar sen de beni özlüyorsundur. Bizi birbirimize bağlayan bu mektuplar olmasaydı ne yapardım bilmiyorum. Bir başka buharlı geminin ya da bir yelkenlinin Nova Esperium’daki limana yanaşması ve benden tekrar haber alman bir yılı bulur, o zamanki halimi düşün! Saçlarım uzamış, örgülerim çamur içinde... Yabani şamanlar gibi, mühürlenmiş dinsiz kıyafetleri giymiş olurum mutlaka! Nasıl yazı yazacağımı hâlâ anımsarsam, sana yazıp hayatımı anlatırım ve şehrimi sorarım, sen de bana artık güvenli olduğunu ve geri gelebileceğimi söylersin.</p>

  <p class="calibre1 sgc-4">Yolcular heyecan içinde, önceki akşam gördükleri şey hakkında tartışıyorlardı. Bellis küçümseyerek süzdü hepsini. <span class="font6">Terpsikor,</span> Kandilağzı Boğazından geçerek, Salkrikaltor’un nispeten daha sakin sularına girmişti. Önce yeşilliklerle kaplı Gnomon Tor Adası belirdi, akşama doğru, saat beşe gelmeden, ufukta Salkrikaltor göründü.</p>

  <p class="calibre1 sgc-4">Güneş alçalmış, karanlık basmaya başlamıştı. Gnomon Tor’un sahil şeridi birkaç kilometre kuzeyde, yemyeşil ve tüm heybetiyle önümüzde uzanıyordu. Dalgaların çarptığı yerde Salkrikaltor’un yatay bir orman halinde uzanan gölgeleri, kaleleri ve çatıları yükseliyordu.</p>

  <p class="calibre1 sgc-4">Binalar beton, demir, kaya, cam ve sert soğuk su mercanlarının kalıntılarından yapılmışlardı. Patikalarla çevrilmiş sütunlar, incecik köprülerle birbirine bağlanıyordu. Otuz metre yüksekliğinde iç içe geçmiş konik kuleler, simsiyah, kare şeklinde kaleler... Zıt biçemlerden bir yığın.</p>

  <p class="calibre1 sgc-4">Şehrin ufuk çizgisi, bir çocuğun coşkuyla çizdiği bir mercan adasını andırıyordu. Organik kuleler, tüp solucanların kabukları gibi kabarmıştı. Oya mercanlarını andırıyorlardı. Bir sürü minik odadan oluşan bu yüksek yapılar, beyaz mercanlara benziyordu. Devasa fıçı süngerleri minik ve çoklu bölmeleri olan, kurdelavari kıvrımlı yapısıyla ateş mercanlarını andıran yapılardı.</p>

  <p class="calibre1 sgc-4">Su altı şehrinin kuleleri dalgaların otuz metre yukarısında yükseliyordu. Deniz hizasındaki girişleri kocaman açılmıştı. Yeşil yosunla kaplı işaretler, onları kaplayan dalgaların yüksekliğini gösteriyordu.</p>

  <p class="calibre1 sgc-4">Daha yeni binalar da vardı. Taştan oyulmuş ve üzeri demirlerle sarılmış oval biçimli büyük malikaneler, su altındaki çatılara konulmuş payandalar yardımıyla, suyun üzerinde asılı duruyorlardı. Üzerlerinde sıra sıra, kare şeklinde tuğla evlerin -Yeni Crobuzon’dakiler gibi- yığıldığı yüzer platformlar, bir düzen oluşturmaktan uzak, dağınık bir halde denizin içine tünemişlerdi.</p>

  <p class="calibre1 sgc-4">Su seviyesindeki patikalarda ve köprülerde ve daha yukarılarda, binlerce kerevit ve epey sayıda da insan vardı. Bir sürü düz tabanlı mavna ve tekne, kuleler arasında gidip geliyordu.</p>

  <p class="calibre1 sgc-4">Okyanusa açılan gemiler şehrin dış mahallerinde demirlemiş, denizin içindeki sütunlara bağlanmışlardı. Çarklılar, yelkenliler, sürat tekneleri ile orada burada bir buharlı gemi. <span class="font6">Terpsikor</span> yanaştı.</p>

  <p class="calibre1 sgc-4">“Şuraya bakın,” dedi birisi Bellis'e, aşağıyı göstererek. Su çok berraktı. Bellis loş ışıkta bile, Salkrikaltor’un su altındaki banliyölerinin geniş sokaklarını görebiliyordu. Soğuk ışıklı sokak lambaları sayesinde her şeyi seçebiliyordu. Binalar, su yüzeyinin en fazla on beş metre altına kadar yükseliyor, böylece üstlerinden geçecek gemilere yer açılmış oluyordu.</p>

  <p class="calibre1 sgc-4">Yeraltı kulelerini birbirine bağlayan yaya yollarında bir sürü şehir sakini daha gördü, çoğu kerevitti. Hızla koşturuyor, çabuk çabuk yüzüyor, havadaki vatandaşlarından çok daha çevik bir şekilde hareket ediyorlardı.</p>

  <p class="calibre1 sgc-4">Olağanüstü bir yerdi burası. Demir attıklarında Bellis, <span class="font6">Terpsikor</span> un indirilen sandallarını gıptayla izledi. Tayfaların çoğu ve yolcuların tamamı merdivenlerin önünde heyecanla sıralanmışlardı. Sırıtıyor, hararetle konuşuyor, şehre bakıyorlardı.</p>

  <p class="calibre1 sgc-4">Alaca karanlık basmıştı. Salkrikaltor’un kuleleri birer gölge halini almıştı; aydınlık pencereleri suya yansıyor, hafiften sesler geliyordu: Müzik, bağırtılar, gıcırdayan makineler, dalgalar.</p>

  <p class="calibre1 sgc-4">“En geç sabah ikide gemide olun,” diye seslendi bir teğmen. “İnsanların olduğu mahallelerde ve suyun üzerinde bulabildiğiniz yerlerde kalın. Ciğerlerinizi tehlikeye atmadan yapacağınız bir sürü şey bulabilirsiniz burada.”</p>

  <p class="calibre1 sgc-4">“Bayan Coldwine?” Bellis döndü ve Yüzbaşı Cumbershum’u gördü. “Lütfen benimle gelin, bayan. Batiskaf hazır.”</p>

  <div class="calibre7 sgc-1"></div>
</body>
</html>
