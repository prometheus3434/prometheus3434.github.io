<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">22</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Hava gemisinin Armada'nın üzerine yükselip güneybatıya doğru gitmeye başlamasından otuz altı saat sonra, kara aşağıda belirmeye başladı...</p>

  <p class="calibre1 sgc-4">Bellis çok az uyumuştu. Yorgun değildi ve ikinci gün saat beşten önce kalkıp özel bölmeden şafağın sökmesini izledi.</p>

  <p class="calibre1 sgc-4">İçeri girdiğinde diğerleri çoktan uyanmış, dışarıya bakıyordu: Tayfaların çoğu, Tintinnabulum ve arkadaşları ve Uther Doul. Onu görünce bir an yüreği ağzına geldi. Adamın tavrını -kendisininkinden daha mesafeli ve ölçülü olmasına karşın- rahatsız edici buluyor ve kendisiyle neden ilgilendiğini anlamıyordu.</p>

  <p class="calibre1 sgc-4">Adam da onu fark etti ve konuşmadan pencereleri gösterdi.</p>

  <p class="calibre1 sgc-4">Güneş henüz doğmamışken, şafak öncesi aydınlıkta, aşağıda suyu bölen kayalar göründü. Kara şekillerinin büyüklüğünü ve mesafesini tahmin etmek zordu. Bir balina sırtını andıran, dağınık yapılı kayalıkların hiçbiri bir buçuk kilometreden daha geniş değildi, çok azı Armada’dan büyüktü. Bellis kuş ya da başka bir hayvan göremedi -görünürde yalnızca kasvetli kahverengi kayalar ve yeşil çalılıklar vardı.</p>

  <p class="calibre1 sgc-4">“Bir saat sonra adaya varıyoruz,” dedi birisi.</p>

  <p class="calibre1 sgc-4">Hava gemisinden hafif mırıltılar gelmeye başladı, Bellis’in ne olduklarını anlamak zahmetine katlanmadığı hazırlıklar yapılıyordu. Ranzasına döndü, aceleyle eşyalarını topladı ve siyah elbisesi içinde, ana bölmede oturup beklemeye başladı. Kalın keçeden çantasını da ayağının dibine koymuştu. İçinde Silas Fennec’in ona verdiği şeyler olan küçük deri keseyi, yazmakta olduğu mektupla birlikte, çantanın içine, yedek olarak aldığı eteklerin katları arasına yerleştirmişti.</p>

  <p class="calibre1 sgc-4">Tayfalar telaşla gidip geliyor, birbirlerine anlaşılmaz emirler veriyorlardı. Çalışmayanlar pencereye toplanmıştı.</p>

  <p class="calibre1 sgc-4">Hava gemisi epey alçalmıştı. Suyun ancak bir buçuk kilometre kadar üzerindeydiler ve denizin yüzeyi iyice karmaşık bir hal almıştı. Su yüzeyindeki kıpırtılar yerini artık dalga, köpük ve akıntılara, kayalıkların ve yosun ormanlarının -bir enkaz mıydı?- karanlığına ve renklerine bırakmıştı.</p>

  <p class="calibre1 sgc-4">Ada önlerindeydi. Bellis, onu sıcak denizin ortasında böyle apaçık görünce ürperdi. Yaklaşık elli kilometre uzunluğu, otuz kilometre genişliği vardı. Üzerindeki boz renkli tepeleri ve küçük dağların çıkıntılarını görebiliyordu.</p>

  <p class="calibre1 sgc-4">“Vay anasını be, buraya tekrar gelmek zorunda kalacağımı hiç düşünmemiştim!” dedi Hedrigall, Sunglari aksanlı bir Saltça ile. Adanın en uzak kıyısını işaret etti. “Orasıyla Gnurr Kett arası iki yüz kilometreden fazla,” diye devam etti. “Havada pek güçlü değil bu anofeller. Yüz kilometreden fazla gidemiyorlar. Kettailer onların yaşamasına bu yüzden müsaade ediyor, benim ve eski arkadaşlarım gibiler aracılığıyla onlarla ticaretini sürdürüyor, ana karaya asla gelemeyeceklerini biliyorlar. Bu...” kalın yeşil parmağını salladı, “bir <span class="font6">gecekondu</span> mahallesi.”</p>

  <p class="calibre1 sgc-4">Hava aracı yan yatarak kıyıdan ilerliyordu. Bellis adayı dikkatle izliyordu. Görecek bir şey, bitkilerden başka bir yaşam yoktu. Birden bir ürpertiyle havada hiçbir şey olmadığını fark etti. Kuş yoktu. Neredeyse diğer bütün adalarda, kıpırdaşan bir tüylü bedenler yığını, adaların çevresindeki kayalıklar ise kuş pislikleriyle kaplı olurdu. Her kara parçasının etrafını bir taç şeklinde saran, balık yakalamak için ılık sulara dalıp çıkan, sıcak akıntıların üzerinde ciyaklayıp duran martılar görmüşlerdi.</p>

  <p class="calibre1 sgc-4">Anofel adasının volkanik kayalarının üzerindeki hava kemik gibi kaskatıydı.</p>

  <p class="calibre1 sgc-4">Hava gemisi koyu sarı tepeleri geçti. İç kısımlar, kıyıya koşut giden bir omurganın, bir kaya silsilesinin arkasına gizlenmişti. Uzun bir süre makinelerin ve rüzgârın sesinden başka bir şey duyulmadı ve derken sonunda birisi “Bakın!” diye bağırdığında, çıkan bu ses bir yanıyla beklenmedik bir yanıyla da rahatlatıcıydı.</p>

  <p class="calibre1 sgc-4">Tanner Sack’di bu, dalgalardan korunan kayalıkların üzerini saran yabani otlarda oluşan küçük bir merayı gösteriyordu. Yeşilliğin içinde devinen beyaz noktalar vardı.</p>

  <p class="calibre1 sgc-4">“Koyunlar,” dedi bir süre sonra Hedrigall. “Körfeze yaklaşıyoruz. Yakın zamanda bir alışveriş olmuş olmalı. Böyle bırakılmış birkaç sürü daha olacak.”</p>

  <p class="calibre1 sgc-4">Kıyının biçimi ve doğası değişiyordu. Sivri sırtlar ve çıkıntılar, yerlerini daha alçak, daha az vahşi görünen bir coğrafyaya bırakıyordu. Siyah kille kaplı plajlar, sert toprak ve eğrelti otu kaplı bayırlar, rengi sararmış bodur ağaçlar. Bellis, bir iki kez, başıboş çiftlik hayvanları gördü: Domuz, koyun, keçi, sığır. Orada burada, yalnızca birkaç tane.</p>

  <p class="calibre1 sgc-4">Bir iki kilometre içeride gri su şeritleri vardı, tepelerden sızarak ağır ağır akan nehirler adayı çaprazlamasına kesiyordu. Sular düz ovalara geldiğinde yavaşlamış, yamaçlarından taşıp yayılarak göletler ve bataklıklar oluşturmuş, beyaz mango ağaçlarını, asmaları, kusmuk kadar yoğun ve iğrenç görünen bir yeşilliği besliyorlardı. Uzakta, adanın diğer ucunda, Bellis harabeye benzer şekiller gördü.</p>

  <p class="calibre1 sgc-4">Altında bir hareketlenme oldu.</p>

  <p class="calibre1 sgc-4">Ne olduğunu anlamaya çalıştı, ama her neyse çok hızlı ve çok çabuktu. Aklında kalan tek şey, gözünün önünden hızla geçen bir şeydi. Kayalıklardaki karanlık bir delikten çıkıp bir diğerine girerken havada patinaj yapmıştı.</p>

  <p class="calibre1 sgc-4">“Ne satıyorlar?” dedi Tanner Sack gözlerini manzaradan ayırmadan. “Koyunlar, domuzlar, ne yok ki, her şey buraya bırakılıyor: Sizinkiler bu ve bunun gibi malları Dreer Samher’den, Kettailer için getiriyor. Onların bundan kazancı ne? Anofeller ne satıyor?”</p>

  <p class="calibre1 sgc-4">Hedrigall pencereden çekildi ve sert bir kahkaha attı. “Kitap ve bilgi, Tanner, dostum,” dedi “Ayrıca plajda buldukları şeyler, denizden gelen ıvır zıvır.”</p>

  <p class="calibre1 sgc-4">Hava gemisinin altında şimdi daha fazla hareket vardı, ama Bellis devinen şeyin ne olduğunu göremiyordu bir türlü. Dudaklarını ısırdı, canı sıkkındı ve tedirgin hissediyordu. Hayal görmediğini biliyordu. Bu şekiller tek bir şeye ait olabilirdi. Kimsenin bundan söz etmemesini aklı almıyordu. <span class="font6">Görmüyorlar mı</span>? diye düşünüyordu. <span class="font6">Neden kimse bir şey söylemiyor? Ben neden konuşmuyorum?</span></p>

  <p class="calibre1 sgc-4">Balon yavaşladı, hafif bir rüzgâra karşı ilerlemeyi sürdürdü.</p>

  <p class="calibre1 sgc-4">Bir kaya silsilesini aşınca, karşısına bir duvar çıkmış gibi sarsıldı. Soluk sesleri ve fısıltılar, inanılmaz bir heyecan dalgası yükseldi. Altlarında, çıplak ve yer yer yeşil yamalarla kaplanmış tepelerin gölgelerinde, kayalık bir koy vardı. Buraya üç gemi demirlemişti.</p>

  <p class="calibre1 sgc-4">“Geldik,” diye fısıldadı Hedrigall. “Bunlar Dreer Samher tekneleri. Burası da Makine Plajı.</p>

  <p class="calibre1 sgc-4">Gemiler kalyondu, altın rengi süslemeleri hemen göze çarpıyordu ve denize uzanan, sonra doğal limanın etrafında içeri kıvrılan koruyucu kayalarla sarılmış, çevrilmişlerdi. Bellis soluğunu tuttuğunu fark etti.</p>

  <p class="calibre1 sgc-4">Koydaki plajın kumu ve killi taşları, kurumuş kan gibi koyu bir kırmızıdandı. Tuhaf biçimli, insan gövdesi ve ev büyüklüğünde kocaman kayalarla bölünüyordu. Bellis gözlerini bu koyu yüzeyin üzerinde dolaştırırken, kıyı çizgisi gibi patikalar gördü. Plajın kenarını oluşturan koruluğun gerisinde, bu patikalar daha da belirginleşiyordu. Yerden yavaşça yükselerek denize bakan kayalıkların arasına giriyorlardı. Güneşin taşları kızdırdığı yerlerde, ısı dalgaları havaya karışıyor, bayırların üzerinde lekeler halinde zeytin ve cüce orman ağaçları göze çarpıyordu.</p>

  <p class="calibre1 sgc-4">Bellis kavrulmuş tepelere tırmanan yolları izledi, sonunda (yine soluğunu tuttu) gözleri, oraya buraya dağılmış açık renkli, kayalardan kendiliğinden püskürmüş gibi duran evlerin -anofel kasabasının- üzerine geldi ve durdu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Körfezde rüzgâr yoktu. Güneşin etrafında, boya lekelerine benzeyen bulutlardan küçük bir küme toplanmıştı, güneş bu bulutların arasından geçiyor, kayadan duvarlara yansıyordu.</p>

  <p class="calibre1 sgc-4">Burada hiçbir yaşam belirtisi yoktu. Denizden gelen tekdüze dalga sesleri sessizliği bozmaktan çok, onu daha çok belirginleştiriyordu sanki. Hava gemisi motorlarını susturmuş, havada ses çıkarmadan bekliyordu. Yakındaki Samheri tekneleri gıcırdıyor, kıpırdaşıp duruyorlardı. Boştular. Hava gemisini karşılamaya kimse gelmemişti.</p>

  <p class="calibre1 sgc-4">Kan pıhtısından zırhları içindeki yüreklikabuk muhafızlar ve kaktüsler, yolcular inerken etrafı kolluyorlardı. Bellis toprağa ayak bastı ve bir ip merdivenin yanına çömeldi, parmaklarını kumda gezdirdi. Hızlı hızlı soluk alıp veriyor, nefesinin sesi kafasının içinde çınlıyordu.</p>

  <p class="calibre1 sgc-4">İlk önce hissettiği tek şey, ayağının altındaki zeminin sallanmayışıydı. Tekrar dengesini bulduğuna çok seviniyordu, o ana kadar bunu unutmuş olduğunu fark etmişti. Sonra yine etrafına bakındı, aşağıda, neredeyse dibinde uzanan kumsalı hissetti ve bu kumsalın ne denli tuhaf olduğunun ilk kez farkına vardı.</p>

  <p class="calibre1 sgc-4">Aum’un kitabındaki naif gravürleri anımsadı. Kumsaldaki adamın monokrom olarak resmedilmiş, profilden görünümü ve etrafındaki kırık makine parçaları.</p>

  <p class="calibre1 sgc-4"><span class="font6">Makine Plajı,</span> diye düşündü ve kirli kırmızı renkteki kuma ve molozlara baktı.</p>

  <p class="calibre1 sgc-4">Biraz ötede, kaya parçaları diye düşündüğü şekiller, sahil şeridini bölen, bir oda büyüklüğünde kocaman şeyler vardı. Bunlar makinelerdi. Alçak boylu ama devasa büyüklükte, üzerleri kırmızı bir pas tabakasıyla kaplı, ne işe yaradığı çoktan unutulmuş, pistonları yıllara ve tuza yenik düşmüş aletlerdi.</p>

  <p class="calibre1 sgc-4">Daha ufak kayalar da vardı, Bellis ayrıca daha büyük makine parçaları, cıvatalar, boru parçaları, göstergeler ve cam parçalar, çok işlevli buhar makineleri gördü. Yerdeki çakıllar aslında, dişliler, çarklar, pervaneler, cıvatalar ve vidalardı.</p>

  <p class="calibre1 sgc-4">Bellis avuçlarına baktı. Son derece küçük, saat mekanizmalarını andıran binlerce minik çark parçası, dişli ve sertleşmiş yaylarla doluydular. Bu enkazdaki her bir parça sert ve güneşte yanmış, bir kırıntıdan bile daha ufak bir kum tanesi gibiydi. Bellis bunları avucundan akıtıyor, parmakları sahilin koyu kan rengine bulanıyor; pasla boyanıyordu.</p>

  <p class="calibre1 sgc-4">Plaj bir taklidi, hurda malzemelere öykünerek yapılmış buluntu bir heykeli andırıyordu. Her bir atomu, parçalanmış bir makineden geliyordu.</p>

  <p class="calibre1 sgc-4"><span class="font6">Ne zamandan kalma? Kaç yaşında? Ne olmuş burada?</span> diye düşündü Bellis. Çok yorgun bir şaşkınlıktan başka bir şey hissedemeyecek kadar sersemlemişti. <span class="font6">Nasıl bir felaket? Nasıl bir şiddet?</span> Koyun etrafını çevreleyen suyun dibini hayal etti. Giderek zayıflayan bir endüstri alanından dönüştürülmüş bir resifti bu, şehrin fabrikalarındaki her şey çürümeye bırakılmış, dalgalarla aşınmış, güneşle kavrulmuş, oksitlenmiş, paslanmış, önce bileşenlerine, sonra daha küçük parçalara ayrılmış ve denizin onları adanın kıyısına geri sürüklemesiyle bu garip kumsalı oluşturmuşlar.</p>

  <p class="calibre1 sgc-4">Bir avuç daha makine tozu aldı eline, sonra parmaklarının arasından akıttı. Metalin kokusunu duyabiliyordu.</p>

  <p class="calibre1 sgc-4"><span class="font6">Hedrigall’in söz ettiği enkaz bu işte,</span> diye düşündü. <span class="font6">Ölü gereçler mezarlığı. Burada çürüyerek bir pas yığını haline gelmiş milyonlarca sır olmalı. Bunu eleyip temizleyerek en uygun fiyatı verene satıyor olmalılar -binlerce parçalık bir bulmacanın rastgele bir araya getirilmiş bir iki parçası halinde. Anlaşılmaz ve çözülmesi güç, ancak onları yan yana getirebilirseniz, onlara bir anlam verebilirseniz, ortaya ne çıkar acaba?</span></p>

  <p class="calibre1 sgc-4">Tökezleyerek ip merdivenden uzaklaştı, ayağının altındaki eski makinelerden gelen çıtırtıları dinledi.</p>

  <p class="calibre1 sgc-4">Son yolcular da inerken, muhafızlar dikkatle ufku tarıyor, aralarında fısıldaşıyorlardu. Bellis’den biraz ötede hayvanların ağılı indirildi. Çiftlik gibi kokuyor, içindeki hayvanların gürültülü ve aptal bağırtıları havaya karışıyordu.</p>

  <p class="calibre1 sgc-4">“Yaklaşın ve beni dinleyin,” dedi Sevgili sert bir sesle. Herkes onun etrafında toplandı. Mühendisler ve bilim adamları oraya buraya dağılmış, ses çıkarmadan metal tabakayı avuçluyorlardı. Tanner Sack gibi birkaçı, denize gitmişti (adam keyifle içini çekerek suya dalıp çıktı). Bir an, paslı kıyıda köpüren küçük dalgakıranların sesinden başka bir şey duyulmadı.</p>

  <p class="calibre1 sgc-4">“Eğer hayatta kalmak istiyorsanız, iyi dinleyin,” diye devam etti Sevgili. Oradakiler huzursuzca kıpırdandı. “Köye birkaç kilometre var, şu karşı ki kayaların üstünde.” Hepsi oraya baktı, tepe boş görünüyordu. “Bir arada kalın. Size verilen silahı yanınızdan ayırmayın ama hayatınız gerçekten tehlikede olmadıkça kullanmaktan kaçının. Çok kalabalığız ve çoğumuz eğitimsiz, paniğe kapılıp birbirimizi vurmayalım. Kaktüsler ve yüreklikabuklar bizi iki koldan koruyacak, onlar taşıdıkları şeyleri nasıl kullanacaklarını biliyor, bu yüzden gerekmedikçe ateş etmeyin.</p>

  <p class="calibre1 sgc-4">“Anofeller çok hızlı...” dedi. “Açlar ve tehlikeliler. Umarım toplantılarımızı anımsıyorsunuz, neyle karşılaşacağımızı biliyorsunuz. Erkekleri bu kasabada bir yerde, onları bulmamız gerekiyor. Biraz ilerisi bataklık ve sulak yerler. Kadınlar orada yaşıyor. Eğer bizi duyar ya da kokumuzu alırlarsa, gelirler. Bu yüzden, çok hızlı hareket etmemiz gerekiyor. Herkes hazır mı?”</p>

  <p class="calibre1 sgc-4">Kollarıyla işaret etti ve kaktüs muhafızlar, zincirlerle bir çapa gibi <span class="font6">Üçlü Çatal'a</span> bağlı duran hayvan ağılının kapağını açtı. Bellis, domuz ve koyunların tasma taktığını ve kayışlarla çekildiklerini görünce şaşırarak kaşlarını kaldırdı. Güçlü kaktüsler onları sıkıca tutuyordu.</p>

  <p class="calibre1 sgc-4">“Gidelim o zaman.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Makine Plaj'ından tepedeki kasabaya yaptıkları yolculuk bir kâbus gibiydi. Yolculuk bittiğinde ve Bellis bunu günler, hatta haftalar sonra bile aklına getirdiğinde, olayları tutarlı bir sıraya koyamadığını fark etti. Anımsadıkları herhangi bir zamana ait değildi, yalnızca bir düş halini almış görüntü parçaları gibiydiler.</p>

  <p class="calibre1 sgc-4">Etrafındaki havayı katılaştıran ve gözeneklerini, gözlerini ve kulaklarını tıkayan bir sıcaklık ve yoğun bir bitki özü ve çürük kokusu; hiç bitmeyen bir böcek saldırısı, sokuyor ve yalıyorlar. Bellis'e de bir çakmaklı tüfek verdiler ve <span class="font6">(anımsıyor)</span> onu pis kokulu bir şeymiş gibi kendinden uzakta tutuyor.</p>

  <p class="calibre1 sgc-4">Grubun içinde, diğer yolcularla birlikte, (yalnız kirpi-adamların iğneleri tedirgin bir şekilde dikiliyor, sonra gevşiyor, keprilerin kafa bacakları titreşiyor) etrafları, dış görünüşleri güven verici; kaktüs ve yüreklikabuklar bunlar, (arkalarından hayvanları çekiyorlar), biri kansız, diğerinin kanı ise onu koruyacak kadar hassas. Tabanca ve yırtıcı yaylar taşıyorlar. Uther Doul tek insan muhafız. Her elinde bir silah taşıyor. Bellis başını her çevirdiğinde bu silahların değiştiğine yemin edebilir: Bıçak bıçak; tabanca bıçak; tabanca tabanca.</p>

  <p class="calibre1 sgc-4">Sarmaşıklarla sarılı kayalardan ve açıklıklardan öteye, aşağıya iç bölgelere, kalın bir bitki örtüsüyle çevrili bayırlara ve sümük gibi yoğun görünen gölcüklere bakıyorlar. Sesler duyuyorlar. Yapraklardaki ani kıpırtılar, önce tehlikeli görünmüyor ama derken korkunç bir inilti duyuyorlar, nereden geldiğini kestirmek zor, sanki havanın kendisi acı çekiyor gibi.</p>

  <p class="calibre1 sgc-4">Bu sesin çoğalıp, her yanlarını sarıyor...</p>

  <p class="calibre1 sgc-4">Bellis ve beraberindekiler birbirlerine çarpıyorlar, korkudan ve yorgunluktan, nemli sıcaktan sersemlemiş gibiler, aynı anda her tarafı izlemeye çalışıyorlar ve ilk hareket işaretlerini görüyorlar, şekiller ağaçların arasında toz zerreleri gibi zikzaklar çizerek onlara yaklaşıyor, rastgele, dengesiz bir tempo ve kötücül bir niyetle.</p>

  <p class="calibre1 sgc-4">Derken ilk dişi-anofel, ağaçlardan oluşan perdeyi yırtarak koşuyor.</p>

  <p class="calibre1 sgc-4">İki büklüm olmuş, sonra kemik çizgisinin ters yönünde tekrar eğilmiş bir kadın gibi, çarpık ve tamamen yanlış bir duruş halinde düğümlenmiş. Boynu iyice eğilmiş, kıvrık, uzun kemikli omuzlarını geriye atmış, eti kurtçuk beyazı, kocaman gözleri sonuna kadar açılmış, cılız göğüsleri boş bir deri torba gibi, kolları tel kıvrımlar benzeri açılmış. Bacakları koşarken deli gibi titriyor, sonunda öne doğru düşer gibi oluyor ama yere çarpmıyor, onlara doğru gelmeye devam ediyor, yerin hemen üzerinde, kolları ve bacakları gevşek gevşek sallanıyor, bu arada <span class="font6">(Tanrım sen bizi koru)</span> sırtındaki kanatları açılıyor ve onu kaldırıyorlar, dev sivrisinek kanatları bunlar, sedefli paletleri ani bir iniltiyle titriyor, göremeyecekleri kadar hızla hareket ediyor ve korkunç kadın bulanık bir hava parçasının içinden kayarcasına onlara doğru geliyor.</p>

  <p class="calibre1 sgc-4">Tüm bu yaşadıkları anılarında ve düşlerinde daha sonra yeniden yeniden canlanıyor.</p>

  <p class="calibre1 sgc-4">Sivrisinek-kadın aç bakışlarla ağzını sonuna dek açıyor, etrafa salyalar saçıyor, dudakları dişsiz damaklarından geriye kıvrılıyor. Geğiriyor ve ürpertici bir devinimle ağzından bir uç fırlıyor. Tükürük kaplı bir hortum bu, dudaklarından otuz santim dışarıya uzanıyor.</p>

  <p class="calibre1 sgc-4">Organik hareketlerle dışarı bir şeyler püskürtüyor, kusmuk gibi, ama apaçık ve huzursuz edici biçimde cinsel organı çağrıştırıyor. Nerden çıktığı belli değil: Boğazı ve kafası onu içine alacak kadar uzun değil. Vınlayan kanatları üzerinde yönünü onlara çeviriyor, bu arada çalılıkların arasında diğerleri de ortaya çıkıyor.</p>

  <p class="calibre1 sgc-4">Anıları bulanık. Sıcağı kesinlikle anımsıyor, ne gördüğünü de, ama ne zaman düşünecek olsa görüntülerin hızı onu dehşete düşürüyor. İndirme partisi ani bir korkuyla neredeyse dağılıyor ve rastgele tehlikeli bir şekilde karmakarışık yönlere ateş açılıyor (Doul öfke içinde, <span class="font6">Ateşi kesin!</span> diye bağırıyor).</p>

  <p class="calibre1 sgc-4">Bellis ilk uçan sivrisinek-kadınların kaktüslerin yanından geçtiğini, onlarla ilgilenmediklerini görüyor. Onun yerine yüreklikabuk muhafızlara yöneliyor, onların üzerine konuyor (kaslı adamlar bu yağsız kanatlı kadınların altında çok hafif kımıldanıyor) ve düşünmeden neşter benzeri ağız parçalarını onlara batırıyor ama adamların zırh gibi saran kabuklarını delmeyi başaramıyorlar. Bellis tasmaların kesilme seslerini duyuyor ve hemen ardından dehşet içindeki domuzlar ve koyunlar, arkalarında pislik ve tozdan bir iz bırakarak dağılıyorlar.</p>

  <p class="calibre1 sgc-4">On ya da on iki sivrisinek-kadın var şu anda (<span class="font6">birden nasıl da çoğaldılar)</span> ve hayvanlar kaçışırken onlar da anında bu kolay avların üzerine gidiyor. İnce kanatlarının üzerinde yükseliyorlar, kafaları içe çökmüş, kalçaları ve diğer uzuvları kanatların altında gevşemiş ve uzun kürek kemiklerinden çıkan kuklalar gibi havada sallanıyor ama siyah hortumları hâlâ ıslak ve dışarıda, donakalmış hayvanlara doğru alçalıyorlar. Önlerini kesmek için yarı rastlantısal hareketlerle alçalıp onları kolayca yakalıyor, uzanmış kolları ve açılmış parmaklarıyla saç ve derilere asılıyorlar. İlk dişi-anofel beslenmeye başladığında, Bellis ağzı açık ve uyuşmuş bir halde onu izliyor <span class="font6">(beceriksizce devamlı geri geri gittiğini, etrafındakilerin ayaklarına basıp tökezlediğini ama bütün bu dehşet manzarası süresince ayakta kalmayı başardığını anımsıyor).</span></p>

  <p class="calibre1 sgc-4">Dişi şey, havadan kocaman bir domuzun üzerine iniyor ve onu çok sevdiği bir oyuncakmış gibi kol ve bacaklarıyla sarıyor. Geriye kaykılıyor ve ağzından çıkan uzun uç birkaç santim daha uzuyor.Sonra sivrisinek-kadın, yüzünü öne doğru çıkarıyor, sonuna dek açtığı ağzı kıvrılıyor ve hortumunu hayvanın bedenine saplıyor.</p>

  <p class="calibre1 sgc-4">Domuz çığlıklar atıyor. Bellis hâlâ izlemekte (<span class="font6">bacakları onu bu görüntüden kaçırıyor ama gözleri umutsuzca manzaraya takılı).</span> On sekiz, yirmi beş ya da kırk santimlik kabuk iğne, deriye ve kaslara kolayca girerek hayvanın kan dolaşımıyla vücudunun en derin noktalarına ulaştığında, domuz şoka girip yere yığılıyor. Sivrisinek-kadın hayvanın üzerine ata biner gibi oturuyor ve ağzını ağzının içine sokuyor, hortumunu hayvanın derinlerine salıyor, bedenini kasıyor (her bir kası, siniri ve damarı buruşuk derisinden görülebiliyor) ve emmeye başlıyor.</p>

  <p class="calibre1 sgc-4">Domuz birkaç saniye daha bağırıyor. Derken sesi kesiliyor.</p>

  <p class="calibre1 sgc-4">İnceliyor.</p>

  <p class="calibre1 sgc-4">Bellis hayvanın büzüştüğünü görebiliyor.</p>

  <p class="calibre1 sgc-4">Derisi oynuyor ve buruşmaya başlıyor. Anofelin derisini deldiği yerden ince ince kan sızıyor. Gördüklerini Bellis’in aklı almıyor ama bir düş değil bu; domuz <span class="font6">büzüşüyor.</span> Bacakları önce kasılarak atmaya başlıyor, sonra uzuvlarındaki kan çekildikçe, ölmekte olan sinirleri atıyor. İçleri büzüldükçe şişman baldırları incelip kuruyor. Derisi kırış kırış şimdi, iyice ufalan bedenin üstünde dalga dalga, kabarık çizgiler halinde. Rengi gitgide soluyor.</p>

  <p class="calibre1 sgc-4">Kan ve yaşam domuzu terk ederek sivrisinek-kadının bedenine giriyor.</p>

  <p class="calibre1 sgc-4">Kadının karnı şişiyor. Domuza bir kabuk gibi, kupkuru, bir deri bir kemik halde yapışmıştı. Şimdi ise, domuz ufaldıkça o büyüyor, inanılmaz bir hızla şişmanlıyor, genişleyen midesinden dışarıya doğru renkli bir sıvı yayılıyor. Hayvanın kaygan derisi üzerinde gidip geliyor, hantallaşıyor, karnı doyuyor.</p>

  <p class="calibre1 sgc-4">Bellis kendini, litrelerce domuz kanının hızla, bu kemiksi uzantıdan kanatlıya akışını, bir bedenden diğerine boşalmasını izlemekten alıkoyamıyordu.</p>

  <p class="calibre1 sgc-4">Domuz artık ölü, buruş buruş derisi, boşalmış kaslarının ve kemiklerinin arasında oluşan oyuklara giriyor. Anofel ise şişmanlıyor ve pembeleşiyor. Kolları ve bacakları neredeyse belinin iki katı genişliğe ulaşıyor, derisi şimdi gergin. Özellikle göğsü, karnı ve kalçası şişiyor, obez bir görünüm veriyor ona ama insan yağı gibi yumuşak değil. Tümörlere benziyorlar: Gergin, kanla dolu ve aşağı doğru sarkan kitleler.</p>

  <p class="calibre1 sgc-4">Açıklığın etrafında, aynı şey diğer hayvanların da başına geliyor. Bazılarında tekbir kadın var, bazılarında iki. Hepsi büzüşüyor, sanki güneşte kurutulmuş gibiler ve bu arada anofeller iyice büyüyüp kanla doluyorlar.</p>

  <p class="calibre1 sgc-4">İlk sivrisinek-kadının domuzun kanını son damlasına kadar emmesi bir buçuk dakika sürüyor <span class="font6">(Bellis, ne bu görüntüyü, ne de kadın-şeyin doyarken çıkardığı sesleri kafasından atamayacaktı).</span> Sivrisinek-kadın büzülmüş leşin üzerinden kalkıyor, hortumunu çekerken ağzından biraz kan damlıyor. Domuzu bir kemik torbası halinde bırakarak, oradan ayrılıyor.</p>

  <p class="calibre1 sgc-4">Bellis’in yol arkadaşları anofelin beslenmesini izlerken kontrollerini yitirdiklerinden, etrafını saran sıcak hava kusmuk kokusuyla ağırlaşıyor. Bellis kusmuyor, ancak ağzını vahşice büzüyor ve öfke ya da korkudan değil ama tiksintiden silahını doğrultmak istiyor.</p>

  <p class="calibre1 sgc-4">Ama ateş etmiyor (<span class="font6">Onun gibi eğitimsiz biri tetiği çekecek olsaydı kim bilir neler olurdu diye, çok sonraları düşünüp merak ediyor).</span> Tehlike geçmiş gibi. Armadalılar tepeye tırmanıyor, o ufak açıklığın, gübre ve sıcak kan kokusunun, geride bıraktıkları kayaların ve mikroplu suların ötesine, havada gördükleri anofel köyüne doğru yol alıyorlar.</p>

  <p class="calibre1 sgc-4">Olayların sırası biraz daha netleşiyor; sıcak, korku ve şaşkınlıktan biraz daha az etkileniyor. Ama derken, tam bu noktada, Bellis, bu domuz-koyun katliamından, içleri boşalmış sakatatlardan, anofellerin beslenmesinin iğrenç çılgınlığından ve (<span class="font6">daha da kötüsü)</span> onların şişmiş hantal hallerinden uzaklaşırken, boşaltmakta geç kaldığı bir koyunun üzerindeki bir sivrisinek-kadın başını kaldırdı ve onların gittiğini gördü. Omuzlarını dikleştirdi ve sarsak bir uçuşla onlara doğru uçmaya başladı, ağzı açık, hortumundan damlalar sızıyor, karnı kız kardeşlerinin artıklarından yeterince doyamadığından taze et peşinde, kaktüs ve yüreklikabukların yanından bir kavisle geçti ve dehşet içerisinde kalmış insanlara doğru geldi.</p>

  <p class="calibre1 sgc-4">Bellis korkuyla geriye, kopuk kopuk görüntülerden oluşan bir karmaşaya doğru fırladığını hissetti ve Uther Doul’un sakince ilerleyerek sivrisinek-kadının yoluna çıkışını, ellerini kaldırarak <span class="font6">(şimdi iki tabanca taşıyordu)</span> kadın neredeyse üzerine çullanıp ağzını yüzüne uzatana kadar beklediğini ve sonra ateş ettiğini gördü.</p>

  <p class="calibre1 sgc-4">Tabancalarından çıkan, gürültü ve siyah kurşun sivrisinek-kadı-nın karnında ve yüzünde patladı.</p>

  <p class="calibre1 sgc-4">Yarısı boş olsa da kadının karnı gürültüyle yarıldı, içinden bol miktarda kan fışkırdı. Havadan yere düştü, parçalanmış yüzü toprağa bulandı, hortumu hâlâ dışarıdaydı, yağlı, kırmızı, kaygan bir şey hızla toprağa aktı. Bedeni Doul’un önüne uzandı.</p>

  <p class="calibre1 sgc-4">Bellis gerçek zamana dönmüştü. Afallamıştı ama gördüğü şeyin dışındaydı. Birkaç metre ötede karınları doymuş anofeller ölen kız kardeşlerini fark etmedi. Çıkarma bölüğü tepeye giden dik patikaya yönelirken sivrisinek-kadınlar da ağırlaşmış yeni bedenlerini sürükleyerek, çürümeye bıraktıkları kansız kurbanlarından uzaklaşmaya başladılar. Üzüm taneleri gibi şişmiş bir halde, kötücül kanatlarının altından sarkarak, yavaş yavaş ormanlarına doğru uçuyorlardı.</p>

  <div class="calibre7 sgc-1"></div>
</body>
</html>
