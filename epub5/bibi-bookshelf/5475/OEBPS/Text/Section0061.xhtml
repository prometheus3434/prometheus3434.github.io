<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-style: normal;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1 calibre7 sgc-1">
    <h2 class="calibre7 sgc-2">46</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">“Bir aydan fazladır Gizli Okyanustaydık ve deniz karışmıştı. Rotamızı belirleyemiyor, kuzeyi bir türlü pusulaların üst tarafında tutamıyor, yolumuzu bulamıyorduk. Her gün <span class="font6">Azamet</span>’in tepesinden bakıp Yara'nın izini, Yarılmış Toprak’ı, ne olursa olsun, bir şeyler arıyordum. Hiçbir şey yoktu.</p>

  <p class="calibre1 sgc-4">“Yola devam ettiniz.</p>

  <p class="calibre1 sgc-4">“İnat ettiniz, bizi galeyana getirdiniz. Yara'ya vardığımızda ne yapacağımızı söylediniz. Bize vereceği güçlerden ve yapabileceklerimizden söz ettiniz. Hepimizin bu güçleri kazanacağını söylediniz.</p>

  <p class="calibre1 sgc-4">“Karşı çıkanlar olmadı değil. Yola devam ettikçe, halk daha çok korkmaya başladı. Brucolac’ın isyan çıkarmada haklı olabileceğini fısıldaşıyorlardı. Belki de şehrin daha önceki halinde kötü olan bir şey yoktu.</p>

  <p class="calibre1 sgc-4">“Size geldiler... Size geldik ve geri dönmenizi rica ettik. Bizim durumdan memnun olduğumuzu söyledik. Bunu yapmaya gerek olmadığını, şu ana kadar zaten çok şeyin ters gittiğini ve başımıza daha kötüsünün geleceğinden korktuğumuzu. Bazılarımız korkunç düşler görmeye başlamıştı. Şehir çok... gergindi. Tüyleri dimdik olmuş bir kedi gibiydi.</p>

  <p class="calibre1 sgc-4">“Bizi geri döndürmenizi istedik. Çok gecikmeden. Korkuyorduk.</p>

  <p class="calibre1 sgc-4">“Nasıl yaptığınızı bilmiyorum, ama bizi, tam gerektiği kadar... Mutlu ya da razı ettiniz... diyemem. Uysallaştırdınız ve biz de bekledik, ne kadar korksak bile, yola devam etmenize izin verdik.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Bir hafta daha sürseydi, kimse buna dayanamazdı. Sanırım geri dönmüş olurduk ve sizler de <span class="font6">ölmemiş</span> olurdunuz.</p>

  <p class="calibre1 sgc-4">“Ama böyle olmadı, değil mi? Çok geçti.</p>

  <p class="calibre1 sgc-4">“Sabah saat altıda, Et Çeyreği, dokuzuncu Playdi’de, <span class="font6">Azamet</span>’in pilot kabininden altmış kilometre ötede, ufuk çizgisinde, bir şey gördüm. Havada bir karışıklık, çok hafif ve çok ürkünç. Bir şey daha vardı.</p>

  <p class="calibre1 sgc-4">“Ufuk çok yakındaydı.</p>

  <p class="calibre1 sgc-4">“Bir saat ve sekiz kilometre sonra, kesinlikle bir şeye yaklaştığımızı biliyordum. Ufuk hâlâ çok yakındı ve gitgide yaklaşıyordu.</p>

  <p class="calibre1 sgc-4">“Aşağıya haberler gönderdim. Hazırlandıklarını görebiliyordum. Yukarıdan baktığımda birbirine yapışık, her renk ve şekildeki gemileri görebiliyordum. Tayfaların şehrin kenarlarına vinçler yerleştirdiğini ve makineleri ve Tanrı bilir başka neleri ateşlediğini görebiliyordum. Öğrendikleri bütün bilgileri kullanıma hazır hale getiriyorlardı. Küçük hava gemileri şehrin bir kenarından diğerine akıp duruyordu. Çok altımdaydılar.</p>

  <p class="calibre1 sgc-4">“Gökyüzü ile denizin birleştiği yeri izliyordum. Çok uzun bir süre buna inanamadım, yanılmış olacağımı ve her an doğrusunu görüp ne olduğunu anlayacağımı düşündüm ama bu olmadı. Sonunda gördüğümü inkâr edemez hale geldim.</p>

  <p class="calibre1 sgc-4">“Ufuk yalnızca otuz kilometre ötedeydi. Onu çok açık görebiliyordum, denizin yüzünde yaptığı girinti çıkıntıları. Yara'yı.</p>

  <p class="calibre1 sgc-4">“Bir tanrı görmek gibi bir şeydi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Bize onu tarif ederken söyledikleriniz bir hiçmiş.</p>

  <p class="calibre1 sgc-4">“Hayaletkafalar’ın kırıp açtığı, gerçeklikteki kocaman bir yara, demiştiniz, olasılıklar denilebilecek kat kat tabakalarla kalınlaşmıştı. Gerçeklikteki kocaman bir yara, demiştiniz ve bir... şiir gibi anlatıyordunuz.</p>

  <p class="calibre1 sgc-4">“Hayaletkafalar bu kıtaya ayak bastıklarında oluşan basınç dünyayı çatlattı, tam Bas-Lag’den geçen bir yarık açtı. Bir bölünme. Dünyanın çevresinde üç bin kilometreden fazla uzanan, karayı parçalayan bir kesik.</p>

  <p class="calibre1 sgc-4">“Yara bu. Bu çatlak. Olmamış ve olmayan ama olabilecek durumlarla kaynıyor.</p>

  <p class="calibre1 sgc-4">“Birkaç kilometre uzağındaydık yalnızca.</p>

  <p class="calibre1 sgc-4">“Denizde bir çatlaktı.</p>

  <p class="calibre1 sgc-4">“Yamuktu, biz yaklaşırken yana yatıyor, bu yüzden ufuk eğilmiş görünüyordu. Düzensiz olduğunu, kesilerek değil, <span class="font6">çatlayarak</span> açıldığını, o tarafa bu tarafa çıkıntılar yaptığı ve bazı yerlerde bu çıkıntılar kendi üzerine döndüğü için kenarların ardını görebiliyordum. Yarığın kenarlarını görebiliyordum. Dimdiktiler.</p>

  <p class="calibre1 sgc-4">“Okyanus çalkantılıydı, kuvvetli bir akıntı, rüzgâr güneye doğru esiyor olsa bile, kuzeye gidiyordu. Bütün dalgalar şehre vuruyor, onu ileri götürüyordu ve Yara'nın kenarına vardıkları yerde bir duvar vardı, apaçık bir duvar. Su dimdik bir açıyla aşağıya iniyordu, dümdüz ve kesilmiş cam kadar kusursuz. Sonrası...</p>

  <p class="calibre1 sgc-4">“Boş hava.</p>

  <p class="calibre1 sgc-4">“Uçurum.</p>

  <p class="calibre1 sgc-4">“Çok, çok ötesinde, kilometrelerce, neredeyse iki yüz kilometre ötesinde, ancak bu dipsiz uçurumun diğer tarafından görülebilen bir tanesi daha vardı. Uzaktan puslu görünüyordu. Çatlağın karşısı.</p>

  <p class="calibre1 sgc-4">“Aralarında, her tür gücün hâlâ fışkırdığını hissedebildiğim o boşluk. Hepsinin içinden fırladığı lanet açıklık. Yara.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Şehirde neler olduğunu düşünemiyordum. Onu görebiliyor olmalıydılar. Korkmuşlar mıydı? Heyecanlanmışlar mıydı?”</p>

  <p class="calibre1 sgc-4">Tabii ki Sevgililer buna cevap vermedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Planın ne olduğunu biliyordum. Yara'yı görünce sekiz kilometre uzağında duracaktık. Oradan bir hava gemisi gönderilecek ve bu kadar kısa mesafeyi geçip geçemeyeceğine bakılacaktı. Ben gözcüydüm. Herhangi bir tehlike sezdiğimde, işaret fişeklerimi fırlatacak, bayraklarımı sallayarak hava gemisini geri çağıracaktım.</p>

  <p class="calibre1 sgc-4">“Nasıl bir tehlikeyle karşılaşabileceğimizi sanmıştınız, bilmiyorum. Hiçbir fikriniz yoktu. Yara'nın ne olduğunu bildiğinizi de sanmıyorum. Ne olabilir sandınız? Olası Canavarlarla kaynadığını mı düşündünüz? Evrimleşebileceği halde evrimleşmemiş, muhafızlık yapan şeylerin orada kol gezdiğini mi?</p>

  <p class="calibre1 sgc-4">“Böyle bir şey yoktu.</p>

  <p class="calibre1 sgc-4">“Büyüklüğü. O lanet şeyin büyüklüğü. Karşısında bir hiç olduğunuzu hissettiren büyüklüğü.</p>

  <p class="calibre1 sgc-4">“Şehir yavaşlamadı,” dedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sonra sustu, saniyeler sürdü bu sessizliği. Son cümlesini uzun zamandır süregelen aynı hipnotize edici tekdüzelikte söylemişti ve Bellis’in, adamın ne demek istediğini anlaması için bir süre geçmesi gerekti.</p>

  <p class="calibre1 sgc-4">Kalbi sıkıştı ve deliler gibi atmaya başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Yavaşlamadı,"dedi Hedrigall. “Deniz şeytanı yavaşlayacak gibi değildi. Hızlanıyordu.</p>

  <p class="calibre1 sgc-4">“On sekiz kilometre uzağındaydık, sonra sekiz ve altı oldu, şehir hâlâ durmadı, yavaşlamadı.</p>

  <p class="calibre1 sgc-4">“Yol gitgide kısalıyor gibiydi... Ufuk ancak birkaç kilometre mesafedeydi ve yaklaşıyordu, Armada hızlanıyordu.</p>

  <p class="calibre1 sgc-4">“O zaman korkmaya başladım.” Hedrigall’in sesinde en ufak bir duygu yoktu, sanki onu denizde yitirmişti. “İşaret fişeklerini fırlatmaya başladım, sizleri bilmeniz gereken şey konusunda uyarmaya çalıştım.</p>

  <p class="calibre1 sgc-4">“Belki... belki o zaman bir paniğe sebep oldu,” dedi. “Bilemem, göremiyordum. Belki hepiniz büyülenmiş, donuklaşmış gözlerle bakakalmış, aptallaşmıştınız. Ama eminim böyle olmadı. Eminim dünyanın sonuna yaklaşırken bir paniğe kapıldınız. Tepenizde patlayan işaret fişeklerimi gören olmadı.</p>

  <p class="calibre1 sgc-4">“Dört kilometre, üç.</p>

  <p class="calibre1 sgc-4">“Uzun bir süre kımıldayamadım. Donakalmıştım.</p>

  <p class="calibre1 sgc-4">“Güneyden esen rüzgâr çok güçlüydü ve <span class="font6">Azamet</span> alçalıyordu, korkmuş, benim kadar korkmuştu sanki. Yara’dan kaçıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Neler olduğunu kim bilebilir? Belki siz ölmeden önce öğrendiniz. Ben orada değildim.</p>

  <p class="calibre1 sgc-4">“Belki de deniz şeytanıydı. Belki haftalarca süren boyun eğmeden sonra, kendisine gönderilen sinyallerden kurtulmaya karar vermişti. Belki beynine saplanması gereken bir çubuk kırılmış ve canavar uyanmış, şaşkın ve kapana kısılmış bir halde, kendini kurtarmak için bağlarına asılarak hızlanmıştı.</p>

  <p class="calibre1 sgc-4">“Belki de kayasütü makineleri bozulmuştu. Belki Yara’dan bir olasılık akmıştı, makinelerin çalışmama <span class="font6">olasılığı.</span> Ne olduğunu Tanrı bilir.</p>

  <p class="calibre1 sgc-4">“Aşağı baktığımda şehrin kenarlarından indirilen küçük tekneleri ve yukarıdan bakınca küçücük görünen ve deli gibi küreklere asılıp yelkenleri fora ederek oradan kaçmaya çalışan tayfaları görüyordum. Ama deniz onlarla savaşıyordu ve yelkenleri her yöne kabarıyordu. Cankurtaran sandalları, yatlar, yarış tekneleri girdaba kapılmış, şehrin etrafında fırıl fırıl dönüyorlardı ve diğer tarafa gitmeye çalışsalar da kuzeye doğru sürüklenerek şehrin önüne doğru geçmeye başlamışlardı.</p>

  <p class="calibre1 sgc-4">“İlk teknenin Yara'ya ulaşması birkaç dakika sürdü. Küçük teknenin kenara doğru döne döne gidişini izledim ve nokta kadar görünen denizcilerin denize atladığını gördüm, sonra teknenin kıçı birden eğildi, ters döndü ve yok oldu. O hava boşluğunda kayboldu.</p>

  <p class="calibre1 sgc-4">“Birbirlerini izlediler, şehirle Yara arasında, sudaki lekelere benzeyen tekneler kuzeye, ona doğru çekiliyorlardı. Hava gemileri de. Akın akın havalanmaya çalışıyorlardı. Kadınlar ve erkekler onlara asılıyor, binmeye çalışıyor, iplere asılarak kendilerini içeriye çekiyorlardı. Aşırı yüklü olduklarından hepsi şehrin kenarından iner inmez suya düşüyor, akıntıya kapılarak ölü balinalar gibi ters dönüyor, içindekiler suya düşüyor ve Yara’ya doğru sürükleniyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Armada ağır ağır dönmeye başladı. Şehir suyun içinde saat yönünde dönerken ufukta bir yalpalama oldu.</p>

  <p class="calibre1 sgc-4">“Sekiz yüz metre kadar uzaktaydık şimdi ve kendimi toparlamış, birden ne yapmam gerektiğini anlamıştım. <span class="font6">Azamet’in</span> ambar kısmına koşarak kapakların arasından aşağıya baktım. Parçalayıcı yayımı aldım ve ambar kapaklarının kenarında durdum ve beni bağlayan ipe nişan aldım.</p>

  <p class="calibre1 sgc-4">“Bir bacak kalınlığındaki halat benim on metre ötemde bir hava gemisine bağlıydı ve bir piton gibi aşağıya sarkıyordu. Altı tane keskin halkam vardı. Üçünü çok ama çok açığa fırlattım. Dördüncüsü isabet etti ama yetmedi, halatın yarısını kesti. Beşincisi yine açığa gitti ve tek bir şansım kalmıştı.</p>

  <p class="calibre1 sgc-4">“Hedefimi iyi görsem ve ellerim titremeden nişan alsam bile bunu kaçırırdım.</p>

  <p class="calibre1 sgc-4">“Artık bir ölü olduğumu biliyordum. Yayımı bıraktım, parmaklarım şişmiş ve uyuşmuştu, kapağın kenarındaki parmaklıklara tutundum. Yalnızca izleyebiliyordum. Rüzgârın beni kapıdan yukarıya itişini hissedebiliyordum ve halatın ipliklerinin beni kurtaramayacak kadar yavaşça kopuşunu izledim.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Çatılar, arduvazlar, kuleler, hava kabinleri, ne olduklarını anlamadıkları bir korkuyla çılgına dönen maymunlar, sanki başka bir yer daha güvenli olacakmış gibi şehirde oradan oraya koşuşturan vatandaşlar.</p>

  <p class="calibre1 sgc-4">“Hepsini teleskopumdan izledim. Denizin altının nasıl olduğunu merak ettim. Kerevitler, semender-adamlar ve Piç John ne yapıyor diye merak ettim. Belki de hâlâ sağlardı, kim bilir? Belki yüzerek kurtulabilmişlerdi. Belki de şehir sonuna yaklaşırken, onu terk etmişlerdi.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">“Sorghum</span> kuyusu, Croom Parkı, <span class="font6">Muhteşem Doğu</span> ve ben, kenara ilk ulaşanlar olduk.</p>

  <p class="calibre1 sgc-4">“Rüzgâr bir an için değişti ve <span class="font6">Azamet</span> su uçurumunun üzerine sürüklendi, aşağıdaki derin yarığa baktım.</p>

  <p class="calibre1 sgc-4"><span class="font6">“Azamet,</span> Yara’nın üzerinden geçerken zaman çok yavaşlamıştı. Yalnızca birkaç saniyeydi ama çok uzun sürdü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Denizin çevresini geçtim, kapaktan sarkan dizlerimin üzerinden aşağıya, suyun kenarlarına doğru baktım. Baş döndürücüydü.</p>

  <p class="calibre1 sgc-4">“Güneş denizin yüzeyinden aşağıya sapıyor, dalgalarda süzülüp kırılıyor ve karşıdaki dikey yüzden yine dışarı çıkıyordu. Yüzeyin onlarca metre altında, kenarın havayla buluştuğu yere üşüşen, benden daha büyük balıklar gördüm. Işıl ışıldı burası. Yara'nın kenarlarında bambaşka bir ekoloji olmalıydı. Üç dört kilometre aşağıda, basıncın dayanılmaz olduğu yerlerde bile suya gün ışığı vuruyordu.</p>

  <p class="calibre1 sgc-4">“Suyun dik yüzü, renkler ve katman katman dönen girdaplar <span class="font6">kilometrelerce</span> aşağıya uzanıyordu. Derinlik karşısında umarsızdım.</p>

  <p class="calibre1 sgc-4">“Sonra çamur vardı, görebiliyordum onu: Denizin dibinde simsiyah, kalın, araya sıkışmış kara bir çamur çizgisi. Sonra kayalıklar. Kilometrelerce aşağı uzanan kayalıklar karşısında su tabakası küçücük kalıyordu. Kırmızı, siyah ve gri kayalıklar, ikiye ayrılarak genişliyor, kenarları düzgün. Yine kilometrelerce aşağıda yanan, hareket halinde bir kırmızılık, havanın içinde belli belirsiz. Magma. Erimiş taşların aktığı nehirler, jeotermal dalgalar.</p>

  <p class="calibre1 sgc-4">“Daha sonra ne mi var? Bunun altında?</p>

  <p class="calibre1 sgc-4">“Sonrası boşluk.”</p>

  <p class="calibre1 sgc-4">Hedrigall’in sesinde bir boğukluk ve korku vardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Onu göreli saniyeler olmuştu,” dedi, “ama her tabakasını anımsıyorum, aynı bir şişeye akıtılan renkli kumlar gibi. Gözü yanıltıyordu. Görülemeyecek kadar büyüktü.</p>

  <p class="calibre1 sgc-4">“Armada duraksadı, bu çukurun başında bir an öylece kaldı ve deniz şeytanı son bir kez ileri atıldı.</p>

  <p class="calibre1 sgc-4">“Onu ilk kez suyun içinde gördüm. Altı kilometre aşağıda, koyu deniz tabanının biraz üzerinde. Derinliklerde bir şeklin ortaya çıktığını gördüm, denizin içinde çok belirgin görünmüyordu, sonra ileri atılırken birden yakınlaştı ve çizgileri ortaya çıktı. Derken doğal bir afeti andıran bir sesle sınırı geçmeye başladı. Kendini çeke çeke tuzlu su uçurumunda ilerledi.</p>

  <p class="calibre1 sgc-4">“İki kilometreye yakın bir et.</p>

  <p class="calibre1 sgc-4">“Baş kısmının hizasında, etrafındaki su yarılıp parçalandı, binlerce metrelik çağlayanlar gürlüyor ve bölünüyor, evler büyüklüğünde su damlaları dönmeye başlıyor ve çözülüyor ve o boşluğa, Yara'ya düşüyordu.</p>

  <p class="calibre1 sgc-4">“Zincirlerinin ilkini, devasa boyutuyla suya patlarcasına dalıp, altı kilometrelik dümdüz bir yırtık oluşturarak deniz şeytanı ile yukarıdaki şehir arasında denizi bölüşünü gördüm. Diğer zincirler de arkasından geldi ve denizden duvar, bir pençeyle parçalanmış gibi birbirine koşut, dikey yırtıklarla doldu.</p>

  <p class="calibre1 sgc-4">“Deniz şeytanının bedeni inmeye devam etti, anlatılması güç bir şeydi bu, yüzgeçler, dikenler ve tüyler, derken havaya girdiğinde yer çekimine kapılarak hızla ileri fırladı. Şehre bağlı zincirler gerildi, Armada’nın kenarları yarığa ulaştı ve kenardan aşağıya çekildi.</p>

  <p class="calibre1 sgc-4">“Deniz şeytanı öyle bir ses çıkardı ki etrafımdaki bütün camlar patladı.</p>

  <p class="calibre1 sgc-4">“Üzerlerinde <span class="font6">Sorghum</span> kuyusunun ayaklarının durduğu deniz altı dubalarının uçurumun dik ve düz yüzüne doğru sürüklenişlerini ve oradan geçerken gürültüyle parçalara ayrılışını ve sonra, etraflarını saran, her iki tarafta metrelerce uzakta bulunan her şeyin, Zarganadenizi’nin kıç tarafının, Bask ve İtevi’nin denizin sonuna vardığını ve ötesine geçtikten sonra sarsılarak düştüklerini gördüm.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Armada’da çok gemi vardı.</p>

  <p class="calibre1 sgc-4">“Buharlılar kenara yatay olarak yaklaşıyor, korkunç bir şekilde, ağır ağır yuvarlanıyor, üzerlerindeki evler ve kuleler kırıntılar gibi dökülüyor, sıvalar ve bedenler yağmur gibi iniyor, yüzlerce beden, tekmeler atarak ve çırpınarak havaya ve kilometrelerce aşağıya düşüyordu. Dünyanın bütün iç tabakalarını geçerek.</p>

  <p class="calibre1 sgc-4">“Dua bile etmiyordum. İçimden gelmiyordu. Tek yapabildiğim izlemekti.</p>

  <p class="calibre1 sgc-4">“Köprüler ve bağlar koptu. Trol tekneleri düşerken parçalandı. Mavnalar, cankurtaranlar, römorklar ve ağaçtan yapılma savaş gemileri. Bölündüler. Kazanların dönmeye başlamasıyla üzerlerine sıçrayan kor halindeki sıcak kömürlerin neden olduğu yangınlarda patlayıp parçalandılar. İki yüz metre uzunluğunda yüzlerce yıllık gemiler düşerken yanlamasına taklalar atıyorlardı.</p>

  <p class="calibre1 sgc-4"><span class="font6">“Muhteşem Doğu'nun</span> kıç tarafı Yara'nın üzerindeydi, havaya kalkmıştı.</p>

  <p class="calibre1 sgc-4">“Armada okyanusun kenarından sürüklenmeye devam etti, rastgele birbirinden ayrılmış parçalar halinde ve dimdik aşağıya iniyordu, canlılar ve ölüler çığ gibi inen tuğlalar ve direkler arasında birbirini izliyordu. Yarılan suyun sesinden ve deniz şeytanının çığlıklarından başka bir şey duyamıyordum.</p>

  <p class="calibre1 sgc-4"><span class="font6">“Muhteşem Doğu'nun</span> yüz metrelik bir kısmı boşluğun üzerine uzanıyordu ve etrafındaki çok daha küçük tekneler yarığın içine sürüklenmişti. Birden ağırlığına dayanamadı, bir Tanrının kemiği kırılıyormuş gibi bir çatırtı oldu ve geminin arka kısmının üçte biri, benim de bağlı olduğum kısım, koptu ve aşağı doğru kıvrıldı, kollarıyla sımsıkı bir direğe sarılan beni de kendisiyle birlikte aşağıya çekmeye başladı, Yara'nın içine.</p>

  <p class="calibre1 sgc-4">“Nasıl öleceğinizi merak ediyorsunuz, değil mi? Cesurca mı, çığlık çığlığa bağırarak mı, farkına varmadan mı, yoksa nasıl? Pekâlâ, ben ölümümü bir sarhoş gibi karşıladım, buharlının kıç tarafı beni aşağıya çekerken, ağzım bir budala gibi açıktı.</p>

  <p class="calibre1 sgc-4">“Ben Yara'nın ağzından içeriye, deniz yüzeyinin altına dalarken yanı başımda suyun kenarları yükseliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Bir saniye kadar, suyun içinden, <span class="font6">üzerimdeki</span> teknelerin omurgalarını görebildim, ağır ağır yok oluşlarını izledim. Hızla aşağı iniyordum ve <span class="font6">Muhteşem Doğu'nun</span> kalan kısımları ile şehrin bütün gemileri üzerime doğru düşüyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Bir iki kez, birkaç saniye kadar, hava gemilerini gördüm. Küçük kabinlerdi bunlar, tepeden geçerlerken teknelerinin güvertelerinden atlamayı başarmış ve balonlarını yukarıya itmeye uğraşan pervanelerin yarattığı hava akımlarına kapılmış üniformalı adamlar gördüm. Parçalanarak ölüyorlardı, birbiri ardına. Düşen bir tekne ya da yüksek binaların parçaları üzerlerine çarpıp onları eziyordu.</p>

  <p class="calibre1 sgc-4"><span class="font6">“Azamet</span> yavaşlamaya başladı. Gözlerimi kapatıp ölmeye çalıştım.</p>

  <p class="calibre1 sgc-4">“Derken altı kilometre altımda, deniz şeytanı kımıldadı.</p>

  <p class="calibre1 sgc-4">“Canı çok yanıyor olmalıydı, bedeni dışarı fırlamış, akan kanı havaya karışıyor, kıvranıp iki büklüm bir halde su duvarından çıkıyordu. Sırtının yaklaşık bir kilometre kadarı artık Yara'nın içindeydi. Belki de acıdan kasılıyordu. Kendini birden dışarı itti, doğrudan denizin dışına fırladı ve oradan Yara'nın içine, aşağıya.</p>

  <p class="calibre1 sgc-4">“Bütün bedeni sudan çıkarken yine bağırdı ve itme gücü onu, yer çekiminin yapabileceğinden daha da hızlı bir şekilde, içeriye çekti. Deniz şeytanı yalpaladı, zincirleri gerildi ve şehrin geri kalanını kenara kadar getirdi. <span class="font6">Muhteşem Doğu'nun</span> kıç tarafı da aşağıya eğildi ve <span class="font6">Azamet’i</span> ona bağlayan halat gerginliğe dayanamayıp koptu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Koptu.</p>

  <p class="calibre1 sgc-4">“Birden fırlayan balon, Yara’dan fırlayan metal ve sivri tahta parçaları yağmuru altında, düşen şehrin yanından geçip okyanustaki o duvarın gölgesinden çıkarak gökyüzüne yükselirken, gözlerimi açtım.</p>

  <p class="calibre1 sgc-4">“O aralıktan hızla gökyüzüne çıkarak, uzaklaştım. Kollarımla sımsıkı tutunmuş, kendimi sağlama almıştım. Yaşayacaktım.</p>

  <p class="calibre1 sgc-4">“Altımda, Armada'nın kalan son parçası da Yara'nın içine sürüklenmişti. Yağmur gibi akan küçük tekneleriyle Kışlıksaman Pazarı, <span class="font6">Uroc, Therianthropus,</span> akıl hastanesi, perili bölgenin eski ve kir pas içindeki tekneleri artık yoktular. Eğilerek kenardan aşağıya akıp durdular, sonunda Gizli Okyanus'un yüzeyinde hiçbir şey kalmadı.</p>

  <p class="calibre1 sgc-4">“Yükselirken aşağıya, tam Yara'nın içine baktığımda, Armada düşerken oluşan pus benzeri bir toz tabakası ve bunun çok altında döne döne düşen, kırk kilometrelik zincirlere dolanmış, boşu boşuna çabalayan, bu sonsuz düşüşten yüzerek kurtulmaya çalışan deniz şeytanını gördüm. O bile küçücük görünüyor, gitgide de ufalıyordu.</p>

  <p class="calibre1 sgc-4">“Nihayet, bitkin ve yaşadığıma inanamayarak arkama yaslandım ve aşağıya tekrar baktığımda hiçbir şey göremedim.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hedrigall’in sesi kesildi. Saniyelerce süren bir sessizlikten sonra yine konuştu.</p>

  <p class="calibre1 sgc-4">“Daha önce hiç çıkmadığım yüksekliğe çıkmıştım. Yara'yı tam olarak görebilecek yükseklikteydim. Bir çatlaktan başka bir şey değildi. Dünyanın içinde bir çatlak.</p>

  <p class="calibre1 sgc-4">“Benden başka kurtulan pilot var mıydı, bilmiyorum. Ama iki kilometre yükseklikteydim ve hiçbir şey görmedim.</p>

  <p class="calibre1 sgc-4">“Bu kadar yüksekte rüzgâr da çok güçlüydü ve beni saatlerce güneye sürükledi. Oradan uzaklaştırdı. O korkunç bölgeden, bütün akıntıların Yara'ya döküldüğü o sulardan. Bu arada, <span class="font6">Azamet</span> gaz kaçırıyordu. Kıymıklar onu yakıp delmişti. Alçalıyordum.</p>

  <p class="calibre1 sgc-4">“Balondan bir parça keserek kendime bir sığınak yaptım, onu kabinin tahta kısmına bağladım. Kendime bir sal yaptım, neler olacağını biliyordum. Balon kapaklarının yanında beklemeye başladım, derken hızla alçalmaya başlayınca salı fırlattım ve arkasından atladım.</p>

  <p class="calibre1 sgc-4">“Sonunda, ancak küçük salımın içinde dönüp dururken, görmüş olduğum şeylerin üzerine düşündüm.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“İki gün bu anılarla yapayalnız kaldım. Öleceğimi sanıyordum.</p>

  <p class="calibre1 sgc-4">“Kısa bir an, eğer yeterli bir süre hayatta kalabilirsem, akıntıların beni alıp Kabaran Okyanusa, diğer gemilerimizin beklediği yere götürebileceği geldi aklıma. Ama aptal değilim. Bunun olanaksız olduğunu biliyordum.</p>

  <p class="calibre1 sgc-4">“Sonra... bu.”</p>

  <p class="calibre1 sgc-4">Olağanüstü hikâyesi süresince ilk kez Hedrigall yine kontrolünü yitirecek gibi oldu.</p>

  <p class="calibre1 sgc-4">“Bu ne şimdi? <span class="font6">Bu</span> ne şimdi?” Sesi heyecandan gitgide yükseliyordu. “Ölüyorum sandım. Sizlerin de ölen bir adamın düşü olduğunuzu sandım. <span class="font6">Öldüğünüzü görmüştüm...”</span> Bunu fısıltıyla söyledi. “Öldüğünüzü gördüm. Nesiniz siz? Bu ne şehri? Bana neler oluyor?”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Derken Hedrigall tehlikeli olmaya başladı, deliler gibi bağırıyordu, dehşet içindeydi. Sevgililer onu yatıştırmayı denedi ama adamın bağırıp çağırmaktan vazgeçerek, sonunda şaşkın bir uykuya dalması epey zaman aldı.</p>

  <p class="calibre1 sgc-4">Uzun bir sessizlik oldu -uzun, gergin bir suskunluk- ve Hedrigall’in anlattığı hikâyenin büyüsü etkisini yitirdikçe, Bellis de kendine geldiğini hissetti. Derisi elektriklenmiş, gerginlikten tüyleri dimdik ayağa kalkmıştı. Adamın anlattıklarının onu sarhoş ettiğini hissediyordu.</p>

  <p class="calibre1 sgc-4"><span class="font6">“Neler,”</span> diye soğuk, endişeli bir sesle lafa başladı erkek Sevgili, “söylüyor böyle?”</p>

  <p class="calibre1 sgc-4">“Yara,” diye fısıldadı Tanner, Bellis'e. “Ne olduğunu biliyorum. Yara'ya bu kadar yaklaşınca, <span class="font6">sızıntısına</span> kapılmak var. Hem bu Hed...” Durakladı ve kafasını sallamaya başladı, yüzünde bitkin ve endişeli bir ifade vardı. Bellis onun ne söyleyeceğini biliyordu.</p>

  <p class="calibre1 sgc-4">“Bu gerçek Hedrigall değil,” dedi Tanner, <span class="font6">“var olan</span> değil, buralı... olan değil. Bizim Hedrigall kaçtı. Bu Hedrigall ise... bir diğer olasılığın sızıntısı. Gitmeyip kalanın ve bizim biraz hızlı gidip Yara'ya daha erken varma olasılığımızın sızıntısı. Olanı... <span class="font6">olacak</span> olanı gösteriyor.</p>

  <p class="calibre1 sgc-4">“Tanrım, aman Tanrım.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yukarıda, Sevgililer ve Uther Doul tartışıyordu. Birisi -Bellis kim olduğunu duyamadı- Tanner’la aynı şeyi söylemişti. Kadın Sevgili şiddetle karşı çıkıyordu.</p>

  <p class="calibre1 sgc-4">“Zırva!” diye çıkıştı. “Tam bir zırva! Öyle şey olmaz. Diyelim ki <span class="font6">sızdı,</span> bu koskoca denizde, pat diye onu bulacağımızı mı düşünüyorsunuz? Tam bir düzmece. Bu adam Hedrigall, başka yolu yok, o bizim Hedrigall ve <span class="font6">hiçbir yere de gitmedi.</span> Bizi geri döndürmek için düzenlenmiş bir oyun bu. Yara'nın akıntısı falan <span class="font6">değil</span> o.”</p>

  <p class="calibre1 sgc-4">Öfkeden deliye dönmüştü. Kimsenin konuşmasına izin vermiyordu. Uther Doul’a ve hatta diğer Sevgiliye bile çıkışması Bellis’i çok şaşırttı; erkek Sevgili sakin olmasını, biraz <span class="font6">düşünmesini</span> söylüyordu... Aradığı şeye bu kadar yaklaşan Sevgili, tehlikeyi hissetmiş ve deliye dönmüştü.</p>

  <p class="calibre1 sgc-4">“Bakın ne diyeceğim,” dedi. “Bunlar saçmalık ve ağzından doğruyu alana kadar yalancı herifi kapalı tutarız. Herkese iyileştiğini söyleriz; bu arada bekleriz ve gerçekte neler olduğunu ortaya çıkarırız. Kustuğu <span class="font6">zırvalara</span> inanacak değiliz.”</p>

  <p class="calibre1 sgc-4"><span class="font6">“Aklını mı kaçırdı</span> bu kadın?” diye Bellis'e fısıldadı Tanner. “Neler diyor böyle?”</p>

  <p class="calibre1 sgc-4">“Besbelli, bir panik yaratsın diye düzenlenmiş,” diyerek, Sevgili devam etti. “Her şeyi yok edecek bir plan. Kim bilir kimlerle birlik olmuş, onların kazanmalarına izin veremeyiz. Uther, götür onu buradan. Muhafızlara bilgi ver, dikkatli seç onları; emin olduklarının arasından seç. Muhafızları, onlara anlatabileceği yalanlara karşı hazırla.</p>

  <p class="calibre1 sgc-4">“Bu işi burada bitireceğiz,” dedi sertçe. “Bu asi herifin kazanmasına izin vermeyeceğiz. Olay uzamayacak. Şimdi, burada bitireceğiz ve yolumuza devam edeceğiz. Anlaşıldı mı?”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Belki de, Sevgili ve Uther Doul başlarını sallayarak onaylamıştı. Bellis hiçbir şey duymadı.</p>

  <p class="calibre1 sgc-4">Son sözcükleri duyunca başını Tanner’a çevirmişti. Adamın, sorgusuz sualsiz boyun eğdiği, sonuna kadar sadık kalacağını söylediği liderinin, şehirdeki herkesi kandırma planını dinleyişini izledi. Kadının, duyduğu her şeyi gizli tutacağını. Yara'ya doğru yollarına devam edeceklerini.</p>

  <p class="calibre1 sgc-4">Dinledikçe, Tanner’ın yüzünün soğuk, ölü ve korkutucu bir hal alışını izledi. Adamın çene kasları gerilmişti ve Bellis, onun Şekel’i düşündüğünü anladı.</p>

  <p class="calibre1 sgc-4">Bir zamanlar bunun -başlarına gelenin, bulunmalarının- bir nimet olduğunu söylemiş olduğunu mu anımsıyordu? Bellis bunu bilemezdi. Ama Tanner’ın yüzü değişmişti ve öldürücü bakışlarını Bellis'e çevirdi.</p>

  <p class="calibre1 sgc-4">“O <span class="font6">kadın,”</span> diye öfkeyle fısıldadı, <span class="font6">“hiçbir</span> şeyi gizleyemeyecek.”</p>

  <div class="calibre7 sgc-1"></div>
</body>
</html>
