<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">40</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Uther Doul, Bellis’in hücresindeki yatağın üzerine oturmuştu. Oda hâlâ boş sayılırdı ama yerde bir yığın halinde, Doul’un, Bellis’in evinden getirdiği birkaç parça eşya duruyordu: kitapları, bir iki giyim eşyası.</p>

  <p class="calibre1 sgc-4">Bellis su iblisi heykelini elinde evirip çevirirken Uther onu izledi. Parmaklarını dikkatle ve merakla heykelin kıvrımlarında dolaştırdı. Çarpık suratına ve ağzının içine baktı.</p>

  <p class="calibre1 sgc-4">Tırnağıyla dişlerden birine dokunurken, Doul onu uyardı. “Dikkat et,” dedi, “tehlikeli.”</p>

  <p class="calibre1 sgc-4">“Her şeyin nedeni... bu mu?” dedi Bellis.</p>

  <p class="calibre1 sgc-4">Doul başını salladı. “Onu yanında taşıyordu. Bir sürü adamı öldürmek için bunu kullandı. Onunla boşluğu eğebildi, hiç görmediğim büyüler yaptı. Pusula fabrikasına da böyle girmiş olmalı.”</p>

  <p class="calibre1 sgc-4">Bellis başıyla onayladı. Adamın, Yeni Crobuzon’un Armada'yı bulmasını sağlayacak araçlardan söz ettiğini anlamıştı. Gizli bir makine, herhangi bir düzenek gibi.</p>

  <p class="calibre1 sgc-4">“Şimdi artık güvende olabiliriz,” diye devam etti Doul. “Mıkna-tıstaşı <span class="font6">Sabah Yolcusundan</span> başka yerde olamaz.”</p>

  <p class="calibre1 sgc-4"><span class="font6">Olabilir,</span> diye düşündü Bellis. Armada'yı bulduran bir alet. <span class="font6">Dua et de, şimdi, güneşin altında kavrulan, delik deşik olmuş, çoktan ölmüş tayfaların leş gibi kokuttuğu şu zırhlıların birinde çürüyor olmasın. Günün birinde tekrar bulunabileceği bir yerde.</span> Heykeli evirip çevirdi ve iyice inceledi.</p>

  <p class="calibre1 sgc-4">“Anladığımız şey...” diye yavaşça devam etti Doul. “Fennec’ten öğrendiklerimizden anladığımıza göre, asıl mesele bu heykel değil. Aynı bir silahı silah yapan şeyin silahın kendisi değil, merminin olması gibi. Buna gelince: Gücü taşıyan heykelin kendisi değil. O yalnızca bir iletici.. Bu,” dedi, “gücün kaynağı.”</p>

  <p class="calibre1 sgc-4">Doul heykelin sırtına gömülü sert ve ince et parçasıyla oynadı.</p>

  <p class="calibre1 sgc-4">“Bu, bir atanın, bir katil-papazın, bir büyücünün, bir <span class="font6">kâhinin</span> yüzgeci. Bir heykelin, ama aslının kopyası olan bir parçanın içine yerleştirilmiş. Bu bir su iblisi eseri,” dedi Doul, “bir... azizin kalıntısı. Güç yayan da o.”</p>

  <p class="calibre1 sgc-4">“Fennec’in bize söylediği bu,” dedi. Bellis adama bu sorulara yanıt verdirecek teknikleri hayal edebiliyordu.</p>

  <p class="calibre1 sgc-4">“Her şeyi yapan da oymuş demek,” dedi Bellis ve Doul başıyla onayladı.</p>

  <p class="calibre1 sgc-4">“Olağanüstü şeyler yaptı. Fennec’e olağanüstü şeyler yaptırdı. Ama öyle de olsa, sanırım onu yeni yeni anlamaya başlamıştı. Sanırım, Yeni Crobuzon’un... bu büyülü atıkta, Fennec’in kullanmayı öğrendiğinden çok daha büyük güçler bulunduğuna inanmasının bir nedeni olmalı.” Bellis’in gözlerine baktı. “Yeni Crobuzon’un, olağanüstü güçler dışında herhangi başka bir şey için, bu kadar yolu geleceğine, bu kadar zahmete gireceğine inanmıyorum.” Bellis ellerinde tuttuğu heykele saygıyla bakıyordu.</p>

  <p class="calibre1 sgc-4">“Elimize,” dedi, Doul sessizce, “olağanüstü bir şey geçti. Büyük bir şey bulduk. Tanrı bilir, bununla neler yapabiliriz.”</p>

  <p class="calibre1 sgc-4"><span class="font6">Her şeyin nedeni bu,</span> diye düşünüyordu Bellis. <span class="font6">Fennec’in çaldığı şey bu. Gengris’den bir şey çaldığını bana söylemişti de zaten. Yeni Crobuzon’a, elinde olduğunu söylediği şey bu -onlara vermeye çalışmadı, tabii. Vermiş olsaydı, kendisi için asla buralara gelmeye kalkmazlardı. Önlerine attığı yem buydu, dünyanın ta öteki ucundan onlara, “Beni kurtarın, bu da sizin olsun,” demiş ve gelmelerini sağlamıştı.</span></p>

  <p class="calibre1 sgc-4"><span class="font6">Yeni Crobuzonu dünyayı aşarak buraya getiren ve savaşmaya iten şey buydu. Her şeyi o harekete geçirdi. Bunun için (bilmeden) Armadalıları sivrisinek adasına gitmeye yönelttim. Yeni Crobuzon’a yalan bir mesaj göndermek, Armada'ya deniz şeytanını kazandırmak için. Aum’un lanet olasıca kitabını denize fırlatmak vardı.</span></p>

  <p class="calibre1 sgc-4"><span class="font6">Herkesin peşinde olduğu şey bu.</span></p>

  <p class="calibre1 sgc-4"><span class="font6">Bu kâhin yüzgeç.</span></p>

  <p class="calibre1 sgc-4">Bellis neyin değiştiğini bilmiyordu. Doul onu affetmiş gibiydi. Sert tavrı değişmişti. Buraya gelmesi, buldukları şeyi göstermesi, onunla daha önce yapmadığı şekilde konuşması. Bellis tedirgindi: Ona güvenemiyordu.</p>

  <p class="calibre1 sgc-4">“Bununla ne yapacaksın?” diye sordu.</p>

  <p class="calibre1 sgc-4">Uther Doul heykeli yine ıslak bir beze sarıyordu. Başını bilmiyorum der gibi iki yana salladı.</p>

  <p class="calibre1 sgc-4">“Bunu doğru dürüst inceleyecek zamanımız olmadı henüz. Daha değil. Yapılacak çok şey var, çok fazla şey açığa çıkıyor. Dikkatlerimiz... dağıldı. Zamanlama kötü oldu.” Sesinden bir şey belli olmuyordu ama durakladığında, Bellis anlattıklarından fazlası olduğunu seziyordu.</p>

  <p class="calibre1 sgc-4">“Her neyse, Fennec’e bir şeyler yapıp onu değiştirmiş.</p>

  <p class="calibre1 sgc-4">“Ne olduğunu o bile anlamıyor ya da anlıyor ama söylemiyor. Su iblislerinin nasıl güçlere sahip olduğunu kimse bilmiyor. Fennec’e olanları değiştiremeyiz ve tam etkilerinin ne olacağını da bilmiyoruz. Hiç kimse bu heykelin yeni âşığı olmak istemiyor.</p>

  <p class="calibre1 sgc-4">“Bu yüzden onu bir kenarda saklayacağız, güvenli bir yerde. Projeyi tamamlayana, hedefimize ulaşana ve bilim adamlarımızın bunu inceleyecek zamanları olana kadar. Olan her şeyi gizli tutacağız, bakarsın birisi Fennec’in şehre ne getirdiğini öğrenmiştir, bu yüzden, sanırım onu kimsenin aklına gelmeyecek, cesaret edemeyeceği, aramayacağı bir yerde tutacağız. Herkesin içinde bir iki büyülü hazine bulunduğunu ve oraya izinsiz girmelerinin... çok ciddi sonuçlar doğuracağını zaten bildikleri bir yerde.”</p>

  <p class="calibre1 sgc-4">Bunu söylerken, bir an fark etmeden Olasılık Kılıcının sapını okşadı. Bellis bunu gördüğünde, kâhin yüzgecin nerede saklı olacağını biliyordu.</p>

  <p class="calibre1 sgc-4">“Peki,” dedi yavaşça, “Fennec nerede?”</p>

  <p class="calibre1 sgc-4">Doul dikkatle Bellis'e baktı. “Ona da gereken yapıldı,” dedi ve başını hafifçe dışarıdaki koridora doğru salladı. “Tutuklandı.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Uzayan bir sessizlik oldu.</p>

  <p class="calibre1 sgc-4">“Neden buradasın?” diye sessizce sordu sonunda, Bellis. “Ne kadar zamandır bana inanıyorsun?” Adamın yüzünü inceledi, şaşkınlıktan bitkin düşmüştü. <span class="font6">Bu lanet şehre geldiğimden bu yana,</span> diye anlık bir farkındalıkla düşünmeye başladı, <span class="font6">sinirlerim gergin dolaşıyorum, her an. Yoruldum artık.”</span></p>

  <p class="calibre1 sgc-4">“Sana hep inandım,” dedi, ifadesiz bir sesle. “Senin, bilerek Yeni Crobuzonluları çağıracağına hiç inanmadım. Burayı hiç sevmediğini bilsem -bunu hep biliyordum- bile. Daha önce bana geldiğinde, başka bir şey duymayı bekliyordum.</p>

  <p class="calibre1 sgc-4">“Fennec’i dinlediğinde, konuşmasını, sessiz kalmaya çalışmasını, seni ima etmesini, sonunda gerçeği söylemesini... Her an farklı şeyler söylediğini görüyorsun. Ama gerçek çok açık: Sen aptallık ettin,” dedi duygusuz bir sesle. “Ona inandın. Ne yaptığınızı... sanmıştın? Sana ne demişti? <span class="font6">Şehrinizi kurtarıyordunuz.</span> Bizi mahvetmek değildi amacın, kendi yurdunuzu kurtaracaktın -böylece bir gün oraya dönebilecektin, parçalanmamış, korunmuş o şehre. Bizi mahvetmeye çalışmıyordun, yalnızca aptallıktı yaptığın.”</p>

  <p class="calibre1 sgc-4">Bellis’in yüzü gerilmişti. Alev alev yanıyordu.</p>

  <p class="calibre1 sgc-4">Doul onu izledi. “Buna karşı koyamadın, değil mi?” dedi. “Evinle... bir bağlantı kurma düşüncesine. Bir şeyler yapmaya. Bu yetecekti, değil mi? Senin... şehrini kurtarıyor olman.”</p>

  <p class="calibre1 sgc-4">Doul yumuşak ve tekdüze bir tonda konuşurken Bellis de başını eğmiş ellerine bakıyordu.</p>

  <p class="calibre1 sgc-4">“İddiasına girerim,” diye devam etti adam, “sana söylenenleri tekrar düşündüğünde... içinde bir huzursuzluk hissettin.” Bunu neredeyse şefkatle söyledi. Kuşku kurtçuğu yeniden canlanmış, Bellis’in kafasını kemirmeye başlamıştı.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">“Bilgiyığını'nda,”</span> dedi Doul, “Fennec’le ilgili hiçbir şey yoktu.” Ambardaki kamarasının her yeri iliştirilmiş notlarla doluydu. Kimin, kimin adamı olduğunu, kimin neyi yönettiğini, kimin kime ait olduğunu gösteren diyagramlar. Çok etkileyiciydi. Kendisine gereken her şeyi öğrenmiş. Şehrin politikasının... içine dalmış. Kendisini hep saklamış. Farklı ajanlarla farklı buluşmalar ve farklı isimler kullanmış -Simon Fench ve Silas Fennec bunlardan yalnızca ikisi.</p>

  <p class="calibre1 sgc-4">“Ama kendisiyle ilgili hiçbir şey yok. İçi boş bir oyuncak bebek sanki. Her tarafta, posterler gibi asılı notlar ve portatif bir baskı makinesi, mürekkep, makine yağı. Bir sandıkta giysileri, çantasındaki not defteri -kendisiyle ilgili olanlar yalnızca bunlardı. Çok dokunaklı.” Doul, Bellis’le göz göze geldi. “Evini saatlerce araştıra-bilirsin, ama Silas Fennec’in nasıl biri olduğu hakkında en ufak bir fikir vermiyor.</p>

  <p class="calibre1 sgc-4">“Entrikalarla doldurulmuş boş bir kabuktan başka bir şey değil.”</p>

  <p class="calibre1 sgc-4"><span class="font6">Ama şimdi susturuldu,</span> diye düşündü Bellis ve <span class="font6">biz kuzeye doğru yola devam ediyoruz. Sevgililer kazandı. Sorunları kalmadı, öyle değil mi, Uther?</span> Adama dikkatle baktı ve yitirdiği bir şeyi, aralarında yeniden oluşturmaya çalıştı.</p>

  <p class="calibre1 sgc-4">“Ne yazıyordun,” diye birden sorunca, Bellis afalladı, “ben içeri girdiğimde?” Mektubunu tıkıştırdığı cebini gösterdi.</p>

  <p class="calibre1 sgc-4">Mektubu hep üzerinde taşıyordu, bir sürü kalın sayfasıyla gittikçe ağırlaşıyordu. Onu almamışlardı. Kaçmasına yardımcı olamazdı nasılsa.</p>

  <p class="calibre1 sgc-4">Yeni bir şeyler eklemeyeli çok olmuştu. Onu bir günce gibi her gün yazdığı ya da haftalarca hiç dokunmadığı zamanlar olmuştu. Penceresi karanlık sudan başka bir yeri göstermeyen bu küçük, boş cezaevi hücresinde, sanki kafasını toparlamasına yardımcı olacakmış gibi, ona yeniden dönmüştü. Ama yazamadığını fark etmişti.</p>

  <p class="calibre1 sgc-4">“Seni ilk gördüğüm andan beri,” dedi Doul, “hep yanındaydı. Balonda bile.” Bellis’in gözleri kocaman açıldı. “Ne o? Ne yazıyorsun?”</p>

  <p class="calibre1 sgc-4">Şimdi söylediği ya da yaptığı bir şeyin, uzun bir süre yankı yapacağını fark etti Bellis. Soğukkanlı bir telaş içindeydi. Her şey yerine oturmayı bekliyordu. Sanki soluğunu tutuyormuş gibi hissetti.</p>

  <p class="calibre1 sgc-4">Cebinden tomarı çıkardı ve yazdığını okudu.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Tozgünü, 9 Chet 1780. Et Çeyreği, Altıncı Playdi.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Yine merhaba.</span></p>

  <p class="calibre1 sgc-4"><br /></p>

  <p class="calibre1 sgc-4">“Bir mektup,” dedi.</p>

  <p class="calibre1 sgc-4">“Kime?” diye sordu Doul. Kâğıda eğilip okumaya kalkmamıştı. Bellis’in gözlerine bakıyordu.</p>

  <p class="calibre1 sgc-4">Kadın içini çekerek mektubun sayfalarını çevirdi, başlangıcını buldu ve ilk sözcüğü okuyabilsin diye, kaldırıp Doul’a gösterdi.</p>

  <p class="calibre1 sgc-4"><span class="font6">Sevgili,</span> diye başlıyordu mektup, sonra bir boşluk vardı. Bir sözcüklük boşluk.</p>

  <p class="calibre1 sgc-4">“Bilmiyorum,” dedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Olmayan birine yazıyor değilim,” dedi. “Olmayan birine yazmak çok acıklı, çok zavallıca olurdu. Bu ölü birine de değil, o kadar acıklı bir şey değil. Aksine, tam aksine. Böyle deyip bırakamayız ama: Bir kapı bu, herhangi birine açılabilir.”</p>

  <p class="calibre1 sgc-4">Kendi sesini duyduğunda, söylediklerini fark ettiğinde dehşete düştü.</p>

  <p class="calibre1 sgc-4">“Ayrıldığımda,” dedi hafif bir sesle, “haftalarca, aylarca korku içindeydim. Tanıdığım insanlar birer birer yok oluyordu. Peşimde olduklarını biliyordum. Hiç Yeni Crobuzon’da bulunmadın, değil mi, Uther? Adama baktı. “O kadar araştırma, o kadar becerine karşın oraya hiç gitmedin. Hiçbir fikrin yok -var mı? Milisler etrafını kuşattığında hissedilen çok özel, kendine özgü bir korku var.</p>

  <p class="calibre1 sgc-4">“Kime ulaştılar? Kimi ele geçirdiler, işkence yaptılar, yozlaştırdılar, korkuttular, tehdit ettiler, satın aldılar? Kime güvenebilirsin?</p>

  <p class="calibre1 sgc-4">“Kendi başına olmak inanılmaz zor. Başladığımda,” diye, duraksayarak devam etti, “Kız kardeşime yazıyor olabileceğimi düşündüm. Yakın değiliz, ama onunla konuşmayı özlediğim zamanlar oluyor. Yine de ona asla söylemeyeceğim şeyler var. İçimdekileri anlatmam da gerekiyordu, böylece mektubu belki de bir arkadaşıma yazacağımı düşündüm.”</p>

  <p class="calibre1 sgc-4">Bellis, Mariel’i, Ignus ve Tea’yı düşündü. Büyüyen Baldırları, Isaac’in arkadaşları içinde dostluğunu sürdürdüğü tek kişi olan kaktüs çellisti düşündü. Diğerlerini düşündü. <span class="font6">Mektup herhangi birinize olabilir,</span> diye düşündü ve bunun doğru olmadığını da biliyordu. Kaçmadan önceki korku dolu aylarda, çoğunu kendinden uzaklaştırmıştı. Bundan çok önceleri de, çoğuna o kadar yakın olmamıştı. <span class="font6">Herhangi birinize yazmış olabilir miydim?</span> diye düşündü birdenbire.</p>

  <p class="calibre1 sgc-4">“Kiminle konuşursan konuş,” dedi, “kime yazarsan yaz, söylenemeyecek şeyler var. Yazdıkça... Yazmayı <span class="font6">sürdürdükçe,</span> çok daha fazla şey söylemek istiyorum, çok, çok daha açık olmak istiyorum. Yazmaya devam edeceğim, şimdi karar vermek zorunda değilim. Bunu en sona bırakabilirim. Bekleyip söylemem gereken her şeyi söyledikten sonra kime olacağına karar verebilirim.”</p>

  <p class="calibre1 sgc-4">Mektubu asla iletemeyeceğinden, Armada’da ölene kadar yazmaya devam edebileceğinden söz etmedi.</p>

  <p class="calibre1 sgc-4"><span class="font6">Bunda tuhaf olan bir şey yok,</span> demek istiyordu. <span class="font6">Mantıklı.</span> Yazdığını korkusuzca sahipleniyordu. <span class="font6">Diğer tarafta bir boşluk varmış gibi düşünme,</span> diye içinden adama hiddetlendi. <span class="font6">Kesinlikle öyle değil.</span></p>

  <p class="calibre1 sgc-4">“Yalnızca,” dedi Doul, “kendinden bahsederken dikkat ediyor olmalısın. İçinde asla şaka olmamalı. Soğuk bir mektup olmalı.”</p>

  <p class="calibre1 sgc-4"><span class="font6">Evet,</span> diye düşündü Bellis, adama bakarak. <span class="font6">Sanırım öyle.</span></p>

  <p class="calibre1 sgc-4">“Siz sürgünler,” dedi. “Siz sürgünler ve yazılarınız. Silas Fennec de aynı. Şimdi baksan o da not defterine bir şeyler karalıyordur sol eliyle.”</p>

  <p class="calibre1 sgc-4">“Defterini almasına izin mi verdiniz?” dedi Bellis ve Fennec’in sağ eline ne olduğunu düşündü, sonra bunu tahmin etti. Uther Doul gösterişli bir tavırla odaya baktı: Giysilere, defterlere, mektuba.</p>

  <p class="calibre1 sgc-4">“Tutuklulara nasıl davrandığımızı görüyorsun,” dedi yavaşça ve Bellis, kendisinin de Tanner Sack gibi, Silas Fennec gibi, bir tutuklu olduğunu anımsadı.</p>

  <p class="calibre1 sgc-4">“Fennec sana Yeni Crobuzon’un tehlikede olduğunu söylediğinde,” dedi Doul birdenbire, “bundan neden Sevgililere söz etmedin? Neden mesajını bu yolla iletmeye çalışmadın?”</p>

  <p class="calibre1 sgc-4">“Umursamazlardı,” dedi. “Memnun bile olabilirlerdi: Denizde bir rakip eksilecekti. Toplanacak ganimeti bir düşün. Hiçbir şey yapmazlardı.”</p>

  <p class="calibre1 sgc-4">Haklıydı ve adamın da bunu sezdiğini biliyordu. Yine de, o kurtçuk kıpırdandı.</p>

  <p class="calibre1 sgc-4">“Mektuba baksana,” dedi birden. “Hiçbir şey bilmediğimi kanıtlıyor.”</p>

  <p class="calibre1 sgc-4">Uzun bir süre adamdan tepki gelmedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Karar alındı,” dedi Doul, sonunda. Bellis, kanının buz kestiğini hissetti. Elleri titremeye başladı. Defalarca yutkundu, dudaklarını sımsıkı kapattı.</p>

  <p class="calibre1 sgc-4">“Senato toplandı,” diye devam etti Doul, “Fennec’i sorguladıktan sonra. Genel görüş, senin ve Tanner Sack’in, Yeni Crobuzon’un buraya gelmesinde bilinçli bir rol oynamamış olduğunuzdu. Senin anlattıkların kabul edildi. Bana mektubunu göstermek zorunda değilsin.”</p>

  <p class="calibre1 sgc-4">Bellis başını salladı, kalbi deli gibi atıyordu.</p>

  <p class="calibre1 sgc-4">“Siz kendiniz geldiniz,” dedi donuk bir sesle. “Bildiklerinizi anlattınız. Seni tanıyorum. İzledim, ikinizi de. Sizleri dikkatle izledim.”</p>

  <p class="calibre1 sgc-4">Bellis yine başını salladı.</p>

  <p class="calibre1 sgc-4">“Söylediklerine inandılar. Hepsi bu. Serbest kalabileceksin, eğer istersen.” Durakladı, çok kısa bir an. Bellis, daha sonra bu duraklamayı anımsadı ve onu affedemedi. “Cezanı kendin seçeceksin.”</p>

  <p class="calibre1 sgc-4">Bellis başını çevirdi ve mektubunu düzelti, derin bir soluk aldı ve tekrar adama baktı.</p>

  <p class="calibre1 sgc-4">“Ceza mı?” dedi. “Bana inandığınızı söylemiştin...”</p>

  <p class="calibre1 sgc-4">“Ben inanıyorum,” dedi. “Sana <span class="font6">inanılmasının</span> asıl nedeni de benim.” Teşekkür bekliyor gibi söylemedi bunu. “Bu yüzden cezaların böyle oldu. Bu yüzden ölmedin, Silas Fennec’in yakında, ondan öğrenmek istediklerimizi öğrendikten sonra, öleceği gibi.</p>

  <p class="calibre1 sgc-4">“Ama cezasız kalmayacağını da biliyordun. Senato ne zaman niyetleri hesaba katarak bir karar aldı ki? Ne düşünmüş ya da kendini ne yaptığına inandırmış olursan ol, <span class="font6">binlerce vatandaşımı</span> öldüren bir savaşa giden yolu açmaktan sorumlusun.” Sesi sertleşti.</p>

  <p class="calibre1 sgc-4">“Kendini şanslı görmelisin,” diye devam etti, “çünkü bunun ayrıntılarını açıklamayacağız. Eğer halk ne yaptığını duymuş olsaydı, kesinlikle ölürdün. Gizlilik sayesinde biraz hoşgörülü olabiliyoruz. Senin için şahitlik yaptığıma sevinmelisin. İkinizin de serbest kalması için çok çabaladım.” Güzel sesi Bellis’i korkutuyordu.</p>

  <p class="calibre1 sgc-4">Bellis, “Söyle,” diyen kendi sesini duydu ve Doul gözlerinin içine bakarak yanıt verdi.</p>

  <p class="calibre1 sgc-4">“Senato adına Tanner Sack ve Bellis Coldwine’ı bilgilendirmek için buradayım,” dedi soğukça. “İkiniz de mahkûm edildiniz. Burada, on yıl tek başınıza kalmaya. Ya da bu süre tamamlanmış kabul edilerek kırbaçlanmaya.</p>

  <p class="calibre1 sgc-4">“Tercih sizin.”</p>

  <p class="calibre1 sgc-4">Doul bunu söyledikten hemen sonra ayrıldı, Bellis’i gerçekten yapayalnız bırakmıştı.</p>

  <p class="calibre1 sgc-4">Fennec ona ihanet etmişti. Simon Fench el ilanları dağıtmayacaktı. Kimse kendisini dinlemeyecekti. Şehir geri dönmeyecekti.</p>

  <p class="calibre1 sgc-4">Doul mektubu görmeyi istememişti bile. Elinden almamış, okurken omzunun üzerinden uzanıp göz atmamış, hiç ama hiç ilgilenmemişti.</p>

  <p class="calibre1 sgc-4"><span class="font6">Sana ne söylemiş olduğumu anlamıyor musun?</span>diye düşündü. <span class="font6">Bu mektupta nelerin ortaya çıktığını biliyorsun. Sıradan bir haberleşme değil bu, bütün kişisel gizler ve ayrıntılar, iki kişiden başka herkese anlamsız gelecek işaretler, göndermeler var içinde. Özel bir şey bu -benim saydam dilim, kendi saydam sesim, bütün yaptıklarım ve gördüklerim.</span></p>

  <p class="calibre1 sgc-4"><span class="font6">Bunu okumak istemez misin, Doul?</span></p>

  <p class="calibre1 sgc-4">Bellis cezasını seçer seçmez, Doul, başını çevirip elinde tuttuğu kalın kâğıt tomarına dönüp bakmadan çıkıp gitmişti. Bütün deliller okunmadan kalmıştı, kendi içinde çürümeye bırakılmışlardı.İletilemeden.</p>

  <p class="calibre1 sgc-4">Bellis sayfaları birer birer çevirdi, Armada’da başına gelenleri saydı. Kendini yatıştırmaya çalıştı. Ele alması gereken çok önemli bir şey vardı. Planları bozuluyordu. Fennec yakalanınca, bildiklerini aktaracağı, Sevgililer’in çılgın, Gizli Okyanusu geçme planlarını engelleyecek hiç kimse kalmamıştı. Bellis şimdi bunu düşünmeli, gerçeği açığa çıkaracak başka bir yol bulmalıydı.</p>

  <p class="calibre1 sgc-4">Ancak şu anda aklını buna veremiyor, Doul’un söylediği şeyi düşünüyordu.</p>

  <p class="calibre1 sgc-4">Elleri titriyordu. Çok sinirlenerek dişlerini gıcırdattı, ellerini arkaya taradığı saçlarında gezdirdi ve soludu ama titremekten kendini alıkoyamıyordu. Yazdıkları okunabilsin diye titreyen ellerini kâğıda iyice bastırması gerekti. Kısacık bir cümle karaladı, sonra birden durdu ve cümleye baktı, başka bir şey yazamadı. Yazdığını tekrar tekrar okudu.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Yarın beni kırbaçlayacaklar.</span></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8">Ara IX</span></p>

  <p class="calibre1 sgc-4"><span class="font3">Brucolac</span></p>

  <p class="calibre1 sgc-4"><span class="font6">Dakikaların, korkmuş yaratıklar gibi sessizce uzandığı</span> ve <span class="font6">ortalıkta dolaşan bizlerin, zamandan bağımsız olduğu, gecenin bu en derin çukurunda yürüyorum şimdi.</span></p>

  <p class="calibre1 sgc-4"><span class="font6">Şehrim ilerliyor. Silüeti hareket halinde.</span></p>

  <p class="calibre1 sgc-4"><span class="font6">Kuleler birleşip ayrılıyor ve Armada'nın ufuk çizgisi bükülüp düzeldikçe, halatlar da kaslar gibi kıvrılıp geriliyor.</span></p>

  <p class="calibre1 sgc-4"><span class="font6">Gölgelerdeki yabanıl hayvanlar alçak seslerle inildiyor, benim ölü kokumu alıyor ve hızla kaçışarak şehrin rastgele, girintili çıkıntılı çizgisinde, yeniden yapılmış güvertelerin tuğla ve tahta oyuklarında bir yerlere siniyorlar. Teknelerin enkazları bir araya getirilmiş. Ambar ağızları, çark mandalları, metafora ve grivalar tuzun aşındırdığı bir yapıyla kuşatılmış.</span></p>

  <p class="calibre1 sgc-4"><span class="font6">Her duvarın arkasında denize ait bir iskelet, bir mumya, bir kurban var, tapınağın temellerinde öldürülmüş bir hizmetkâr gibi. Bu bir hayaletler şehri. Her bölge perili. Ölü gemilerimizde mezarlık solucanları gibi yaşıyoruz.</span></p>

  <p class="calibre1 sgc-4"><span class="font6">Solmuş çiçekler ve otlar duvarlardaki çatlaklardan, beton ve tahtalardaki oluklardan sızan lamba ışıklarına uzanmaya çalışıyor. Yaşam inatçı, biz ölenler bunu biliyoruz.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Toz izleri, kemik ve tuğla kırıntıları, bombaların açtığı pütürlü yaralar: Karbon ve moloz, şehrin tekdüze monoloğundan çöplük noktaları. Boya, yıpranma, şehirleşmenin getirdiği bütün çöpler, basık binalara (ön güvertelerde)</span> ve <span class="font6">kiralık evlere (direklerin gölgesinde) damgasını vuruyor.</span></p>

  <p class="calibre1 sgc-4"><span class="font6">Soluk dövmelere benzeyen çiçek saksıları ve tekerlekler, kasıtlı olarak tahrip edilmişler. Bir sürü işaret, rastgele heykeller (tekdüzeliği, yaşam belirtileri</span> ve <span class="font6">tercihlerle çekici bir hale getiriyorlar, öylece bırakılmış tenteler, uyuyan hayvanların boyunlarında kurdeleler).</span></p>

  <p class="calibre1 sgc-4"><span class="font6">Cam olan yerler patlamış ve işaretlenmiş -gölgelerle sarılı. Aydınlık pencerelerin kenarları karanlıkla çevrili. Yalın ve soğuk bir şekilde parlıyorlar.</span></p>

  <p class="calibre1 sgc-4"><span class="font6">Pervaneler ve gece kuşları, ayın hareketleriyle birlikte zayıf sesler çıkarıyor. Ayak sesleri dağılıyor ve anlaşılırlıklarını yitiriyorlar. Sanki bir sis var gibi, ama yok. Bu gece yürüyen bizler, birdenbire ortaya çıkıyor ve çıktığımız yere çabucak geri dönüyoruz.</span></p>

  <p class="calibre1 sgc-4"><span class="font6">Fabrikalardan, müzikhollerden, kiliselerden, omurgalar gibi tıkırdayan köprülerden geçiyoruz. Armada pas lekeli bir ceset gibi dalgaların üzerinde, suskun ve kaygısız.</span></p>

  <p class="calibre1 sgc-4"><span class="font6">İskelenin tahtaları arasından deniz görünüyor. Kendimi görebiliyorum (gölgeli ve bulanık) ve kendi içimden, yine karanlık suya bakıyorum. O kadar derin bir karanlık ki (yine de ateş böcekleri gibi rastgele kimyasal ışıklar) hiç bilmediğim bir dilden konuşuyor. Dilinin kendine has kuralları var. Görmeden, kafeslerinin içinde dönüp duran çiftlik balıklarına, semender-adamlara, gemi omurgalarına, boşluklara, yumuşakçaların ve kaygan yosunların sardığı zincirlere ve görünmeyen büyük şekle, ahmakça ve boşu boşuna bizi taşıyan o şeye bakıyorum.</span></p>

  <p class="calibre1 sgc-4"><span class="font6">Etrafımı saran tarih biçimsiz ve baskıcı, anlamını çıkaracağım bir kabus âdeta, neye delalet olduğunu anlayacağım.</span></p>

  <p class="calibre1 sgc-4"><span class="font6">Bir ritim anlaşılır hale geliyor (gizli bir yerden sızıyor), bu geceye bir biçim kazandırıyor, ona yeniden zaman veriyor ve saatler, tuttukları soluklarını bırakıyor.</span></p>

  <p class="calibre1 sgc-4"><span class="font6">Çatılardan aygemime doğru gidiyorum. Benim olmayan bölgelerde, arduvazların, tahtaların ve bunlara benzeyen şeylerin üzerinden, bacalardan, kulelerden ve su kulelerinden oluşan ışıklı bodur bir ormandan geçiyorum. Burada benim hükmüm geçmiyor, kan vergisi yok burada, besleneli bir gün oldu ve bu su borusundan, üzerini saran kireç damlaları gibi aşağı kaymak zor değil. Kan-dolu bir gece gezginini kullanmak işten bile değil ama o günler geride kaldı, ben bir bürokratım artık, av aramıyorum ve böylesi daha iyi.</span></p>

  <p class="calibre1 sgc-4"><span class="font6">Şafağın sökmesine daha çok var. Sabaha doğru yol alıyoruz. Zamanım bitti.</span></p>

  <p class="calibre1 sgc-4"><span class="font6">Trol teknelerinin ve ev teknelerin üzerindeyim, derken yine kayboluyorum (nereye gideceğinden emin değilmiş gibi koşuşturan ayak sesleri), Shaddler’dan, oranın gecekondularından ve fabrikalarından (şişman gemim için çalışıyorlar) geçiyorum. Kurak Şelalenin aşınmış yollarını kaplayan toz, onu iyice sessizleştiriyor, ayaklarımın altında bir yastık var gibi.</span></p>

  <p class="calibre1 sgc-4"><span class="font6">Nereden geliyor bu kadar toz? Her saat başı denizden esen delibozuk rüzgârla sürüklenen bu toz ne zaman sokakları kaplıyor?</span></p>

  <p class="calibre1 sgc-4"><span class="font6">Işıkların altında kar taneleri gibi görünüyorlar (buna düş demek yanlış olmaz) ve evime giden yolu örümcek ağları kaplıyor. Tozun içinde, ufalanıp tükenen zamanın içinde yapayalnızım, soluğum kesiliyor, boğuluyorum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Ortalıkta bir heyecan olduğunda anlıyorum. Şehrin bütün ritmini biliyorum. Burada yeni bir şey var.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Uroc’un ay beyazı güvertelerinde izler var. Yabancı bir el bu halatı tutmuş.</span></p>

  <p class="calibre1 sgc-4"><span class="font6">Yeni geleni arıyorum.</span></p>

  <p class="calibre1 sgc-4"><span class="font6">Bir bakalım.</span></p>

  <p class="calibre1 sgc-4"><span class="font6">Sen nesin?</span></p>

  <p class="calibre1 sgc-4"><span class="font6">Koridorlarımda, kamarama doğru izini bırakmışsın. Bir, iki damla tuzlu su. Sümüksü bir şey bulaşmış. Aşınmış cila ve demir. Nesin sen?</span></p>

  <p class="calibre1 sgc-4"><span class="font6">Benden saklandığın yok. Bana hoş geldin diyorsun.</span></p>

  <p class="calibre1 sgc-4"><span class="font6">Ah, gördüm, burada eşiğimde bana kan bırakmışsın.</span></p>

  <p class="calibre1 sgc-4"><span class="font6">Şeker gibi saçılmış.</span></p>

  <p class="calibre1 sgc-4"><span class="font6">Kapımın arkasında olduğunu duyuyorum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Odam bir haliç gibi kokuyor. Nehir pıhtılaşıyor ve kan sızdırıyor. Tıkırtın geliyor, yabancı, bir çağrı gibi, üzerine taktığın kemikleri sallıyorsun. Ayın yatak odamı aydınlatması için herhangi bir kanal açmamıştım, ama ışık yaşayanlar için zaten. Sana bakanlar ise vampir gözler.</span></p>

  <p class="calibre1 sgc-4"><span class="font6">Seni karşılıyorlar.</span></p>

  <p class="calibre1 sgc-4"><span class="font6">Üç taneniz tüyler ürpertici bir tablo oluşturmuş, beni bekliyor: Yatağıma ve pencereme yaslanmış ve yanımdasınız, kapıyı kapatıyor, beni saygıyla evime buyur ediyorsunuz.</span></p>

  <p class="calibre1 sgc-4"><span class="font6">Şunlara bir bakın.</span></p>

  <p class="calibre1 sgc-4"><span class="font6">Yerde kat kat kıvrılmış duran, şu ışıl ışıl muhteşem semender kuyruklarına, engerek balıklarının kilere benzeyen küt, biçimli kafalara, avuç dolusu çivi gibi fırlayan dişlerinize, zift topakları gibi simsiyah ve büyük gözlere, kaslı kemiklerin üzerini budaklanmış ağaç gövdesindeki öz su gibi saran gergin ıslak derinize bakın hele. Odamda dimdik ayakta durduğunuzu görüyorum.</span></p>

  <p class="calibre1 sgc-4"><span class="font6">Ya sen, yatağımın üzerine bir ressamın çıplak modeli gibi kaykılmış, bana sırıtıp duran balık surat, boynunda bir sürü muska ve kemik asılı, kibarca bana uzattığın ellerinde taşıdığın kimin yüzü?</span></p>

  <p class="calibre1 sgc-4"><span class="font6">Bana kan getirmek için kimin kafasını aldın? Kimdi bu kadın? Sizi bulan bir muhafız mı? Yeni Crobuzon savaşında kaybolduğu, boğulduğu ya da parçalandığı düşünülürken, kafasını koparıp bu biçimsiz ganimeti alan siz miydiniz? Kenarları epey hasar görmüş. Kanlı ve lifli bir kesik.</span></p>

  <p class="calibre1 sgc-4"><span class="font6">Yanık saçlı kadın avucunun içinden bana bakıyor.</span></p>

  <p class="calibre1 sgc-4"><span class="font6">Bir de sana bak!</span></p>

  <p class="calibre1 sgc-4"><span class="font6">ölü eti yere atıp daha önce hiç görmediğim şekilde doğruluyorsun.</span></p>

  <p class="calibre1 sgc-4"><span class="font6">-Sinyor Brucolac, diyorsun, benimkinden daha soğuk bir sesle.-Konuşmamız gerekiyor.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Önemli değil. Sizinle konuşurum. Kim olduğunuzu biliyorum. Sanırım geleceğinizi umuyordum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Saatler sabaha doğru aktıkça ah ne tuzaklar ah ne gizler keşfediyoruz.</span></p>

  <p class="calibre1 sgc-4"><span class="font6">Geç kaldın, nehir yaratığı. Suadamı. Senden alınan şeyi bulmak için tuz akıntılarını izlerken Soğuk Pençe Denizinden gelmekte geciktin. Kanlanmış spastik çenenle bana söylediğin hiçbir şey açık değil. Nehirde gittiğin gibi kıvrılarak anlama doğru atılıyor ve çürük sözcüklerden oluşan bir tabakayı bulandırıp amacını bunun arkasına saklıyorsun. Ama ben kâhin şairlerle ve Dokuyucularla iş yaptım ve ima ettiğin şeyleri anlayabiliyorum.</span></p>

  <p class="calibre1 sgc-4"><span class="font6">Dalgalarda aramayı sürdürdünüz. Saldırganlarımızın altlarına parazitler gibi yapıştınız ve sonra korkunç savaş sırasında onlardan ayrılıp ölü ya da ölmekte olan bedenleri topladınız.</span></p>

  <p class="calibre1 sgc-4"><span class="font6">Peki sonra, anladıklarıma bir bakalım mı? Saklanmak için onları kullandınız. Onları hayatta tuttunuz, hava verdiniz ve sorguladınız (onları öldükten sonra sorguladınız, öyle mi; doğru anlamış mıyım?) Onlardan bilgi aldınız (ölümün eşiğinde, suda hareketsiz, evlerinin altına sıkışmış bir halde size her şeyi anlattılar).</span></p>

  <p class="calibre1 sgc-4"><span class="font6">Daha geleli günler oldu, ama en sinsi casuslar gibi, burasıyla ilgili neredeyse her şeyi öğrendiniz.</span></p>

  <p class="calibre1 sgc-4"><span class="font6">İşte bu yüzden (neydi söylediğiniz?) bu yüzden bana geldiniz.</span></p>

  <p class="calibre1 sgc-4"><span class="font6">Birisi dünyanın öte yanındaki kulelerinizden bir şey almış, geri almak istediğiniz değerli ve özel bir şey. Birisi sizden kilometrelerce kaçmış, kıtalar kat ederek buraya, benim şehrime gelmiş. Onu bulmanız çok, çok uzun zamanınızı almış ama kaçmasına izin vereceğinizi düşünecek kadar aptal, cahilin tekiymiş o.</span></p>

  <p class="calibre1 sgc-4"><span class="font6">İzlediniz ve evini buldunuz.</span></p>

  <p class="calibre1 sgc-4"><span class="font6">Ama uzanıp beklerken ve Armada'nın güvertelerinde yakaladıklarınıza soracağınız soruları hazırlayıp sorarken katlarda koşuşturmalar olmuş. Ne kadar kurnaz ve korkusuz bir avcı da olsanız, tepenizdekiler çok fazla, bütün şehri taramanıza olanak yok. Sudan uzaklaştığınızda ortaya çıkarsınız ve avlanırsınız.</span></p>

  <p class="calibre1 sgc-4"><span class="font6">Avınızı bulamıyorsunuz. Ortadan kayboldu. Almaya geldiğiniz şeyi kendi isteğiyle, sorun çıkarmadan vermeyecek. Ayrıca şehri yönetenlerden yardım isteyecek olsaydınız ve sizin tarafınızı tutmasalardı, bütün kartlarınızı oynamış olacak ve karşı karşıya geldiğinizde, onlara karşı koyamayacaktınız. Sayınız çok değil. Savaşa giremezsiniz. Sizden kaçan kişiyi arayamazsınız.</span></p>

  <p class="calibre1 sgc-4"><span class="font6">Hiç yardım almadan yapamazsınız.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Neden bana geldiniz?</span></p>

  <p class="calibre1 sgc-4"><span class="font6">Derinlerin yaratığı, neden bana geldiniz?</span></p>

  <p class="calibre1 sgc-4"><span class="font6">Buraya gelip vatandaşlarımı öldürüyorsunuz ve utanmaz bir şantajcı gibi, benim, Brucolac'ın karşısına çıkıyorsunuz? Sizi öldürmeyeceğimi nereden biliyorsunuz?</span></p>

  <p class="calibre1 sgc-4"><span class="font6">Anlıyorum.</span></p>

  <p class="calibre1 sgc-4"><span class="font6">Ah, çok iyisin, olağanüstü bir casussun. Senin ve bu son birkaç gün ve gecede öğrendiklerin karşısında ağzım açık kalıyor. İzin ver de -şimdi- önünde eğileyim.</span></p>

  <p class="calibre1 sgc-4"><span class="font6">Öğrenmediğiniz bir şey kaldı mı? Anlamadığınız?</span></p>

  <p class="calibre1 sgc-4"><span class="font6">Bana geldiniz çünkü kızgın olduğumu biliyorsunuz.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Sevgililer’in ne çağırdığını biliyorsunuz. Belki nereye gittiğimizi bile biliyorsunuzdur.</span></p>

  <p class="calibre1 sgc-4"><span class="font6">Bunu kabul etmediğimi de biliyorsunuz. Onlara karşı duran tek güç olduğumu da.</span></p>

  <p class="calibre1 sgc-4"><span class="font6">Belki isyan başlatmayı düşündüğümü biliyorsunuz.</span></p>

  <p class="calibre1 sgc-4"><span class="font6">Habire benim adımı mı duydunuz? Eminim böyle oldu. Benim, bir şeyi fazlasıyla isteyen, öfkeli ve her şeyin bundan farklı olmasını dileyen, en güçlü kişi olduğumu biliyorsunuz.</span></p>

  <p class="calibre1 sgc-4"><span class="font6">Satın alınabileceğimi biliyorsunuz.</span></p>

  <p class="calibre1 sgc-4"><span class="font6">Ne öneriyorsun, kancalı iblis?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Sizlerden başka kimsenin yapamayacağı şeyler var. Sorun çözülebilir. Yeni koşullar yaratılabilir. Güçleri değişebilir, değişmeye zorlanabilir. Fırsatlar yaratılabilir.</span></p>

  <p class="calibre1 sgc-4"><span class="font6">Belki bu zorlu, bu aptal yolculuk durdurulabilir.</span></p>

  <p class="calibre1 sgc-4"><span class="font6">Ah, evet, bunu bir yapsanız. Bu gelişmeyi bir durdurabilseniz.</span></p>

  <p class="calibre1 sgc-4"><span class="font6">Yalnızca siz bana yardım edebilir, karmaşık bir yolla anlatabilirsiniz. Bu çılgın yolculuğu ancak siz durdurabilirsiniz. Peki burada bana düşen ne?</span></p>

  <p class="calibre1 sgc-4"><span class="font6">Ben bile, belki, onların makinelerini, kayasütü depolarını bekleyen muhafız ordularının arasına girmeyi deneyemem. Ne yapılması gerektiğini bilmiyorum. Ama bizi yavaşlatıp durduracak bir başka yol, bir başka şey, bir güç var. Canavarı durdurabilirsiniz.</span></p>

  <p class="calibre1 sgc-4"><span class="font6">Bunu bir yapabilseniz.</span></p>

  <p class="calibre1 sgc-4"><span class="font6">Karşılığında?(Anlıyor musunuz? Siz söyleyin, pullar gibi yanıp sönen tuhaf gururlu şeyler, hayatımız boyunca hep yaptığımız bu takası, siz de bilirsiniz.)</span></p>

  <p class="calibre1 sgc-4"><span class="font6">Karşılığında? Sizden kaçan kişiyi bulmanıza yardım ederim.</span></p>

  <p class="calibre1 sgc-4"><span class="font6">Belki bunda gülünecek ne var diyorsunuz. Neden bu kadar güldüğümü kesinlikle bilemezsiniz.</span></p>

  <p class="calibre1 sgc-4"><span class="font6">Bilemezsiniz.</span></p>

  <p class="calibre1 sgc-4"><span class="font6">Kimi tutup kanatasıya hırpaladığımı. Nasıl silahlar kullandığını gördüğümü. Armada’ya bağlılığımdan ve başka seçeneğim olmadığı için, Sevgililere hiddetimi bir kenara bırakarak, başımıza savaş belasını saran o adamı almalarına utanç içinde izin verdim. Sıradan bir hırsız değil o, bir savaş suçlusu, zindanda tutuluyor, hak ettiği cezayı alana kadar orada kalacak. Bu çılgın yolculuk bitene kadar.</span></p>

  <p class="calibre1 sgc-4"><span class="font6">Biraz geç kaldınız.</span></p>

  <p class="calibre1 sgc-4"><span class="font6">Ama çok da geç sayılmaz. Zararın neresinden dönülse kâr.</span></p>

  <p class="calibre1 sgc-4"><span class="font6">Onu nerede tuttuklarını biliyorum.</span></p>

  <p class="calibre1 sgc-4"><span class="font6">Şimdi bana teklif ettiğiniz şeyin, başka bir zaman olsa, sizi öldürmeme neden olacağını bilemezsiniz. Bu gecenin farklı olduğunu, şehrimin sürüklendiği tehlikeli çılgınlıktan bıktığımı bilemezsiniz. Eğer geri dönmemiz için bir isyan gerekiyorsa, onu başlatmak için elimden geleni yapacağımı.</span></p>

  <p class="calibre1 sgc-4"><span class="font6">Sıradan günler geçirmiyoruz, derinlerin yaratığı. Bana bir savaş zamanı geldin.</span></p>

  <p class="calibre1 sgc-4"><span class="font6">Bir tuzak gerekli mi? Bir yem? Dikkatleri çekecek bir şey?</span></p>

  <p class="calibre1 sgc-4"><span class="font6">Gereken var bende.</span></p>

  <p class="calibre1 sgc-4"><span class="font6">Şşşşt. Nasıl olacağını anlatayım. Ne yapacağınızı, ne yapacağımı. Ben onu bulmanıza yardım edeceğim ve siz de bana yardım edeceksiniz. Size avınızın nerede olduğunu söyleyeceğim.</span></p>

  <p class="calibre1 sgc-4"><span class="font6">Şimdi plan yapmaya başlayalım mı?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Durmak yok.</span></p>

  <p class="calibre1 sgc-4"><span class="font6">Bunu bitirmeliyiz. Anlıyor musunuz? Bu işi bitirmek için dakikalarımız var.</span></p>

  <p class="calibre1 sgc-4"><span class="font6">Gökyüzü aydınlanmadı hâlâ.</span></p>

  <div class="calibre7 sgc-1"></div>
</body>
</html>
