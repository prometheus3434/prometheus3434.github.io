<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-style: normal;}

  span.sgc-8 {font-size: 1em; line-height: 1.2;}

  span.sgc-11 {text-indent: 1.5em;}
  span.sgc-10 {text-indent: 1.5em; font-size: 1em; line-height: 1.2;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">47</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Tanner Sack tanınıyordu. Bir kemikli balıkla savaşıp, ölmekte olan birini kurtaran adamdı. Kendini Tekraryapım yoluyla bir tür insan-balığa çevirmiş, Armada’da yaşamak için daha uygun bir biçime sokmuştu. Oğlunu kaybetmişti.</p>

  <p class="calibre1 sgc-4">Tanner tanınıyor ve saygı görüyordu.</p>

  <p class="calibre1 sgc-4">Tanner’ı dinlediğinizde ona inanıyordunuz.</p>

  <p class="calibre1 sgc-4">Bellis hiç kimseye bir şey söyleyemezdi. Ağzı taş gibi sıkıydı.</p>

  <p class="calibre1 sgc-4">Söylentileri yaymaları için başkalarına başvurmak zorundaydı.</p>

  <p class="calibre1 sgc-4">Herkes Tanner Sack’i tanıyordu.</p>

  <p class="calibre1 sgc-4">Eğer Bellis, o sevimsiz küçük bölmede duyduklarını, dinlediği sırları anlatacak olsaydı, ona kimse inanmayacaktı. Dinleyen olmayacaktı. Ama odaya bir başkasını çağırmıştı ve bu kişi onun yerine konuşacak, hikâyeyi anlatacaktı.</p>

  <p class="calibre1 sgc-4">Başını sallayıp onaylamaktan kendini alamıyordu. Donuk donuk gülümsüyordu. <span class="font6">Tanrım, oldu işte,</span> diye düşündü, başını eğdi, kusursuz bir iş çıkarmıştı. Neden, sonuç, çaba ve etkileşim derken etrafındaki her şeyin birbirine bağlandığını düşündü. Her şeyin yerli yerine oturduğunu, onu o anda oraya getirerek bu işi gerçekleştirdiğini hissetti.</p>

  <p class="calibre1 sgc-4"><span class="font6">Oh, oldu işte.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Her şey neredeyse, Tanner ve kendisi alt katlardan yukarıya çıkar çıkmaz başladı.</p>

  <p class="calibre1 sgc-4">Gözlerini kırpıştırarak etrafına, bayraklara ve asılı çamaşırlara, harçla birbirine tutturulmuş, hâlâ güçlü duran köprülere ve kulelere baktı. Hedrigall’in hikâyesindeki görüntüler aklından çıkmıyordu. Şehrin parçalanıp düşmesini o kadar canlı anlatmıştı ki dışarıya çıkıp her şeyin yerli yerinde olduğunu görünce çok rahatladı.</p>

  <p class="calibre1 sgc-4">Tanner işe koyuldu. Sevgililer hâlâ aşağıda planlar yapıyor, Hedrigall’i saklamaya çalışıyorlardı. Onlar kendilerini kapatıp ne yapacaklarını tartışırken Tanner da işe koyuldu.</p>

  <p class="calibre1 sgc-4">Önce en iyi tanıdığı kişileri aradı. Çabuk çabuk ve heyecanla olanları anlattı. Bulduğu ilk kişilerden biri de Angevine’dı ve onu dikkatle, konuştuğu ve kadını tanımayan bir grup liman işçisinin arasına aldı.</p>

  <p class="calibre1 sgc-4">Heyecanı gerçekti, düzenbazlık yapmıyor, nutuk çekmiyordu.</p>

  <p class="calibre1 sgc-4">Bellis onun, <span class="font6">Muhteşem Doğu'nun</span> güvertelerine birikmiş kalabalığın arasında dolaşmasını, duydukları şeyin ne olduğunu, Hedrigall’in neler gördüğünü; nasıl ve neden geri geldiği hakkında tartışmasını izledi. Dev gemide hâlâ epey sayıda korsan vardı ve Tanner bunların hepsiyle konuştu.</p>

  <p class="calibre1 sgc-4">Öfkeden titriyordu. Bellis düzensiz ve gizli bir rota izleyerek arkasından gitti. Kalabalığın içinde bir hastalık gibi yayılan şaşkın tepkileri izledi. Kuşkuların, inanca ve korku dolu bir öfkeye ve sonunda bir karara dönüşmesini izledi.</p>

  <p class="calibre1 sgc-4">Tanner herkesin doğruyu öğrenme hakkı olduğunda ısrar ediyordu (Bellis onu duyuyordu) ve içinde ne olduğu belli olmayan bir, şey kıpır kıpırdı.</p>

  <p class="calibre1 sgc-4">Gerçeğin ne olduğunu bilmiyordu; neye inandığından emin değildi. Hedrigall’in olağanüstü hikâyesinin ardında neler olduğundan emin değildi. Bir sürü olasılık vardı. Ama önemli de değildi. Şimdi bunu düşünmenin sırası değildi. Buraya getirilmişti ve gerekeni yapacak, buna bir son verecekti.</p>

  <p class="calibre1 sgc-4">Bellis, Tanner’ın konuştuğu kişilerin duyduklarını başkalarına, onların da daha başkalarına anlatmasını izledi, sonunda hikâyenin gidişatını izlemek olanaksız hale gelene kadar. Hikâye kendi yolunu bulmuştu. Kısa bir süre içinde, Hedrigall’in Yara’dan kaçışını çarpıtarak anlatanların çoğu, bunu nereden öğrendiğini söyleyemeyecek durumdaydı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Anladıkları kadarıyla, Sevgililer, Yara ile ilgili gerçeğin büyük bir kısmını, herkesin hoşuna gidecek şekilde anlatmıştı. Armada’da, olasılıkların Yara’dan dışarı akabileceğini, gücünün kaynağının da bu olduğunu bilenlerin sayısı çok azdı. Çoğu Uther Doul’un kılıcının açık halini görmüştü: Olasılık çıkarmanın ne demek olduğunu biliyorlardı. Şimdi burada, Gizli Okyanus'un iç kısımlarına, Yara’ya, sızıntısına, içinden plazma gibi fışkıran olasılıklarına bu kadar yakın durumdayken, Hedrigall’in -buharlının alt katlarında bir yerde delirmiş gibi saçmalayan <span class="font6">bu</span> Hedrigall’in- doğruyu söylediğine inanmak zor gelmiyordu.</p>

  <p class="calibre1 sgc-4">Kendi Hedrigall’leri haftalarca önce kaçmış, binlerce kilometre ötede, okyanusun üzerinde başıboş dolaşıyor ya da kim bilir, yabancı bir karada bir keşiş gibi yaşam sürüyordu ya da ölmüş olsa bile, Armadalılar buldukları kişiyi o olarak kabul etmişti. Armada'nın içinde kaybolduğu korkunç Bas-Lag’den gelen bir sığınmacıydı o.</p>

  <p class="calibre1 sgc-4">“İki gün önce oldu,” dediğini duydu, korku içindeki bir kadının. “Hepimiz, iki gündür ölüyüz.”</p>

  <p class="calibre1 sgc-4">Bir uyarıydı bu. Bunu kesinlikle göz ardı etmemek gerekirdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Güneş gökyüzünün en alt katmanına doğru inerken, hikâye bütün ilçelere yayılmıştı. Âdeta havanın her yerini sarmıştı.</p>

  <p class="calibre1 sgc-4">Hedrigall’i saklıyorlardı ve Sevgililer aşağıda kalıp, ne yapacaklarını planlamaya çalışmakla çok aptalca bir şey yapmıştı. Başlarının üzerinde Tanner her şeyi açıklıyor, gemiden gemiye koşarak söylentiyi yayıyordu.</p>

  <p class="calibre1 sgc-4">Bellis, <span class="font6">Muhteşem Doğu'</span>da bekliyor, Hedrigall’in anlattıklarını anımsıyordu; kafasının içi anımsadıklarıyla öylesine doldu ki o korkunç yıkılış yeniden gözünün önüne geldi. Adamın söylediklerini değerlendirmeye kalkışmıyordu. Bu bir hikâyeydi, müthiş bir hikâye, müthiş bir şekilde anlatılan. Önemli olan da buydu.</p>

  <p class="calibre1 sgc-4">Armadalıların etrafında dolaşmalarını, tartışıp fikir alışverişi yapmalarını izledi. Planları vardı, bunu görebiliyordu; etrafta bir hareketlilik vardı. Bir şey sonuna yaklaşıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zaman çok hızlı aktı. Güneş iyice alçaldı. Bütün Zarganadenizi’nde atölyeler kapanmaya, işçileri kümeler halinde <span class="font6">Muhteşem Doğu</span> da toplanmaya başladı.</p>

  <p class="calibre1 sgc-4">Saat altıda, Sevgililer ortaya çıktı. Onlara da bazı haberler ulaşmış, ilçelerinin ve şehirlerinin bir sorunla karşı karşıya olduğu konusunda içlerinde endişeler filizlenmeye başlamıştı.</p>

  <p class="calibre1 sgc-4">Arkalarından gelen Uther Doul ile birlikte, yüzlerinde sert ve sinirli bir ifadeyle aydınlığa çıktılar. Bellis, karşılarına dikilen sıra sıra vatandaşları gördüklerinde hepsinin şaşkınlıkla gözlerini kırpıştırdığını gördü. Kalabalık karman çorman bir ordu gibi dizilmişti: İnsanların arasında kirpi-adamlar ve kepriler, hatta Zarganadenizli Ilorgissler bile vardı.</p>

  <p class="calibre1 sgc-4">Tepelerinde ise ışıkta sinirleri öldükçe seğirip duran Brucolac. Kalabalığın başında, bir adım öne çıkmış, çenesini havaya kaldırmış ve yüzü Sevgililer’e dönük, Tanner Sack duruyordu.</p>

  <p class="calibre1 sgc-4">Sevgililer, karşılarındaki adamlarına ve kadınlarına baktılar ve Bellis, bu manzara karşısında ürktüklerini gördüğünden emindi. Önce onlara bir göz attı, sonra bakışlarını onların paralı askerine çevirdi. Uther Doul bakışlarına karşılık vermedi.</p>

  <p class="calibre1 sgc-4">“Hedrigall ile konuştuk,” diye lafa başladı kadın Sevgili, sesinden herhangi bir endişe sezilmiyordu.</p>

  <p class="calibre1 sgc-4">Tanner, herkesi çok şaşırtarak, Sevgilinin lafını kesti.</p>

  <p class="calibre1 sgc-4">“Bırak bunları,” dedi. Etrafındaki herkes birbirine bakmaya başladı, sesinin gücü onları etkilemişti.</p>

  <p class="calibre1 sgc-4">Sevgililer dikkatle ona bakıyor, yüzlerinden hiçbir şey anlaşılmıyordu ama gözleri yavaş yavaş açılıyordu.</p>

  <p class="calibre1 sgc-4">“Bu kadar yalan yeter,” dedi Tanner. “Gerçeği biliyoruz. Hedrigall’in -Hedrigall’e benzeyen Hedrigall’in, bir odaya kilitleyip bizlerden sakladığınız kişinin- nerede olduğunu biliyoruz. <span class="font6">Nereden</span> geldiğini de.”</p>

  <p class="calibre1 sgc-4">Öne doğru ilerledi ve kalabalık da ayaklarını sürüyerek ve kararlı bir biçimde onunla birlikte hareket etti.</p>

  <p class="calibre1 sgc-4">“Jaddock,” diye seslendi Tanner, “Corscall, Guddrunn, sizler gidip Hedrigall’i bulun. Aşağılarda bir yerlerde. Alıp buraya getirin.” Bir grup kaktüs tedirgin bir şekilde Sevgililere ve Uther Doul’a ve arkalarındaki kapıya doğru ilerledi.</p>

  <p class="calibre1 sgc-4"><span class="font6">“Durun!”</span> diye bağırdı Sevgili. Kaktüsler durakladı ve Tanner’a baktı. Tanner ilerledi, kalabalık da onu izliyordu. Cesaret alan kaktüsler yürümeye devam etti.</p>

  <p class="calibre1 sgc-4">“Doul...” dedi kadın Sevgili, sesi tehditkârdı. Herkes bir anda durdu.</p>

  <p class="calibre1 sgc-4">Uther Doul öne doğru çıktı, Sevgililer ile Armadalıların arasına girdi.</p>

  <p class="calibre1 sgc-4">Derken, bir saniye sonra, Tanner karşısına dikildi.</p>

  <p class="calibre1 sgc-4">“Hepimizi mi, Uther Doul?” dedi, etrafındaki herkesin duyabileceği kadar yüksek bir sesle. “Hepimizi mi haklayacaksın? Bunu yapabileceğini mi sanıyorsun? Hedrigall’i buraya getireceğimiz için, onları tehdit edersen,” diyerek kaktüsleri gösterdi, “o zaman hepimiz onlarla gideriz, sen de hepimizi tehdit edersin. Hepimizi haklayabilir misin? Eh, bunu yapabilirsin belki, ama yapacak olursan... Sonra ne olacak? Patronların kimi yönetecek?”</p>

  <p class="calibre1 sgc-4">Arkasında yüzlerce Armadalı vardı ve o konuşurken başlarıyla onu onaylıyor, bazıları bağırarak ona katıldığını söylüyordu.</p>

  <p class="calibre1 sgc-4">Uther Doul bakışlarını Tanner’dan, arkasındaki kalabalığa çevirdi, sonra tekrar Tanner’a baktı. Derken bir zayıflık gösterdi, kontrolü kaybetti, duraksadı ve başını çevirdi. Ne yapacağını bilemeyerek döndü ve patronlarına baktı, bir açıklama bekledi. Hafifçe omuzlarını silkti, soru sorar gibi başını eğdi, <span class="font6">Adam haklı, ne yapmamı istiyorsunuz, hepsini öldürmemi mi..?</span></p>

  <p class="calibre1 sgc-4">Arkasını dönüp de yüzünde bir kararsızlık ifadesi belirdiğinde, bu Tanner için bir zafer demekti. Yine eliyle işaret etti ve kaktüsler, Doul ve Sevgililer’in yanından geçip koridora daldı, Hedrigall’i aramaya koyuldu, huzursuzdular ama korkmuyorlar ve güvende olduklarını biliyorlardı.</p>

  <p class="calibre1 sgc-4">Sevgililer onlara bakmadı bile. Gözleri Tanner Sack’in üzerindeydi.</p>

  <p class="calibre1 sgc-4">“Daha ne istiyorsunuz?” dedi Tanner, sert bir sesle. “Başımıza gelecekleri gördünüz. Ama öylesine aklınızı kaçırmış, kendinizi yaptığınız işe o kadar kaptırmış durumdasınız ki, <span class="font6">bunu</span> göz ardı ediyorsunuz. Hâlâ yola devam etmemizi istiyorsunuz.</p>

  <p class="calibre1 sgc-4">“Ayrıca bunu bizden saklamak niyetindeydiniz, bize <span class="font6">yalan</span> söyleyecek, deniz şeytanı gibi hiç ses çıkarmadan, ve aptal gibi, kenardan aşağıya yuvarlanmamıza izin verecektiniz. Artık <span class="font6">yeter.</span> Bu işe burada son veriyoruz. Bizi daha ileriye götüremeyeceksiniz. Geri döneceğiz.”</p>

  <p class="calibre1 sgc-4">“Kes sesini!” Sevgili, gözlerini üzerinden ayırmadan, bir eliyle Tanner’ı itti. Sonra güverteye, onun tam önüne tükürdü. “Seni lanet olasıca korkak! Seni <span class="font6">budala&nbsp;</span><span class="sgc-8">!</span><span class="sgc-10">&nbsp;Bize anlattığı masala gerçekten inanıyor musun? Kafanı kullan, bir düşün. Sence Yara böyle bir yer mi demek? Koskoca okyanusta, bütün</span> <span class="font6 sgc-11">Gizli Okyanus’un</span> <span class="sgc-10">içinde, onunla şans eseri karşılaştığımıza mı inanıyorsun? Bizim Hedrigall’in kaçmasının ve başka bir yerden gelen ve korkutucu masallarıyla bizi aptal yerine koyan bir</span> <span class="font6 sgc-11">diğeriyle</span> <span class="sgc-10">karşılaşmamızın, yalnızca bir</span> <span class="font6 sgc-11">rastlantı</span> <span class="sgc-10">olduğunu mu sanıyorsun?</span></p>

  <p class="calibre1 sgc-4"><span class="font6">“Bunlar aynı adam!</span> Başından beri planı buydu, anlamıyor musun? Biz gittiğini sandık ama gitmemişti. Nereye gidebilirdi ki? <span class="font6">Azamet’</span>i çözdü ve bir yere saklandı. Şimdi ise, bu kadar yaklaşmışken, dünyamızın en olağanüstü noktasına bu kadar yaklaşmışken, karşımıza çıkıp bizi korkutuyor. Neden? Çünkü o da, senin gibi, hepiniz gibi, korkağın teki.</p>

  <p class="calibre1 sgc-4">“Planı buydu. Utanç içinde kaçacak cesareti bile gösteremedi. Hepinizi yanında götürmek için bekledi.”</p>

  <p class="calibre1 sgc-4">Bunu duyunca kararsızlığa kapılanlar oldu. Sevgili bu hiddetli halinde bile, ilgiyi kendi tarafına toplamayı başarmıştı.</p>

  <p class="calibre1 sgc-4">Ama Tanner hiç etkilenmedi.</p>

  <p class="calibre1 sgc-4">“Bunu bizden saklayacaktınız,” dedi. “Yalan söyleyecektiniz. Sizinle bu kadar yol geldik ve bize bu konuda yalan söyleyecektiniz. Çünkü açgözlülükten gözleriniz o kadar kör olmuş ki bizimle yüzleşmeyi göze alamadınız. Yara hakkında hiçbir şey bilmiyorsunuz,” diye bağırdı. <span class="font6">“Hiçbir şey.</span> Bana rastlantı deme, inanılmaz deme; belki de Yara böyle <span class="font6">işliyor.</span> Bilmiyorsun ki.</p>

  <p class="calibre1 sgc-4">“Bütün bildiğimiz, Zarganadenizi’nin en iyi adamlarından birinin, hücrelerinizin birinde tutuluyor, Yara'ya gidersek hepimizin öleceğini söylüyor olması. Ben ona inanıyorum. Bu kadar. Şimdi ne olacağına <span class="font6">biz</span> karar veriyoruz. Kontrol bizde. Geri dönüyoruz, evimize gidiyoruz. Sizin yola devam etme emrinizin... <span class="font6">bir hükmü yok artık.</span> Hepimizi tutuklayamazsınız da, öldüremezsiniz de.”</p>

  <p class="calibre1 sgc-4">Bunun üzerine büyük uğultu oldu, kalabalık heyecanlandı ve toplananların arasından <span class="font6">Sack Sack Sack</span> diye tezahürat yapanların sesleri gelmeye başladı.</p>

  <p class="calibre1 sgc-4">Bellis buna hiç aldırmadı. Olağanüstü bir şey oluyordu, etrafındaki gürültülü tezahüratların içinde duyulamayan bir şey.</p>

  <p class="calibre1 sgc-4">Uther Doul’un arkasında, erkek Sevgili, kuşkulu bakışlarla etrafı dinleyip izlemekteydi. Öne doğru ilerleyip diğer Sevgiliye dokundu ve yüzünü kendine çevirdi, ona çok alçak sesle ve heyecanla, karşısındakinin büyük bir öfke ve şaşkınlıkla tepki verdiği, duyulamayacak bir şeyler söyledi.</p>

  <p class="calibre1 sgc-4">Sevgililer tartışıyordu.</p>

  <p class="calibre1 sgc-4">Ne olduğunu fark eden kalabalık sessizleşti. Bellis soluğunu tutmuştu. Çok şaşırmıştı. Birbirleriyle fısıldaşabilmeleri, yüzlerinin kızarması, yara izlerinin öfkeden bembeyaz olması, tıslar gibi çıkan, kaba ve gitgide yükselerek, sonunda bağırmaya dönüşen mırıltıları, etraflarında olup aptallaşmış bir halde onları izleyenleri umursamamaları.</p>

  <p class="calibre1 sgc-4"><span class="font6">“...haklı ama,”</span> diye Sevgilinin bağırdığını duydu Bellis. “Haklı, bir şey bilmiyoruz aslında.”</p>

  <p class="calibre1 sgc-4"><span class="font6">“Neyi</span> bilmiyoruz?” diye bağırarak yanıt verdi, kadın Sevgili. Yüzünde korkunç bir öfke vardı. <span class="font6">“Neyi</span> bilmiyoruz?”</p>

  <p class="calibre1 sgc-4">Tepede, göğü yaran küçük bir kuş sürüsü, hızla aşağıya inip, gözden uzak bir yere kondu. Armada gıcırdadı. Sessizlik sürüp gidiyordu. Tanner Sack ve isyancıları donakalmıştı. Sevgililer’in arasında, jeolojik bir olaya daha uygun düşecek bir dehşetle gözler önüne serilen tartışmayı izliyorlardı.</p>

  <p class="calibre1 sgc-4">Bellis son gelen kuşlara bakarken gözlerine Brucolac’ın perişan haldeki bedeni ilişti ve vampirden tiksiniyor olsa da, bakışlarını oradan ayırmadı. Adamın kıvranışları azalıyor, bedeni sakinleşiyordu. Güneş karşısında körleşmiş ve bembeyaz parlayan gözlerini açarak başını yavaşça çevirdi.</p>

  <p class="calibre1 sgc-4">Aşağıyı dinliyordu. Bellis bundan emindi.</p>

  <p class="calibre1 sgc-4">Sevgililer kendilerinden başka hiçbir şeyin farkında değildi. Ut-her Doul, sanki toplananların daha iyi görmesini ister gibi, yavaşça kenara çekildi.</p>

  <p class="calibre1 sgc-4">Başka hiçbir ses çıkmadı.</p>

  <p class="calibre1 sgc-4">“Bilmiyoruz,”dedi Sevgili yine. Bellis’e, Sevgililerin gözlerinin arasında bir ısı akımı, bir elektrik kıvılcımı olmuş gibi geldi. “Bizi nelerin beklediğini bilmiyoruz. Belki de haklı. Emin olabilir miyiz? Göze alabilir miyiz?”</p>

  <p class="calibre1 sgc-4">“Ah...” diye başladı diğer Sevgili, huysuz bir sesle. Sevgilisine bakışlarında korkunç bir düş kırıklığıyla, bir yitirme duygusu vardı. “Kahretsin,” diyerek sessiz bir soluk aldı, “Lanet olsun sana.”</p>

  <p class="calibre1 sgc-4">Yine sessiz ama hissedilir bir şaşkınlık yaşandı. Sevgililer birbirlerine bakıyordu.</p>

  <p class="calibre1 sgc-4">“Onları zorlayamayız,” dedi erkek Sevgili. Sesi titriyordu. “Rızası olmadan halka hükmedemeyiz. Bu bir savaş değil. Doul’u <span class="font6">onlarla</span> dövüşmeye gönderemezsin.”</p>

  <p class="calibre1 sgc-4">“Bundan şimdi vazgeçemezsin,” dedi Sevgili, sesi değişmişti. “Benden vazgeçiyorsun. Birlikte yaptığımız onca şeyden sonra. Seni yarattıktan sonra. Birlikte bizi yarattıktan sonra. Bana yüz çevirme...<span class="sgc-8">”</span></p>

  <p class="calibre1 sgc-4">Erkek Sevgili etrafa, onları çevreleyen yüzlere bir göz attı. Paniğe kapıldığı her halinden belliydi. Ellerini uzattı. “İçeri girelim.”</p>

  <p class="calibre1 sgc-4">Diğeri inat ediyordu, yara izleri kor gibi parlıyordu. Kendisini kontrol etmekten gerilmişti. Başını hiddetle salladı. “Kimin duyacağından bize ne? Ne bu böyle? Sana neler oluyor? Şu budalalar kadar aptal mısın sen de? Şu geri dönen yalancı düzenbazın anlattıklarının doğru olduğunu mu sanıyorsun? Ona mı inanıyorsun?”</p>

  <p class="calibre1 sgc-4">“Ben hâlâ <span class="font6">sen</span> miyim?” diye bağırdı diğer Sevgili, “ve sen <span class="font6">ben</span> misin? Ya da değil misin? Buradaki tek sorun bu!”</p>

  <p class="calibre1 sgc-4">Bir şeyleri yitiriyordu. İçinden kayıp giden bir şeyler vardı. Bellis, Sevgili’nin içinde, göbek kordonu kadar yaşamsal bir bağlantının incelip solmasını, sonra kuruyarak kopmasını izledi. Birdenbire öfkelenmiş ve korkmuş, yıllardır ilk kez tek başına kalmış ve bir şeyler söylemeye çalışıyordu.</p>

  <p class="calibre1 sgc-4">“Yapamayız bunu, yapamayız. Yoksa <span class="font6">her şeyimizi</span> kaybedeceğiz...”</p>

  <p class="calibre1 sgc-4">Kadın Sevgili, ölü gibi soğuk bakışlarla onu izliyordu.</p>

  <p class="calibre1 sgc-4">“Senden daha fazlasını bekliyordum,” dedi yavaşça. “Ruhumu bütünlediğimi sanıyordum.”</p>

  <p class="calibre1 sgc-4">“Bunu yaptın da, yaptın, evet yaptın,” dedi diğeri, çıldırmış gibiydi ve öyle zavallı bir hali vardı ki Bellis utanarak başını çevirdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hedrigall’i, kendisini almaya giden kaktüslerin omuzlarında yukarıya çıkardılar ve sevinçli bir hoşgeldin dalgasıyla karşılandı.</p>

  <p class="calibre1 sgc-4">Herkesin bağırarak sorduğu sorulardan ürküyor, bunları yanıtlayamıyordu. Halk dans edip bağırarak adını seslenirken, o da, kendisini şaşırtan bir korkuyla sarhoş olmuş gibi, onlara bakıyordu. Dikenlerine aldırmayan kaktüsler onu kaldırıp omuzlarına almış, o ise, dengesiz bir şekilde sallanıyor, hiçbir şey anlamadan etrafı izliyordu.</p>

  <p class="calibre1 sgc-4">“Dönüyoruz!” diye bağırdı Tanner Sack. “Şehri geri <span class="font6">döndürüyoruz</span>! Sevgiliyi buraya getirin! Nasıl yapılacağını bilen birini bulun. Dizgin-vinçlerin tayfalarını getirin. Deniz şeytanına bir işaret göndereceğiz, <span class="font6">geri dönüyoruz.”</span> Kalabalık neşe içinde Sevgililer’i aradı, nasıl geri dönüleceğini söylemelerini isteyeceklerdi ama Sevgililer gitmişti.</p>

  <p class="calibre1 sgc-4">Hedrigall’i saran kalabalıkta, o curcuna içinde, kadın Sevgili kızgınlıkla dönüp odasına koşmuş, diğer Sevgili de arkasından gitmişti.</p>

  <p class="calibre1 sgc-4">Bellis Coldwine da, onları dikkatle izleyerek, biraz arkalarından gidiyor, yolunu değiştirmeye, son bir kez kadının ne yaptığını ve ona ne yapıldığını anlamaya hazırlanıyordu.</p>

  <p class="calibre1 sgc-4">Geçide adım attığında kulağına yine konuşmalar geldi.</p>

  <p class="calibre1 sgc-4">“Burayı ben yönetiyorum,” diyordu erkek Sevgili, sesi kalın ve dikkatliydi. “Burayı ben yönetiyorum, <span class="font6">biz</span> yönetiyoruz, bizim yaptığımız şey bu, biz <span class="font6">buyuz...</span> Böyle yapma. Yoksa bütün bunları kaybederiz.”</p>

  <p class="calibre1 sgc-4">Sevgili yüzünü adama döndü ve birden Bellis’i fark etti. Ama Sevgili ona bir saniye kadar baktı ve hiç aldırmadan, yaralı yüzünü çevirdi. Kimin duyduğu umurunda bile değildi.</p>

  <p class="calibre1 sgc-4">“Sen...” dedi, Sevgilinin yüzüne dokunarak. Başını salladı ve tekrar konuştuğunda sesi çok üzgün ve kararlı çıkıyordu. “Haklısın. Artık burayı yönetmiyoruz. Burada olma nedenim, hiçbir zaman bu olmadı.</p>

  <p class="calibre1 sgc-4">“Benimle gelmeni istemeyeceğim.” Bir an sesi titredi. “Sen kendini benden çaldın.”</p>

  <p class="calibre1 sgc-4">Döndü ve arkasından yalvararak dinlemesini, mantıklı olmasını ve anlamasını söyleyerek gelen diğer Sevgiliyi bırakarak, yürüyüp gitti.</p>

  <p class="calibre1 sgc-4">Bellis yeterince duymuştu. Uzun bir süre anlamlarını yitirmiş eski heliotiplerin arasında bekledi, sonra dışarıdaki kutlamalara, Tanner’ın emirler vermeye, şehri döndürmeye çalıştığı yere döndü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gürültülü makineler makaraları sararak deniz şeytanını çeken vinçleri çeviriyordu. Yavaş yavaş, kilometreler sonra, uyuşuk uyuşuk boyun eğen deniz şeytanı, burnunu döndürdü ve şehrin arkasında bıraktığı iz bir kavis yapmaya başladı ve Armada döndü.</p>

  <p class="calibre1 sgc-4">Tamamlanması bütün günü alan, çok uzun ve geniş bir kavisti. Şehrin kuyruğu bomboş denizde dönerken Zarganadenizi’nin korsan-bürokratları ilçelerinde deli gibi oraya buraya koşturuyor, şimdi kimin kontrolünde olduklarını anlamaya çalışıyorlardı.</p>

  <p class="calibre1 sgc-4">Gerçek onları dehşete düşürmüştü: O her kafadan bir sesin çıktığı karmaşa sırasında emir veren birisi, emir komuta zinciri, düzen, hiyerarşi diye bir şey kalmamış, Armadalıların gerek duydukları şekilde oluşturdukları karmakarışık ve rastgele bir demokrasi oluşmuştu. Bürokratlar bunu kabullenemiyor, Tanner Sack ve Hedrigall’i lider olarak görüyorlardı. Ama bu ikisi ancak katılımcıydı, başka bir şey değil: Bir tanesi ateşli, diğeri ise bir maskot gibi omuzlarda taşınıp duran bir şaşkın.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Böyle mi bitiyor?</span></p>

  <p class="calibre1 sgc-4">Bellis heyecandan sersem gibi. Gücü tükenmiş. Şimdi gece ve yüzleri gülen vatandaşlarla birlikte Jhour’un kenarında koşuyor, vinç-teknelerinden dönen tayfaları izlemeye gidiyor, kendisinin de güldüğünü fark ediyor. Bunun ne zaman başladığını bilmiyor.</p>

  <p class="calibre1 sgc-4"><span class="font6">Bitti mi?</span></p>

  <p class="calibre1 sgc-4"><span class="font6">Böyle mi bitiyor?</span></p>

  <p class="calibre1 sgc-4">Zarganadenizi’ni kontrol altında tutan ve kendi yapmak istediklerini tüm Armada'ya kabul ettiren yöneticiler gitmişti. Çok uzun süren bu güç ve egemenlik, bir anda, Bellis’i hayretler içinde bırakan bir hız ve sessizlikle eriyip gitmişti. <span class="font6">Hepsi nereye kayboldu?</span> diye merak ediyordu. Yöneticiler ortadan kaybolmuştu, kanun ve denetim birimleri, muhafızları ve otoriteleri de onlarla birlikte gitmişti.</p>

  <p class="calibre1 sgc-4">Diğer ilçe yöneticileri, akıllıca bir kararla, sessiz ve gözden uzak kalmayı tercih etmişlerdi. Bu durumu kullanmak, bu öfke ve coşku selinin denetimini ele geçirmeye kalkmak olacak iş değildi. Bunu yapmaya kalkışacak kadar aptal değillerdi. Beklemedeydiler.</p>

  <p class="calibre1 sgc-4">Bütün korkular, kızgınlıklar ve kuşkular, haftalardır, aylardır vatandaşların içinde biriktirdiği her şey, her seferinde kuşkulanıp hiçbir şey söylememenin birikimi: Bu hareketin, bu isyanın gücü buradan geliyor. Hedrigall’in olağanüstü, olmayacak hikâyesi, onları özgür bırakmış, ihtiyaç duydukları kesinliği ellerine vermişti.</p>

  <p class="calibre1 sgc-4">Şehri döndürüyorlardı.</p>

  <p class="calibre1 sgc-4">Bellis’in gördüğü kadarıyla şehirde hiçbir yağma, şiddet, yangın yoktu, silah kullanılmıyordu. Amaç tekti. Ölmemek, bu korkunç denizden canlı çıkabilmek. Deniz şeytanı hâlâ yaralı ama ilerliyor ve Bellis yıldızları görebiliyor, Kabaran Okyanusa doğru gittiklerini biliyor.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İstediği şeydi bu. Onu Yeni Crobuzon’dan uzaklaştıran her kilometre bir yenilgiydi. Şehri geri döndürmek, evine dönmek için her şeyi denemişti; ve şimdi, birdenbire, tamamen umulmadık bir anda, bunu başarmıştı.</p>

  <p class="calibre1 sgc-4"><span class="font6">Bu nasıl oldu,</span> diye düşünüyor, olan biteni şaşkın ve mutlu bir biçimde kenardan izlemek yerine kendini bir zafer sahibi gibi ya da övünçlü hissetmesi gerektiğini hissediyor.</p>

  <p class="calibre1 sgc-4">Neden huzursuz olduğunu biliyor. Soruları ve kızdığı şeyler var. Doul’un gözlerinde ne gördüğünü biliyor.</p>

  <p class="calibre1 sgc-4"><span class="font6">Yine kullanıldım,</span> diye düşünüyor, dehşet ve merak içinde. <span class="font6">Yine kullanıldım.</span></p>

  <p class="calibre1 sgc-4">Bu kullanılma zinciri oldukça karmaşıktı. Bunu şimdi çözemiyor. Zamanı değil.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İşaret fişekleri, pilotların vinç-teknelere gönderdiği sinyallerden oluşan abartılı bir gösteri vardı etrafta. Bir kutlama ve nispet yapıyorlardı -bunlara artık ihtiyacımız yok, diyordu isyancılar.</p>

  <p class="calibre1 sgc-4">Gün doğudan aydınlanmaya başladığında, dışarıda hâlâ delicesine eğlenen kadınlar ve erkekler vardı.</p>

  <p class="calibre1 sgc-4">Bellis, <span class="font6">Muhteşem Doğu'da,</span> Sevgililerin bölmesine giden koridor girişinin yanında duruyordu. Bir süredir burada bekliyordu. Sevgili’nin ne dediğini duymuştu: <span class="font6">Senden gelmeni istemeyeceğim.</span> Bir şey sonuna yaklaşıyordu ve Bellis buna tanık olmak istiyordu.</p>

  <p class="calibre1 sgc-4">Güvertede başkaları da vardı, çoğu yorgun ve sarhoş bir halde, şarkılar söyleyerek denize bakıyorlardı ama kadın Sevgili, yanında Uther Doul'la güvertede belirdiğinde herkes suspus oldu. İzleyenlerin kızgınlıklarını anımsadığı, bir şeylerin olabileceği, tatsız bir an oldu ama çabucak geçti.</p>

  <p class="calibre1 sgc-4">Sevgili, tuhaf çıkıntıları olan paketler taşıyordu. Doul’dan başka kimseye bakmadı. Bellis paketlerden birinde, belkilemenin, Doul’un o tuhaf aletinin bulunduğunu gördü.</p>

  <p class="calibre1 sgc-4">“Hepsi bu mu?” diye sordu Sevgili ve Doul başıyla evet dedi.</p>

  <p class="calibre1 sgc-4">“Topladığım her şey,” dedi, “kılıcım dışında.” Sevgili’nin yüzü gergindi. Hareketsiz ve sertti.</p>

  <p class="calibre1 sgc-4">“Tekne hazır mı?” diye sordu ve Doul yine başını salladı.</p>

  <p class="calibre1 sgc-4">Birlikte, hiç kimse rahatsız etmeden, bütün korsanların bakışları üzerindeyken, <span class="font6">Muhteşem Doğu'nun</span> iskele tarafına, birbirine yapışmış tekneleri saran sokaklara ve ötesindeki Basil Tersanesine doğru yürüdüler.</p>

  <p class="calibre1 sgc-4">Bellis girişe bakıp duruyordu. Sevgili’nin ortaya çıkarak, sevgilisini çağıracağını ya da ona doğru koşarak, kendisinin de gitmek istediğini, onları hiçbir şeyin ayıramayacağını söyleyeceğini umuyordu ama bu olmadı.</p>

  <p class="calibre1 sgc-4">Asla birbirlerinin olmamışlardı. Asla aynı şeyi yapmamışlardı. Belki de şans eseri bu kadar uzun bir süre birlikte yolculuk yapmışlardı.</p>

  <p class="calibre1 sgc-4"><span class="font6">Muhteşem Doğu'nun</span> kenarına gelince, Sevgili, Uther Doul’u durdurdu ve dönüp son bir kez gemiye baktı. Güneş tam doğmamıştı ama gökyüzü aydınlanmıştı ve Bellis kadının yüzünü seçebiliyordu.</p>

  <p class="calibre1 sgc-4">Yüzünde boydan boya uzanan, saç hizasından sağ yanağına, oradan da çenesine inen yeni bir yara vardı. Üzerine sürülmüş ince bir tabaka merhem cila gibi parıldıyordu. Derin ve koyu kırmızı iz, diğer bir sürü izi bölerek aralarından geçiyor, sanki bütün diğer izleri bir kenara itiyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu son yolculukla ilgili hiçbir söylenti duymamak Bellis’i şaşırtıyordu. Geçen bir sürü gün ve hafta boyunca, isyan gecesini anlatanların, bir kez bile, Sevgili ve Uther Doul’un, şehrin ayaklanma yorgunu ve sarhoş halkının arasından sakince geçişlerine değindiklerini duymamıştı.</p>

  <p class="calibre1 sgc-4">Bunu gözünün önünde canlandırabildi ama. Sakince yürüyüşlerini, Sevgilinin üzgün ve düşünceli bir halde etrafına bakınarak, uzun bir süre yönetimine yardım ettiği şehrin ayrıntılarını aklına kazıdığını görebildi. Paketi kaldırmış, bütün gizemli bilim kitaplarının, olasılık çıkarma aletlerinin, Doul’un ona verdiği eski makinelerin ağırlığını hissediyor.</p>

  <p class="calibre1 sgc-4">Doul yanında yürüyor, eli kılıcında, onu Armada’daki son dakikalarında korumaya hazır. Buna gerek var mıydı acaba? Müdahale etmesi gerekir miydi? Bellis herhangi bir Armadalıyı öldürmek zorunda kaldığını duymadı.</p>

  <p class="calibre1 sgc-4">Acaba Sevgili gerçekten yalnız mıydı?</p>

  <p class="calibre1 sgc-4">Bu kadar sene orada bulunduktan sonra, arkasından gitmeye hazır birinin olmamasına inanmak çok zordu. Onun hikâyelere yatkın mantığıyla, Armada'yı yöneten zalim ticaret anlayışının ilgisi yoktu ama şehrin bütün vatandaşlarına da ters düşüyor olabilir miydi? Kendi başına, tek bir gemiyi, küçük bile olsa, yönetemezdi. Bellis, kadın şehirden geçerken, bazı kadın ve erkeklerin saklandıkları yerden çıktıklarını, geçtiğini hissederek onu görmeye geldiklerini kolayca gözünün önüne getirebiliyordu. Komşularına yabancılaşmış, mecbur kalmış bir halde, Sevgili ile Doul’un arkasından gidiyor, eşyalarını toparlamış, kadının hızına ayak uydurarak, şehirlerini terk etmeye hazır hepsi.</p>

  <p class="calibre1 sgc-4">Romantikler, hikâye anlatanlar, uyumsuzlar, intihara eğilimliler, deliler. Bellis’in gözünün önüne, bunların hepsinin, Sevgilinin ardına takılışları geldi.</p>

  <p class="calibre1 sgc-4">Bellis, saçakların altından çıkıp rıhtımdaki ıssız ardiyeleri geçtiğinde, Sevgilinin arkasında küçük çapta bir sürünün oluştuğunu düşünmekten kendini alamıyordu. Hazırlanan geminin güvertesinde Sevgiliye katılmalarını, kadının makineleri canlandırmasına, denize açılmasına, elveda demesine yardımcı olmalarını gözünün önüne getirdi.</p>

  <p class="calibre1 sgc-4">Ama Bellis bilemezdi. Sevgili tek başına gitmiş de olabilirdi.</p>

  <p class="calibre1 sgc-4">Bellis’in bütün bildiği, yaklaşık bir saat sonra, yeni doğmaya başlayan puslu gün ışığında, bir yelkenlinin, hiç rahatsız edilmeden, Basil Tersanesinin dar girişinden denize açılmasıydı. Büyük değildi. Güvertesi, kaldırma aletleri ve vinçlerle, Bellis’in ne amaçla konduğunu bilmediği her türden makine ve kazanla donatılmıştı. Özenle hazırlanmış ve tertemiz bir görünümü vardı.</p>

  <p class="calibre1 sgc-4">Bellis onu çok net göremedi. Armada'nın inişli çıkışlı silüetinin, kırmızı ve gri, arduvaz, beton ve demir düzlüklerin, eğimlerin üzerinden bakıyordu. Teknenin, sabahın yağlı ışığında ilerleyerek, dikkatle limana bağlanmış diğer teknelerin yanından geçişini, gemideki açıklıktan çıkışını seçebildi yalnızca. Teknenin bacasından çıkan dumanın, Gizli Okyanus'un tuhaf ve güçlü akıntıları tarafından hemen dağıtıldığını görebiliyordu.</p>

  <p class="calibre1 sgc-4">Bellis’den biraz ötede, Sevgili etrafı izliyordu.</p>

  <p class="calibre1 sgc-4">Adamın gözleri ağlamaktan kıpkırmızı olmuş, sanki kumla ovalanmış gibi görünüyordu. Tabii ki yüzünde yalnızca eski yara izleri vardı.</p>

  <p class="calibre1 sgc-4">Tekne hızlandı. Bellis’in Gizli Okyanus’ta hiç görmediği türden istikrarlı bir hızla yol almaya başladı. Herhangi bir yaygara olmaksızın, ateş açıp havai fişekler fırlatmadan, kuzeye, şehrin aksi yönüne doğru gitmeye başladı, Armada’nın dümen suyundan geçerek, ufka, Yara'ya doğru yol aldı.</p>

  <p class="calibre1 sgc-4">Epey bir süre sonra, tekne gözden kaybolduktan çok sonra, Uther Doul, tek başına <span class="font6">Muhteşem Doğu'nun</span> güvertesine döndü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Doul, Brucolac’ın asılı durduğu direğin altında durdu, adam güneşle birlikte cılız sızlanmalarına başlamıştı.</p>

  <p class="calibre1 sgc-4">“İndirin!” dedi buyurgan bir sesle, yakınında duran bir grup kadın ve erkeğe. Şaşırarak kafalarını kaldırdılar ama ses çıkarmadılar. “İplerini kesin ve evine götürün.”</p>

  <p class="calibre1 sgc-4">Bu olağanüstü sabahta, şehir yeni kuralların oluştuğunu hissetmeye başlamış ve hiç kimse neyin yapılabilir ya da normal ya da kabul edilebilir ya da doğru olduğunu bilemez durumdayken, Uther Doul’un merhametli emrine uyuldu.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Sevgili yok artık,</span> diye düşündü birden Bellis. Küçük teknenin kaybolduğu ufuk çizgisine doğru baktı. Sevgililer’in tartışmasını, Sevgilinin yüzünde boydan boya uzanan yeni kesiği, onu yeniden yaratan ve ayıran, yeni Yara'yı düşündü. <span class="font6">Artık Sevgili değilsin.</span></p>

  <p class="calibre1 sgc-4">Bellis, Sevgiliyi yeni haliyle düşünmeye çalıştı, gemisinin dümeninde, dünyanın en olağanüstü yerine giderken. Onu yeniden düşünmeye, apaçık görmeye, gerektiği yerde hakkını vermeye ya da suçlamaya ve o kayıp tekneyi dünyanın sonuna doğru götüren kadını düşünmeye çalıştı, kendisinden başka kimsenin planına ya da isteğine uymayan kadını.</p>

  <p class="calibre1 sgc-4">Ama istemese de, onu hep, <span class="font6">Sevgili Sevgili Sevgili</span> diye düşünüyordu.</p>

  <p class="calibre1 sgc-4">Kadının adını bilmiyordu.</p>

  <div class="calibre7 sgc-1"></div>
</body>
</html>
