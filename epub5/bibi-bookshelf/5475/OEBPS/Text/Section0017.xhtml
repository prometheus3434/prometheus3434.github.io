<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-5 {font-family: Palatino Linotype, serif}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 calibre7 sgc-1">
    <h2 class="calibre7 sgc-2">7</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Ertesi gün yağmur hiç kesilmeksizin yağdı. Sert, gri damlalar, kristal taneleri gibi düşüyordu.</p>

  <p class="calibre1 sgc-4">Sokak satıcılarının sesi çıkmıyordu, çok az iş yapmışlardı. Armada'nın köprüleri kayganlaşmıştı. Kazalar oldu: Sarhoşlar ya da sarsaklar kayıp, denize düştüler.</p>

  <p class="calibre1 sgc-4">Şehrin maymunları mecburen tentelerin altına sığınmış, birbirlerine sataşıp duruyorlardı. Bu hayvanlar tam bir belaydı, yüzen şehrin içinde yarışan, kavga eden, artık yiyecekler ve alanları için çekişen, köprülerin altından sarkan ve halatların üzerinde koşturan yabanıl bir grup. Şehirde yaşayan tek hayvan onlar değildi, ama çöpleri karıştırmada üstlerine yoktu. Soğuk ve nemli havada bir araya toplanmış, isteksiz isteksiz birbirlerinin tüylerini temizliyorlardı.</p>

  <p class="calibre1 sgc-4">Büyük Çarklar Kütüphanesinin loş ışığında, sessiz olunmasını söyleyen işaretlerin, yağmurun patırtısı yüzünden hiçbir anlamı kalmamıştı.</p>

  <p class="calibre1 sgc-4">Shaddler ilçesinin kanboynuzları her yağmur yağışında yaptıkları gibi, kederli sesler çıkarıyorlar, yüreklikabuklar ise gökyüzünün kanadığını söylüyorlardı. Su, Kurak Şelale ilçesinin amiral gemisi <span class="font6">Urocnn</span> yüzeyinde esrarengiz damlacıklar haline geliyordu. Perili bölgenin küften kararmış, kötü kokan binaları sanki ters ters bakıyor gibiydi. Komşu Sen-Ve-Senin ilçesinin halkı, terk edilmiş mahallenin köhne silüetini işaret ediyor ve her zaman yaptıkları gibi, orada bir yerlerde kireç beyazı bir gulyabaninin kımıldadığını gördüklerini söylüyorlardı.</p>

  <p class="calibre1 sgc-4">Güneş battıktan bir saat sonra, Shaddler’in merkezi <span class="font6">Therianthropus<span class="sgc-5">'</span></span>daki sessiz Tepe Konak’da sinirlerin iyice gerildiği bir toplantı sona erdi. Dışarıdaki yüreklikabuk muhafızlar, heyetlerin salondan ayrıldığını duyabiliyorlardı. Silahlarını yoklayıp ellerini canlı zırhlarının üzerinde dolaştırdılar.</p>

  <p class="calibre1 sgc-4">Çıkanların arasında bir adam vardı: Boyu bir seksenden biraz kısa ve bedeni dikkat çekecek kadar kaslıydı; üzerinde simsiyah deri giysiler, belinde de bir kılıç vardı. Sakin, ağırbaşlı bir şekilde yürüyor ve konuşuyordu.</p>

  <p class="calibre1 sgc-4">Yüreklikabuklarla silahlar hakkında biraz sohbet etti, sonra, onlardan kendisine, <span class="font6">mortu crutt</span> tekniğinde çeşitli vuruşlar ve dönüşler göstermelerini istedi. Sağ kolunun etrafını saran ve zırhının kenarından inerek kemerindeki bataryanın içine uzanan ince tel süslemeye dokunmalarına izin verdi.</p>

  <p class="calibre1 sgc-4">Adam bir tür ayak vuruşu olan İnatçı Çiviyi <span class="font6">mortu crutt</span> tekniğindeki <span class="font6">sadr</span> yumruğuyla karşılaştırıyordu. O ve dövüştüğü kişi kollarını yavaş hareketlerle savurarak bir saldırı gösterisi yaparken, yukarıdaki merdivenin başındaki kapılar açıldı ve muhafızlar hemen hazır ola geçti. Griler içindeki adam yavaşça doğruldu ve asma katın köşesine doğru yürüdü.</p>

  <p class="calibre1 sgc-4">Öfkesini buz gibi görüntüsünün ardına gizleyen bir adam, merdivenlerden inerek ona doğru geliyordu. Uzun boylu, genç görünümlü biriydi, bedeni bir dansçıyı andırıyordu ve çilli yüzü soluk, kül rengindeydi. Saçları sanki başkasına aitti: Siyah, uzun ve kıvır kıvırdılar, kafasından asi bukleler halinde fışkırıyorlar, adam aşağı inerken zıplıyor ve kıvrılıyorlardı.</p>

  <p class="calibre1 sgc-4">Yüreklikabukların önünden geçerken otoriter bir tavırla hafifçe eğilerek verdiği selama, onlar da aynı resmiyetle karşılık verdi. Gri giysili adamın karşısında durdu. İki adam anlaşılması güç ifadelerle birbirini süzdü.</p>

  <p class="calibre1 sgc-4">“Canlıadam Doul,” dedi yeni gelen sonunda, fısıltılı bir sesle.</p>

  <p class="calibre1 sgc-4">“Ölüadam Brucolac,” diye yanıtladı diğeri. Uther Doul bakışlarını Brucolac’ın geniş ve yakışıklı yüzüne dikti.</p>

  <p class="calibre1 sgc-4">“Öyle görünüyor ki adamların aptalca entrikalarına devam ediyorlar,” diye mırıldandı Brucolac ve sonra sessizleşti. “Hâlâ inanamıyorum, Uther,” dedi sonunda, “bu deliliği nasıl onaylarsın?”</p>

  <p class="calibre1 sgc-4">Uther Doul ne kımıldadı ne de gözlerini diğer adamdan ayırdı.</p>

  <p class="calibre1 sgc-4">Brucolac omuzlarını dikti, dudaklarını büktü. Tavrında bir küçümseyiş, ya da paylaştıkları bir sırrı ima ediş vardı. Aslında başka bir sürü anlam da çıkarılabilirdi.</p>

  <p class="calibre1 sgc-4">“Olmaz bu, biliyorsun,” dedi. “Şehir buna izin vermez. Şehrin <span class="font6">istediği</span> bir şey bu değil.”</p>

  <p class="calibre1 sgc-4">Brucolac ağzını yavaşça açtı, kocaman çatal dili hızla dışarı çıktı, havada Uther Doul’un teri vardı, diliyle havayı yaladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner Sack’in anlayamadığı şeyler vardı.</p>

  <p class="calibre1 sgc-4">Deniz suyunun soğuğuna nasıl dayandığını anlayamamıştı. Hantal Tekraryapım dokunaçları yüzünden suya göğsü çıplak olarak inmek zorunda kalmıştı ve suyla ilk temas ettiği an onu şok etmişti. Neredeyse vazgeçiyordu ki, sonra bedenine kalın bir yağ sürdü, ama suya anlaşılmaz bir şekilde çabuk alıştı. Suyun dondurucu derecede soğuk olduğunun farkındaydı ama artık etkilenmiyordu.</p>

  <p class="calibre1 sgc-4">Tuzlu suyun duyargalarını nasıl iyileştirdiğini de anlamıyordu.</p>

  <p class="calibre1 sgc-4">Bir Yeni Crobuzon yargıcının fantezisi yüzünden, onun bir türlü anlayamadığı aşağılayıcı, alegorik bir mantığa göre, sözde işlediği suçla bağlantılı olarak takıldıkları zamandan beri bu duyargalar, kokmuş ölü uzuvlar gibi bedeninden sarkıyorlardı. Bir defasında bunları kesmeye kalktığında, birbirine eklenen sinir tabakaları iltihaplanmış ve acıdan bayılacak hale gelmişti. Ama ona acı vermekten başka bir işe yaramıyorlardı zaten ve bu yüzden bunları kokuşan pitonlar gibi bedenine dolamış ve yok saymaya çalışmıştı.</p>

  <p class="calibre1 sgc-4">Ama tuzlu suya dalar dalmaz kımıldanmaya başlamışlardı.</p>

  <p class="calibre1 sgc-4">Üzerlerindeki sayısız küçük yaralar iyileşmiş, dokunulabilir hale gelmişlerdi. Üç dalıştan sonra, büyük bir şaşkınlık içinde, duyargaların sudan bağımsız olarak oynamaya başladıklarını fark etmişti.</p>

  <p class="calibre1 sgc-4">iyileşiyordu.</p>

  <p class="calibre1 sgc-4">Birkaç hafta daha daldıktan sonra duyarlılıkları arttı, vantuzları artık yavaşça kıvrılıyor, kenardaki yüzeylere tutunabiliyordu. Tanner onları kendi istediği zaman oynatmayı öğreniyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tutsakların gelmelerini izleyen şaşkınlık dolu ilk günlerde, Tanner etrafı dolaşmış, kendisine, hızla öğrenmeye başladığı bir dilde iş teklifi yapan tüccar ve ustabaşlarını görünce gözleri fal taşı gibi açılmıştı.</p>

  <p class="calibre1 sgc-4">Bir mühendis olduğunu kanıtladıktan sonra, Zarganadenizi Tersane Müdürlüğünün irtibat görevlisi gözünü ona dikmiş ve bir çocuğun Saltçasıyla ve pandomim yapar gibi el hareketleriyle ona dalgıçlığı öğrenmeyi isteyip istemediğini sormuştu. Bir mühendisi dalgıç olarak eğitmek, bir dalgıca Tanner’ın o güne dek biriktirdiği becerileri öğretmekten çok daha kolaydı.</p>

  <p class="calibre1 sgc-4">Yukarıdan aşağıya pompalanan havayı, küçük ve sıcak başlığın içinde paniğe kapılmadan solumayı, aşırı tepki gösterip savrulmadan hareket etmeyi öğrenmek zorlu bir işti, ama yavaşlayan zamanın, camın ardından gördüğü suyun berraklığının tadını çıkarmayı öğrenmişti.</p>

  <p class="calibre1 sgc-4">Şu an, daha önce her zaman yaptığına benzer bir iş yapıyordu -kocaman makinelerin yanında durup aletlerini karıştırıyor, ekliyor, onarıyor ve yeniden kuruyordu- ancak şimdi rıhtım işçilerinin, vinçlerin çok altında, ezici bir su kütlesinin içinde merakla onu izleyen balıklar ve yılan balıklarının arasında, kilometrelerce öteden gelen akıntılarla mücadele ederek gerçekleştiriyordu işini.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Sana Coldbilmemne’nin kütüphanede çalıştığını söylemiştim, değil mi?”</p>

  <p class="calibre1 sgc-4">“Söyledin, evlat,” dedi Tanner. O ve Şekel, rıhtımda, hâlâ yağmakta olan şiddetli yağmurdan kaçıp sığındıkları bir tentenin altında, yemeklerini yiyorlardı.</p>

  <p class="calibre1 sgc-4">Şekel yanında yaşları on iki ile on altı arasında değişen, paçavralar içinde bir grup gençle birlikte gelmişti rıhtıma. Tanner’ın gördüğü kadarıyla, hepsi şehrin yerlisiydi ve tutsak olarak getirilen birini, hem de doğru dürüst Saltça bile konuşamayan birini aralarına almaları Şekel’in uyum sağlamadaki becerisinin bir kanıtıydı.</p>

  <p class="calibre1 sgc-4">Tanner’la yemeğini yemesi için onu orada bırakıp gitmişlerdi.</p>

  <p class="calibre1 sgc-4">“Kütüphaneyi sevdim,” dedi Şekel. “Oraya gitmek hoşuma gidiyor, bunun nedeni de yalnızca o soğuk kadın değil.”</p>

  <p class="calibre1 sgc-4">“Kitap okumaktan daha kötü şeyler de yapabilirdin, evlat,” dedi Tanner. “Crawfoot <span class="font6">Günlüklerini</span> bitirdik, başka hikâyeler de bulabilirsin. Bir değişiklik olsun diye, onları bana okuyabilirsin. Harflerle aran nasıl?”</p>

  <p class="calibre1 sgc-4">“Seçebiliyorum,” dedi hafif bir sesle Şekel.</p>

  <p class="calibre1 sgc-4">“İşte, tamam o zaman. Gidip Bayan Buzluyla bir konuş ve sana okuyacak bir şeyler önersin.”</p>

  <p class="calibre1 sgc-4">Bir süre sessizce yemeklerini yediler, aşağıdaki enkazlara kurdukları yuvalarından çıkıp gelen Armada kerevitlerini izlediler.</p>

  <p class="calibre1 sgc-4">“Aşağısı nasıl bir yer?” diye sordu Şekel, sonunda.</p>

  <p class="calibre1 sgc-4">“Soğuk,” dedi Tanner. “Ayrıca karanlık, ama ışıltılı. Uçsuz bucaksız. Etrafını bu sonsuzluk çeviriyor. Yalnızca görebildiğin şekiller var, kocaman, karanlık şekiller. Batiskaflar ve daha bir sürüsü -bazen başka şeyler de gördüğünü sanıyorsun. Doğru dürüst seçilmiyorlar, etraflarında korumaları var, çok yaklaşamıyorsun.</p>

  <p class="calibre1 sgc-4">“Enkazların altında yaşayan kerevitleri izledim. Bazen şileplere takılan deniz ejderlerini. Su kelerini andıran semenderler. Onları ve hareketlerini görmek çok zor. Sonra Piç John var, yunus. Sevgililer’in aşağıdaki güvenlik şefi ve inanamayacağın kadar soğuk ve acımasız bir herif.</p>

  <p class="calibre1 sgc-4">“Ayrıca... birkaç tane de Tekraryapım var.” Sesi gitgide azalarak kesildi.</p>

  <p class="calibre1 sgc-4">“Tuhaf, değil mi?” dedi Şekel, dikkatle Tanner’a baktı. “Alışamıyorum...” Başka bir şey söylemedi.</p>

  <p class="calibre1 sgc-4">İkisi de alışamıyordu. Tekraryapımların eşit olduğu bir yere. Bir Tekraryapımın, en aşağılık işleri yapmak yerine bir ustabaşı ya da yönetici olabildiği bir yere.</p>

  <p class="calibre1 sgc-4">Şekel, Tanner’ın dokunaçlarını kaşıdığını gördü. “Nasıllar?”diye sordu. Tanner gülümseyerek dikkatlice onlara baktı ve lastiksi şeylerden biri azıcık kasıldı, sonra can çekişen bir yılan gibi Şekel’in sakalına doğru uzandı. Oğlan sevinçle ellerini çırptı.</p>

  <p class="calibre1 sgc-4">İskelenin ucunda, kerevitlerin yüzeye çıktığı yerde, çıplak göğsü otsu yaralarla delik deşik olmuş uzun bir kaktüs adam duruyordu. Sırtında büyük bir arbalet takılıydı.</p>

  <p class="calibre1 sgc-4">“Onu tanıyor musun?” diye sordu Tanner. “Adı Hedrigall.”</p>

  <p class="calibre1 sgc-4">“Pek kaktüs adına benzemiyor,” dedi Şekel. Tanner kafasını salladı.</p>

  <p class="calibre1 sgc-4">“Yeni Crobuzon kaktüslerinden değil,” diye açıkladı, “Shankellli bile değil. Bizim gibi devşirmelerden biri o da. Şehre yirmi yıl önce gelmiş. Dreer Samher’den. Nereden baksan, Yeni Crobuzon’a üç bin kilometre.</p>

  <p class="calibre1 sgc-4">“Biliyor musun, Şekel, bu adamda öyle hikâyeler var ki. Bunları kitaplarda bulamazsın.</p>

  <p class="calibre1 sgc-4">“Yakalanıp buraya getirilmeden önce ticari korsanlık yapıyormuş ve denizde yaşayan neredeyse her şeyi görmüş. Şu gördüğün arbaletle saçını bile kesebilir, ok atmada bu kadar iyi yani. Keragoraeleri, sivrisinek-adamları ve aklına gelen ne varsa hepsini görmüş. Bir de anlatıyor ki bunları. Dreer Samher’de, çağrı üzerine masalcılar var. Hed bunlardan biriymiş. İsterse insanı sesiyle uyutabiliyor, sarhoş ediyor. Bunları masallarını anlatırken yapıyor.</p>

  <p class="calibre1 sgc-4">Kaktüs adam kımıltısız duruyor, derisine çarpan yağmura aldırmıyordu.</p>

  <p class="calibre1 sgc-4">“Şimdi de balon pilotu,” dedi Tanner. “Yıllardır <span class="font6">Muhteşem Doğu'nun</span> hava gemilerini -keşifbalonlarını, bombalama uçaklarını- kullanıyor. Sevgililerin en önemli adamlarından biri ve iyi bir adam ayrıca. Zamanının çoğunu <span class="font6">Azamet</span>'de geçiriyor şimdi.”</p>

  <p class="calibre1 sgc-4">Tanner ve Şekel arkalarına dönüp yukarıya baktılar. <span class="font6">Azamet</span>, <span class="font6">Muhteşem Doğu'nun</span> güvertesinin üç yüz metre kadar yukarısında bağlıydı. Büyük, arızalı, kuyruk kanatları eğilmiş ve motoru yıllardır çalıştırılmamış bir hava gemisiydi bu. Yüzlerce metre uzunluğunda, katranla kaskatı olmuş iplerle, aşağıdaki büyük gemiye bağlanmış ve şehrin gözetleme kulesi görevini yapıyordu.</p>

  <p class="calibre1 sgc-4">“Hedrigall orayı seviyor,” dedi Tanner. “Şu sıralarda sakinlik istediğinden söz etti bana.”</p>

  <p class="calibre1 sgc-4">“Tanner,” dedi Şekel yavaşça, “Sevgililer hakkında ne düşünüyorsun? Demek istediğim, onlara çalışıyorsun, konuşmalarını duydun, nasıl olduklarını biliyorsun. Onlar hakkındaki fikrin nedir? Neden söylediklerini yapıyorsun?”</p>

  <p class="calibre1 sgc-4">Tanner, konuşmaya başlarken, Şekel’in onu tamamen anlamayacağını biliyordu, ama bu öyle önemli bir soruydu ki; dönüp odasını paylaştığı (eski demir bir ambarın iskele ucunda) oğlana dikkatle baktı. Daha önce sırasıyla onun gardiyanı, dinleyicisi ve arkadaşı olan bu çocuk, şimdi daha farklıydı, ailesinden biri gibi olmuştu.</p>

  <p class="calibre1 sgc-4">“Sömürgelerde köle olmaya gidiyordum, Şekel,” dedi alçak bir sesle. <span class="font6">Muhteşem Doğu'nun</span> Sevgililer’i beni yakaladı ve karşılığında para aldığım bir iş verdi ve Tekraryapım olmama hiç aldırmadıklarını söyledi. Sevgililer bana hayatımı geri verdi, Şekel, bir şehir ve bir ev verdi. Sana şunu söyleyeyim, her ne <span class="font6">halt</span> ederlerse etsinler, beni hiç <span class="font6">ırgalamaz.</span> Yeni Crobuzon kıçımı yesin, evlat. Ben Armadalıyım artık, Zarganadenizliyim. Saltça öğreniyorum. Onlara da sadığım.”</p>

  <p class="calibre1 sgc-4">Şekel dikkatle ona bakıyordu. Tanner ağır ağır konuşan, sessiz bir adamdı ve Şekel onu hiç böylesine tutkulu görmemişti.</p>

  <p class="calibre1 sgc-4">Çok etkilendi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yağmur yağmaya devam ediyordu. Armada'nın her tarafında, <span class="font6">Terpsikor’un</span> serbest bırakılan yolcuları bir yaşam kurmaya çalışıyordu.</p>

  <p class="calibre1 sgc-4">Etraf, göz alıcı renklerdeki filikalar ve barakalar, hararetle bir şeyler anlatanlar, alıcı ve satıcılar, yankesiciler, Saltça öğrenenlerle doluydu; arada ağlayanlar, şehrin haritalarını inceleyerek, Yeni Crobuzon ya da Nova Esperium ile arasındaki mesafeyi hesaplayanlar da vardı. Eski yaşamlarının yasını tutuyor, arkadaşlarının ve sevgililerinin heliotiplerine bakıyorlardı.</p>

  <p class="calibre1 sgc-4">Zarganadenizi ile Shaddler arasındaki bir yeniden-eğitim cezaevinde <span class="font6">Terpsikor’dan</span> gelen bir sürü denizci vardı. Koruyucu-rehberler, kendilerine bağırıp çağıranları sakinleştirmeye çalışıyor, bir yandan da, kimin bağlarını koparıp Yeni Crobuzon’u unutacağına, kimin Armada'ya kazandırabileceğine bakıyorlardı.</p>

  <p class="calibre1 sgc-4">Umutsuz vakaları bir kenara ayırıp, onlara ne yapılacağı kararlaştırılıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis <span class="font6">Olmamış Zamana</span> yağmurda ıslanmış saçları ve bozulmuş makyajıyla geldi. Kapıda perişan bir halde durdu ve o sırada yanına gelip onu selamlayan garsona, bu davranışı yüzünden şaşkınlıkla bakakaldı. <span class="font6">Sanki gerçek bir şehirdeymiş gibi,</span> diye düşündüğünü fark etti<span class="font6">, gerçek bir restoranda,</span> gerçek <span class="font6">bir garsonmuş gibi.</span></p>

  <p class="calibre1 sgc-4"><span class="font6">Ktrmızıdil</span> büyük ve eski bir tekneydi. Üzeri binalarla öylesine kaplanmış, öylesine elden geçmiş ve değiştirilmişti ki; bir zamanlar nasıl bir gemi olduğunu söylemek zordu. Asırlardır Armada'nın bir parçası olmuştu. Geminin baş kasarası harabelerle kaplıydı; Beyaz taştan yapılmış eski tapınakların büyük kısmı dağılmış ve toz haline gelmişti. Kalıntıları sarmaşıklar ve ısırgan otları sarmıştı, ancak bu, şehrin çocuklarını buradan uzak tutmaya yine de yetmiyordu.</p>

  <p class="calibre1 sgc-4"><span class="font6">Kırmızıdil’in</span> sokaklarında, denizden çıkarılmış, bir köşeye bırakılıp sonradan unutulmuş, ne olduğu anlaşılmayan tuhaf nesneler vardı.</p>

  <p class="calibre1 sgc-4">Restoran küçük, sıcak, yarı dolu, koyu renk lambri kaplı bir yerdi. Pencerelerinden, Denizkestanesi Dikeni Rıhtımına giden kotralar ve kanolar görülüyordu.</p>

  <p class="calibre1 sgc-4">Restoranın tavanından sarkan küçük kâğıt fenerleri görünce Bellis’in içi cız etti. Bunları son kez Yeni Crobuzon’da, Salacus Bahçeleri’ndeki Saat ve Horoz Barında görmüştü.</p>

  <p class="calibre1 sgc-4">Bu dokunaklı sahneyi kafasından atabilmek için başını iki yana salladı. Köşedeki bir masada Johannes yerinden kalkmış, ona el sallıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir süre ses çıkarmadan oturdular. Johannes çekiniyor gibiydi, Bellis ise ondan bu kadar zamandır haber alamadığı için kızgın olduğunu fark etmiş ve sonra da haklı olmadığını düşünerek sessizliğe gömülmüştü.</p>

  <p class="calibre1 sgc-4">Masadaki şarabın eski bir Galaggi, bir Predicus 1768 olduğunu görünce gözlerine inanamadı. Kocaman açılmış gözleriyle Johannes’e baktı. Sımsıkı kapattığı ağzıyla bu durumdan hoşlanmamış görünüyordu.</p>

  <p class="calibre1 sgc-4">“Kutlama yaparız diye düşünmüştüm,” dedi Johannes. “Yani, yeniden görüştüğümüz için.”</p>

  <p class="calibre1 sgc-4">Şarap harikaydı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Neden kendi yaşamımı... yaşamımızı... sürmemize izin verdiler? Ya da çürüyüp gitmemize?” diye sordu Bellis. Balık ve gemide yetişen acı yapraklardan yapılmış yemeğinden bir lokma aldı. “Bana sorarsan... bana sorarsan çok akılsızca bir şey bu, tutup birkaç yüz kişiyi yaşamlarından koparıp almak, sonra da onları başıboş bir şekilde... bu şeyin...”</p>

  <p class="calibre1 sgc-4">“Öyle yapmadılar ama,”dedi Johannes. <span class="font6">“Terpsikor</span>’un diğer yolcularından kaçını gördün? Ya tayfalardan? Buraya ilk geldiğimizde bizimle yaptıkları görüşmeleri, soruları anımsamıyor musun? Bunlar testti,” diye yumuşak bir sesle devam etti. “Kimin güvenli olup olmayacağına karar veriyorlardı. Çok sorun çıkaracağına ya da... Yeni Crobuzon’a bağlı olduğunu düşünürlerse...” Sesi yavaş yavaş kesildi.</p>

  <p class="calibre1 sgc-4">“O zaman ne oluyor, peki?” diye sordu Bellis. “Kaptan gibi mi yapıyorlar..?”</p>

  <p class="calibre1 sgc-4">“Hayır, hayır,” dedi Johannes hemen. “Sanırım... uğraşıyorlar o zaman. İkna etmeye çalışıyorlar. Yani, zoraki devşirmeleri bilirsin. Yeni Crobuzon donanmasında ‘işe alındıkları’ güne kadar, denizcilikle, bir tavernada âlem yapmaktan öte bir ilgisi olmamış bir sürü denizci var. Bu, onların, bir kere işe koşulunca, denizciler gibi çalışmalarını engellemiyor ki.</p>

  <p class="calibre1 sgc-4">“Bir süreliğine,” dedi Bellis.</p>

  <p class="calibre1 sgc-4">“Evet. Tamamen aynı şey demiyorum. Büyük fark burada: Armada'ya bir kez katılınca... ayrılamıyorsun.”</p>

  <p class="calibre1 sgc-4">“Binlerce kere söylendi bu,” dedi Bellis yavaşça. “Ama ya Armada'nın donanması, aşağıdaki kerevitler, onlarda mı kaçamıyor? Her neyse, eğer bu doğruysa, eğer insanlar asla kaçma şansını bulamadılarsa, şehrin yerlileri dışında hiç kimse burada yaşamaya istekli değil demektir.”</p>

  <p class="calibre1 sgc-4">“Açıkçası,” diye lafa girdi Johannes. “Şehrin korsanları, yeniden Armada'ya dönene kadar aylarca, belki de yıllarca seferde kalıyor. Yolculukları sırasında başka limanlara da uğruyorlar ve eminim aralarında dönmeyenler de olmuştur. Orada burada eski Armadalılara rastlamak bence büyük olasılık.</p>

  <p class="calibre1 sgc-4">“Ancak olay şu ki, bu tayfalar seçiliyor: Kısmen sadakatlerine, kısmen de eğer kaçarlarsa bunun bir kayıp olup olmayacağına göre. Neredeyse hepsi şehrin yerlisi, bu kesin: Ancak çok az sayıda devşirme dolaşım izni alabiliyor. Senin ve benim gibilerin böyle bir tekneye binmesi olacak iş değil. Bizlerin çoğunun yaşamını sürdüreceği <span class="font6">yer</span> Armada.</p>

  <p class="calibre1 sgc-4">“Ama düşün bir, Bellis, kimlerin yakalandığını düşün. Bazı gemiciler, burası tamam. Bazı ‘rakip’ korsanlar ve birkaç tüccar. Bir de Armada’nın karşılaştığı gemileri düşün -hepsini ele geçirdiklerini mi sanıyorsun? Ele geçirilen araçların çoğu... nasıl desem, <span class="font6">Terpsikor</span> gibi gemiler. <span class="font6">Köle gemileri.</span> Ya da Tekraryapımları taşıyan koloni gemileri. Ya da cezaevi gemileri. Ya da savaş esirleri taşıyan gemiler.</p>

  <p class="calibre1 sgc-4"><span class="font6">“Terpsikor’</span>daki Tekraryapımlar artık evlerine dönemeyeceklerini çoktan anlamışlardı. Yirmi yılmış -hadi canım sen de, bunun müebbet hapis cezası, ölüm cezası anlamına geldiğini biliyorlar. Şimdi buradalar, işleri, paraları ve saygınlıkları var. Bu durumu kabullenmeleri şaşırtıcı mı sence? Bildiğim kadarıyla <span class="font6">Terpsikor’</span>dan gelen Tekraryapımlardan yalnızca yedisi reddedildi ve bunların ikisi zaten bunamıştı.”</p>

  <p class="calibre1 sgc-4"><span class="font6">Peki, sen bunları nereden biliyorsun,</span> diye merak etti Bellis, <span class="font6">nasıl oluyor da bütün bunları biliyorsun</span>?</p>

  <p class="calibre1 sgc-4">“Senin ve benim gibilere ne oluyor?” diyerek devam etti Johannes. “Hepimiz zaten... evlerimizden... Yeni Crobuzon’dan en az beş yıl, belki de daha fazla uzakta olacağımızı biliyorduk. Nasıl karışık bir grup olduğumuza baksana. Diğer yolculardan çok azının Yeni Crobuzon’la güçlü bağları olduğunu söyleyebilirim. Buraya gelenler tedirgin, burası tamam. Şaşkınlık içindeler, akılları karışmış ve korkuyorlar, ama zarar görmüyorlar. Nova Esperium sömürgelerine söz verilen ‘yeni hayat’ değil mi bu? Çoğumuz bunu aramıyor muyduk zaten?”</p>

  <p class="calibre1 sgc-4"><span class="font6">Çoğumuz, belki,</span> diye düşündü Bellis. <span class="font6">Ama hepimiz değil. Aradıkları şey, özgürce yaşama izni verilmeden, böyle bir yerde olmaktan duydukları memnuniyet ise, kim bilir -ben biliyorum- karar vermede daha ne yanlışlar yapacaklardır.</span></p>

  <p class="calibre1 sgc-4">“Bizim, “dedi Johannes yavaşça, “böyle serbestçe dolaşmamıza izin verecek kadar saf olduklarını sanmıyorum. Eğer hakkımızda not tutmadıklarını duyarsam, çok şaşırırım. İzlenmediğimize inanmıyorum, ama izlensek ne yazar? Burası bir <span class="font6">şehir,</span> yönetimini ele geçirebileceğimiz ya da kaçabileceğimiz bir tekne değil ki.</p>

  <p class="calibre1 sgc-4">“Gerçek bir sorun yaratabilecek olanlar yalnızca tayfalar. Çoğunun onları bekleyen bir ailesi var. Buranın yeni evleri olduğunu reddedecek ya da kabul edebilecek olanlar onlar.”</p>

  <p class="calibre1 sgc-4"><span class="font6">Yalnızca tayfalar mı?</span> diye düşündü Bellis, boğazına bir şey oturdu.</p>

  <p class="calibre1 sgc-4">“Peki, onlara ne yapıyorlar? Kaptana yaptıklarını mı?” dedi neredeyse duyulmayan bir sesle.</p>

  <p class="calibre1 sgc-4">“Cumbershum’a yaptıklarını mı?”</p>

  <p class="calibre1 sgc-4">Johannes irkildi. “Bana... bana söylenen... bunun bütün gemilerin yalnızca kaptan ve ikinci kaptanına yapıldığı... Onların kaybedecekleri çok fazla şey olduğu ve ana limanlarına daha sıkı bağlı oldukları...”</p>

  <p class="calibre1 sgc-4">Yüzünde yaltaklanan, yapılanları mazur göstermeye çalışan dalkavukça bir ifade vardı. Artan bir yabancılaşma duygusuyla, Bellis yalnız olduğunu fark etti.</p>

  <p class="calibre1 sgc-4">Bu gece buraya, Johannes ile Yeni Crobuzon’dan söz edeceklerini, adamın onun mutsuzluğunu paylaşacağını, kendisinin de, aklının kanayan yarasına dokunabileceğini ve deliler gibi özlediği insanlardan ve sokaklardan konuşacaklarını düşünerek gelmişti.</p>

  <p class="calibre1 sgc-4">Belki de haftalardır kafasını kurcalayan konuyu açacaklardı: kaçmayı.</p>

  <p class="calibre1 sgc-4">Ancak Johannes durumu kabulleniyordu. Sesinde özen gösterdiği bir tarafsızlık tınısı vardı, sanki bir röportaj yapıyordu. Şehrin yöneticileriyle uzlaşmaya çalıştığı belliydi. Armada’da, burayı evi gibi görmesini sağlayacak bir şey bulmuştu.</p>

  <p class="calibre1 sgc-4"><span class="font6">Bunu nasıl başardılar</span>? diye düşündü. <span class="font6">Johannes ne işler çeviriyor</span>?</p>

  <p class="calibre1 sgc-4">“Başka neler duydun?” dedi, soğuk bir sessizlikten sonra.</p>

  <p class="calibre1 sgc-4">“Çok acı, ama Mollificatt buraya ilk geldiğimizde ölenlerden biri,” dedi, gerçekten üzgün görünüyordu. Armada'nın melezleri ve değişen nüfus burayı sayısız hastalığın taşıyıcısı haline getirmiş. Şehrin yerlileri dayanıklıydı, ama yeni getirilen her grup buraya gelir gelmez ateşlenip, salgın hastalıklara yakalandı, birçoğu da kaçınılmaz olarak öldü. “Yeni yolcumuz Bay Fennec’in Zarganadenizi’nde ya da Sen-Ve-Senin ilçesinde bir yerde çalıştığını duydum. Rahibe Meriope ise...” birden durdu, gözlerini iyice açtı. “Rahibe Meriope... sağlığı için göz altında tutuluyor. İntihara kalkıştı, Bellis,” diye fısıldadı, <span class="font6">“hamile.”</span></p>

  <p class="calibre1 sgc-4">Bellis gözlerini devirdi.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Bunu dinleyemem,</span> diye aklından geçirdi Bellis, sadece laf olsun diye konuşuyordu. Kendini çok yalnız hissediyordu. Johannes <span class="font6">Terp-sikor</span> daki yolcu ve subay listesinin üzerinden geçerken, <span class="font6">Bayağı yalanlar ve klişeler. Ardından ne gelecek bakalım</span>? diye düşünüyordu, tiksintiyle. <span class="font6">Denize çıkabilmek için kılık değiştirmiş bir kadın olan güvenilir bir denizci mi? Subaylar arasındaki aşk ve oğlancılık mı?</span></p>

  <p class="calibre1 sgc-4">O gece Johannes’de bir zavallılık vardı. Bellis onun hakkında daha önce hiç böyle düşünmemişti.</p>

  <p class="calibre1 sgc-4">“Bütün bunları nereden biliyorsun, Johannes?” diye dikkatle sordu, nihayet. “Nerelere gittin? Gerçekte ne yapıyorsun?”</p>

  <p class="calibre1 sgc-4">Johannes boğazını temizledi ve uzun bir süre bardağına baktı.</p>

  <p class="calibre1 sgc-4">“Bellis,” dedi. Etrafını saran restoranın hafif uğultusu daha da yükselmiş gibiydi. “Bellis... Sana güvenebilirim değil mi?” İçini çekti, başını kaldırıp Bellis'e baktı.</p>

  <p class="calibre1 sgc-4">“Sevgililer için çalışıyorum,” dedi. “Zarganadenizi ilçesinde çalışmaktan söz etmiyorum. <span class="font6">Doğrudan</span> onlar için çalışıyorum. Bir araştırmacı grupları var, çalıştıkları şey...” Başını salladı ve keyifle gülümsemeye başladı. “Oldukça <span class="font6">olağanüstü</span> bir proje. Olağanüstü bir fırsat. Benim de katılmamı istediler -daha önceki işlerim sebebiyle.</p>

  <p class="calibre1 sgc-4">“Grup benim araştırmamın birazını okumuş ve benim... onlarla çalışmama karar vermiş.” Bellis adamın çok sevinçli olduğunu fark etti. Bir çocuk gibiydi, tamamen bir çocuk gibiydi neredeyse.</p>

  <p class="calibre1 sgc-4">“İçlerinde büyücüler, okyanus bilimciler, deniz biyologları var. Şu adam... <span class="font6">Terpsikor'u</span> ele geçiren adam, Uther Doul, grubun parçası. Aslına bakarsan grubun merkezindeki kişi o. Bir felsefeci. Süregelen bir sürü farklı proje var. Gizli coğrafyalar ve olasılık kuramı üzerine projeler olduğu gibi... benim üzerinde çalıştığım araştırma da var. Projenin başındaki adam inanılmaz biri. Biz geldiğimizde Sevgililerle birlikteydi: uzun boylu, sakallı biri.</p>

  <p class="calibre1 sgc-4">“Onu anımsıyorum,” dedi Bellis. “Seni karşılayan adam.”</p>

  <p class="calibre1 sgc-4">Johannes’in yüzünde pişmanlık ve heyecan karışımı bir görüntü oluştu.</p>

  <p class="calibre1 sgc-4">“Doğru,” dedi. “Adı Tintinnabulum. Bir avcı, şehrin iş verdiği bir yabancı. Başka yedi kişiyle birlikte Zarganadenizi’nin Shaddler ve Kitapkent’le birleştiği yerde duran <span class="font6">Kastor'da</span> yaşıyor. Çan kulesi olan küçük bir gemi...</p>

  <p class="calibre1 sgc-4"><span class="font6">“İnanılmaz</span> bir iş yapıyoruz,” dedi birdenbire. Bellis onun bu pürneşe halini görünce, Armada'nın onu nasıl kazandığını anladı. “Malzemeler eski ve güvenilmez, analitik makineler çok eskiden kalma, ama iş çok büyük. Onlara yetişmem için aylarca araştırma yapmam gerekiyor. Saltça öğreniyorum. Bu iş... çok farklı şeyler okumayı gerektiriyor.”</p>

  <p class="calibre1 sgc-4">Olanlara inanamayan bir gururla Bellis'e sırıttı. “Çalıştığım proje için belli anahtar metinler var. Bir tanesi de benimki. İnanabiliyor musun? Olağanüstü değil mi? Dünyanın her tarafından toplanmışlar. Yeni Crobuzon’dan, Khadoh’dan. Ayrıca hiçbir yerde bulamayacağımız gizemli kitaplar da var. Ragamoll, Salt ve ay alfabeleri ile yazılı olanlar... En önemlilerinden biri Yüksek Kettai dilinde yazılmış. Elimizde <span class="font6">bulunan</span> kitaplardaki referanslardan onların listesini çıkardık. Böylesine muhteşem bir kütüphaneyi nasıl kurduklarını anlamak olanaksız, Bellis, buradaki kitapların yarısını geldiğimiz yerde kesinlikle bulamazdım...”</p>

  <p class="calibre1 sgc-4">“Bunlar çalıntı, Johannes,” dedi ve adamı susturdu. “Çalarak elde etmişler bu kitapları. Büyük Çarklar Kütüphanesinde bulunan her bir lanet olasıca cilt çalıntı. Gemilerden, kıyılarda yağmaladıkları kasabalardan. Benim gibi insanlardan, Johannes. <span class="font6">Kendi</span> yazdığım kitaplar bile benden çalındı. Kitapları böyle elde ediyorlar işte.”</p>

  <p class="calibre1 sgc-4">Bellis içinden buz gibi bir şeylerin aktığını hissetti.</p>

  <p class="calibre1 sgc-4">“Bak ne diyeceğim,” diye başladı, sonra durdu. Şarabından yudumladı, derin bir soluk aldı ve yeniden başladı. “Bak ne diyeceğim, Johannes, bu biraz dikkat çekici değil mi? Bir okyanusun içinde <span class="font6">-kahrolası koca bir okyanusun</span> içinde- o bomboş denizde entelektüel kahramanlarını taşıyan gemiyi şıp diye bulmaları demek istiyorum...”</p>

  <p class="calibre1 sgc-4">Adamın gözlerinde yine o dalkavukluk ve sevincin huzursuz karışımını gördü.</p>

  <p class="calibre1 sgc-4">“Evet,” dedi Johannes dikkatle. “Olay bu, Bellis. Sana anlatmak istediğim buydu.”</p>

  <p class="calibre1 sgc-4">Birden adamın ne söyleyeceğini anladı, midesini bulandıran ve onu tiksindiren bir kesinlikle hem de, ancak onu hâlâ seviyordu, gerçekten ve yanılıyor olmayı o kadar istiyordu ki; kalkıp gidemedi, olacakları bile bile, yanlışını görmek için bekledi.</p>

  <p class="calibre1 sgc-4">“Bir rastlantı değildi, Bellis,” dediğini duydu onun. “Değildi. Salkrikaltor’da ajanları var. Kolonilere giden gemilerin yolcu listelerini inceliyorlar. Geldiğimizi biliyorlardı. Benim gemide olduğumu biliyorlardı.”</p>

  <p class="calibre1 sgc-4">Kapının açılıp kapanmasıyla kâğıt fenerler sallandı. Yandaki masadan şen kahkaha sesleri duyuldu. Burunlarına et dolmasının güzel kokusu geldi.</p>

  <p class="calibre1 sgc-4">“Bu yüzden bizim gemiyi seçtiler. Benim için geldiler,” dedi Johannes, yumuşak bir sesle. Bellis gözlerini kapattı; yenilmişti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Ah, Johannes,” dedi titrek bir sesle.</p>

  <p class="calibre1 sgc-4">“Bellis,” diye eline uzandı Johannes, telaşlanmıştı, ancak Bellis sert bir işaretle durdurdu onu. <span class="font6">Ne sandın, ağlayacağımı mı?</span> diye düşünüyordu öfkeyle.</p>

  <p class="calibre1 sgc-4">“Johannes, bak ne diyeceğim, beş yıllık, on yıllık bir ceza ile... bir ömür arasında dünyalar kadar fark var.” Adama bakamıyordu. “Senin için, Meriope için, Cardomiumlar ve daha bilmediğim başkaları için Nova Esperium yeni bir yaşam demekti. <span class="font6">Benim için değil.</span></p>

  <p class="calibre1 sgc-4">“Benim için değil. Benim için orası bir kaçıştı, gerekli ve <span class="font6">geçici</span> bir kaçış. Ben Chnum’da doğdum, Johannes. Mafaton’da eğitim gördüm. Brock Bataklığında evlenme teklifi aldım. Salacus Bahçelerinde ayrıldım. Yeni Crobuzon benim evim; her zaman da evim olacak.”</p>

  <p class="calibre1 sgc-4">Johannes giderek artan bir huzursuzlukla bakıyordu ona.</p>

  <p class="calibre1 sgc-4">“Sömürgeler beni ilgilendirmiyor. Adı batası Nova Esperium da öyle. Hiç hem de. Çıkarcıların, düzenbazların, ahlaksız rahibelerin, evlerine dönemeyecek kadar zayıf ya da beceriksiz bürokratların, öfkeli, dehşet içindeki yerlilerin arasında yaşamak istemiyorum. Tanrı aşkına, Johannes, ben <span class="font6">denizi</span> de hiç sevmem. Buz gibi, mide bulandırıcı, kirli, hiç değişmeyen görüntüsü, leş kokusu...</p>

  <p class="calibre1 sgc-4">“Bu şehre karşı en ufak bir ilgi duymuyorum. Bir <span class="font6">garabetin</span> içinde yaşamak istemiyorum. Özel yapılmış bir gösteri bu! Ancak çocuklar korkar bundan! ‘Yüzen Korsan Şehir!’ Ben bunu istemiyorum! Kurbanlarının kanını emerek onları kurutan lanet bir su örümceğine benzeyen, bu kocaman asalakta yaşamak istemiyorum. Burası bir şehir değil, Johannes; genişliği bir kilometre bile olmayan, dar görüşlü küçük bir kasaba ve ben onu istemiyorum.</p>

  <p class="calibre1 sgc-4">“Ben Yeni Crobuzon’a dönecektim. Asla yaşamımı onun dışında tüketmek istemedim. Kirli, acımasız, zor ve tehlikeli -özellikle benim için, özellikle de şimdi- ama o benim evim. Dünyanın başka hiçbir yerinde ondaki kültürü, endüstriyi, nüfusu, büyüyü, dilleri, sanatı, kitapları, politikayı, tarihi bulamazsın... Yeni Crobuzon,” dedi yavaşça, “Bas-Lag’daki en görkemli şehirdir.”</p>

  <p class="calibre1 sgc-4">Bunları, Yeni Crobuzon’un acımasızlığı, sefaleti ya da baskısı konusunda gerçekçi biri olan Bellis’in ağzından duymak, söylediklerini bir politikacının sözlerinden çok daha etkili kılıyordu.</p>

  <p class="calibre1 sgc-4">“Sen de şimdi tutmuş,” dedi sonunda, “şehrimden -hem de <span class="font6">ömür boyu</span>- senin yüzünden sürgün edildiğimi mi söylüyorsun?”</p>

  <p class="calibre1 sgc-4">Johannes üzgün üzgün ona bakıyordu.</p>

  <p class="calibre1 sgc-4">“Bellis,” dedi yavaşça. “Ne diyeceğimi bilmiyorum. Senden yalnızca... özür dileyebilirim. Benim seçimim değildi bu. Sevgililer yolcu listesinde olduğumu biliyorlardı ve... tek neden de bu değil. Yeni silahlara da gereksinimleri vardı, yani gemiyi nasılsa ele geçireceklerdi ama...”</p>

  <p class="calibre1 sgc-4">Durdu. “Ama belki de öyle olmayacaktı. Gelmelerinin en büyük nedeni bendim. Beni dinle Bellis, lütfen!” Kadına doğru eğildi hemen. “Benim seçimim değil bu. Bunu yapan ben değilim. Hiç haberim yoktu.”</p>

  <p class="calibre1 sgc-4">“Ama onlarla barış imzaladın, Johannes,” dedi Bellis. Sonunda ayağa kalktı. “Sen barış imzaladın. Seni burada mutlu edecek bir şey bulduğun için şanslısın, Johannes. Senin seçimin olmadığını biliyorum ancak evimden koparılmamın nedeni sen iken, benim hiçbir şey olmamış gibi burada oturup neşeyle sohbet edemeyeceğimi anlarsın, umarım.</p>

  <p class="calibre1 sgc-4">“Hem onlara da habire <span class="font6">Sevgililer</span> diyip durma, sanki bir unvanmış, sanki o iki sapık gökyüzünde bir takımyıldızmış gibi. Onlara hayranlığına bir bak. Onlar da bizim gibiler; isimleri var. Hayır diyebilirdin, Johannes. Onları geri çevirebilirdin.”</p>

  <p class="calibre1 sgc-4">Dönüp gitmeye hazırlandığında, adamın ona seslendiğini duydu. Daha önce ondan böylesine sert ve kızgın bir ses çıktığını duymamıştı. Çok şaşırdı.</p>

  <p class="calibre1 sgc-4">Johannes, elleriyle sımsıkı masaya yapışmış, ona bakıyordu. “Bellis,” dedi, yine kızgın bir sesle. “Üzüldüm, kendini kaçırılmış hissetmene -gerçekten- çok üzüldüm. Hiç bilmiyordum. Peki, ama karşı çıktığın şey ne? Asalak bir şehirde yaşamak mı? Bundan kuşkuluyum. Korsanlığa gelince... Belki fark etmiyorsun, ama Yeni Crobuzon bu konuda, günden güne Armada'yı geçiyor. Yeni Crobuzon’un korsanlık yapmadığını, enkaz haline getirdikleri Suroch’a anlatmaya çalış bakalım.</p>

  <p class="calibre1 sgc-4">“Kültür? Bilim? Sanat? Bellis, sen nerede <span class="font6">olduğunun</span> farkında mısın? Bu şehir <span class="font6">yüzlerce</span> kültürün toplamı. Her deniz ülkesinin savaşlarda, korsan saldırılarında ve firarlar sonucunda kaybettiği gemiler olmuştur. İşte bütün bu gemiler <span class="font6">burada.</span> Armada'yı kuranlar onlar. Bu şehir geçmişin kayıp gemilerinin toplamı. Burada Yeni Crobuzon’un adını bile duymadığı kültürlerden gelen gezginler, paryalar ve onların torunları var. Bunu anlayabiliyor musun? Bunun ne anlama geldiğini biliyor musun? Oralardan kaçanlar burada buluşup teker teker üst üste binip yeni bir şey yaratıyorlar. Armada kim bilir ne kadar zamandır Kabaran Okyanusu tarayıp dünyanın <span class="font6">her yerinden</span> gelen kimsesizleri, kaçakları topluyor. Tanrı aşkına Bellis, sen <span class="font6">ne</span> biliyorsun ki?</p>

  <p class="calibre1 sgc-4">“Tarihmiş! Denizci ulusların burası hakkında asırlardır söyleyip durduğu mitler ve söylencelerden haberin var mıydı? Hiç gemici masalı duydun mu? Buradaki en eski tekne tam <span class="font6">bin</span> yaşında. Gemiler değişebilir belki, ama şehrin tarihi en az Et-Yiyen Savaşlarına kadar, hatta bazılarının dediğine göre ta o lanet Hayaletkafa İmparatorluğuna kadar uzanıyor... Kasaba mı dedin? Armada'nın nüfusunu bilen yok, ama en az yüz binlerle ifade edilebilir. Kat kat güverteleri bir say, kilometrelerce uzanan sokakları büyük olasılıkla Yeni Crobuzon’un sokakları kadar vardır.</p>

  <p class="calibre1 sgc-4">“Hayır, biliyor musun, Bellis, sana inanmıyorum. Burada yaşamayı istememenin bir nedeni olduğunu, Yeni Crobuzon’u tercih etmenin nesnel sebepleri olduğunu sanmıyorum. Bence sen yalnızca evini özlüyorsun. Beni yanlış anlama. Açıklama yapman da gerekmez. Yeni Crobuzon’u tercih etmen anlaşılabilir. Ancak senin aslında söylediğin, ‘Burayı <span class="font6">sevmiyorum,</span> evime gitmek <span class="font6">istiyorum.’”</span></p>

  <p class="calibre1 sgc-4">Johannes’in Bellis'e bakışlarında ilk kez, nefreti andıran bir şey oluştu.</p>

  <p class="calibre1 sgc-4">“Senin dönme arzunu, <span class="font6">Terpsikor’</span>un, artık insan gibi yaşama şansını yakalamış yüzlerce Tekraryapımın istekleriyle karşılaştırdık diyelim, korkarım seninkinin hiçbir önemi kalmaz.”</p>

  <p class="calibre1 sgc-4">Bellis gözlerini adama dikmişti. “Eğer birisi yetkililere,” dedi soğuk bir sesle, “benim kapatılmaya ve yeniden eğitilmeye uygun olduğumu söyleyecek olursa, yemin ederim, kendimi öldürürüm.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu çok gülünç, hiç de doğru olmayan bir tehditti aslında ve adamın da bunu bildiğinden emindi, ama ona ancak bu kadar yalvarabilirdi. Johannes’in elinde, onun başını ciddi ciddi belaya sokabilecek bir güç olduğunu biliyordu.</p>

  <p class="calibre1 sgc-4">Bir iş birlikçiydi o.</p>

  <p class="calibre1 sgc-4">Dönüp oradan ayrıldı -hâlâ çiseleyen, Armada'yı dört bir yandan kuşatan yağmura çıktı. Johannes’e söylemek istediği bir sürü şey vardı aslında. <span class="font6">Sorghum</span> dan, şimdi küçük bir koyda duran, şu alev kusan esrarengiz devden söz etmek istemişti. Sevgililer’in onu neden çaldığını, ne işe yaradığını, onunla ne yapmayı planladıklarını öğrenmek istiyordu. Kuyunun tayfasına ne olmuştu? Kimsenin görmediği şu yer-duyumcu neredeydi? Johannes’in bunları bildiğinden emindi, ama artık onunla konuşmasına imkân yoktu.</p>

  <p class="calibre1 sgc-4">Onun söylediklerini kafasından silip atamıyordu. Büyük bir istekle, kendi söylediklerinin de Johannes’i rahatsız ediyor olmasını diledi.</p>

  <div class="calibre7 sgc-1"></div>
</body>
</html>
