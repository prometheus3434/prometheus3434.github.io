<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-weight: bold}
</style>
</head>

<body class="calibre">
  <div class="calibre7 calibre7 sgc-1">
    <br />
  </div>

  <div class="calibre7 calibre7 sgc-1 calibre7 sgc-1">
    <h2 class="calibre7 sgc-2">20</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Kısa, boğucu, sıcak günler ve buram buram ter döktüren bitmek bilmez geceler. Haftalar geçtikçe günler uzamaya başlıyordu, ama akşamları ışıklar erkenden sönüyor ve uzun, yapış yapış yaz geceleri şehrin gücünü tüketiyordu.</p>

  <p class="calibre1 sgc-4">Kenar mahallelerde ufak tefek kavgalar oluyordu. Bazen Zarganadenizli kabadayılar ile Kurak Şelale’den bir grup aynı barda karşılaşabiliyordu. Önce karşılıklı laf atılıyordu: Zarganadenizi delikanlıları karşılarındakilere, sülük-sevenler ya da şeytanın yardakçıları diye laf sokuşturuyor, Kurak Şelale çetesi ise sapık yöneticilerle ilgili bir iki şaka yapıyor, kesmekle ilgili kötü sözcük oyunlarına deli gibi gülüyorlardı.</p>

  <p class="calibre1 sgc-4">Birkaç kadeh içki içtikten ya da burunlarına toz çektikten sonra artık yumruklar konuşuyordu ama nedense düşmanlar pek canı-gönülden kavga etmiyordu. Nasılsa kendilerinden bekleneni -biraz fazlasını bile- yapmışlardı.</p>

  <p class="calibre1 sgc-4">Gece yarısı olduğunda sokaklar boşalmaya başlıyor, saat iki ya da üç olduğunda, neredeyse tamamı ıssızlaşmış oluyordu.</p>

  <p class="calibre1 sgc-4">Gemilerden gelen uğultu hiç azalmıyordu. Bir sürü sanayi bölgesinde, eski gemilerin kıç tarafına yerleşmiş, leş gibi bir koku ve duman yayan fabrika ve atölyeler ara vermeden çalışıyordu. Her ilçenin kendi rengini taşıyan muhafızlar ise şehrin gölgeleri arasında dolaşmaktaydı.</p>

  <p class="calibre1 sgc-4">Armada Yeni Crobuzon’a benzemiyordu. Burada çöplüklerin, sefaletin ve yaşam kavgasının oluşturduğu alternatif ekonomi yoktu: Boş binaların bodrumları bir sürü dilenci ve evsizi barındırmıyordu. Karıştıracak çöp yığınları yoktu: Şehrin çöpünden kullanılabilecek her şey ayıklandıktan sonra bütün atıklar, ölülerle birlikte denize atılıyordu, batarken de çözünmeye başlıyordu.</p>

  <p class="calibre1 sgc-4">Yelkenli ve firkateynlerin üzerine yayılmış, tuzlu suda ve sıcakta çürüyen ve sakinlerinin üzerine nem yağdıran gecekondular da vardı. Jhour’un kaktüs işçileri ayakta, sıkış tepiş bir halde, ucuz otellerde uyuyordu. Ama Yeni Crobuzon’dan gelenler aradaki farkı görebiliyordu. Buradaki sefalette, ölüm uzak bir olasılıktı. Kavgalara, umutsuzluktan çok içki neden oluyordu. Baş sokacak bir çatı bulmak, sıvası dökülen bir yer de olsa, mümkündü. Binaların köşelerinde birikip geceleri geç saatte dışarı çıkanları izleyecek serseriler yoktu.</p>

  <p class="calibre1 sgc-4">Bu yüzden gecenin bu ölü saatinde, <span class="font6">Muhteşem Doğu'ya,</span> doğru yürüyen adamı kimse görmedi.</p>

  <p class="calibre1 sgc-4">Acele etmeden yürüyor, Zarganadenizi’nin daha az izbe olan ara sokaklarını izliyordu. <span class="font6">Kışkırtıcı Dalgada</span> bulunan İğne Sokağı, Kanlikörü Sokağı ve Kerpiç Labirentinden; <span class="font6">Halat Örgüsünden,</span> bu çürüyen ve her yanı benek benek küflerle kaplı barkadan geçti ve bir batiskaf olan <span class="font6">İniltinin</span> üzerine çıktı. Tavan kapaklarından geçerek en tepeye çıktı, kuleyi andıran çıkıntısının gölgesine sindi.</p>

  <p class="calibre1 sgc-4">Arkasında, diğerlerinin arasında aydınlatılmamış tek kule olan <span class="font6">Sorghum'un</span> iskelesini görebiliyordu.</p>

  <p class="calibre1 sgc-4"><span class="font6">Muhteşem Doğu, İniltinin</span> yanında derin bir vadi kenarı gibi dimdik yükseliyordu. Derinliklerinden, metal derisinin altından, hiç durmayan motorlarının titreşimleri geliyordu. Batiskafın yüzeyinde, kökleri, demire çatallı parmaklar gibi tutunmuş ağaçlar vardı. Adam onların gölgesinde yürümeye başladı, bu arada başının üzerinden hızla geçen yarasaların kanat çırpışlarını duydu.</p>

  <p class="calibre1 sgc-4">Batiskaf ile dik duvarlı buharlı arasında dokuz on metre kadar deniz vardı. Adam gökyüzündeki hava balonlarının ışıklarını ve gölgelerini, güvertesinde devriydik yapan muhafızların meşalelerinin, <span class="font6">Muhteşem Doğu'nun</span> korkuluklarına vuran ışığının zayıf kıpırtılarını görebiliyordu.</p>

  <p class="calibre1 sgc-4">Tam karşısında, <span class="font6">Muhteşem Doğu'nun</span> sancak bölümündeki büyük çarkın bir bölümünü görüyordu, çarkın üzerine bir örtü geçirmişlerdi. Çan şeklindeki örtüsünün altından, bir eteğin altından çıkmış bilekler gibi, çarkın kolları görünüyordu.</p>

  <p class="calibre1 sgc-4">Adam hastalıklı ağaçların gölgesinden çıktı, ayakkabılarını çıkarıp beline bağladı. Kimse görünmeyince, bir ses de çıkmayınca <i>İnilti</i>'nin kenarından aşağıya doğru yürüdü ve birden, çok hafif bir sesle, kendini soğuk suya bıraktı. <span class="font6">Muhteşem Doğu'nun</span> yan tarafına ve çarkın altına ulaşmak için fazla yüzmesi gerekmedi.</p>

  <p class="calibre1 sgc-4">Azimle kendini yukarı çekti, bu yirmi metrelik çarkın kanatlarının üzerine çıktı, oradan da karanlığa atladı. Yankılanmanın içinde elinden geldiğince sessiz olmaya çalışıyordu. Çarkın dev krank milinin kenarına, sonra da orada olduğunu bildiği, unutulmuş bir servis kapağına tırmandı.</p>

  <p class="calibre1 sgc-4">Yıllardır kullanılmayan kapağın kilidini kırmak için epey uğraştı, ama sonunda başardı ve sürünerek geçebileceği bu aralıktan, geniş ve sessiz makine odasına, yıllar önce terk edilmiş, tozlanmaya bırakılmış bölüme geldi.</p>

  <p class="calibre1 sgc-4">Emekleyerek, otuz tonluk silindirlerin ve terk edilmiş makinelerin yanından geçti. Odanın içinde geçitler, yekpare pistonlar, birbirine girmiş dişliler ve volanlardan bir labirent oluşmuştu.</p>

  <p class="calibre1 sgc-4">Ne bir toz zerresi ne de bir ışık hareketi vardı. Sanki zaman tüketilmiş ve terk edilmişti. Adam kapının kilidini kaldırdı, kolu tutarak, öylece bekledi. Sonra geminin planını hatırladı. Muhafızları geçtikten sonra nereye yöneleceğini.</p>

  <p class="calibre1 sgc-4">Adam mesleği gereği birkaç büyü biliyordu: Köpekleri uyutacak bir iki el çabukluğu, onu gölgelere karıştıracak birkaç söz, koruma büyüsü ve hilekârlık. Ama bu büyülerin, onu burada koruyacaklarından emin değildi.</p>

  <p class="calibre1 sgc-4">İçini çekerek, bir kumaş parçasıyla sarılarak beline bağlanmış pakete uzandı. Sezgileri ona bir şeyler söyler gibiydi.</p>

  <p class="calibre1 sgc-4">Ürpertici bir heyecan duydu.</p>

  <p class="calibre1 sgc-4">Ağır şeyi saran kumaşı açarken, huzursuzca, onu nasıl kullanacağını gerçekten anlayıp anlamadığını düşündü, servis kapağındaki paslı kilit, ya da bu tatsız gece yüzmesi muhtemelen bir çırpıda halledilebilecek şeylerdi. Hâlâ beceriksiz bir acemiydi.</p>

  <p class="calibre1 sgc-4">Sertleşmiş son kumaş parçasını da kaldırdı ve içinden çıkan bir oyma işi eline aldı.</p>

  <p class="calibre1 sgc-4">Yumruğundan daha büyüktü, siyah, gri ya da yeşil renkli kaygan bir taştan yapılmıştı. Çirkindi. Bir fetüs gibi içine dönmüş, üzeri yüzgeç, dokunaç ya da deri katmanlarını andıran çizgiler ve kıvrımlarla işlenmişti. Eser, bir uzman işi, ama sevimsizdi ve bakanı irkiltmek amacıyla tasarlandığı belliydi. Heykel, bir taşemeninkini andıran küçük dişlerle çevrili bir ağzın üzerinde duran, kusursuz bir yarım küre şeklindeki tek gözüyle adama bakıyordu. Ağzı açık kalmıştı ve gırtlağının ötesi kapkaranlıktı.</p>

  <p class="calibre1 sgc-4">Küçük heykelin sırtından dönerek aşağıya inen, gergin tabakalar halinde öne ve arkaya kıvrılan, katları birbiri üstüne yığılmış, ince siyah bir deri uzantısı vardı. Bir doku dilimi. Bir yüzgeç.</p>

  <p class="calibre1 sgc-4">Taşın yüzeyine gömülüydü. Adam parmağını bu yüzgecin üzerinde gezdirdi. Yüzünü tiksintiyle buruşturdu ama ne yapacağını biliyordu.</p>

  <p class="calibre1 sgc-4">Dudaklarını heykelin kafasına doğru yaklaştırdı ve tıslamaya benzer seslerle bir şeyler fısıldamaya başladı. Islıklar kocaman odanın içinde hafifçe yankılandı, sessiz makinelerin arasında dolaştı.</p>

  <p class="calibre1 sgc-4">Adam heykele anlamsız şiirler okuyor ve onu belirli şekillerde okşuyordu. Parmakları uyuşmaya başladı, sanki içlerinden bir şey akıyor gibi oldu.</p>

  <p class="calibre1 sgc-4">Sonunda yutkundu ve heykeli, yüzü ona bakacak şekilde kendine çevirdi. Yaklaştırdı, biraz durakladı ve başını, yapmacık bir tutkuyla hafifçe çevirerek, heykelin ağzını öpmeye başladı.</p>

  <p class="calibre1 sgc-4">Kendi dudaklarını araladı ve dilini heykelin kursağına soktu. Dişlerin soğuk uçlarını hissetti, daha da ileriye itti. Heykelin ağzı çok derindi ve adamın dili bu küçük parçanın ortasına kadar gelmişti. Ağzın içi buz gibiydi. Küflü, tuzlu ve balıksı tadından öğürmemek için kendini zor tutuyordu.</p>

  <p class="calibre1 sgc-4">Derken, adam dilini kıvıra kıvıra, taştan boğazın içine doğru iyice iterken, bir şey ona karşılık vermeye başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bunu bekliyordu -umuyordu, buna güveniyordu. Ancak yine de beklemediği bir bulantı ve şaşkınlık hissetti. Titrek bir şey onun diline dokunuyordu. Soğuk, ıslak ve canlıydı, sanki heykelin içine obur bir kurtçuk saklanmıştı.</p>

  <p class="calibre1 sgc-4">Yoğun bir tadı vardı. Adam kusacak gibi oldu ama kendini tuttu. Heykel aptalca bir şehvetle dudaklarını dilini yalıyor, adam da onun bu sevgisine karşılık veriyordu. Ondan bir iyilik istemiş, heykel de ona bir öpücük bahşetmişti.</p>

  <p class="calibre1 sgc-4">Kendi ağzından akan ve iğrenç biçimde, heykelin de kendi ağzına akıttığı salyayı hissetti. Dili diğerinin kaygan temasından uyuşmuş, giderek ısınmaya başlamıştı. Saniyeler geçti ve ağzını hissedemez oldu. Boğazının gerisinden aşağıya doğru bir karıncalanma hissetti, içinden bir ilaç akıyormuş gibiydi.</p>

  <p class="calibre1 sgc-4">Heykel onu öpmeyi bıraktı, küçük dil geri çekildi.</p>

  <p class="calibre1 sgc-4">Kendi dilini çekerken, aceleden taş dişlere sürterek yırttı onu. Bunu hiç hissetmediği gibi, eline damlayan kanı görene kadar da fark etmedi.</p>

  <p class="calibre1 sgc-4">Dikkatle heykeli sardı, sonra doğruldu ve içinde heykelin öpücüğünün etkisini göstermesini bekledi. Algıları değişmeye, dalgalanmaya başladı. Sarsak bir halde gülümseyerek kapıyı açtı.</p>

  <p class="calibre1 sgc-4">İki tarafında uzanan ve uzaklaştıkça küçülen küflü yağlıboya resimler ve heliotipler gördü. Ona doğru yaklaşan köpekli muhafızları algılayabiliyordu.</p>

  <p class="calibre1 sgc-4">Sırıttı. Kollarını kaldırdı, ileri ve yukarıya uzandı ve dizlerinden vurulmuşçasına yere doğru eğildi. Ağzına kendi kanının ve heykelin tuzlu balık tadı geldi, dili sanki bütün ağzını kaplamıştı, yere düşmedi.</p>

  <p class="calibre1 sgc-4">Farklı bir biçimde hareketler yapmaya başladı.</p>

  <p class="calibre1 sgc-4">Heykelin ona öpücükle bahşettiği bakışıyla görüyordu artık ve heykel hareket etmeyi düşledikçe o da boşlukların içlerinden sızıyor, aralarından kayıyordu. Koridorların köşelerini düşündü, onları yeniden şekillendirdi.</p>

  <p class="calibre1 sgc-4">Adam yürümüyor ya da yüzmüyordu. Yolu orasıymış gibi yaparak olası boşluklardaki yarıklara dalıyor ve bazen kolaylıkla bazen biraz çabayla, şimdi görebildiği bu kanallardan geçiyordu.</p>

  <p class="calibre1 sgc-4">İki muhafızı ve yanlarındaki çoban köpeklerini gördüğünde, geçeceği yol belliydi.</p>

  <p class="calibre1 sgc-4">Görünmez değildi, başka bir düzleme de geçmedi. Onun yerine, duvara doğru gitti ve dokusunu izledi, boyutlarına yeniden baktı ve görüşünü kirleten toz zerreciklerini çok yakından gördü, sonra sürünerek onların arkasına geçti, saklandı, muhafızlar onu fark etmeden geçip gittiler.</p>

  <p class="calibre1 sgc-4">Koridorun sonunda bir sağa dönüş vardı. Adam, muhafızlar kaybolduktan sonra gözlerini kısarak buraya baktı, biraz çabayla bunu sola dönmek için kullanmayı başardı.</p>

  <p class="calibre1 sgc-4">Görmüş olduğu haritaları anımsayarak, <span class="font6">Muhteşem Doğu'nun</span> içinde böyle dolaştı. Muhafızlar geldiğinde, yapıyı bir sürü yöntemle onlara karşı çevirerek onların arkasına geçiveriyordu. Uzun bir geçidin yanlış olan ucunda, onların arkasında kapana kısılacak olursa, göz ucuyla onlara bakıp kolunu uzatıyor ve uzaktaki duvarı yakalayıp kendini hemen köşenin arkasına atabiliyordu. Kapılar onun altında kalacak şekilde havada döndü, yer çekiminin etkisiyle yere doğru hızla düşerken koridorun sonuna ulaşmıştı.</p>

  <p class="calibre1 sgc-4">Bu yeni hareketlerle sanki deniz tutmuş gibi başı döner, midesi bulanır bir halde, hızlı ve kararlı bir biçimde geminin alt kıç tarafına doğru yürümeye başladı.</p>

  <p class="calibre1 sgc-4">Pusula fabrikasına doğru.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Fabrikanın güvenliği çok sıkıydı. Etrafı tüfekli muhafızlarla sarılıydı. Adam katların arasından dikkatle ve yavaşça sürünerek kapıya ulaştı. Muhafızların önüne saklandı, göremeyecekleri kadar büyük ve yakındı, bulanık ve gölge halindeydi, sonra üzerlerinden eğilerek anahtar deliğinden baktı ve yanlarında cüce kaldığı karmaşık dişlileri gördü.</p>

  <p class="calibre1 sgc-4">Onları ele geçirmişti, içerideydi.</p>

  <p class="calibre1 sgc-4">Oda bomboştu. Sıra sıra masalar ve banklar konmuştu. Kayış ve motorları hareketsiz duran makineler vardı.</p>

  <p class="calibre1 sgc-4">Bazı yerlerde, büyük köstekli saatlere benzer bakır ve pirinç gövdeler duruyordu. Başka yerlerde ise cam dilimleri ve onları sıkıştıracak malzemeler. Son derece karmaşık işlenmiş akrep ve yelkovanlar, zincirler ve oyma iğneleri, sıkıca sarılmış teller... Ayrıca yüzlerce, binlerce dişli çark. Boyutları küçükten başlayarak çok ufağa kadar sıralanıyor, makine odasındaki tekerlek çarkların atom boyutundaki türdeşlerine benziyorlardı. Her yere yayılmışlardı, ortası oyuk metal paralar, balık pulları ya da toz gibi.</p>

  <p class="calibre1 sgc-4">Burası bir zanaat atölyesiydi. Her bir tezgâhta, kendilerine düşen işi yapan ve ellerindeki kısmen tamamlanmış işleri bir sonrakine aktaran, her biri özel bir becerinin uzmanı, zanaatçısı olan kişiler, zanaatkârlar çalışıyordu. Davetsiz misafir her bir işin ne kadar özel olduğunu, ne kadar nadir parçaların birleştirildiğini, bu iş için gereken büyüdeki inceliği biliyordu. Biten her iş, ağırlığınca altından kat kat daha değerliydi.</p>

  <p class="calibre1 sgc-4">İşte oradaydılar, uzun odanın sonundaki bir masanın arkasında, bir mücevhercininkine benzeyen kilitli bir dolapta. Pusulalar buradaydı.</p>

  <p class="calibre1 sgc-4">Adamın dolabı açması için dakikalarca uğraşması gerekti. Heykelin ona verdiği gücün etkisi hâlâ devam ediyordu ve bu yeni algıya alışmıştı, ama yine de dolabı açmak epey zaman aldı.</p>

  <p class="calibre1 sgc-4">Parçaların her biri farklıydı. Eli titreyerek en küçüklerinden birini, çok sade, kenarları cilalı tahtayla çevrilmiş bir modeli çıkardı. Dilini kaldırarak kapağını açtı. Kemik yüzeyinde bir merkeze bağlı çok sayıda kadran vardı; kimisi numaralandırılmış, kimisinin üzeri de tuhaf mühürlerle kaplanmıştı. Bir de merkezin etrafında serbestçe dönen siyah bir kol vardı.</p>

  <p class="calibre1 sgc-4">Pusulanın arkasında bir üretim numarası yazılıydı. Adam numarayı dikkatle not etti ve görevinin en önemli kısmına başladı. Bunların sergilendiği dolabın arkasındaki kayıt defterinde, kaplamasını yapan metal işçisinin yaptığı listede, yanlış ve değiştirilen parçalarla ilgili ek listelerde bu pusulanın varlığına ilişkin bütün kayıtları araştırdı.</p>

  <p class="calibre1 sgc-4">Adam işini titizlikle yapıyordu ve yaklaşık yarım saat sonra pusuladan söz eden her kaydı bulmuştu. Bunları önüne koydu ve zamanlarının birbirine uyup uymadığına baktı.</p>

  <p class="calibre1 sgc-4">Parça bir buçuk yıl önce tamamlanmış ve henüz herhangi bir gemiye verilmemişti. Adamın yüzünde temkinli bir gülümseme belirdi.</p>

  <p class="calibre1 sgc-4">Kalem ve mürekkep buldu ve ana kayıt defterini iyice inceledi. Belgede sahtecilik yapmak onun için kolay işti. Çok dikkat ederek, pusulanın ayrıntılarına eklemeler yapmaya başladı. “Verildiği gemi:” yazan sütuna bir tarih ekledi, bir yıl öncesini (kafasında önce, çabuk çabuk Armada'nın çeyreklerini hesapladı) ve bir de isim, <span class="font6">Magda’nın Tehdidi.</span></p>

  <p class="calibre1 sgc-4">Eğer birisi, herhangi bir nedenle CTM4E model pusulayla ilgili bilgi ararsa, artık bulabilecekti. Bir yıl önce zavallı <span class="font6">Magda'nın Tehdidi’ne</span> takıldığım, geminin aylarca önce, bütün yüküyle birlikte hiçbir iz bırakmadan, binlerce kilometre uzakta battığını öğreneceklerdi.</p>

  <p class="calibre1 sgc-4">Her şeyi yerine bıraktıktan sonra yapacağı son bir şey kalmıştı.</p>

  <p class="calibre1 sgc-4">Pusulayı açtı, yüzyıllarca önce bir kepri tasarımından aşırılıp uyarlanan çok parçalı düzeneğinin karmaşasına bakarak düşünmeye başladı. Merkezine yerleştirilen minicik taş kesitlerinden bir tanesinin su büyüsü ile bağlandığını biliyordu. Kol, ekseni üzerinde belli belirsiz dönüyordu.</p>

  <p class="calibre1 sgc-4">Üç kez çabuk çabuk çevirerek aleti kurdu.</p>

  <p class="calibre1 sgc-4">Kulağına götürdü ve hafif, neredeyse zor duyulan tiktaklarını dinledi. Kadranına baktı. Göstergeler kasılarak yeni durumlarına atladılar.</p>

  <p class="calibre1 sgc-4">Kol deli gibi dönmeye başladı, sonra birden yukarıyı, <span class="font6">Muhteşem</span> Doğu'nun merkezine doğru bir noktayı göstererek durdu.</p>

  <p class="calibre1 sgc-4">Alışılagelen pusulalardan değildi bu, tabii. Kol kuzeyi göstermiyordu.</p>

  <p class="calibre1 sgc-4">Söylentilere göre bu kol, sürgülü demirlerin altında, bir cam koruyucu içinde saklanan, büyüyle sarılı bir kaya parçasını işaret ediyordu. Bu kaya gökyüzünden düşmüştü, güneşin merkezinden, cehennemden.</p>

  <p class="calibre1 sgc-4">Yıllar boyunca, düzeneği bozulana kadar, bu pusula şehrin mıknatıs taşını, <span class="font6">Muhteşem Doğu'nun</span> merkezinde bir yerde gömülü tanrıtaşını işaret edecekti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Adam pusulayı önce iyice yağlı kumaşa, sonra deriye sardı ve cebine koyarak düğmelerini ilikledi.</p>

  <p class="calibre1 sgc-4">Neredeyse şafak söküyordu. Adam bitkindi. Odayı ve açılarını, düzlemleri, duvarları ve malzemeleri ve boyutları görmekte, artık zorlanıyordu. İçini çekti. Heykelin güçlerini kaybediyordu ama daha oradan çıkacaktı.</p>

  <p class="calibre1 sgc-4">Etrafı onu yalnızca fabrikayı bildiği için bile öldürecek silahlı muhafızlarla çevrili olan adam, diliyle dudaklarını ıslattı ve heykeli saran kumaşları yeniden açmaya başladı.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6 sgc-7">Ara IV</span></p>

  <p class="calibre1 sgc-4"><span class="font3">Başka bir yerde</span></p>

  <p class="calibre1 sgc-4"><span class="font6">Yola devam.</span></p>

  <p class="calibre1 sgc-4"><span class="font6">Su ter gibi, balinalar bundan hoşlanmıyor.</span></p>

  <p class="calibre1 sgc-4"><span class="font6">Yine de.</span></p>

  <p class="calibre1 sgc-4"><span class="font6">Güney.</span></p>

  <p class="calibre1 sgc-4"><span class="font6">Yol açık.</span></p>

  <p class="calibre1"></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Önce ılıman, sonra da sıcak denizlere.</p>

  <p class="calibre1 sgc-4">Deniz altının kaya yüzeyi çarpıcıydı, dünyanın kabuğu çıkıntılarla, çukurlarla kaplıydı. Derin sulardan, bir renk karmaşası içinde atoller ve kayalıklar yükseliyordu. Çürüyen palmiye yaprakları ve lotuslar, değişik yaratıkların kalıntıları -çamurda yüzen hava-su yaratıkları, hava soluyan balıklar ve su yarasaları gibi- suyu gübrelemişti.</p>

  <p class="calibre1 sgc-4">Her adada sayısız ekolojik hücre vardı ve her hücrede kendine özgü bir hayvan barınıyordu. Bazen iki ya da daha fazla oluyor, egemenlik kavgası ediyorlardı.</p>

  <p class="calibre1 sgc-4">Avcılar sığlıklara, tuz gölcüklerine ve mağaralara ulaştılar, orada ne buldularsa onu yediler.</p>

  <p class="calibre1 sgc-4">Balinalar soğuk sulara dönmek için inledi, ağladı, yalvardı ve efendileri onlara kulak asmadı ya da cezalandırdı ve aradıkları şeyin ne olduğunu yineledi.</p>

  <p class="calibre1 sgc-4">Avcılar, suyun ısısından, buradaki farklı ışıktan, etraflarında dolaşan balıkların kristalleri andıran renklerinden söz ediyorlar, ama yakınmıyorlardı. Avları hâlâ serbestçe dolaşırken, avcıların tutup da bunları dert etmesi olacak iş değildi.</p>

  <p class="calibre1 sgc-4"><span class="font6">Güney,</span> dediler ve balinaları birer birer ölmeye, dev bedenleri; sıcak, yabancı suların virüslerine yem olmaya, hastalanmaya, derileri grileşip soyulmaya, bedenleri gaz dolup leş gibi kokarak yüzeye vurmaya ve burada leşle beslenen kuşlar tarafından parçalanarak, sonunda kemikleri ve diğer kalıntıları karanlık sulara doğru inmeye başladığında bile efendileri bir an duraksamadı.</p>

  <p class="calibre1 sgc-4"><span class="font6">Güney,</span> dediler ve tropik denizlere giden izin ardından gitmeyi sürdürdüler.</p>

  <div class="calibre7 sgc-1"></div>
</body>
</html>
