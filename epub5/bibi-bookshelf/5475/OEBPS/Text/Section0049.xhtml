<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-style: normal;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">35</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">“Beni nasıl buldun sen?” Silac Fennes belli ki çok huzursuz olmuştu.</p>

  <p class="calibre1 sgc-4">“Sanki saf bir kız çocuğuymuşum gibi konuşuyorsun,” diye fısıldadı Bellis. “Ne yani, görünmez misin sen? O kadar beceriksiz miyim sanıyorsun?”</p>

  <p class="calibre1 sgc-4">Aslında numara yapıyordu: Silas’ı bulması şans eseriydi. Günlerdir Simon Fench ile ilgili haberlere kulak kesilmişti. Doul ile konuşmalarından sonra, onu bulmak için iki kat daha fazla çaba sarf etmişti.</p>

  <p class="calibre1 sgc-4">Sonunda adamın izini bulan da kendisi değil, Carrianne olmuştu. Bellis’in bitmek bilmeyen yardım istekleri karşısında arkadaşı, her zamanki muzip neşesiyle, gizemli Bay Fench’in, Pashakan’da görüldüğünü söylemişti. <span class="font6">Yevgeny’nin, Sen-Ve-Senin ilçesindeki otuz metrelik bir yelkenlinin güvertelerinin altına yapılmış bir bardı burası.</span></p>

  <p class="calibre1 sgc-4">Bellis gladyatör gösterisinden sonra Kral Friedrich’in ilçesine gitmeye pek cesaret edememişti. Korktuğunu belli etmemeye çalışarak, gürültülü ara yollarından yürüdü.</p>

  <p class="calibre1 sgc-4"><span class="font6">Beklenmedik Anlayış’ın,</span> Denizkestanesi Tersanesi’nin kenarının bir kısmını oluşturan ve Kurak Şelale ile Sen-Ve-Senin ilçelerini bağlayan bu çok direkli yelkenlinin sokaklarından geçmişti. Dev tekne, Armada’da herhangi bir yöneticinin denetiminde olmayan az sayıdaki gemiden biriydi. Gövdesinin asıl kısmı Kurak Şelale’deydi ama baş güverteye doğru kontrol ve sorumluluk fark ettirmeden Sen-Ve-Senin’in eline geçiyordu. Sokaklar daha şenlikli ve düzensiz bir hale gelmişti.</p>

  <p class="calibre1 sgc-4">Bellis yabani maymunların kedi ve köpeklerle didişip durduğu çöplüklerden, bakımsız sokaklardan geçerek, su götürmez bir şekilde Sen-Ve-Senin’e ait olan ilçeye girdi.</p>

  <p class="calibre1 sgc-4">Burası Armada'nın en bakımsız ilçesiydi. Binalar genellikle tahtadandı ve çoğu küflenmiş ya da tuz ve su lekeleriyle kaplıydı. Yoksul oldukları için değil -bazı evlerin pencerelerinden görünen altın, gümüş ve kara kehribar süslemeler, sakinlerinin bazılarının üzerlerindeki ipek ve saten giysiler, mevcut malların kalitesi, büyük bir zenginliği işaret ediyordu. Ama her şeyin satılık olduğu bir yerde, bazı mallar -mimariyi ya da sokakları koruma hakkı gibi- kazanç getirmiyordu.</p>

  <p class="calibre1 sgc-4">Gecekondular, fabrikalar ve sefil bir gösteriş, sakin sakin, yan-yana sallanıp duruyordu. Sonunda, <span class="font6">Tuz Tanrısını,</span> Kral Friedrich’in kaptan gemisini de geçip <span class="font6">Yevgeny</span>nin çatırtılı, pis kokulu iç kısımlarına, Pashakan’a vardı.</p>

  <p class="calibre1 sgc-4">Üçüncü ziyaretinde Silas’ı orada buldu. Bellis, adamın onu asık suratla karşılamasına sinirlendi.</p>

  <p class="calibre1 sgc-4">“Beni dinleyecek misin?” diye öfkeyle çıkıştı. <span class="font6">“Nereye gittiğimizi biliyorum.”</span></p>

  <p class="calibre1 sgc-4">Adam hızla başını kaldırıp onunla göz göze geldi. Bellis birden soğuk bir kahkaha attı.</p>

  <p class="calibre1 sgc-4">“Sana aynı şeyleri daha önce de yaşadık gibi gelmiyor mu, Silas? Tanrı bilir ya, ben öyle hissediyorum. Bu ilişkiden de hoşlanmıyorum. Bunu beni artık rahatsız etmeye başlayan bir sıklıkla yaptığımı fark ettim. Sana habire <span class="font6">bir sır bildiğimi</span> söylüyor, planlar yapman, bir şeyler <span class="font6">yapman</span> için gelip onu sana anlatıyorum. Hiç hoşuma <span class="font6">gitmiyor</span> bu. Son kez yapıyorum bunu, anlıyor musun?” Bundan çok emindi. Ne olursa olsun, Silas Fennec ile bir daha böyle iş yapmayacaktı. Aralarında artık hiçbir şey kalmamıştı, hem de hiçbir şey.</p>

  <p class="calibre1 sgc-4">“Ama hoşuma gitsin ya da gitmesin,” diye devam etti, “burada pek seçeneğim yok. Senin yardımın gerek. Bu konuda bir şeyler yapabilmenin yolu da bunu... yaymaktan, daha çok kişinin bilmesini sağlamaktan geçiyor. Hem Bellis Coldwine’ı kimse dinlemese de, görünüşe göre artan sayıda bir azınlık, baş belası Simon Fench’i dinlemeye hazır.”</p>

  <p class="calibre1 sgc-4">“Nereye gidiyoruz, Bellis?”</p>

  <p class="calibre1 sgc-4">Adama bildiklerini anlattı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Şu Doul denilen manyakla neden ahbaplık ettiğini merak ediyordum. Senin bildiğini <span class="font6">biliyor</span> mu?” Silas afallamıştı.</p>

  <p class="calibre1 sgc-4">“Sanırım,” dedi Bellis. “Söylemek zor. Sanki... bana söylememesi gereken bir şeydi bu. Ama belki... bu bilgi çok fazla geldi, dayanamadı. Ortalığa yayarak, patronlarına ihanet etmek de istemedi ve anlayacağım kadarını bana anlattı.</p>

  <p class="calibre1 sgc-4">“Geçen bütün süre boyunca, onların koruması olduğu için, Sevgililer, Aum ve bilim adamlarıyla birlikte toplantılara katıldığını sanmıştım. Aslında bu şeyde -olasılık çıkarmada- <span class="font6">uzman</span> olduğu için yanlarında kaldı. Elinde olan kılıcı bulmak için geçmişte yaptığı araştırma yüzünden, o konuda bilmediği yok.</p>

  <p class="calibre1 sgc-4">“Üzerinde çalıştıkları şey bu. Sevgililer, Yara'ya ulaşmak, olasılıkları denetlemek istiyorlar, Silas.” İçinden öyle hissetmese bile sesi sakindi. “Hayaletkafa İmparatorluğu gibi, anlıyor musun?”</p>

  <p class="calibre1 sgc-4">“Deniz şeytanı da bu yüzden.” diye içini çekti adam, Bellis başını salladı.</p>

  <p class="calibre1 sgc-4">“Bu yüzden. Sona ulaşmak için bir araç. Sevgililer... şehre ilk geldiğinde... onun kılıcını görünce büyülenmiş olmalılar. Yarılmış Toprak ve Yara ile ilgili hikâyeleri dinliyorlar -Doul’un bildiği bütün gizleri, ama o <span class="font6">zamanlar yalnızca</span> bir düş bu. Derken Tintinnabulum ve adamları geliyor akıllarına, onları ayartabileceklerini biliyorlar. En son nokta bu.” Bellis küçük pencereden, deniz şeytanı ilerledikçe hafif hafif çalkalanan denize baktı.</p>

  <p class="calibre1 sgc-4">“Hem zaten Sevgililer zincirleri biliyordu. Armada, deniz şeytanını daha önce de yakalamaya çalışmıştı. Çok zaman geçmişti bunun üzerinden ve sonrasında geleneği sürdürmek akıllarından bile geçmemişti. Ama Doul geldikten sonra her şey değişti. O gelmeden önce, deniz şeytanını çağırmak... aptal, tantanalı ve anlamsız bir girişim diye düşünülüyordu. Ama şimdi? Gizli Okyanusu hiçbir geminin geçemeyeceğini herkes biliyor. Ama Bas-Lag’deki hangi lanet olası güç bir <span class="font6">deniz şeytanını</span> durdurabilirdi? Birdenbire, Doul’un onlara sözünü ettiği ve Hayaletkafalar’ın geride bıraktıkları Yara’ya gitmenin bir yolu ortaya çıkmıştı.”</p>

  <p class="calibre1 sgc-4">Projenin büyüklüğü baş döndürücüydü. Sevgililerin, deniz şeytanını ellerine geçirene kadar çekilen sıkıntı, harcanan para ve tüketilen korkunç emek ve bunun, planlarının yalnızca ilk parçası olması, akıl alacak gibi değildi.</p>

  <p class="calibre1 sgc-4">“Bütün bunlar,” diye soludu Silas. Bellis başını sallayarak ona katıldığını ifade etti.</p>

  <p class="calibre1 sgc-4">“Bütün bunlar,” dedi. “Kuyu, <span class="font6">Terpsikor,</span> Johannes, anofel adası, zincirler, elektrik cinleri, lanet olasıca deniz şeytanı... hepsi. Hepsi onunla ilgili.”</p>

  <p class="calibre1 sgc-4">“Çıplak güç,” dedi Silas, sanki sözcükler kirliymişçesine bir ifadeyle. “Deniz şeytanının korsanlıkla ilgili olduğunu sanmıştım. Bunu ima ediyorlardı, yaratık sayesinde daha etkili hırsızlar olacaklarını, lanet herifler! Bunun anlaşılır bir tarafı da vardı. Ama... ortaya çıkan...” Sersemlemiş gibiydi. “Sevgililer’in devşirmelerden olduğu apaçık; hiçbir ciddi korsan bu aptallığın peşinden gitmez.”</p>

  <p class="calibre1 sgc-4">“Tehlikeli bunlar,” dedi Bellis kısaca. “Bunlar fanatik. Gizli Okyanusu gerçekten geçebilirler mi, bilmiyorum ama Tanrım! Öğrenmek istemiyorum. Onları, yalnız kaldıklarında, duydum, Silas.” Adam dik dik baktı ama nasıl diye sormadı. “Ne olduklarını biliyorum. Böyle insanların -hayalperestlerin, Tanrı yardımcımız olsun-beni dünyanın ta diğer ucuna, belki de var olmayan ve varsa da, Bas-Lag’in en ölümcül yerine götürmelerini istemiyorum. Gittikçe Yeni Crobuzon’dan uzaklaşıyoruz. Oraya dönmekten hâlâ vazgeçmedim.”</p>

  <p class="calibre1 sgc-4">Bellis titrediğini fark etti. Yurdunu bu kadar uzakta bırakma düşüncesiydi onu titreten. Ya Uther ve diğerleri haklıysa? Ya geçmeyi başarırlarsa?</p>

  <p class="calibre1 sgc-4">Sayısız olasılık. Bunu düşününce buz gibi oldu. Çok tedirgin edici ve tehlikeli bir şeydi. Durumunun koşullara bağlı olduğunu düşününce canı çok sıkıldı ve korktu.</p>

  <p class="calibre1 sgc-4"><span class="font6">Bozkırda bir su çukuru,</span> diye karmakarışık düşünmeye başladı, <span class="font6">güçlüler, saldırganlar</span> ve <span class="font6">zayıfların ara vererek su içtiği yer, ceylanlar, yaban domuzları, çıtalar ve aslanlar, birlikte. Bütün olasılıklar uyum içinde dizilmiş</span> ve <span class="font6">kazanan, en güçlü, en gerçek, en asıl olan, kaybedenlerin yaşamasına izin veriyor, hepsinin yaşamasına. Barışçı ve zavallı.</span></p>

  <p class="calibre1 sgc-4">“Bu yüzden söylemiyorlar,” dedi. “Halkın buna boyun eğmeyeceğini biliyorlar.”</p>

  <p class="calibre1 sgc-4">“Korkuyorlar,” diye mırıldandı Silas.</p>

  <p class="calibre1 sgc-4">“Sevgililer güçlü,” dedi Bellis, “ancak bütün ilçelerin karşısına çıkamadılar. Ayrıca, daha da önemlisi, kendi insanlarının da karşısına çıkamadılar.”</p>

  <p class="calibre1 sgc-4">“Başkaldırı,” diye, soluyarak ekledi Silas.</p>

  <p class="calibre1 sgc-4"><span class="font6">“İsyan,"</span> dedi Bellis. “İsyandan korkuyorlar. Bu yüzden Simon Fench’e ihtiyacımız var.”</p>

  <p class="calibre1 sgc-4">Silas başını sallayarak onayladı, sonra uzun bir sessizlik oldu.</p>

  <p class="calibre1 sgc-4">“Söylentiyi yayması gerekiyor,” dedi sonunda. “El ilanları, dedikodular ve benzeri şeyler. En iyi yaptığı iş; bunu yapacağına garanti veririm.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Kusura bakma, Bellis,” dedi, kadın gitmek için ayağa kalktığında. “Çok iyi bir arkadaş olamadım. Çok... Çok yoğun ve zorlu bir dönem oldu. Seni gördüğümde kaba davrandım ve özür dilerim.”</p>

  <p class="calibre1 sgc-4">Adama bakarken, içinde duyduğu nefrete, bir zamanlar ona karşı hissettiği yakınlıktan artakalan son zayıf kırıntılar eşlik ediyordu.</p>

  <p class="calibre1 sgc-4">“Silas,” dedi soğuk bir gülümsemeyle, “birbirimize borçlu değiliz. Arkadaş da değiliz. Ama Sevgililerin başarısızlığı ikimizi de ilgilendiriyor. Ben onları engelleyemem ama senin yapabilmen daha olası. Deneyeceğini ve neler olduğunu bana anlatacağını umuyorum. Seninle aramızdaki tek iletişimin bu olacağını sanıyorum. Beni bir <span class="font6">arkadaş</span> olarak aramanı istemiyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis ayrıldıktan sonra, Silas uzun bir süre daha Pashakan’da kaldı. Mürekkebi dağılmış bazı bildirileri ve gazeteleri okudu, gökyüzünü izledi. Günler fark edilir ölçüde uzamıştı, Yeni Crobuzon’un yazını düşündü.</p>

  <p class="calibre1 sgc-4">Uzun bir süre orada bekledi; onu bulmak isteyenlerin gönderildiği yer burasıydı. Ama tek başına oturup içkisini içti, gazete okudu.Çıkarken, paçavralar içindeki bir kadın başını kaldırıp arkasından baktı -ona gösterilen tek ilgi bu olmuştu.</p>

  <p class="calibre1 sgc-4">Sen-Ve-Senin’in dolambaçlı yollarından ve arka sokaklarından dolaşarak evine, yağlı demir gemi <span class="font6">Tekdüze</span>’ye geldi. Şehrin sakin bir mahallesindeydi. Yanında kocaman bir fabrika gemisi -Armada’nın akıl hastanesi- yükseliyordu.</p>

  <p class="calibre1 sgc-4"><span class="font6">Tekdüze</span>’nin bacasının yanında, sıradan beton blokların birinde olan evinde bekledi. Saat on birde birisi kapıyı çaldı: Dışarıdaki bağlantısı gelmişti. Günlerdir ilk kez, konuşacakları ciddi ve önemli bir konu vardı. Fennec yavaşça kapıya gitti ve bu arada yürüyüşü, ifadesi ve tavrı anbean değişti.</p>

  <p class="calibre1 sgc-4">Kapıyı açtığında Simon Fench olmuştu. Kapının eşiğinde iri yarı, yaşlı bir kaktüs adam durmuş, tedirgin tedirgin etrafına bakınıyordu.</p>

  <p class="calibre1 sgc-4">“Hedrigall,” dedi Fennec yavaşça ve tam olarak kendisinin olmayan bir sesle. “Seni bekliyordum. Konuşmamız lazım.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sivri çıkıntılarla dolu, gizemli aygemisi <span class="font6">Uroc</span>’da vampirler toplanıyordu.</p>

  <p class="calibre1 sgc-4">Brucolac yarı-ölü subaylarını, çekirdek kadrosunu toplantıya çağırmıştı. Işığın donuk alaca karanlığı geceye dönerken, rahatça ve sessizce aygemisinde yerlerine oturdular.</p>

  <p class="calibre1 sgc-4">Kurak Şelalenin bütün vatandaşları vampirlerin onları sürekli gözetlediğini biliyordu. Üniforma giymiyorlar, kimlikleri de bilinmiyordu.</p>

  <p class="calibre1 sgc-4">Fotofobik hemofaj -vampirliğe- neden olan bakteri çok değişken ve zayıftı, yalnızca tükürükle bulaşıyor ve doğası kolayca değişip bozulabiliyordu. Ancak bir vampirin kurbanı ölmediyse ve derinin doğrudan ısırılması yoluyla, yarı-ölünün tükürüğü kurbanın kanına girdiyse, bakterinin hayatta kalana bulaşması az da olsa olasıydı. Ateşi ve nöbetleri atlatabilirlerse, bir gece ölmüş ve yenilenmiş, delicesine aç bir yarı-ölü olarak uyanıyorlardı. Bedenleri daha güçlü ve eskisinden kat kat daha hızlı olacak şekilde yeniden şekillendirilmiş oluyordu. Yaşlanmıyor, birçok yaralanmadan etkilenmiyorlardı. Bir de, güneşe karşı dayanıksızlardı.</p>

  <p class="calibre1 sgc-4">Kurak Şelalenin çekirdek kadrosundaki herkes, Brucolac tarafından özenle seçilmişti. Yanlışlıkla bulaşma olmasın diye, kan vergisi, içkilere geçilmeden önce alındı. Brucolac’ın doğrudan içtikleri, en güvendiği hizmetlileri, en yakın destekçileri, kendilerine yarı-ölümde bir şans tanıdıklarıydı. (Zaman zaman ihanet edenler olmuştu, tabii. Güçten başları dönen seçilenler, ona karşı gelmişti. İzinsiz bulaştırma çabaları olmuştu. Brucolac, üzülerek de olsa kolayca, hepsinin başını ezmişti.)</p>

  <p class="calibre1 sgc-4">Teğmenleri, Uroc’un büyük salonunda, etrafında oturuyordu. Kılık değiştirmekten kurtulmuşlar, yılan dillerini iştahla havada gezdiriyorlardı. Erkekler ve kadınlar, androjen gençler.</p>

  <p class="calibre1 sgc-4">Önde, neredeyse Brucolac’ın yanı başında, Pashakan’da Fennec’i izleyen hırpani giyimli bir kadın duruyordu. Bütün vampirler kocaman açılmış, ışık yayan gözlerle efendilerine bakıyordu.</p>

  <p class="calibre1 sgc-4">Uzun bir sessizlikten sonra, Brucolac konuştu. Sesi sakindi. Odadakiler insan olsaydı, onu duyamayacaklardı.</p>

  <p class="calibre1 sgc-4">“Kandaşlar,” dedi, “burada neden toplandığımızı biliyorsunuz. Hepinize nereye gittiğimizi, Sevgililerin bizi nereye götürmeye kalktıklarını söyledim. Onların planlarına karşı çıktığımız biliniyor. Ama azınlıktayız, bize güvenilmiyor, şehri arkamızda toplayamayız. İşe yarar şeyler söyleyemeyiz, elimiz kolumuz bağlı.</p>

  <p class="calibre1 sgc-4">“Ancak, işler biraz değişiyor olabilir. Sevgililer hızlanıyorlar, böylece amaçları belli olduğunda karşı çıkmak için çok geç olacak. O zamana kadar da herkesin onlara kendi isteğiyle katılacağına inanıyorlar.” Brucolac sırıttı ve kocaman dilini havada dolaştırdı.</p>

  <p class="calibre1 sgc-4"><span class="font6">“Şimdi,</span> görünüşe göre, sakladıkları şey ortalığa yayılabilir. Bu gece çok ilginç bir konuşmaya kulak misafiri olundu. <span class="font6">Simon Fench</span> nereye gittiğimizi biliyor.” Başıyla paçavra giysili kadını gösterdi. “Doul’un Crobuzonlu bebeği hem de, neler olduğunu anlayıp Bay Fench’e ya da Fennec’e ya da kendine ne isim veriyorsa ona anlatmış. Adamın nerede yaşadığını biliyoruz, değil mi?” Kadın başıyla onayladı.</p>

  <p class="calibre1 sgc-4">“Fench, kışkırtıcı el ilanlarından birini dağıtmayı planlıyor. Eğer yapabilsek, işe girişerek ona yardım ederdik ama o yalnız çalışan biri ve eğer kimliğini öğrendiğimizi fark ederse, bizden kaçar ve ortadan kaybolur. Onun çabalarına burnumuzu sokmaya kalkışmayacağız. Umarız ki,” diye vurguladı Brucolac, “bunu en kısa zamanda yapar ve bu Zarganadenizi’nde bir krize neden olur. Daha Gizli Okyanusa gelmedik.”</p>

  <p class="calibre1 sgc-4">“Ama.” Sesi soğuk ve sertti. Subayları neredeyse kendilerinden geçmiş bir halde, onu dinliyordu.</p>

  <p class="calibre1 sgc-4">“Ama hazırlık yapmalıyız, bakarsınız Fench başarısız olur. Kandaşlar...” Hırıltılı fısıltısıyla konuşurken hava püskürtüyordu. “Kandaşlar, bu kaybedeceğimiz bir savaş değil. Umarız Fench başarılı olur. Ama olmazsa da, başka bir planı devreye sokmaya hazır olmalıyız.</p>

  <p class="calibre1 sgc-4">“Gerekirse bu lanet olası şehri güç kullanarak alırım.”</p>

  <p class="calibre1 sgc-4">Yarı-ölülerden oluşan heyet, tıslayıp mırıldanarak ona katıldıklarını ifade ettiler.</p>

  <div class="calibre7 sgc-1"></div>
</body>
</html>
