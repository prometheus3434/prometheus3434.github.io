<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-8 {text-indent: 1.5em; font-size: 1em; line-height: 1.2;}
  span.sgc-7 {font-family: 'Times New Roman', serif; font-size: 1em; font-style: italic; line-height: 1.2; text-indent: 1.5em;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">32</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Armada sonunda aradığı yeri buldu.</p>

  <p class="calibre1 sgc-4">Şehir, Kabaran Okyanus ile Siyah Kum Kıyıları Denizi arasındaki güney sınırına yaklaşmıştı. Bellis bunu duyduğunda hiç inanamamıştı. <span class="font6">Bu kadar yol geldik mi gerçekten?</span> diye düşündü.</p>

  <p class="calibre1 sgc-4">Suda hiç kımıldamadan duruyorlardı. Eko duyarlılığı ve sensör yansıtma gibi anlaşılması güç teknikler kullanarak, şehir bir ölügözün merkezine giden yolu bulmuştu. Bunlar okyanusta rastgele oluşuyorlardı -birkaç kilometre genişliğinde, hiçbir akıntı ve rüzgârın olmadığı su alanları. İtici bir güç olmadan, ölügözlerin yüzeyinde dolaşan şeyler, bir yükselip bir alçalıyorlarsa da, pusulaya bakılacak olursa, bir santim bile ilerlemiyorlardı.</p>

  <p class="calibre1 sgc-4">Bunlar çökme çukurlarının belirtileriydi.</p>

  <p class="calibre1 sgc-4">Bu bölgede okyanusun derinliği beş altı kilometre vardı. Ama ölügözün altındaki deniz tabanı dik bir koni şeklinde aşağı inerek, herhangi bir yer-duyumcunun ulaşabileceği noktanın çok daha derininde yuvarlak bir delik oluşturuyordu.</p>

  <p class="calibre1 sgc-4">Çökme çukuru iki buçuk kilometre genişliğindeydi ve dibi görünmüyordu.</p>

  <p class="calibre1 sgc-4">O kadar derine iniyordu ki, Bas-Lag’in bu boyutlardayken, suyun ağırlığını ve yoğunluğunu kontrol edebilmesi olacak iş değildi ve çökme çukurundan aşağıya inildikçe her şey belirsizleşiyordu. Çökme çukuru diyarlar arasında bir kanaldı. Deniz şeytanlarının sınırlarını ihlal ettiği bir kanal.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Krüach Aum ve yeni arkadaşları araştırmalarının bittiğini hiç söylememişti -ani bir açıklama, son sorunların da çözüldüğünü söylemek gibi bir şey hiç olmamıştı. Bellis, Armada'nın kesin olarak hazır olduğunu ne zaman anlamıştı, bilemiyordu.</p>

  <p class="calibre1 sgc-4">Doul söylememişti. Bilgi ona ve diğer bütün vatandaşların arasına sızmıştı. Söylentiler, varsayımlar, başarılı tahminler yoluyla ve nihayet haber kulaktan kulağa yayılmıştı. <span class="font6">Başardılar. Nasıl yapacaklarını biliyorlar. Bekliyorlar.</span></p>

  <p class="calibre1 sgc-4">Bellis buna inanmak istemiyordu. Bilim adamlarının gerek duyulan teknikleri geliştirmiş olduğunun farkına varması o kadar yavaş gerçekleşmişti ki hissettiği şey ani bir şoktan ziyade alttan alta uyanan bir şüpheydi. <span class="font6">Nasıl?</span> diye tekrar tekrar düşünüyordu. Denenecek şeyin boyutunu düşündü ve bu soru onu ürküttü. <span class="font6">Nasıl yapabilecekler?</span></p>

  <p class="calibre1 sgc-4">Yapılması gerekenleri düşündü, toplanması gereken bilgiyi, yapılacak makineleri, sarf edilecek gücü. Akıl alacak gibi değildi. <span class="font6">Bu mümkün mü?</span> diye kendine soruyor, buna inanamıyordu. <span class="font6">Aum olmadan, kitabı olmadan, bu yapılabilir miydi?</span></p>

  <p class="calibre1 sgc-4">Geçen her saat, etrafında artan gerginliği, endişe ve heyecanı hissedebiliyordu.</p>

  <p class="calibre1 sgc-4">Ölügöze varmalarından günler sonra herkesin beklediği açıklama yapıldı. Posterler ve el ilanları herkese dikkatli olmasını, araştırmanın bittiğini, bir denemenin yapılmak üzere olduğunu söylüyordu.</p>

  <p class="calibre1 sgc-4">Bu kadar büyük ve olağanüstü olay kimseyi şaşırtmadı. Böylesine uzun, resmî bir suskunluğun ardından yapılan onaylama büyük bir rahatlık yaratmıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Koşuma ve artık görülebilen zincirlere bakmak Tanner Sack’in çok hoşuna gidiyordu. Yeni Crobuzon’da doğup büyümüştü, batıda yükselen dağların, karmaşık yapılı ve kuşatıcı binaların ana yurdunda. Üstünde Armada'nın uçsuz bucaksız gökyüzü ve aşağısında akıp giden suyun onu zaman zaman boğduğunu itiraf etmeliydi.</p>

  <p class="calibre1 sgc-4">Sudaki koşum onu rahatlatmıştı. Bakacağı, büyük ve gerçek bir şeydi o, derinliğin tekdüzeliğini bozuyordu.</p>

  <p class="calibre1 sgc-4">Tanner ölügözün durgun suyunda asılı duruyordu.</p>

  <p class="calibre1 sgc-4">Suda çok az kişi vardı -Tanner, Piç John ve semender-adamlar. Her şeyi aşağıdan izliyorlardı.</p>

  <p class="calibre1 sgc-4">Her şey hazırlanmıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Neredeyse öğle olmuştu. Şehir hâlâ, şafaktan önce olduğu kadar dingindi.</p>

  <p class="calibre1 sgc-4">Bellis, etrafındaki gemilere baktığında, olan biteni çatılardan, parmaklıkların arasından ya da şehrin parklarından izleyenleri görebiliyordu. Ama çok fazla kişi yoktu. Hemen hemen hiç ses duyulmuyordu. Görünürde hiçbir hava gemisi yoktu.</p>

  <p class="calibre1 sgc-4">“Şehrin yarısı eve kapandı,” dedi Doul öfkeli bir sesle. <span class="font6">Muhteşem Doğu'nun</span> güvertesinde, kendisi gibi olan biteni ana gemiden izlemek isteyen birkaç Armadalı ile birlikte duran Bellis’in yanına gelmişti.</p>

  <p class="calibre1 sgc-4"><span class="font6">Korkuyorlar,</span> diye düşündü Bellis, aşağıdaki teknelerdeki boş sokaklara baktı. <span class="font6">Tehlikenin boyutunu anladılar. Denize düşünce yılana sarılır gibiler.</span> Neredeyse gülecekti. <span class="font6">Fırtınadan da korkuyorlar.</span></p>

  <p class="calibre1 sgc-4">Armada halkı şiddetli fırtınalardan deli gibi korkuyordu. Şehirleri bunlardan kaçamaz, hızını kontrol edemezdi ve kötü hava, tekneleri birbirinden koparabilir, tamponları ne kadar güçlü olursa olsun birbirlerine çarpabilirdi. Armada'nın tarihi korkunç ve ölümcül fırtına hikâyeleriyle bezenmişti.</p>

  <p class="calibre1 sgc-4">Daha önce hiç kimse <span class="font6">isteyerek</span> böyle bir fırtına yaratmamıştı.</p>

  <p class="calibre1 sgc-4">Gerçeklerin arasındaki zarı, zayıf bir noktasında bile olsa delmek, onu bu düzleme geçirmek için dev boyutlarda bir enerji patlaması gerekiyordu. Böyle bir şey için yalnızca bir elektrik fırtınası değil, onun canlı hali gerekiyordu. Yıldırımlardan, başıboş şimşeklerden bir âlem, bir taşkınlıktı gereken.</p>

  <p class="calibre1 sgc-4">Canlı fırtınalar -Tanrıya şükür- Tork yarıkları kadar seyrek görüldüğünden, Zarganadenizi bunu kendisi yaratmak zorundaydı.</p>

  <p class="calibre1 sgc-4"><span class="font6">Muhteşem Doğu'nun</span> altı direği, özellikle yüksek ana direği bakır bir tel ile sarılmıştı. Kauçuk ile yalıtılmış olan bu tel geminin içine uzanıyor, dikkatli muhafızlar tarafından korunan koridorlardan ve merdivenlerden geçiyor, sonunda <span class="font6">Muhteşem Doğu'nun</span> tabanında, kayasütüyle çalışan ve dev zincirin küt uçlarından metal boyunca inerek aşağıdaki koşuma ve denizin derinlerine aşırı ölçüde yükler göndermeye hazır, yeni bir ezoterik makineye bağlanıyordu.</p>

  <p class="calibre1 sgc-4">Bir yerlerde, Kitapkent, Shaddler ve Zarganadenizi’nden bilim adamları ve korsan-büyücüleri bir araya toplanmıştı: Hava kehanetçileri, doğa güçleri uzmanları. Yanlarında tuhaf makineler, fırınlar, merhemler ve adaklar vardı. Belki de bir kurban. Bellis hummalı çalışmalarını gözünün önüne getirebiliyordu, hava akımlarını yönetişlerini, ateşi harlayıp büyü yapışlarını.</p>

  <p class="calibre1 sgc-4">Uzun bir süre yalnızca fısıltılar, martıların ve dalgaların hafif seslerinden başka bir şey duyulmadı. Kasvetli sıcak altında dikilen herkes, daha önce duymadıkları bir şey duymak için kendini zorluyordu: Ama ne beklediklerini de bilmiyorlardı. Sonunda beklenen şey geldi, tek bir parça halinde duyulan bir sesti bu, derinlerden gelen, gemilerde yankılanan bir ses.</p>

  <p class="calibre1 sgc-4">Bellis, Uther Doul’un soluk verişini ve heyecandan, tanıyamayacağı kadar kalınlaşmış bir sesle fısıldayarak, “Şimdi”, dediğini duydu.</p>

  <p class="calibre1 sgc-4"><span class="font6">Muhteşem Doğu'nun</span> güvertesi birden, çatırtılı bir vuruşla ayaklarının altında hareket etti.</p>

  <p class="calibre1 sgc-4">Armada şiddetle sarsıldı.</p>

  <p class="calibre1 sgc-4">“Koşumlar, zincirler,” dedi Doul sakince. “İndiriliyorlar. Deliğin içine.</p>

  <p class="calibre1 sgc-4">Bellis küpeşteye yapıştı.</p>

  <p class="calibre1 sgc-4">Tanner suyun altında güçlükle soluyordu, su solungaçlarının üzerinden akıp giderken, dev makaralar dönüyor ve koşumun dizginleyici sürgüleri ortaya çıkan enerjiyle bir bir açılıyordu. Büyük tuzlu su dalgaları belli bir sırayla birbirini takip ederken, sert kancalar ve kelepçelerle kaplı ve genişliği beş yüz metreden fazla olan metal halka aşağıya inmeye başladı.</p>

  <p class="calibre1 sgc-4">Metal, aşama aşama suda ilerliyor, tekne büyüklüğündeki ara bağlantılarının her birinin sonu gelene dek ilerliyor ve yeni bir patlama gerçekleşip kocaman çarklar dönerken, yüzlerce metrelik bir bölümü daha suya batıyordu.</p>

  <p class="calibre1 sgc-4">Her zincir, ilerleyip de sonuna geldiğinde, şehir sarsılıyor, ve bu gerilimle yerinden oynadığından, şekli birazcık değişiyordu. Zincirler çok büyüktü, devasa ölçeklerde yol katediyorlardı, her ağır çekiş sismik bir sarsıntıya sebep oluyordu. Ama Armada dikkatli bir tasarım, gaz ve büyü ile suyun üzerinde kaldığından, ani sarsıntılar onu büyük bir fırtınaya tutulmuş gibi etkilese ve çözülmemiş birkaç hasır ve ip köprüyü gererek koparsa bile, bunlar şehri alabora etmeye yetmezdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Aman Tanrım,” diye bağırdı Bellis. “Aşağıya inmemiz gerekiyor!”</p>

  <p class="calibre1 sgc-4">Doul onu tuttu, sıkıca sardı ve ayaklarını sağlamca yere bastırdı.</p>

  <p class="calibre1 sgc-4">“Bunu kaçıramam,” dedi, “ve senin de kaçırmanı istemem.”</p>

  <p class="calibre1 sgc-4">Şehir birden, korkutucu bir şekilde havaya sıçradı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Derken koşumun inişi hızlandı. Tanner Sack sessiz, havasız çığlıklar attığını fark etti, görüntü karşısında sessiz küfürler etmemek için dudakların ısırdı, gördüğü şeyin büyüklüğü, saniyeler ve dakikalar içinde dev koşumun zindan gibi karanlık suyun içinde hızla kayboluşu onu büyülemişti. Saniyeler ve dakikalar geçti. Şehir bir parça durulmuşken ona bağlı büyük zincirlerin, beş dev uzantının gizli derinliklere doğru yolculuğu devam ediyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kaya midyeleri ve deniz minareleri nesiller boyunca zincirlerin etrafında bir kabuk oluşturmuştu ve şimdi halkalar gemilerin altından kurtuldukça, etraf ölü kabukluların oluşturduğu bir bulutla sarılıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Dakikalar sonra, Armada yine sakinleşmişti, zincirin son çınlamalarıyla hafifçe dalgalanıyordu. Kuşlar ne yapacaklarını şaşırmış, tepede bir ileri bir geri uçuyorlardı. Akıl almaz ağırlıktaki metal yerine oturmuştu. Gergin bir bekleyiş vardı.</p>

  <p class="calibre1 sgc-4">Herkes soluğunu tuttu, ama hiçbir şey olmadı.</p>

  <p class="calibre1 sgc-4">Koşum, şimdi zincirin kilometrelerce altında sallanıyordu. Yukarıda şehir, ölü dalgaların üzerinde salınıyordu. Armadalılar kendilerini sağlama almış, bekliyorlardı. Ama ölügözün suyu hâlâ dingindi, gökyüzü hâlâ berraktı. İnsanlar yavaş yavaş güvertelere toplanmaya başladı. Başlangıçta ürkek ve tereddütlüydüler, hâlâ akıllarının alamayacağı türde bir şey olmasını bekliyorlardı. Ama hiçbir şey olmadı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis, bilim adamlarının ve büyücülerin nasıl bir sorunla uğraştıklarını kesin olarak bilmiyordu. Söz verilen fırtına oluşmamıştı. Kayasütü makineleri çalışmamıştı.</p>

  <p class="calibre1 sgc-4">Şaşırtıcı değil, diye düşündü. Bunlar daha önce görülmemiş, denenmemiş ve deneysel tekniklerdi. Hemen çalışmamaları şaşırtıcı değildi.</p>

  <p class="calibre1 sgc-4">Yine de hayal kırıklığının üstesinden gelindi. Şehir iki saat içinde eski haline döndü. Tedirgin edici sükûnet bitti.</p>

  <p class="calibre1 sgc-4">Canları sıkılan korsanlar başarısızlıkla ilgili tartışmaya, şakalar yapmaya başlamıştı. Zarganadenizi’nden hiçbir bilim adamı ya da bürokrat ne olduğu konusunda bir açıklama yapmamıştı. Armada o sıcakta sakin suda öylece bekledi ve saatlerdir süren resmî suskunluk yarım gün oldu ve devam etti.</p>

  <p class="calibre1 sgc-4">Bellis, ne olduğuna bakmaya giden Doul’u bulamıyordu. Akşamı yalnız geçirdi. Armada'nın başarısızlığına sevinmesi gerekiyordu ama onu bile bir hüzün sarmıştı. Bir merak.</p>

  <p class="calibre1 sgc-4">İki gün geçti.</p>

  <p class="calibre1 sgc-4">Ölügözün sakin sularında, güneşin altında yayılan ve etrafında atık sular biriken Armada kokmaya başladı. Carrianne ve Bellis, bir defasında, Croom Parkına yürümeye gitmişlerdi ama koku ve sıcaktan bunalan yabani ve çiftlik gemilerindeki hayvanların acıklı sesleri orayı çok sevimsiz bir hale getirmişti. Dışarıda olmak ferahlatıcı değildi. Bellis puro içmeye odasına döndü.</p>

  <p class="calibre1 sgc-4">Carrrianne'le buluştuğu kısacık bir zaman dilimi dışında, saatlerini yalnız geçirmişti. Doul bir daha görünmedi. Bellis sıcaktan huzursuz bir halde puro içip bekledi, şehrin, aynı gürültülü düzenine dönüşünü izledi. Bu onu deliye döndürüyordu. <span class="font6">Nasıl hiçbir şey olmuyor gibi davranabiliyorsunuz?</span> diye geçiriyordu aklından, bir yandan da Kışlıksaman Pazarındaki satıcıları izliyordu. <span class="font6">Sanki burası bir yermiş, sanki normal bir zamandaymışız gibi?</span></p>

  <p class="calibre1 sgc-4">Mühendis ve avcı grupları, Krüach Aum ve yardımcıları, hiç görünmeden -Bellis bundan emindi- hesaplarını yeniden gözden geçirip, ölçüler alıp makinelerle uğraşırken, yine hiç ses çıkmadı.</p>

  <p class="calibre1 sgc-4">İki gün geçti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner şehrin altında uzanmış, hareketsizce suyun içinde duruyor, aşağıya bakıyordu. Sanki zincirlerle çevrili, karanlık bir beşgen tünelin girişinde duruyor gibiydi. Başıyla, her kolu ve bacağıyla aynı hizada olan beş büyük pranga aşağıya doğru süzülüyor, derinliğe karışıp karanlıkta kayboluyordu.</p>

  <p class="calibre1 sgc-4">Bitkindi. İlk denemeden sonra kesintisiz süren onarım işleri onu uykusundan etmişti. Başarısızlıktan deliye dönen ustabaşları ona bağırıp durmuştu.</p>

  <p class="calibre1 sgc-4">Altındaki dev zincir koridoru altı kilometreden daha fazla uzanıyordu. Ucunda ise, hiç kımıldamadan karanlığın içinde asılı duran ve bütün gemilerden daha büyük olan koşum vardı. Kim bilir, o, aşağıda uzayıp giden çukura sarkarken, bu derinliğe alışkın kurdele balıkları ve koca ağızlı yılan balıkları da belki de ne olup bittiğine bakıyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Pencerede oturmuş, kitabını okuyan Bellis, yavaş yavaş etraftaki tuhaf dinginliğin farkına varıyordu: Sessizlik ve değişen ışık. Hayra alamet denmeyecek bir duraklama, sanki hava ve kor gibi yakan güneş beklemedeydi. Şaşırtıcı bir korkuyla, neler olduğunu anladığını fark etti.</p>

  <p class="calibre1 sgc-4"><span class="font6">Sonunda,</span> diye düşündü. <span class="font6">Tanrım sen yardım et, başardılar.</span></p>

  <p class="calibre1 sgc-4"><span class="font6">Renkküre’nin</span> bacasının tepesindeki ön basamaktan, Armada'nın yavaşça sallanıp duran teknelerinin ötesine, <span class="font6">Muhteşem</span> Doğu'nun direklerine baktı. Gözlerini kalabalık şehre dikti. Bir başka denemenin yapılacağı konusunda uyarıda bulunulmamıştı; her yer insan kaynıyordu. Pazar yerleri ve sokaklarda durmuş, bakınıyor ve hissettikleri şeyleri anlamaya çalışıyorlardı.</p>

  <p class="calibre1 sgc-4">Gökyüzü değişmeye başladı.</p>

  <p class="calibre1 sgc-4">“Yüce Tanrım,” diye fısıldadı Bellis. “Aman Tanrım.”</p>

  <p class="calibre1 sgc-4">Armada'yı saran, güneşle aydınlanmış maviliğin ortasında bir karanlık belirdi. Binlerce metre tepelerinde, berrak gökyüzü bir an kasıldı ve dışarı nereden geldiği belli olmayan ve bir çiçek gibi, kendi varlığıyla çoğalan ince bir bulut kütlesi, bir sihirbazın, sahnede tekrar tekrar açılan, kendi içinde çoğalan kutusunu andıran bir toz zerresi kustu.</p>

  <p class="calibre1 sgc-4">Mürekkep lekesi gibi hızla yayıldı, açılarak gökyüzünü boyadı, bir daire, büyüyen bir gölge çemberi şeklinde genişledi. Uğursuz sesler yayıyordu.</p>

  <p class="calibre1 sgc-4">Birdenbire bir rüzgâr çıktı, Armada'nın gövdelerine ve kulelerine vurmaya, şehrin halatlarını tangırdatmaya başladı. Bellis’in etrafında bir şey sürükleniyordu, minicik parçacıklar, sis gibi, geminin bacalarından geçen ve yayılan tuhaf bir koku, görünmez güçler bulutları neyden arındırmaya çalışıyorsa, onun atıkları. Bellis kokuyu anımsadı -kayasütüydü bu. Bir hava dönüşüm makinesinin gücü arttırılıyordu.</p>

  <p class="calibre1 sgc-4">Güneşin önü tamamen kapanmıştı. Bellis, giderek yayılan karanlık soğukta titredi. Şehrin sınırlarının ötesinde, denizde çalkantılar belirmişti, dalgalar köpürerek bir yükselip bir alçalıyorlardı. Gökyüzünden gelen sesin şiddeti giderek artıyordu: Alçak titreşimlerden mırıltılara, uzun haykırışlara ve sonunda bir gürlemeye dönüştü ve bu vurucu sesle birlikte bulut kümesinin içinden bir fırtına koptu.</p>

  <p class="calibre1 sgc-4">Rüzgâr delirdi. Deniz kabardı. Gök gürültüleri tekrarladı ve onunla birlikte, şehri saran yağlı karanlık binlerce biçimde parçalanıyor ve her bir yarıkta şimşekler çakıyordu. Büyük damlalar halinde düşen yağmur iyice hızlandı, Bellis bir anda sırılsıklam oldu.</p>

  <p class="calibre1 sgc-4">Şehrin bütün ilçelerinden Armadalılar bir an önce aşağılara inmek için koşuşturuyordu. Güverteler bir anda boşaldı. Köprülerin bağlı oldukları tekneler dalgalanmaya başlayınca, erkekler ve kadınlar bu köprüleri çözmeye çalıştılar. Orada burada, Bellis gibi, olduğu yerde kalakalmış, fırtınaya korkuyla ya da büyülenmiş bir halde bakan kişiler de vardı.</p>

  <p class="calibre1 sgc-4">“Tanrım!,” diye bağırdı Bellis. “Yüce Tanrım, sen bizi koru!” Kendi sesini duyamıyordu.</p>

  <p class="calibre1 sgc-4">Ölügözün suyunun derinliklerinde saklanan Tanner’a fırtınanın sesi iyice boğuk geliyordu. Suyun yüzeyi, yağmur altında bulanıp gitmişti. Sanki dalgalar onu fırlatıp atmak istiyormuşçasına, şehir bir yükselip bir alçalıyordu. Altındaki kocaman zincirler kımıldanıyordu.</p>

  <p class="calibre1 sgc-4">Denizin tonlarca suyu altında olsa bile, Tanner, gök gürültüsüyle birlikte dalgaların da şiddetlendiğini fark ediyordu. Yüzmeye başladı, telaşlanmıştı, fırtınanın son noktasına varmasını bekliyor, ama şiddeti azalmayıp artmaya devam ettikçe huzursuzluğu da artıyordu.</p>

  <p class="calibre1 sgc-4"><span class="font6">İşe bak</span>, diye düşünüyordu, korku ve endişe içindeydi. <span class="font6">Bu kez becerdiler mi, ne? Ne lanet bir fırtına bu? Ne halt ettiler acaba?</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Rüzgârın onu çekip fırlatacağından, teknelerin arasında ezileceğinden korkan Bellis küpeştenin parmaklıklarına sıkıca tutunmuştu.</p>

  <p class="calibre1 sgc-4">Karanlık, bir anda parlayan şimşek ışıklarıyla bir an için aydınlanıyordu.</p>

  <p class="calibre1 sgc-4">Fırtına ile çalkalanan havaya rağmen kayasütünün tuhaf ve baskın kokusu giderek her yere yayılıyordu. Bellis havada meydana gelen hareleri görebiliyordu. Şehrin direklerine tekrar tekrar yıldırımlar düşüyor, <span class="font6">Muhteşem Doğu'nun</span> bakır kaplı dev direğinin etrafında uzun süre çatırtılar kopuyordu.</p>

  <p class="calibre1 sgc-4">Gökyüzü köpürdükçe Armada da dans ediyordu. Hava makineleri daha fazla güç harcadıkça, şimşeklerin şekilleri değişmeye başladı. Bellis, hipnotize olmuş gibi, bulutları izliyordu.</p>

  <p class="calibre1 sgc-4">Önce, çizgiler ve çıkıntılar halindeydiler, çatırdıyor ve karanlıkta, göz alıcı yılanlar gibi kıvrılıyorlardı. Ancak daha sonra eş zamanlı olmaya başladılar. Arka arkaya geliyorlardı, birinin ışığı daha Bellis’in gözünün önündeyken, diğeri çakıyordu, şimdi ortak biçimde hareket etmeye başlamışlardı. Şimşeğin çatırtıları bulutun merkezine doğru atılıyor, tam göbeğinde kayboluyordu.</p>

  <p class="calibre1 sgc-4">Gök gürültüsü iyice yoğunlaşmıştı. Kayasütü kokusu mide bulandırıyordu. Bellis bu tufanın içinde gördüğü şeyle büyülenmişti ve ne beklediğinin bilincinde olmadan, <span class="font6">Hadi! Hadi!</span> diye geçiriyordu içinden.</p>

  <p class="calibre1 sgc-4">Derken, sonunda, görkemli bir gök gürültüsü şimşeklerin sonuncusunu haber verdi.</p>

  <p class="calibre1 sgc-4">Hiç yokken, aynı anda çaktılar, sanki bir tekerlek gibi yuvarlanıp, karanlığın içinden, fırtınanın merkezine doğru atıldılar, göz kamaştırıcı ve parçalanıp <span class="font6">dağılmayan,</span> tek bir ışık noktası halinde, fırtınanın merkezinde birleştiler.</p>

  <p class="calibre1 sgc-4">Bir enerji patlaması oldu, gözle görülmeyen, doğaüstü makinelerin dönüştürücüleri ve vanalarından geçerek artan ve <span class="font6">Muhteşem Doğu'nun</span> bacalarından püskürerek, gökyüzüne, fırtınanın içine doğru hızla ilerleyen bir enerji.</p>

  <p class="calibre1 sgc-4">Büyü bulutun merkezinde patlamıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şimşeğin çatırdayan yıldızı soğuk, yoğun ve mavi-beyaz bir parıltı yaymaya başladı, titredikçe parıltısı artıyordu, içi dolu, infilak etmeye hazırmış gibi gergindi ve derken</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="sgc-7">yarıldı</span><br /></p>

  <p class="calibre1 sgc-4"><br /></p>

  <p class="calibre1 sgc-4"><span class="sgc-8">ve parçalarından, ciyaklayan bir varlık sürüsü çıkarak bir araya toplandı, geminin çok yakınındalardı, elektrik ve enerjiyle çevrili, çatırdayıp duran, gökyüzünde kararlı bir biçimde hızla ilerlerken arkalarında yanık izleri bırakan, bilgi yüklü, kaprisli ve ne yapacaklarını bilen oluşumlardı bunlar.</span><br /></p>

  <p class="calibre1 sgc-4">Yıldırım okları. Şimşek cinleri.</p>

  <p class="calibre1 sgc-4">Zikzaklar çizerek giderken çığlık çığlığa bağırıyor, kahkahalar atıyorlardı, çığlıkları ses ile akım arası bir şeydi. Yıldırım okları, şehrin üzerinde akıl almaz bir hızla giderlerken bir çizgi halini alıyor, arkalarında, boşalttıkları akımdan oluşan bir sürü hayalet şekiller bırakıyorlar ve şehirdeki binaların silüetlerine, balıklara, kuşlara ve yüzlere benzer hayalet şekiller bırakıyorlardı.</p>

  <p class="calibre1 sgc-4">Bunlardan bir grup <span class="font6">Renkküre’ye</span> doğru alçaldı, ciyaklayarak Bellis’in yanından geçerlerken, neredeyse kalbine indiriyorlardı. Bacanın etrafında dolandılar.</p>

  <p class="calibre1 sgc-4"><span class="font6">Muhteşem Doğu</span>’da bir gümbürtü koptu ve şehrin her yanına dağılmış cinler oyunlarını bırakıp heyecan içinde fırıl fırıl dönmeye başladılar. Gizli makinelerden yine bir enerji akımı oldu ve bunu tellerden geçirerek direğin tepesine gönderdiler. Yıldırım okları uğulduyor ve zincirlerle metal parmaklıklar boyunca dans ediyordu. Bellis başını çevirdi ve onların bir akın halinde geçişini, geminin gövdesini aşıp tekneler arasındaki su kanallarından, yenilenmiş güvertelerin üzerinden, dev buharlının ana direğine gidişlerini izledi.</p>

  <p class="calibre1 sgc-4">Yağmur ya da gök gürültüsünün farkında değildi. Bütün görüp duyabildiği, Armada'yı soğuk ışıklarıyla çevreleyen, çırpınışları şehrin en yüksek çatılarının arkasında bir görünüp bir kaybolan canlı şimşeklerdi. Fırtınanın içinden, araya giren gemilerin ötesine baktı. <span class="font6">Muhteşem Doğu'nun</span> yüksek direğinin tepesinden bir yem gibi aşağıya uzanmış enerji akışını gördü.</p>

  <p class="calibre1 sgc-4"><span class="font6">Deniz şeytanını çıkaracak cinleri harekete geçirmek için bir fırtına çıkarıyoruz,</span> diye düşündü. Sarhoş gibiydi.</p>

  <p class="calibre1 sgc-4">Yıldırım okları direğin etrafında daireler çiziyor, kaynaşmış görüntülerden bir sürü, bir burgaç halini alıyordu. Fırtınanın karanlığına püskürerek, şehre siyah bir gün ışığını andıran negatif bir ışık yaydılar, nihayetinde son büyük enerji de tellerden dışarı fışkırdı.</p>

  <p class="calibre1 sgc-4">Yıldırım okları anlaşılmaz seslerle metalin içine aktı.</p>

  <p class="calibre1 sgc-4">Büyü ve makineler yardımıyla, cinciler yıldırım oklarını içeriye almışlardı.</p>

  <p class="calibre1 sgc-4">Cinler içeri alınırken ciyaklıyorlardı, kalın kablolardan geçtiler ve ardından ışıklar söndü. Yarım saniye içinde, gökyüzü yine karanlık olmuştu.</p>

  <p class="calibre1 sgc-4">Elektrik cinleri süper şarjlı parçalar olarak bakır ağ boyunca ilerledi, birbirine geçti ve canlı bir güç akımı oluşturup hızla merdivenlerden aşağıya, <span class="font6">Muhteşem Doğu'nun</span> iç kısımlarına, kayasütü makinesine ve denizin altındaki yarığın içine uzanan zincirlerin küt uçlarına indi.</p>

  <p class="calibre1 sgc-4">Milyonlarca ton tuzlu suyun altında, bu yoğunlaşmış şimşek cinleri topluluğu, zincir halkalarından, gemi direği boyundaki çatallardan hızla akarak suya indi, anında çok yüksek güçte bir enerji kıvılcımı halinde bembeyaz bir ışık saçarak çökme çukurunun derinliklerine aktı, geçtiği her tür ilkel yaşamı yok ederek, sonunda, kilometrelerce derinlikte, boyutlar arasındaki zarı kesti.</p>

  <p class="calibre1 sgc-4"><span class="font6">Muhteşem Doğu'nun</span> en alt katında kayasütü makinesi vızıldayıp duruyor, zincir boyunca güçlü akımlar gönderiyordu.</p>

  <p class="calibre1 sgc-4">Denizin altında bir gedik oluşmuştu ve makinenin gönderdiği ve Bas-Lag denizlerinin dışında doğan kimsenin işitemeyeceği uyarıcı sinyaller ancak şimdi duyulabilirdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner Sack hafif aydınlık suda baş aşağı gidiyordu. Fırtına yatışmıştı, neredeyse birdenbire, tepesindeki deniz berraklaşıvermişti. Tanner kendini deniyor, daha derinlere, karanlık bölgeye kadar gitmek için zorluyordu.</p>

  <p class="calibre1 sgc-4">Etrafında başkaları da vardı: Suya dalacak kadar meraklı kerevit ve semender-adamlar ve Piç John, ama onları göremiyordu. Su soğuk, sessiz ve yoğundu.</p>

  <p class="calibre1 sgc-4">Dev zincir halkalarından akan enerji akımının, yanından geçişini hissediyordu. Tam altında çok şaşırtıcı şeylerin oluştuğunu biliyor ve bir çocuk gibi bunun tadını çıkarıyor, karanlığa doğru ilerliyordu. Daha önce hiç bu kadar derinde yüzmemişti ama gidebileceği yere kadar zincirin halkalarını takip ediyor, bedenini sımsıkı saran basınca karşı direnç gösteriyordu. Dokunaçları uzanıyor, bir yeri yakalayacak gibi oluyor, sanki kendini daha derinlere çekebilir, sudaki öze erişebilirmiş gibi.</p>

  <p class="calibre1 sgc-4">Başı ağrıyor, kan basıncı artıyor. Daha ileriye gidemeyince, suyun içinde hareketsiz bekliyor. Ne kadar indiğini bilmiyor. Yanındaki büyük zinciri göremiyor. Hiçbir şey göremiyor. Soğukta ve bir grilik içinde asılı bekliyor ve tamamen yalnız.</p>

  <p class="calibre1 sgc-4">Uzun bir süre geçiyor, bu arada kayasütü makinesi suyun derinliklerine uyarıcı sinyaller göndermeye devam ediyor. Her şey dingin.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Derken Tanner’ın gözleri birden açılıyor <span class="font6">(kapalı olduklarını bilmiyordu).</span></p>

  <p class="calibre1 sgc-4">Bir ses gelmişti, ani bir sürtünme hissi, sürgülerin çekilmesi, oluklara bir şeyin sokulması gibi. Bir balinanın sesi gibi suyun içinde yayılan, uzun, homurtulu bir ileti, onu kulaklarıyla duymaktan çok midesinde hissediyor.</p>

  <p class="calibre1 sgc-4">Tanner kımıltısız. Dinliyor.</p>

  <p class="calibre1 sgc-4">Ne duyduğunu biliyor.</p>

  <p class="calibre1 sgc-4">Beş yüz metrelik yuların üzerindeki dizginler -gemiler kadar uzun çentikler, mandallar, iğneler, çiviler ve cıvatalar- yerine oturuyordu. Su ve gerçek katmanları arasından bir şey hırıltıyla soluyarak dışarı çıktı, diye düşünüyordu, lezzetli kayasütünün çıkardığı titreşimlere doğru gideyim derken boynu ya da bir parçası kelepçeye kısıldı ve koşum etrafını sardı, ağaç gövdeleri gibi çiviler ve perçinler dışarı fırlayarak etlerini parçaladı, kemerler iyice sıkıldı ve o şey yakalandı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yine sessizlik ve dinginlik. Tanner, yukarıda büyücülerin ve mühendislerin, yaratığın beyin kabuğu denilebilecek şeyin içine dikkatlice ölçülmüş sinyaller göndererek, telkin yoluyla onu kandırmaya çalıştıklarını biliyordu.</p>

  <p class="calibre1 sgc-4">Sinyal dalgalarındaki ve sıcaklıktaki anlık değişimleri hissediyordu -büyü dalgaları ona vurmaya başlamıştı.</p>

  <p class="calibre1 sgc-4">Titreşimleri derisinde ve sonra, daha güçlü olarak içinde hissediyordu.</p>

  <p class="calibre1 sgc-4">Güneşin kaybolmakta olan ışıklarının çok altında, kilometrelerce aşağıdaki gece yarısı karanlığındaki suda, fosforlu balıkların ve örümcek yengeçlerin ötesinde, o şey hareket ediyordu, balıkların zayıf ışıltısını kapatıyordu. Sürünerek yaklaştığını, büyük miktarlarda soğuk suyu alabora edercesine uçurumun içinden yukarıya olağanüstü dalgalar gönderdiğini hissediyordu.</p>

  <p class="calibre1 sgc-4">Büyülenmiş gibi kalakalmıştı.</p>

  <p class="calibre1 sgc-4">Suyu titreten, hantal bir gümbürtü kopuyor. Tanner’ın gözünün önüne, canavar gibi uzantıların kıyılara vuruşunu, akıl almaz bir felaketin binlerce, ilkel dip yaratığını yok edişi geliyor.</p>

  <p class="calibre1 sgc-4">Etrafındaki su bir girdap halini almış, büyü dalgaları dağınık bir halde delikten dışarı çıkıyor. Su basıncı aniden kesiliyor ve sonrasında Tanner, çok zayıf bir vurma sesi duyuyor. Emin olamayıp, kulak kesiliyor.</p>

  <p class="calibre1 sgc-4">İç organlarında hissettiği hafif, düzenli bir vuruş bu. Ağır, ezici bir darbe. Midesine bir taş oturmuş gibi.</p>

  <p class="calibre1 sgc-4">Sesi yalnızca bir an duyuyor, tuhaf bir yer ve büyüye ait, ama ne olduğunu biliyor ve soluğu kesiliyor.</p>

  <p class="calibre1 sgc-4">Bir katedral kadar büyük bir kalp bu, ondan çok aşağıda, karanlıkta bir yerde atıyor.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis, yağmurdan ıslanmış basamaklarda durup kızgın güneşin ve bulutsuz göğün altında bekledi.</p>

  <p class="calibre1 sgc-4">Armada hayalet bir şehri andırıyordu. Akılları başlarından giden hemen hemen bütün vatandaşlar saklanıyordu, hâlâ dehşet içindeydiler.</p>

  <p class="calibre1 sgc-4">Bir şey olmuştu. Bellis, <span class="font6">Renkküre'nin</span> yerinden oynayışını ve zincirlerin vuruşunu hissetmişti. Şimdi ise dakikalardır hiç ses çıkmıyordu.</p>

  <p class="calibre1 sgc-4">İki metalin birbirine sürttüğünü duydu: Şehrin altındaki zincirlerin sesiydi bu, dünyanın altındaki çökme çukurundan uzanıp kendilerini tamamen Kabaran Okyanusun sularına bırakırken çıkardıkları yavaş ve ürkütücü vurma sesi.</p>

  <p class="calibre1 sgc-4">Zincirler yavaşça kıvrılarak dikey durumdan çıkıp, yatay bir biçimde şehrin önünde uzandılar. Koşum ise, kilometrelerce aşağıda, okyanusun dibinin az üstündeydi.</p>

  <p class="calibre1 sgc-4">Aniden sarsıcı bir gürültü koptu ve Armada şiddetli biçimde yerinden oynadı, gemileri yavaş yavaş yeni konumlarını aldılar, aşağıdan yeni yönlere doğru çekilirken sınırlarının dışına çıktılar.</p>

  <p class="calibre1 sgc-4">Şehir harekete geçti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis sarsıntıdan neredeyse dengesini yitiriyordu.</p>

  <p class="calibre1 sgc-4">Heyecan içindeydi.</p>

  <p class="calibre1 sgc-4">Şehir <span class="font6">hareket ediyordu.</span></p>

  <p class="calibre1 sgc-4">Sürüyle römorkörün o güne kadar başardığını kolaylıkla gölgede bırakarak, sakin bir hızla güneye doğru yol alıyordu.</p>

  <p class="calibre1 sgc-4">Bellis şehri çevreleyen teknelerin yanlarına vuran dalgaları görebiliyordu. Şehrin arkasında bıraktığı köpükleri. <span class="font6">Köpük</span> bırakacak kadar hızlı gidiyorlardı.</p>

  <p class="calibre1 sgc-4">Şehrin bağlanmamış, Armada'nın çeperlerinden başlayıp ufka kadar yayılan gemi filosu -ticaret korsanları, fabrikalar, posta gemileri, savaş gemileri ve römorkörler- şimdi deli gibi harekete geçmişlerdi. Yüzlerini şehre doğru çeviriyor, motorlarını çalıştırıyorlar, ana limanlarına ulaşmak için yelkenlerini fora ediyorlardı.</p>

  <p class="calibre1 sgc-4">Bellis şaşkınlık içinde bakıyordu. <span class="font6">Tanrım,</span> diye düşündü. <span class="font6">Gördüklerine inanamıyor olmalılar.</span> En yakında olanlardan gelen sevinç çığlıklarını işitti. Gemiciler güverteye toplanmış, tezahürat yapıyorlardı.</p>

  <p class="calibre1 sgc-4">Vatandaşlar ortaya çıktıkça, sesler yavaş yavaş, Armada'nın her tarafına yayıldı: Açılan pencerelerden, kapılardan, ambarlardan çıkanlar, arkalarına sinmiş oldukları küpeşteden doğrulanlar. Bellis’in baktığı her yerde bağırışmalar vardı. Sevgililere tezahürat yapıyorlardı.</p>

  <p class="calibre1 sgc-4">Sevinç çığlıkları atılıyordu. Bellis denizin ötesine baktı, şehir yol alırken -çekilirken- yanından geçen dalgaları izledi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Altı kilometrelik dizginlerin ucunda, kayasütü makinesiyle teskin edilip, ters dönmüş külahlara benzer kancalarla sımsıkı tutulan deniz şeytanı, hiç durmadan ve merak içinde, ona yabancı bir denizde ilerliyordu.</p>

  <p class="calibre1"></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8">Ara VII</span></p>

  <p class="calibre1 sgc-4"><span class="font3">Şahmeran Kanalı</span></p>

  <p class="calibre1 sgc-4"><span class="font6">Tetneghi Dustheart</span> dört haftadır denizdeydi.</p>

  <p class="calibre1 sgc-4">Kalyon tehlikeli yaz fırtınalarıyla karşı karşıya kaldı. Gnurr Kett ile Perrick Nigh arasında rüzgârsızlıktan bir yere kımıldayamadığı oldu. Mandrake Adalarının tehlikeli kanallarında, isimsiz bir kayaya çok yakın geçerken, etrafları, yelkenlerini yırtıp bir sürü maymunu halatlardan fırlatarak öldüren uçan çapulcularla sarıldı. Rohagi’nin doğu kıyısındaki soğuk sularda, tekne -kötü bir rastlantı eseri- Yeni Crobuzon donanmasına ait bir geminin saldırısına uğradı. Yardımlarına koşan rüzgârlarla, <span class="font6">Tetneghi Dustheart</span> zırhlıyı geride bırakabildi. Verdiği hasar gemiyi yok edemese de, yavaşlamasına sebep oldu.</p>

  <p class="calibre1 sgc-4">Kaktüs tayfası bitkin maymunlara ıslıkla komut veriyor ve göz alıcı tekne sakin sakin, kanalda kıvrılarak Demir Körfeze yaklaşıyor.</p>

  <p class="calibre1 sgc-4">Tanner Sack ile toplantısının ardından, Kaptan Nurjhitt Sengka adamlarına yeni emirlerini verdiğinde bunu, beklediği gibi, şaşkınlıkla ve kötü bir tepkiyle karşıladılar. Dreer Samher gemilerinin sıkı olmayan disiplini sayesinde, kendilerini aşağı yukarı özgürce ifade edebiliyorlardı ve Sengka’ya ona katılmadıklarını, canlarının sıkıldığını, bunu anlamadıklarını, şu anda görev yerlerini terk etmiş olduklarını, anofellerin, oradaki sıska tayfalardan daha fazla muhafıza gerek duyduğunu söylediler.</p>

  <p class="calibre1 sgc-4">Sengka vazgeçmedi.</p>

  <p class="calibre1 sgc-4">Yolda karşılaştıkları her talihsizlikte, her gecikmede, ayın uzayan her dakikasında, tayfaların homurtuları artıyordu. Ama Tanner’ın ona verdiği yazılı taahhütler karşılığında, mesleğini tehlikeye atmaya karar vermiş olan Sengka, planından sapmadı. Tayfalarıyla ilişkileri, adamlarının öfkelerini o ana kadar kontrol edebilmesine, onları göz kırpmalar ve imalarla avutabilmesine yetecek kadar iyiydi.</p>

  <p class="calibre1 sgc-4">Şimdi <span class="font6">Tetneghi Dustheart,</span> Büyük Katrana doğru gidiyor. Kalyonun gösterişli altın rengi, zarif kıvrımları, kaktüsleri şaşkına çeviren acımasız bahar havasının karşısında donuklaşmış, güneyin cafcaflı güzellik anlayışı, geçtikleri adalardaki koyu kahverengiler ve siyahlar, çamurlu yeşiller ve filizlenen bitkilerin soluk renklerinin yanında çok uyumsuz kaçıyor.</p>

  <p class="calibre1 sgc-4">Kötü havalar atlattılar. Perişan haldeler. Tayfalar sabırsız. Sengka mühürlü torbayı yokluyor.</p>

  <p class="calibre1 sgc-4">Çok yolları kalmadı. Körfeze ve nehre, tuğlalara ve köprülere yakınlar. Suyun içinde daha çok kaya belirmeye başladı. Kanal sığlaşıyor. Kıyı çok yakın.</p>

  <p class="calibre1 sgc-4">Kaptan Sengka dikkatle, taşıdığı küçük paketteki Yeni Crobuzon mührüne bakıyor. Onu koca elleriyle kaldırıyor: Deri, bal mumu ile kapatılmış kutu; Yeni Crobuzon’un ödeyeceği ödül teklifi; tehlikeyi bildiren mektup; ondaki, tuhaf, saçma, tamamen anlaşılmaz bir kodlamayla yazılmış aşırı duygusal savaş uyarısı; mücevher kutusunu açıklayan küçük, kısa, değersiz kolye; ve kutunun kadife kaplamasının altında, sahte tabanının altına yerleştirilmiş, talaşla sarılı, bir saat büyüklüğündeki ağır bir disk ve ince bir yazı ile yazılmış, açıklayıcı uzun bir mektup.</p>

  <p class="calibre1 sgc-4">Temsilci Fennec’in Yeni Crobuzon’a gizli armağanı ve gerçek mesajı.</p>

  <p class="calibre1"></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8">Ara VIII</span></p>

  <p class="calibre1 sgc-4"><span class="font3">Başka bir yerde</span></p>

  <p class="calibre1 sgc-4">Dünyaya sersemletici bir baskın oluyor.</p>

  <p class="calibre1 sgc-4">Denizin tadında bir başkalık var.</p>

  <p class="calibre1 sgc-4"><span class="font6">Ne bu?</span></p>

  <p class="calibre1 sgc-4">Avcıların hiçbiri bilmiyor.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">O <span class="font6">sarsıntı o ani kayma açılma saldırı sınırı geçme varma? Ne bu gelen?</span></p>

  <p class="calibre1 sgc-4">Avcıların hiçbiri bilmiyor. Yalnızca denizdeki değişimi görebiliyorlar.</p>

  <p class="calibre1 sgc-4">Her yerde işaretler var. Akıntılar tedirgin, sanki yollarına, nasıl kaçınacaklarını bilmedikleri yeni bir engel çıkmış gibi, dikkatle yer değiştiriyorlar. Tuzlu su yaratıkları ciyaklıyor, anlaşılmaz şeyler söylüyor, umutsuzca bildiklerini anlatmaya çalışıyorlar.</p>

  <p class="calibre1 sgc-4">Böylesine muazzam boyuttaki yeni bir varlık bile, dünyanın büyüklüğünün yanında, çok küçük bir değişim. Neredeyse minicik. Ama avcıların suya olan duyarlılığı, atomlardan bile daha ufak bir düzeyde ve bir şeyler olduğunu biliyorlar.</p>

  <p class="calibre1 sgc-4">Bu yeni şeyin kendine has bir izi var, ama parçacık, dışkı ve tat kırıntıları Bas-Lag’in kurallarına uymuyor. Bu saldırganın etrafında, yer çekimi, rastlantısallık ve fiziksel varoluş olması gerektiği gibi değil. Avcılar onun tadını alabiliyor ama izini bulamıyorlar.</p>

  <p class="calibre1 sgc-4">Yine de aramaktan vazgeçmiyorlar. Belli ki bu, yüzen şehrin işi ve bu ağır, dev şeyi bulacak olurlarsa, avlarını da bulmuş olacaklar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zaman çabucak akıyor.</p>

  <p class="calibre1 sgc-4">Su kabarcıkları oluşuyor, tatlı ve tuzlu su. Kilometrelerce uzaktaki kardeş türlerin solukları yükseliyor, kendi öz maddeleriyle çevrili olsalar bile bütünlüklerini koruyarak küçüklü büyüklü deliklerden kayıp yer değiştiriyorlar, yukarıya doğru, ara vermeden hareket etmeye devam ederek başladıkları yerden çok uzaklara geliyorlar. Avcıların kulaklarının yanında patlıyor, evlerinden haberler veriyorlar. Suda aktarılan dedikodular ve hikâyeler. Gengris’deki groac’h ve mecuslardan, Demir Körfez’deki casuslardan haberler.</p>

  <p class="calibre1 sgc-4"><span class="font6">Duyduğumuz şeyler var,</span> diyor bir ses.</p>

  <p class="calibre1 sgc-4">Avcılar söyleşiyor, enerjilerini boşaltıyor ve hepsi titreyerek, gayretle, dikkatlerini bir noktaya topluyorlar. Bu onlara ölülerinden kalan bir miras. Liderleri fısıldayarak karşılık veriyor ve kendi konuşma balonları da gerisin geriye aynı mesafeyi katediyor, evlerine gidiyor.</p>

  <p class="calibre1 sgc-4"><span class="font6">Denize yeni bir şey girdi,</span> diyorlar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Konuşmalar bitince, Kabaran Okyanusun yüzeyinin çok altında, evlerinden beş bin kilometre uzakta, karanlığın içindeki sessiz mecuslar, gözlerini kırpıştırıp başlarını sallıyorlar ve dünyanın öte yanından onlara ulaşmış olan ses, onu taşıyan suyun içinde kayboluyor.</p>

  <p class="calibre1 sgc-4"><span class="font6">Tekneler geliyor,</span> diyorlar avcılarına. <span class="font6">Bir sürü. Hızlıca. Demir Körfez’den. Avlanıyorlar da. Araştırıyorlar, bizim gibi. Denizi geçiyorlar. Kız ve erkek kardeşlerimiz de onların yanında, asalak balıklar gibi onlara yapışık, bize şarkı söylüyorlar. Onları kolayca bulabiliriz.</span></p>

  <p class="calibre1 sgc-4"><span class="font6">Tekneler. Tekneler bizimle aynı şeyi arıyor. Nereye gittiklerini biliyorlar. Onu bulacak makineleri var.</span></p>

  <p class="calibre1 sgc-4"><span class="font6">Onları izleriz, bize yol gösterirler.</span></p>

  <p class="calibre1 sgc-4">Avcılar upuzun dişleriyle sırıtıyor ve suyun içinde hırıldamayla soluyarak kendilerince kahkaha atıyor, uzantılarını uygun şekillerde toplayarak, kuzeye, onlardan istenen yöne, Yeni Crobuzon donanmasını bulacakları yere doğru yola çıkıyorlar. Orada onun önünü keserek diğer birliklerine katılacak ve sonunda avlarını yakalayacaklar.</p>
</body>
</html>
