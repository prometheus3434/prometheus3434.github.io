<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">9</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Şekel, Bellis’in yanına gidip, ona okumayı öğretmesini istedi.</p>

  <p class="calibre1 sgc-4">Söylediğine göre, Ragamoll alfabesinin şekillerini biliyordu ve her harfin hangi sesi çıkardığı hakkında da pek kesin olmayan bir bilgisi vardı, ama bunları geliştirmemişti. Bu bilgileri birleştirip sözcükler oluşturmayı hiç denememişti.</p>

  <p class="calibre1 sgc-4">Şekel yatışmış görünüyordu, sanki düşünceleri kütüphane gemilerinin koridorlarının dışında kalmıştı. Eskisinden daha zor gülümsüyordu. Tanner Sack’den ya da daha önce konuşmalarından eksik etmediği Angevine’dan söz etmiyordu. Tek istediği Bellis’in ona okumayı öğrenmesi için yardım edip etmeyeceğiydi.</p>

  <p class="calibre1 sgc-4">Bellis, vardiyasından sonra iki saatini ona ayırdı. Birlikte, alfabeyi baştan sona çalıştılar. Şekel harflerin isimlerini biliyordu ama onları soyut olarak kavrıyordu. Bellis ondan adını yazmasını isteyince eğri büğrü ve acemice de olsa yazmıştı, ikinci harfi yaparken duraklamış, atlayıp dördüncüye geçmiş, sonra geri gelerek boş yerleri doldurmuştu.</p>

  <p class="calibre1 sgc-4">İsminin nasıl yazıldığını biliyordu, ama yalnızca biçimsel olarak.</p>

  <p class="calibre1 sgc-4">Bellis ona harflerin, genellikle kendi isimlerini başlatan sesi çıkaracak komutlar, emirler olduğunu söyledi. Önce kendi adını yazdı, her harfi diğerinden iki üç santim kadar ayırdı. Sonra ondan harflerin verdiği komutlara uymasını istedi.</p>

  <p class="calibre1 sgc-4">Şekel, <span class="font6">beh</span> ve <span class="font6">eh</span> ve <span class="font6">leh leh ih she</span> arasında bocalarken onu bekledi. Derken harfleri yakınlaştırdı ve yine yavaşça komutlara uymasını istedi. Sonra bir kez daha.</p>

  <p class="calibre1 sgc-4">Sonunda harfleri bir sözcük halinde birleştirdi ve Şekel’e alıştırmayı çabuk çabuk tekrarlamasını, harflerin ondan istediğini,tek bir defada yapmasını söyledi (“Bak onlara, nasıl birbirlerine yakınlar”).</p>

  <p class="calibre1 sgc-4"><span class="font6">Buh eh luh luh ih suh.</span></p>

  <p class="calibre1 sgc-4">(Beklediği gibi, çift sessizler kafasını karıştırmıştı.)</p>

  <p class="calibre1 sgc-4">Şekel bir kez daha denedi, derken yarıda durdu ve sözcüğe bakarak gülümsemeye başladı. Büyük bir mutlulukla Bellis'e baktı. Onun adını söyledi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ona noktalama işaretlerinin esaslarını gösterdikten sonra, aklına bir şey geldi. Onunla birlikte gemilerin içlerinde yürüyüşe çıktı. Bilim adamlarının, yağ kandillerinin ve küçük pencerelerin yanında çömelmiş, kitaplar okudukları fen ve beşerî bilimler bölümlerinin önünden geçerek, sicim gibi inen yağmurun altında dışarıya çıktılar ve oradan <span class="font6">Yıpratan Anıya</span> giden köprüyü geçtiler. Bu, Büyük Çarklar Kütüphanesinin dışında bir kalyondu. Burada, çocuk kitapları vardı.</p>

  <p class="calibre1 sgc-4">Çocuk güvertesinde çok az okuyucu vardı. Etraflarını çeviren raflar göz alıcı renklerle doluydu. Bellis yürürken elini cilt kapaklarında gezdiriyor, Şekel ise büyük bir merakla bunlara bakıyordu. Geminin en arkasında durdular. Burası bir sürü lombozlarla kaplıydı ve belirgin bir şekilde yana yatmıştı, sıra sıra kitaplarla kaplıydı.</p>

  <p class="calibre1 sgc-4">“Bak,” dedi Bellis, “görebiliyor musun?” Pirinç bir etiketi gösterdi. “Rag. A. Moll. Ragamoll. Bunlar bizim dilimizdeki kitaplar. Çoğu Yeni Crobuzon’dan geliyor.”</p>

  <p class="calibre1 sgc-4">Birkaç tanesini çekip açtı, Şekel’in fark edemeyeceği kadar kısa bir an için donakaldı.</p>

  <p class="calibre1 sgc-4">Elle yazılmış isimler, ön kapağın içinden ona bakıyordu, ancak bunlar kurşun kalemle, bir çocuk tarafından yazılmıştı.</p>

  <p class="calibre1 sgc-4">Bellis sayfaları çabuk çabuk çevirdi. İlk kitap çok küçük çocuklar içindi, kocaman, elle boyanmış, altmış yıl önce moda olan basit Ars Facilis tarzında resimlerle doluydu. Kaşıklardan yapılmış bir adamla savaşa giden ve kazanan, sonra da dünyanın valisi olan bir yumurtanın hikâyesiydi.</p>

  <p class="calibre1 sgc-4">İkincisi biraz daha büyük çocuklar içindi. Yeni Crobuzon’un hikâyesiydi bu. Bellis birden durdu, Kaburgaların ve Ekser’in,Perdido Sokağı İstasyonunun kabartma resimlerini görmüştü. Çabucak göz gezdirdi, garip biçimde abartılmış, yanıltıcı hikâyeye bakıp alaycı bir tavırla suratını buruşturdu. Para Çemberi, Toz Haftası ve en utanç vericisi de, Korsan Savaşları, çocuksu ve yalanlarla dolu bir dille, Yeni Crobuzon’un en zorlu ve insafsız koşullara karşın büyümeye devam eden bir özgürlük sığınağı olduğunu ima ediyordu.</p>

  <p class="calibre1 sgc-4">Şekel büyülenmiş bir halde onu izliyordu.</p>

  <p class="calibre1 sgc-4">“Al bunu,” dedi Bellis ve <span class="font6">Yürekli Yumurtayı</span> ona uzattı. Oğlan büyük bir saygıyla kitabı aldı. “Küçük çocuklar için bu,” diye devam etti kadın. “Hikâyeyi boş ver, sana çok aptalca gelecek. Hiçbir anlamı yok. Ancak sözcükleri sana anlattığım gibi çözerek, hikâyenin neyle ilgili olduğunu, neler olduğunu anlayacak mısın, onu merak ediyorum. Harflerin komutunu takip et, sözcükleri söyle. Aralarında bilmediklerin de olacak. Bilmediğin sözcükleri yazıp listeyi de bana getir.”</p>

  <p class="calibre1 sgc-4">Şekel birden başını kaldırıp ona baktı. “Yazayım mı?”</p>

  <p class="calibre1 sgc-4">Bellis onun içinden geçenleri okuyabiliyordu. Çocuk sözcükleri hâlâ dışarıdan varlıklarmış gibi görüyordu: Sonunda, azıcık da olsa, anlamaya başladığı incelikli şakalardı sanki. Ancak şifrelerini nasıl çözeceğini henüz kavramış değildi. Okumayı öğrenmek için yazmasının da gerektiğini hiç düşünmemişti.</p>

  <p class="calibre1 sgc-4">Bellis cebinde bir kalem ve yarısı kullanılmış bir kâğıt parçası buldu ve bunları oğlana uzattı.</p>

  <p class="calibre1 sgc-4">“Anlamadığın sözcükleri kopyala, harfleri kitaptaki sıralarına göre yaz. Sonra bana getir.”</p>

  <p class="calibre1 sgc-4">Bellis’in yüzünde mutlu bir gülümseme daha belirdi.</p>

  <p class="calibre1 sgc-4">“Yarın,” diye devam etti Bellis, “saat beşte bana gel, sana kitaptaki hikâyeyle ilgili sorular soracağım. Bana kitaptan bölümler okuyacaksın.” Şekel kitabı alırken kadına baktı, sanki Dog Fenn’de bir iş anlaşması yapmışlar gibi, başını salladı.</p>

  <p class="calibre1 sgc-4">Kalyondan çıktıklarında Şekel’in tavrı da değişti. Yine o ukala haline büründü, yürürken hafifçe iki yana sallanıyordu, Bellis'e limandaki grubundan bile bahsetti. Ama <span class="font6">Yürekli Yumurtayı</span> sımsıkı tutuyordu. Bellis kitabı kendi kartına işletti, hiç düşünmeksizin duyduğu bu güven Şekel’i çok etkiledi.</p>

  <p class="calibre1 sgc-4">O gece hava yine soğuktu ve Bellis sobaya yakın oturmuştu.</p>

  <p class="calibre1 sgc-4">Yemek yapmak ve yemek, bitmek bilmeyen birer gereksinim olmaları yüzünden iyice sinirine dokunmaya başlamışlardı. Bu işi hiç zevk almadan ve elinden geldiğince çabucak yapıp bitirdi ve eline Tearfly’ın kitaplarını alıp oturdu, kitapları okumaya, notlar almaya devam etti. Saat dokuzda durdu ve mektubunu çıkardı.</p>

  <p class="calibre1 sgc-4">Yazmaya başladı.</p>

  <p class="calibre1 sgc-4">Mavigün, 27 Toz, 1779 (Bunun bulunduğu yerde hiçbir anlamı yoktu ama. Buradaki tarih, Denizkaplumbağası Çeyreği, 4 Sepredi, 6/317) <span class="font6">Renkküre</span> nin Bacası.</p>

  <p class="calibre1 sgc-4">İpucu aramaktan vazgeçmeyeceğim. Başlangıçta, Johannes’in kitaplarını okuduğumda onları rastgele açıp gözlerimle tarıyor, sonra da bulabildiğim parçaları bir araya getiriyor, bunların bana ilham vermesini bekliyordum. Ancak bu şekilde bir yere varamayacağımı anladım.</p>

  <p class="calibre1 sgc-4">Johannes’in çalışması, bana söylediğine göre, şehrin itici güçlerinden biriymiş. Onun da bir parçası olduğu, açıklayamayacağı ama Armada'nın, Bas-Lag’in en büyük gücüne karşı korsan saldırıları göze almasına neden olacak kadar önemli olan bu planın özü, onun kitaplarının bir yerinde gizli olmalıydı. Onu Sevgililer için vazgeçilmez kılan da bu kitaplardan biriydi zaten. Ama bu gizli proje için “okunması şart” diye açıkladığı kitabın hangisi olduğunu daha anlayamadım.</p>

  <p class="calibre1 sgc-4">Bu yüzden hepsini dikkatle, sırayla, okuyorum; önsözle başlıyor indekse kadar tarıyorum. Bilgi topluyorum. Bu eserlerde olabilecek düşünceleri hissetmeye çalışıyorum.</p>

  <p class="calibre1 sgc-4">Ben bir bilim adamı değilim, tabii. Daha önce bu tip kitaplar okumadım. Kitapta yazılanların çoğu bana yabancı.</p>

  <p class="calibre1 sgc-4"><span class="font6">“Asetabulum,</span> oris innominatumun dış tarafında, tam ilium ile iskiyumun kaynaştığı noktadaki bir çöküntü.”</p>

  <p class="calibre1 sgc-4">Böyle cümleleri bir şiir gibi okuyorum: ilium; iskiyum; oris innaminatum; ektokuneiform; cnemial kabartı; trombosit; tromb; keloit; sikatris.</p>

  <p class="calibre1 sgc-4">Şimdiye dek en az sevdiğim kitap <span class="font6">Sardula Anatomisi.</span> Johannes bir kez genç bir sardulanın saldırısına uğramış ve bu kitap için araştırmalarına o zaman başlamış olmalı. Gözümün önüne hücresinde bir aşağı bir yukarı gidip gelen, uyutucu buharlara maruz bırakılan ve bilincini yitirmeye başladığını fark edince etrafa saldıran yaratık geliyor. Sonra ölüyor ve sardulanın derisiyle birlikte Johannes’in tutkusunu da yüzen soğuk bir kitaba aktarılıyor. Kemikler, damarlar ve sinirlerden oluşan can sıkıcı bir liste.</p>

  <p class="calibre1 sgc-4">En sevdiğim kitap ise çok şaşırtıcı. Zooloji kadar felsefe de içeren ve bu nedenle kendime diğerlerinden daha yakın bulduğum <span class="font6">Mega-fauna Kuramları</span> ya da <span class="font6">Tabakalararası Yaşam</span> ciltleri değil. Bunlardaki çetrefilli düşünceleri şaşırtıcı ama anlaşılmaz buluyorum.</p>

  <p class="calibre1 sgc-4">Hayır, en dikkatle okuduğum, anladığımı sandığım, beni içine alan kitap <span class="font6">Demir Körfez Kaya Göletlerindeki Saldırganlar.</span></p>

  <p class="calibre1 sgc-4">Nasıl da şaşırtıcı biçimde birbirine bağlanmış anlatılar. Vahşi yaşam ve metamorfoz zincirleri. Hepsini görebiliyorum. Şeytan yengeçleri ve deniz solucanları. İstiridye, avının zırhında ölümcül bir gözetleme deliği açıyor. Bir deniztarağını ağır ağır, zamana yayarak parçalayan aç bir denizyıldızı. Yavru bir kaya balığının üzerine atlayıp, yiyip yutan bir denizşakayığı.</p>

  <p class="calibre1 sgc-4">Johannes benim için, kabuk tozlarından, denizkestanelerinden ve acımasız dalgalardan oluşan, canlı, küçük bir deniz manzarası yaratmış.</p>

  <p class="calibre1 sgc-4">Ancak bunlar bana şehrin planları konusunda bir şey söylemiyor. Armada’nın yöneticilerinin kafalarından geçen her neyse onu bulmak için derinlere bakmalıyım. Bu kitapları okumaya devam edeceğim. Elimdeki tek ipucu onlar. Sonunda Armada'yı anlayarak, paslı bacamda mutlu mesut yaşamak değil niyetim. <span class="font6">Nereye</span> ve <span class="font6">neden gittiğimizi</span> anlamak istiyorum, belki o zaman buradan ayrılabilirim.</p>

  <p class="calibre1 sgc-4">Birden birisi kapıya vurmaya başladı. Bellis korkarak başını kaldırdı. Saat neredeyse on birdi.</p>

  <p class="calibre1 sgc-4">Yavaşça ayağa kalktı ve sarmal merdivenden yuvarlak odasının ortasına indi. Armada’da, nerede yaşadığını bilen tek kişi Johannes’ti ve onunla da restorandaki tartışmalarından sonra hiç konuşmamıştı.</p>

  <p class="calibre1 sgc-4">Sessizce kapıya doğru yürüdü, bekledi, derken kapı yine sertçe vuruldu. Özür dilemeye mi gelmişti? Onu yine kızdırmaya mı? Yüzünü görmek, o arkadaşlığa yeniden kapıyı açmak istiyor muydu gerçekten?</p>

  <p class="calibre1 sgc-4">Ona hâlâ kızgın olduğunu ve nedense hâlâ utandığını fark etti.</p>

  <p class="calibre1 sgc-4">Kapı üçüncü kez çalındı ve Bellis, sert bir suratla, adamın ne istediğini anlayıp onu göndermeye hazırlanarak bir adım attı. Kapıyı açtığında, ağzı şaşkınlıktan açık, kalakaldı, terslemeye hazır hali verdiği solukla birlikte yok oldu.</p>

  <p class="calibre1 sgc-4">Kapının eşiğinde, soğuktan büzülmüş bir halde, çekinerek kendisine bakan Silas Fennec duruyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir süre sessizce oturdular, Fennec’in getirdiği şarabı içtiler.</p>

  <p class="calibre1 sgc-4">“Bayağı iyi bir yerde oturuyorsunuz, Bayan Coldwine,” dedi sonunda ve oda niyetine kullanılan yıpranmış metal silindire beğeniyle göz gezdirdi. “Yeni gelenlerin çoğunun nerelerde yaşadığını bir görseniz.” Bellis kaşını kaldırıp baktı, ancak adam başını salladı. “İnanın bana doğru söylüyorum. Görmediniz mi hiç?”</p>

  <p class="calibre1 sgc-4">Görmemişti, tabii.</p>

  <p class="calibre1 sgc-4">“Siz nerede yaşıyorsunuz?” diye sordu.</p>

  <p class="calibre1 sgc-4">“Sen-ve-Senin ilçesinde,” dedi, “bir teknenin dibinde. Penceresi falan yok. Bunlar sizin mi?”</p>

  <p class="calibre1 sgc-4">Bellis’in yatağında duran kitapları işaret etti.</p>

  <p class="calibre1 sgc-4">“Hayır,” dedi ve çabucak topladı hepsini. “Yalnızca defterimi bıraktılar bana. Kendi <span class="font6">yazdığım</span> kitapları bile aldılar.”</p>

  <p class="calibre1 sgc-4">“Bana da aynısını yaptılar,” dedi. “Elimde yalnızca günlüğüm kaldı. Yıllarca süren yolculuklarımın kayıtları. Kaybolsa çok üzülürdüm.” Gülümsedi.</p>

  <p class="calibre1 sgc-4">“Size ne iş yaptırıyorlar?” diye sordu Bellis. Fennec omuzlarını silkti.</p>

  <p class="calibre1 sgc-4">“Hepsini atlatmayı başardım,” dedi. “İstediğim şeyi yapıyorum. Siz kütüphanede çalışıyorsunuz, değil mi?”</p>

  <p class="calibre1 sgc-4">“Nasıl yani?” diye sertçe sordu Bellis. “Onları nasıl atlattınız? Neyle yaşıyorsunuz?”</p>

  <p class="calibre1 sgc-4">Yanıt vermeden önce bir süre kadına baktı.</p>

  <p class="calibre1 sgc-4">“Üç ya da dört iş teklifi geldi -sanırım size de aynısı oldu. İlk gelenlere ikinci gelen işi kabul edeceğimi söyledim, İkinciye üçüncüyü kabul edeceğimi, böyle sürdü gitti. Umurlarında değil. Nasıl yaşadığıma gelince... Kendinizi vazgeçilmez yapmak sandığınızdan daha kolay, Bayan Coldwine. Hizmet sunarak, insanların karşılığını ödeyeceği her ne ise, onu sağlayarak. Çoğunlukla da bilgi...” Sesi gitgide alçaldı.</p>

  <p class="calibre1 sgc-4">Bellis adamın açık yürekliliğine, etrafta dönen tezgâhları ve yeraltı dünyalarını ima etmesine çok şaşırmıştı.</p>

  <p class="calibre1 sgc-4">“Biliyor musunuz,” dedi Silas birdenbire, “size minnettarım, Bayan Coldwine. Samimiyetle söylüyorum bunu.”</p>

  <p class="calibre1 sgc-4">Bellis bekledi.</p>

  <p class="calibre1 sgc-4">“Siz de Salkrikaltor şehrindeydiniz, Bayan Coldwine. Merhum Kaptan Myzovic ile benim aramdaki konuşmaya şahit oldunuz. O mektupta Kaptan’ı bu kadar mutsuz edecek, gemiyi geri döndürecek ne yazdığını merak etmiş olmalısınız, ama sesinizi çıkarmadınız. Eminim, Armada bizi kaçırdığında gelişmelerin... benim için çok tatsız olabileceğini anladınız, ama hiçbir şey söylemediniz. Size teşekkür borçluyum.</p>

  <p class="calibre1 sgc-4">“Hiçbir şey söylemediniz, değil mi?” diye ekledi, saklayamadığı bir endişeyle, “Söylediğim gibi, çok minnettarım.”</p>

  <p class="calibre1 sgc-4">“Son kez konuştuğumuzda, <span class="font6">Terpsikor’</span>da,” dedi Bellis, “bana acilen Yeni Crobuzon’a dönmeniz gerektiğini söylemiştiniz. Peki, şimdi ne olacak?”</p>

  <p class="calibre1 sgc-4">Adam huzursuzca başını salladı.</p>

  <p class="calibre1 sgc-4">“Tam bir bokluk... içine ettiğim,” dedi. Başını kaldırıp baktı ancak Bellis kullandığı dile tepki göstermemişti. “Abartmadan edemiyorum.” Konuyu kapatmak için elini salladı. Rahatsız edici bir sessizlik oldu.</p>

  <p class="calibre1 sgc-4">“Saltça konuşabiliyorsunuz, anladığım kadarıyla, öyle mi?” diye sordu Bellis. “Yaptığınız iş için, büyük olasılıkla gerekli olmalı bu, Bay Fennec?”</p>

  <p class="calibre1 sgc-4">“Saltçayı geliştirmem uzun yıllar sürdü,” dedi çabuk ve kusursuz bir Saltça ile ve yüzünde yapmacıksız bir gülümsemeyle, sonra Ragamollca devam etti. “Neyse... Şey, burada bu adı kullanmıyorum. Sizce sakıncası yoksa burada herkes beni Simon Fench diye tanıyor.”</p>

  <p class="calibre1 sgc-4">“Pekâlâ, Saltçayı nerede öğrendiniz, Bay Fench?” dedi. “Yolculuklarınızdan söz ettiniz...”</p>

  <p class="calibre1 sgc-4">“Boş verin Tanrı aşkına.” Memnun ve bir parça da utanmış görünüyordu. “Adımı sanki büyülü bir sözcükmüş gibi söylüyorsunuz. Bana burada istediğiniz gibi seslenebilirsiniz, Bayan Coldwine, ancak dışarıda, anlayış bekliyorum. Rin Lor. Saltçayı Rin Lor’da ve Korsan Adalarının dış kesimlerinde öğrendim.</p>

  <p class="calibre1 sgc-4">“Ne yapıyordunuz orada?”</p>

  <p class="calibre1 sgc-4">“Aynı şeyi,” dedi, “her yerde yaptığım işi. Alıp satıyorum. Ticaret yapıyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis sobayı kurcalıyordu. Adam biraz daha şarap içtikten sonra, “Otuz sekiz yaşındayım,” diye devam etti. “Yirmi yaşıma gelmeden başladım bu işe. Ben Yeni Crobuzonluyum, yanlış anlamayın. Kaburgalar’ın gölgesinde doğup büyüdüm. Ama son yirmi yılda orada beş yüz gün bile geçirdiğimden kuşkuluyum.”</p>

  <p class="calibre1 sgc-4">“Ne ticareti yapıyorsunuz?”</p>

  <p class="calibre1 sgc-4">“Ne olursa.” Omuzlarını silkti. “Kürk, şarap, makine, hayvan, kitap, işçi. Ne olursa. Jangsach’in kuzeyindeki bozkırlardan içki karşılığı post aldım, bunları verip Hinter’den sırlar topladım, bu sırlar ve sanat eserleri karşılığında Yüksek Cromlech’den işçi ve baharat aldım...”</p>

  <p class="calibre1 sgc-4">Böylece devam ederken Bellis’le göz göze geldi.</p>

  <p class="calibre1 sgc-4">“Yüksek Cromlech’in nerede olduğunu kimse bilmiyor,” dedi Bellis ama adam kafasını salladı.</p>

  <p class="calibre1 sgc-4">“Bazılarımız biliyor,” dedi sessizce. “Şimdi, yani. Bazılarımız artık şimdi biliyor. Felaket bir yolculuk ama. Yeni Crobuzon’dan çıkınca, Suroch harabelerini geçip kuzeye gidemiyorsun, güneyden gitmeye kalktığında, Vadaunk ya da Korkunç Ülke’den geçmek fazladan yüzlerce mil demek oluyor. Bu yüzden ya Pişmanlık Geçidinden Solucangözü Çalılığına, oradan Gibbing Sularının etrafından dolaşıp Kar Torrer Krallığının kenarından geçerek Soğuk Pençe Kanalının ötesine...” Sesi gitgide kısıldı ve Bellis daha sonra neresinin geleceğini duymak için kulaklarını iyice açtı.</p>

  <p class="calibre1 sgc-4">“Derken Shatterjackler’e geldik,” dedi hafif bir sesle, “ve işte Yüksek Cromlech.”</p>

  <p class="calibre1 sgc-4">Şarabından uzun bir yudum aldı.</p>

  <p class="calibre1 sgc-4">“Dışarıdan gelenlerden çekiniyorlar. Canlı olanlarından. Ama tanrılar biliyor ya, bizim halimiz pek içler acısıydı. Aylardır yoldaydık, on dört adam kaybetmiştik. Araç olarak zeplin, mavna, lama, ptera kuşu, ne bulduysak kullanmış ve ayrıca kilometrelerce yolu da yürüyerek gitmiştik. Orada aylarca yaşadım. Yeni Crobuzon’a bir sürü... akıl almaz şeyler getirdim. Bu şehirden daha tuhaflarını gördüm, inan bana.”</p>

  <p class="calibre1 sgc-4">Bellis bir şey söyleyemedi. Adamın söylediklerini sindirmeye çalışıyordu. Söz ettiği yerlerin bazıları aslında var olmayan mitolojik yerlerdi. Buralara gitmiş -yaşamış olması- Tanrı aşkına, olacak iş değildi, ama adamın yalan söylediğini de sanmıyordu.</p>

  <p class="calibre1 sgc-4">“Oraya gitmeye kalkan çok kişi ölüyor,” dedi, duygusuz bir sesle. “Ancak yapabilirsen, Soğuk Pençelere, özellikle de uzak kıyılara ulaşabilirsen... vardın demektir. Oradan Shatterjack Madenlerine, Hinter’in kuzeyindeki çayırlara, Soğuk Pençe Denizindeki Yanni Seckilli Adasına yol var, ticaret yapmaya da pek hevesliler. Orada kırk gün geçirdim ve adamların yaptığı tek ticaret, kuzeyden yılda bir kez sepet işi teknelerle gelen, yanlarında kuru et benzeri şeyler getiren yabanilerle. Ancak kendilerine yetecek kadar o da.” Sırıttı. “Ama asıl sorunları Gengrisler’in bunların güneyle bağlantılarını kesmesi ve dışarıdan gelenlerin bu yolu kullanmalarına izin vermemesi. Güneyden gelebilen herkesi kayıp kardeşleri gibi karşılıyorlar.</p>

  <p class="calibre1 sgc-4">“Eğer bunu becerebilirsen, hiç kimsenin sahip olmadığı her türden bilgiye, yere, mala ve hizmete ulaşabiliyorsun. İşte bu yüzden... benim Parlamento ile bir anlaşmam var. Bu yüzden bana belli durumlarda teknelere el koyabilme gücünü ve belli hakları veren belgem var. Şehrin başka hiçbir yerden alamayacağı bilgiyi onlara sağlayacak konumdayım.”</p>

  <p class="calibre1 sgc-4">Bir casustu.</p>

  <p class="calibre1 sgc-4">“Seemly, altı yüzyıl önce Kabaran Okyanus’u geçip Bered Kai Nev’i bulduğunda,” dedi, “sence ambarlarında ne taşıyordu? <span class="font6">Ateşli Böcek</span> büyük bir gemiydi, Bellis...” Durdu -ona ilk adını kullanabileceğini söylememişti- ama Bellis olumsuz bir tepki göstermeyince devam etti. “İçki, ipek, kılıç ve altın taşıyordu. Seemly ticaret yapmanın peşindeydi. Doğu kıtasının yolunu açan bu oldu. Duyduğun bütün kâşifler -Seemly, Donleon, Brubenn; muhtemelen Libintos ve lanet olası Jabber da- birer tüccardı.” Çocuksu bir hevesle konuşuyordu.</p>

  <p class="calibre1 sgc-4">“Harita ve bilgi getirenler de benim gibi insanlar. Bizden başkasının veremeyeceği bilgiler bunlar. Hükümetlerle pazarlık yapabiliyoruz -bu benim işim. Keşif ya da bilim diye bir şey yok -olan yalnızca ticaret. Suroch’a gidip Dagman Beyn’in Korsan Savaşlarında kullandığı haritaları getirenler <span class="font6">tüccarlardı.”</span></p>

  <p class="calibre1 sgc-4">Bellis’in yüzündeki ifadeyi görünce bu hikâyenin kendisi ve arkadaşlarının pek matah olmayan yüzlerini gösterdiğini fark etti.</p>

  <p class="calibre1 sgc-4">“Kötü bir örnek,” diye mırıldandı, Bellis onun lafı çevirmesine gülmekten kendini alamadı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Burada kalmayacağım,” dedi Bellis. Neredeyse sabahın ikisi olmuştu, penceresinden yıldızlara bakıyordu. Armada ağır ağır çekildikçe onlar da son derece yavaş bir şekilde pencerenin camından kayıyorlardı.</p>

  <p class="calibre1 sgc-4">“Burayı sevmiyorum. Kaçırılmış olmaktan nefret ediyorum. <span class="font6">Terpsikor'</span> daki diğer bazı yolcuların buna neden aldırmadığını anlayabiliyorum...” Bunları, Johannes’in istemese de kafasına işlediği suçluluk duygusu yüzünden, isteksiz bir tavırla söylemişti ve <span class="font6">Terpsikor</span> un taşıdığı insanlara verilen özgürlüğü küçümsediğinin de farkındaydı. “Ama ben hayatımı burada geçirmeyeceğim. Yeni Crobuzon’a, yurduma döneceğim.”</p>

  <p class="calibre1 sgc-4">Aslında pek içten hissetmediği kesin bir tavırla konuşuyordu.</p>

  <p class="calibre1 sgc-4">“Ben değil,” dedi adam. “Yani, geri dönmeyi seviyorum -bir yolculuğun ardından ya da Chnum’da bir akşam yemeği yedikten sonra falan- ama orada <span class="font6">yaşayamam.</span> Yine de orayı neden sevdiğini anlıyorum. Bir sürü şehir gördüm, hiçbiri orayla karşılaştırılamaz. Ancak ne zaman birkaç haftadan daha fazla orada kalacak olsam, kendimi boğulacak gibi hissediyorum. Pislik içinde, dilenciler ve insanlar... Parlamentonun zırvaları.</p>

  <p class="calibre1 sgc-4">“Şehir dışında olduğum zaman bile böyle. İster BilSantum Meydanında olayım, ister Bayrak Tepesinde ya da Chnum’da -kendimi hâlâ Dog Fenn’de ya da Kötüyaka’da sıkışmış hissediyorum. Oraları göz ardı edemiyorum. Dışına çıkmam gerekiyor. Şehri yöneten pezevenklere gelince...”</p>

  <p class="calibre1 sgc-4">Adamın onlar hakkında küstahça bir tavırla ileri geri konuşması Bellis’in ilgisini çekmişti. Ne olursa olsun, Yeni Crobuzon hükümetinden maaş alıyordu ve şarabın verdiği çakırkeyif halinde bile, Bellis’in kaçmasına neden olanların, onun patronları olduğunun farkındaydı.</p>

  <p class="calibre1 sgc-4">Ancak Fennec’in onlara sadakat gösterdiği falan yoktu. Ağzından çıkana aldırmadan, Crobuzon yetkililerinin arkasından atıp tutuyordu.</p>

  <p class="calibre1 sgc-4">“Yılan bunlar,” diye devam etti. “Rudgutter ve tüm diğerleri, bunlara hiç güvenmem. Boş ver sen, paralarını alırım o kadar. Eğer bana, anlattıklarımın karşılığında para vermek istiyorlarsa, bunu memnuniyetle yaparım, hayır mı diyeceğim? Ama arkadaşım falan değiller. Şehirlerinde huzurla oturamam.”</p>

  <p class="calibre1 sgc-4">“Bu durumda...” Bellis dikkatle konuşuyor, adamı anlamaya çalışıyordu. “Burada yaşamak pek zor olmamalı, öyle mi? Mademki Yeni Crobuzon’a büyük bir sevgi duymuyorsun.”</p>

  <p class="calibre1 sgc-4">“Hayır,” diye sertçe lafını kesti Fennec, o ana dek sergilediği, sevimli gelen küstahlığından çok farklı bir tavırla. “Söylediğim bu değildi. Ben Yeni Crobuzonluyum, Bellis. Tekrar ayrılacak olsam bile... dönecek bir evim olsun isterim. Köksüz, amaçsız bir serseri değilim. Bir iş adamı, bir tüccarım ben, Doğu Gidd’de bir evi, arkadaşları, bağlantıları olan biriyim ve dönüp gideceğim yer yine Yeni Crobuzon. Burada... bir mahkûmum.</p>

  <p class="calibre1 sgc-4">“Kafamdaki keşif gezisi bu değil. Burada kalırsam <span class="font6">işim bitti</span> demektir.”</p>

  <p class="calibre1 sgc-4">Bunu duyunca Bellis bir şişe şarap daha açtı ve adamın bardağını doldurdu.</p>

  <p class="calibre1 sgc-4">“Salkrikaltor’da ne işin vardı?” diye sordu. <span class="font6">“İş miydi</span> yine?”</p>

  <p class="calibre1 sgc-4">Fennec kafasını salladı. “Beni yakaladılar,” dedi. “Salkrikaltor muhafızları bazen şehirden yüzlerce kilometre uzaklıkta görev yapıyor, çiftlikleri kontrol ediyorlar. Şahmeran Kanalının dışında, gemilerinden birine yakalandım. Eski püskü, su sızdıran ammonit bir denizaltıyla güneye gidiyordum. Solsun doğusundaki sığlıklarda yaşayan kerevitler, bunlara, kuşkulu görünen bir teknenin köylerinin kenarında dura kalka gittiğini söylemiş.” Omuzlarını silkti. “Yakalandığım için öfkeden kudurdum, ama bence bana iyilik yaptılar. Eve varabileceğimden emin değildim. Beni anlayabilecek bir kerevitle karşılaştığımda, çoktan Salkrikaltor şehrine varmıştık.”</p>

  <p class="calibre1 sgc-4">“Nereden geliyordun?” diye sordu Bellis. “Jhesshul Adalarından mı?</p>

  <p class="calibre1 sgc-4">Fennec başıyla hayır dedi ve konuşmadan, birkaç saniye onu inceledi.</p>

  <p class="calibre1 sgc-4">“İlgisi yok,” dedi. “Dağların diğer tarafından geliyordum. Soğuk Pençe Denizi’ndeydim. Gengris’de.”</p>

  <p class="calibre1 sgc-4">Bellis birden başını kaldırıp baktı, gülmeye ya da burun kıvırmaya hazırdı ama Fennec’in suratını gördü. Adam yavaş yavaş kafasını sallıyordu.</p>

  <p class="calibre1 sgc-4">“Gengris,”dedi yine. Bellis şaşkın bir halde baktı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Yeni Crobuzon’un binlerce kilometre batısında uçsuz bucaksız, yedi yüz kilometre genişliğinde bir göl vardı -Soğuk Pençe Gölü. En kuzey ucundan, yüz elli kilometre genişliğinde ve bin iki yüz kilometre uzunluğunda bir tatlı su geçidi olan Soğuk Pençe Kanalı çıkıyordu. Bunun da en kuzey ucundan birdenbire ve uçsuz bucaksız, neredeyse kıtanın genişliğinde doğuya doğru uzanan ve yırtıcı bir kuşun pençesi gibi sivrilen uzantı, girintili çıkıntılı kıvrımlarıyla Soğuk Pençe Denizini oluşturuyordu.</p>

  <p class="calibre1 sgc-4">Bunlar Soğuk Pençelerdi, birbirine bağlanmış ve okyanustan başka bir şey olamayacak kadar geniş su kütlesi. Etrafı dağlar, fundalıklar ve bataklıklarla, Fennec’in bildiğini öne sürdüğü birkaç cesur ve uzak uygarlıkla çevrili devasa bir tatlı su iç denizi. En doğusunda, ince bir kara uzantısı, kırk beş kilometreden daha dar bir dağ kuşağı,onu Kabaran Okyanusun tuzlu suyundan ayırıyordu. Denizin sivrilen güney ucu -pençenin ucu- neredeyse Yeni Crobuzon’un tam kuzeyine, bin kilometre kadar ötesine düşüyordu. Ancak şehirden bu yolculuğa çıkan az sayıdaki gezgin, batıya dönüyor ve güney ucunun yaklaşık üç yüz kilometre ötesinde Soğuk Pençe Denizinin sularına ulaşıyorlardı. Bunun nedeni denizin çıkıntısına bir çökelti gibi yerleşmiş tehlikeli bir yerin bulunmasıydı.</p>

  <p class="calibre1 sgc-4">Burası Gengris’di.</p>

  <p class="calibre1 sgc-4">Su iblislerinin, su engereği ya da su canavarlarının, ya da soysuzlaşmış kırma erkek ve kadınların evleri olduğu söyleniyordu -inandığınız söylenceye bağlıydı bu. Perili olduğu söylentileri vardı.</p>

  <p class="calibre1 sgc-4">Su iblisleri ya da Gengrisler (ırk ile yer arasındaki ayrım belirgin değildi) baş edilemez bir zorbalık ve keyfiyetle Soğuk Pençe Denizi’nin güneyini kontrol ediyordu. Suları ölümcüldü ve haritalarda yer almıyordu.</p>

  <p class="calibre1 sgc-4">Fennec de tutmuş orada yaşadığını mı söylüyordu şimdi?</p>

  <p class="calibre1 sgc-4">“Dışarıdan gelen kimse olmadığı doğru değil,” diyordu. Bellis onu dinleyebilmek için aklından geçenleri silmeye çalıştı. “Birkaç tane yerli insan bile var, Gengris’de doğup üremiş...” Ağzını buruşturdu. <span class="font6">“Üremiş</span> denilebilir ama <span class="font6">insan</span> denilebilir mi artık, bilemem. Herkesin buranın... küçük bir cehennem parçası olduğunu düşünmesi, sınırların ötesinde var olduğunu sanması işlerine geliyor. Ama, bir şey diyeyim mi, herkes gibi onlar da tüccarlarla iş yapıyor. Birkaç vodyanoi, bir iki insan... ve diğerleri.</p>

  <p class="calibre1 sgc-4">“Orada altı aydan fazla kaldım. Bulunduğum yer en tehlikelisiydi, bunu da söyleyeyim. Eğer Gengris’de ticaret yapacaksan, kurallarının... çok farklı olduğunu bileceksin. Onları asla tanıyıp anlayamayacağını da. Ben geldikten altı hafta sonra, oradaki en iyi arkadaşımı, yedi <span class="font6">yıldır</span> gide gele orada ticaret yapan Jangsachli bir vodyanoiyi alıp götürdüler. Ona ne olduğunu ya da neden götürüldüğünü hiç öğrenemedim,” dedi Fennec, duygusuz bir sesle. “Su iblisi tanrılarından birine hakaret etmiş olabilirdi, ya da belki getirdiği katgüt istedikleri kadar kalın değildi.”</p>

  <p class="calibre1 sgc-4">“Peki neden kaldın orada?”</p>

  <p class="calibre1 sgc-4">“Çünkü, eğer dayanabilirsen,” dedi heyecanla, “buna değiyordu. Su iblisi ticaretinde belli bir kural yoktu, takas yapmanın ya da pazarlığın bir anlamı yoktu. Benden bir kile, eşit ölçüde tuz ve cam boncuk mu istediler -dert değil. Sorup soruşturma yok, hemen sağlıyordum. Karışık meyve? Önlerinde. Morina, talaş, reçine, mantar, fark etmez. Çünkü karşılığını verdiklerinde, mutlu olduklarında...</p>

  <p class="calibre1 sgc-4">“Buna değiyordu.”</p>

  <p class="calibre1 sgc-4">“Ama ayrıldın oradan.”</p>

  <p class="calibre1 sgc-4">“Ayrıldım.” Fennec içini çekti. Kalkıp dolabı karıştırmaya başladı. Bellis umursamadı.</p>

  <p class="calibre1 sgc-4">“Oraya geleli dört ay olmuştu, alıyor, satıyor, Gengris ve çevresini keşfediyor -dalıyordum yani- ve günlüğüme yazıyordum.” Sırtı Bellis'e dönük, çaydanlıkla oynuyordu. “Derken kulağıma... haddimi aştığım söylentileri geldi. Su iblisleri bana kızgındı ve bir an önce çekip gitmezsem yaşamım tehlikedeydi.”</p>

  <p class="calibre1 sgc-4">“Ne yapmıştın ki?” diye sordu Bellis, yavaşça.</p>

  <p class="calibre1 sgc-4">“Hiçbir fikrim yok,” diye hemen yanıtladı. “Hiç ama hiçbir fikrim yok. Kim bilir belki getirdiğim rulmanlar yanlış metalden yapılmıştı, ya da ay yanlış evdeydi ya da ölen bir Su iblisi rahip için beni suçluyorlardı. Bilmiyorum. Bütün bildiğim gitmek zorundaydım.</p>

  <p class="calibre1 sgc-4">“Geride onları yanlış yere yönlendirecek birkaç şey bıraktım. İşte böyle... Soğuk Pençe Denizinin güney ucunu iyice öğrenmiştim. Bunu bir sır olarak tutmak istiyorlar ama ben yolumu orada diğer bütün yabancılardan daha iyi bulabildim. Tüneller var. Soğuk Pençe Denizini Kabaran Okyanus’tan ayıran kayalıklarda yarıklar var. Bu oyuklardan çıkıp oradan da kıyıya gitmek zor değildi.” Durup gökyüzüne baktı. Saat neredeyse sabahın beşi olmuştu. “Okyanusa varınca ilk işim güneye yol almaktı ancak kanalın kıyısına sürüklendim. Kerevitlerin beni bulduğu yere.”</p>

  <p class="calibre1 sgc-4">“Seni eve götürecek bir Yeni Crobuzon gemisi bekledin,” dedi Bellis. Adam başını salladı. “Bizimki yanlış yönde gidiyordu, bu yüzden küçük mektubun sana verdiği yetkiyle... geminin yönetimini ele geçirmeye karar verdin.”</p>

  <p class="calibre1 sgc-4">Adam ya yalan söylüyordu ya da gerçeğin önemli bir bölümünü atlıyordu. Bu apaçıktı ama Bellis bir yorum yapmadı. Hikâyesini tamamlamak isterse, bunu kendisi yapardı. Onu rahatsız etmeyecekti.</p>

  <p class="calibre1 sgc-4">Yarısı içilmiş çayı yanında, sandalyesine yaslandığında, birdenbire bastıran bir yorgunluk hissetti, konuşamayacak haldeydi. Şafağın ilk soluk ışıklarını gördüğünde artık yatmak için çok geç olduğunu anladı.</p>

  <p class="calibre1 sgc-4">Fennec onu izliyordu. Kadının bitkin bir halde kendini bırakışını gördü. Kendisi daha uyanıktı. O kendine bir bardak çay daha alırken, Bellis küçük dalgalar halinde gelen uykuya teslim oluyor, düşlerle oynaşıyordu.</p>

  <p class="calibre1 sgc-4">Fennec ona Yüksek Cromlech’de geçirdiği zamanla ilgili hikâyeler anlatmaya başladı.</p>

  <p class="calibre1 sgc-4">Ona şehrin kokularını anlattı, çakmak taşı tozu, küf, ozon, mür ve tahnit baharatlarının kokularını. Ortalığı saran dinginlikten, düellolardan, burunları havada üst sınıf adamlardan söz etti. Bonestrasse soyundan gelenleri, süslü katafalkların iki tarafında yükselen görkemli evleri, geçidin sonunda görünen ve kilometrelerce yayılan Shatterjackler’i anlattı. Neredeyse bir saat konuştu.</p>

  <p class="calibre1 sgc-4">Bellis gözleri açık oturuyor, uyanık olduğunu anımsadıkça arada bir yerinden sıçrıyordu. Fennec’in hikâyeleri doğuya, iki buçuk kilometre öteye yol alır ve adam Gengris’in malakit tapınaklarından söz etmeye başlarken, o da aşağıdan gelen seslerin ve takırtıların arttığını, altlarında Armada'nın uyandığını fark etti ve ayağa kalkıp saçlarını ve giysilerini düzelterek Fennec’e artık gitmesi gerektiğini söyledi.</p>

  <p class="calibre1 sgc-4">“Bellis,” diye seslendi adam basamaklardan. Daha önce, adını ilk kez kullandığında, bu, gecenin neden olduğu yapay bir yakınlıktı. Şimdi ise, güneş doğmuş, etrafta insanlar uyanmışken adıyla seslendiğini duymak farklıydı. Hiçbir şey söylemedi ve devam etmesine izin verdi.</p>

  <p class="calibre1 sgc-4">“Bellis, tekrar teşekkür ederim. Beni... koruduğun için. Mektupla ilgili bir şey söylemeyerek.” Gergin bir suratla, ses çıkarmadan adamı izliyordu. “Yine görüşeceğiz, yakında. Umarım sakıncası yoktur.”</p>

  <p class="calibre1 sgc-4">Bellis yine bir şey söylemedi, gün ışığının aralarına soktuğu mesafenin ve adamın anlatmadığı birçok şey olduğunun farkındaydı. Ama yine de, yeniden gelmesinde sakınca görmüyordu. Dün akşamki gibi sohbet etmeyeli çok uzun zaman olmuştu.</p>

  <div class="calibre7 sgc-1"></div>
</body>
</html>
