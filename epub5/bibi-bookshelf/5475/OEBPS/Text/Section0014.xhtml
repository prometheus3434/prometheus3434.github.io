<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-8 {font-family: 'Times New Roman', serif; font-size: 1em; font-style: italic; line-height: 1.2; text-indent: 1.5em;}
  p.sgc-7 {font-weight: bold; text-align: justify}
  span.sgc-6 {font-weight: bold}
  span.sgc-5 {font-family: Palatino Linotype, serif}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">5</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Bellis ertesi gün uyandığında, <span class="font6">Terpsikor</span> açık denizin ortasında yol alıyordu. Doğuya gittikçe soğuk azalmış ve Kaptanın çağrısına uyarak toplanan yolcular artık kalın giysilerini üzerlerinden atmıştı. Tayfalar mizana direğinin gölgesinde, subaylar ise köprüye çıkan merdivenlerin yanında yerlerini almışlardı.</p>

  <p class="calibre1 sgc-4">Yeni gelen yolcu Silas Fennec, tek başına duruyordu. Bellis’in ona baktığını görünce gülümsedi.</p>

  <p class="calibre1 sgc-4">“Onunla tanıştın mı?” diye sordu arkasında dikilen Johannes Tearfly. Çenesini kaşıyor ve ilgiyle Fennec’i izliyordu. “Bay Fennec ortaya çıktığında Kaptanla birlikte aşağıdaydın, değil mi?”</p>

  <p class="calibre1 sgc-4">Bellis omuzlarını silkti, başını çevirdi. “Konuşmadık,” dedi.&nbsp;</p>

  <p class="calibre1 sgc-4">“Neden rotamızdan saptığımız konusunda bir fikrin var mı?” dedi Johannes. Bellis anlamadığını göstermek için kaşlarını çattı. Johannes sinirlenerek baktı. “Güneş,” dedi sonra yavaşça. “Solumuzda. Güneye gidiyoruz. Yanlış yöne gidiyoruz.”</p>

  <p class="calibre1 sgc-4">Kaptan merdivenlerin başında belirince güvertedeki mırıltılar kesildi. Adam bakır bir megafonu ağzına tuttu.</p>

  <p class="calibre1 sgc-4">“Bu kadar çabuk toplandığınız için teşekkür ederim.” Megafondan çıkan yüksek ses, rüzgârda titreyerek yankılandı. “Can sıkıcı haberlerim var.” Megafonu bir an bıraktı, ne söyleyeceğini düşünüyormuş gibiydi. Yeniden söze başladığında sesi hırçınlaşmıştı. “Şunu hemen söyleyeyim, hiç kimsenin görüşünü, ne düşündüğünü bilmek istemiyorum. Tartışmak için burada değilim. Hiç akla gelmedik koşullar altındayız. Kimsenin soru sormasını istemiyorum. Nova Esperium’a gitmiyoruz. Demir Körfeze geri dönüyoruz.”&nbsp;</p>

  <p class="calibre1 sgc-4">Yolculardan şaşkın ve öfkeli sesler yükseldi, kafaları karışan tayfalar söylenmeye başladı. <span class="font6">Bunu yapamaz!</span> diye düşündü Bellis. İçini bir telaş kapladı -ama bu haber sürpriz olmamıştı. Cumbershum’un o imalı konuşmasından beri, böyle bir şeyin olacağını tahmin ediyordu. İçinde bir yerlerde, dönüyor olma düşüncesinin yarattığı bir sevinç de vardı. Bu duyguyu bastırmaya çalıştı. <span class="font6">Benim için eve dönüş olmayacak ki,</span> diye düşündü kızgınlıkla. <span class="font6">Uzaklara gitmeliyim. Şimdi ne yapacağım ben</span>?</p>

  <p class="calibre1 sgc-4">“Yeter!” diye bağırdı Kaptan. “Söylediğim gibi, bu kararı almam kolay olmadı.” Protestoların gürültüsünü bastırmak için sesini yükseltti. “Hafta içinde Demir Körfeze varmış olacağız, orada biletli yolcular için başka seçenekler düşünülecek. Yola bir başka gemiyle devam edebilirsiniz. Bu, yolculuğunuzu bir ay daha uzatacak, bunu biliyorum ve tek yapabileceğim, sizlerden özür dilemek.”</p>

  <p class="calibre1 sgc-4">Asık suratlı, öfke içindeki Kaptan, hiç de özür diler gibi görünmüyordu. “Nova Esperium sizler olmadan birkaç hafta daha geçirmek zorunda kalacak. Yolcular saat üçe kadar kıç güvertede kalacaklar. Tayfalar bir yere ayrılmasın, yeni emirlerimi beklesinler.” Elindeki megafonu bıraktı, aşağı inip güverteye doğru yürüdü.</p>

  <p class="calibre1 sgc-4">Bir an, ondan başka kıpırdayan olmadı. Derken sessizlik bölündü ve bir sürü yolcu, Kaptan’ın emirlerine karşı gelerek ileri atıldı, fikrini değiştirmesini istedi. Yanına yaklaştıklarında Kaptan’ın öfkeli bağırtısı duyuldu.</p>

  <p class="calibre1 sgc-4">Bellis gözlerini Silas Fennec’e dikmişti. Yapbozun parçalarını birleştiriyordu.</p>

  <p class="calibre1 sgc-4">Bu galeyanı izleyen adamın yüzünde en ufak bir değişme olmadı. Kendisine bakan Bellis’i gördü, bir an onunla göz göze geldi, sonra telaşsızca yürüyerek uzaklaştı.</p>

  <p class="calibre1 sgc-4">Johannes Tearfly çok üzgün görünüyordu. Ağzı bir karış açık, bön bön bakıyor, takındığı o abartılı, perişan ifade, onu gülünç gösteriyordu.</p>

  <p class="calibre1 sgc-4"><span class="font6">“Ne yapıyor</span> bu adam?” dedi. “<span class="font6">Neden</span> söz ediyor? Demir Körfez’in yağmurunda iki hafta daha geçiremem! Kahretsin! Hem, neden güneye gidiyoruz ki? Yüzgeç adalarının yanından geçerek yolu yine uzatacak... Neler <span class="font6">oluyor ?’</span></p>

  <p class="calibre1 sgc-4">“Bir şey arıyor,” dedi Bellis, ancak Johannes’in duyabileceği kadar yüksek bir sesle. Sonra dirseğinden tutarak onu yavaşça kalabalıktan uzaklaştırdı. “Senin yerinde olsam, Kaptan’a laf anlatacağım diye nefesimi tüketmem. Söyleyeceklerinin hiçbirini kabul etmeyecektir, ama en ufak bir seçeneği olduğunu da sanmıyorum.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kaptan uzun adımlarla, güvertenin korkulukları arasında volta atıyordu. Teleskobunu açıp ufku taramaya başladı. Subaylar gözetleme kulelerindeki adamlarına bağırarak talimatlar yağdırıyordu. Bellis ise yolcuların şaşkınlığını, sürekli dedikodu yapmalarını izliyordu.</p>

  <p class="calibre1 sgc-4">“Adamdaki utanmazlığa bak,” dedikleri geldi kulağına. “Paralarıyla bilet almış yolculara nasıl da bağırıyor.”</p>

  <p class="calibre1 sgc-4">“Kaptan’ın ofisinin önünde duruyordum. Biri, onu zaman harcamakla, emirlere uymamakla suçladı, kulaklarımla duydum” diye, telaşla anlatıyordu Bayan Cardomium. “Böyle bir şey nasıl olabilir?”</p>

  <p class="calibre1 sgc-4"><span class="font6">Fennec bu,</span> diye düşündü Bellis. <span class="font6">Kızgın, çünkü doğrudan geriye dönmüyoruz. Myzovic... neden böyle yapıyor? Dönüş yolunda Sorghum için bir ipucu arıyor.</span></p>

  <p class="calibre1 sgc-4">Yüzgeç adalarının ötesinde deniz daha karanlık, daha güçlü ve soğuktu -görünürde hiç kaya olmadığından kesintisizce uzanıyordu. Gökyüzü soluktu. Şahmeran Kanalının berisindeydiler. Burası Kabaran Okyanusun kenarıydı. Bellis uçsuz bucaksız yeşil dalgalara tiksintiyle baktı. Sersemlemiş gibiydi. Doğuya doğru altı, yedi ya da sekiz kilometre uzanan tuzlu suyu düşündü ve gözlerini kapattı. Rüzgâr suratına suratına çarpıp duruyordu.</p>

  <p class="calibre1 sgc-4">Yine, Yeni Crobuzon’u bir göbek kordonu gibi denize bağlayan o sakin su akıntısını, nehri düşündüğünü fark etti.</p>

  <p class="calibre1 sgc-4">Bellis, Fennec’in hızla yürüyerek kıç güverteden geçtiğini görünce önünü kesti.</p>

  <p class="calibre1 sgc-4">“Bay Fennec,” diye seslendi. Onu görünce adamın yüzü aydınlandı.</p>

  <p class="calibre1 sgc-4">“Bellis Coldwine,” dedi. “Umarım yolun uzaması sizi de kızdır-mamıştır.”</p>

  <p class="calibre1 sgc-4">Bellis işaretle, kendisini izleyerek etraftaki birkaç yolcunun ve tayfanın onları duyamayacakları bir yere gitmelerini söyledi. Geminin devasa bacasının gölgesinde durdu.</p>

  <p class="calibre1 sgc-4">“Korkarım, öyle oldu,” Bay Fennec,” dedi. “Benim amacım biraz farklı. Bu durum benim için ciddi bir sorun yaratıyor. Beni işe alacak bir gemiyi tekrar ne zaman bulurum, bilmiyorum,” Silas Fennec belli belirsiz bir ilgiyle başını eğmişti. Kafasının karıştığı çok belliydi.</p>

  <p class="calibre1 sgc-4">Bellis çabuk çabuk konuşmasını sürdürdü. “Acaba Kaptan’ı bu kadar kızdıran zorunlu plan değişikliği konusunda biraz bilgi verir miydiniz?” Tereddüt içindeydi. “Bana neler olduğunu söyler misiniz, lütfen?”</p>

  <p class="calibre1 sgc-4">Fennec kaşlarını kaldırdı. “Yapamam, Bayan Coldwine,” dedi yumuşak bir sesle.</p>

  <p class="calibre1 sgc-4">“Bay Fennec,” diye soğuk bir sesle mırıldandı Bellis. “Yolcuların tepkisini gördünüz. Bu rota değişikliğinin ne kadar tatsız olduğunu biliyorsunuz. Sizce, bana -hepimize, ama en çok da bana- bir açıklama yapmanız gerekmiyor mu? Eğer diğerlerine beni kuşkulandıran şeyden... Yani bütün bu karışıklığı gizemli yeni yolcunun körüklediğinden söz edecek olursam, neler olabileceğini düşündünüz mü?” Bellis aceleyle konuşmuş, adamı doğruyu söylemesi için kışkırtmaya ya da utandırmaya çalışmıştı ama tepkisini görünce hemen sesini kesti. Adamın yüzü birden ve tamamen değişmişti.</p>

  <p class="calibre1 sgc-4">Sevimli, hafif muzip ifadesi sertleşmişti. Kadını susturmak için parmağını kaldırdı. Aceleyle etrafına bakındı. Heyecanla konuşurken, sesi içten ve telaşlıydı.</p>

  <p class="calibre1 sgc-4">“Bayan Coldwine,” dedi. “Öfkenizi anlıyorum, ama beni dinlemelisiniz.”</p>

  <p class="calibre1 sgc-4">Bellis yaklaştı, gözlerini adama dikti.</p>

  <p class="calibre1 sgc-4">“Bu tehditten vazgeçin. Mesleki anlayışınıza ya da lanet olası onurunuza seslenmiyorum,” diye fısıldadı. “Muhtemelen bu konularda siz de benim kadar kuşkucusunuz, ama ben <span class="font6">size</span> sesleniyorum. Ne düşündüğünüz ya da tahmin ettiğiniz konusunda en ufak bir fikrim yok, ama size şunu söyleyeyim ki; hemen, hiç durmadan, ortalığı velveleye vermeden Yeni Crobuzon’a dönmem... dönmem çok hayati bir önem taşıyor, anladınız mı şimdi?” Bir sessizlik oldu.</p>

  <p class="calibre1 sgc-4">“Ortada büyük... Çok büyük bir tehlike var, Bayan Coldwine. Fesatlık yaparak ortalığı karıştırmayın. Yalvarırım, bildiklerinizi kendinize saklayın. Her şey ağzınızı sıkı tutmanıza bağlı.”</p>

  <p class="calibre1 sgc-4">Bellis’i tehdit etmiyordu. Yüzü ve sesi sertti ama saldırgan değildi. Söylediği gibi, yalvarıyordu, onu korkutup sindirmeye çalışmıyordu. Onunla bir ortak, bir sırdaş gibi konuşmuştu.</p>

  <p class="calibre1 sgc-4">Onun bu kadar heyecanlı olmasından etkilenip korkan Bellis, duyduklarını kendine <span class="font6">saklaması gerektiğini</span> anlamıştı.</p>

  <p class="calibre1 sgc-4">Adam onun düşüncelerini yüzünden okumuş gibi, seri bir şekilde başını sallayarak teşekkür etti, sonra hızla uzaklaştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kamarasına gelen Bellis, ne yapacağına karar vermeye çalışıyordu. Tarmuth’ta uzun süre kalması onun için güvenli değildi. En kısa zamanda bir gemiye kapak atması gerekiyordu. Büyük bir umutla Nova Esperium’a gitmeyi bekliyordu, ama içine doğan kötü bir his, artık bir seçim yapacak durumda olmadığını söylüyordu.</p>

  <p class="calibre1 sgc-4">Bu onu ürkütmüyordu. Sakin ve mantıklı düşününce, nereye olursa oraya gitmesi gerektiğini anladı. Bunu geciktiremezdi.</p>

  <p class="calibre1 sgc-4">Geminin geri kalanını saran yoğun bir öfke ve şaşkınlık havasından uzakta, tek başına kalan Bellis’in, bütün umutları yok olmuştu. Eski bir kâğıt gibi ufalandığını hissetti, sanki fırtınalı hava onu sürükleyip uzaklara uçuracaktı.</p>

  <p class="calibre1 sgc-4">Kaptan’ın sırlarının birazını bilmesi onu rahatlatmıyordu. Daha önce hiç bu kadar kimsesiz hissetmemişti kendini.</p>

  <p class="calibre1 sgc-4">Mektubunun mührünü kırdı, içini çekti ve son sayfasına yazmaya devam etti.</p>

  <p class="calibre1 sgc-4"><span class="font6">Kurukafagünü, 6 Arora 1779. Akşam,”</span> diye yazdı. <span class="font6">İşte böyle, sevgili, bu kimin aklına gelirdi ki? Biraz daha yazmak için bir fırsat.</span></p>

  <p class="calibre1 sgc-4">Bu onu rahatlatmıştı. Kullandığı neşeli ifade yapay olsa bile, yazmak onu yatıştırmıştı. Mektubuna, Rahibe Meriope odaya gelip yattığında bile ara vermedi. Küçük gaz lambasının ışığında, dışarıda Kabaran Okyanus, <span class="font6">Terpsikor</span> un demirini hiç durmadan aşındırırken, Bellis, sır ve entrikalardan bahsederek yazmayı sürdürdü.</p>

  <p class="calibre1 sgc-4">Ertesi sabah yedide, dışarıdan gelen bağrışmalarla uyandı. Bir yandan ayakkabılarını bağlamaya çalışarak diğer uykulu yolcularla birlikte kendini dışarı attı. Aydınlığa çıkınca gözleri kamaştı.</p>

  <p class="calibre1 sgc-4">Gemiciler iskele tarafındaki korkuluklara dayanmış, ellerini, kollarını sallayıp duruyor, bağrışıyorlardı. Bellis onların bakışlarını izleyerek başını ufka doğru çevirince, neye <span class="font6">baktıklarını</span> anladı.</p>

  <p class="calibre1 sgc-4">Havada, altmış metre yukarılarında, denizin üstünde bir adam hareketsiz biçimde, öylece duruyordu.</p>

  <p class="calibre1 sgc-4">Bellis aptal aptal bakakaldı.</p>

  <p class="calibre1 sgc-4">Adam bacaklarını bir bebek gibi oynatıyor ve gemiye bakıyordu. Havada dikiliyor gibiydi. Kemerlerle bağlandığı gergin bir balonun altında sallanıyordu.</p>

  <p class="calibre1 sgc-4">Kemeriyle oynadı ve oradan safra gibi bir şey aşağıya düştü, yavaşça dönerek suya doğru indi. Adam sıçrayarak on metre kadar yükseldi. Hafif bir pervane sesiyle birlikte bir kavis yaparak döndü. <span class="font6">Terpsikor’</span> un etrafında uzun, düzensiz bir çember çizmeye başladı.</p>

  <p class="calibre1 sgc-4"><span class="font6">“Herkes işinin başına”</span> Kaptan’ın sesini duyan tayfalar deli gibi koşuşturdu. Kaptan ana güverteye yürüdü ve teleskopuyla, ağır ağır dönen şeye baktı. Adam, yırtıcı bir kuş gibi, direklerin tepesinde dolanıyordu.</p>

  <p class="calibre1 sgc-4">Kaptan elindeki megafonla uçan şeye bağırdı. “Siz, oradaki...” Sesi oldukça gür çıkıyordu. Deniz bile sakinleşir gibi oldu. “Ben Kaptan Myzovic, bu geminin, Yeni Crobuzon Ticaret Donanmasına ait buharlı gemi <span class="font6">Terpsikor</span>’un kaptanıyım. Sizden yere inip kendinizi tanıtmanızı rica ediyorum. Uymadığınız takdirde, bunu düşmanca bir hareket olarak alacağım. İnişe geçmeniz için bir dakikanız var yoksa biz savunmaya geçeceğiz.”</p>

  <p class="calibre1 sgc-4">“Vay be,” diye fısıldadı Johannes. “Hiç böyle bir şey gördün mü daha önce? Karadan gelmiş olamaz, çok uzakta çünkü. Uzakta, görünmeyen bir geminin gözcülüğünü yapıyor olmalı.”</p>

  <p class="calibre1 sgc-4">Adam tepelerinde dönmeye devam etti ve birkaç saniye boyunca yalnızca motorunun vızıltısı duyuldu.</p>

  <p class="calibre1 sgc-4">Sonunda Bellis, “Korsanlar mı?” diye fısıldadı.</p>

  <p class="calibre1 sgc-4">“Mümkün.” Johannes omuzlarını silkti. “Ancak buralarda yağmacılar, bizimkinin boyutlarında ya da bizdeki silahlara sahip bir gemiyi ele geçiremez. Daha küçük gemilere, ahşap teknelere saldırırlar. Ama, öte yandan bu izinli bir korsan gemisi ise...” Dudaklarını büzdü. “Şey, eğer Figh Vadiso gibi bir yerden yetki aldılarsa, o zaman bize nişan alacak güçleri olabilir, ama Yeni Crobuzon’la savaşa girme riskini göze almak delilik olur. Korsan Savaşları, çok şükür, bitti artık.”</p>

  <p class="calibre1 sgc-4">“Pekâlâ,” diye bağırdı Kaptan. “Bu son uyarı.” Dört silahşor korkulukların yanında yerlerini almıştı. Uçan ziyaretçiye nişan aldılar.</p>

  <p class="calibre1 sgc-4">Motorun sesi anında değişti. Havada asılı duran adam olduğu yerde sarsıldı, zigzaklar çizerek gemiden uzaklaşmaya başladı.</p>

  <p class="calibre1 sgc-4">“Ateş edin, lanet herifler!” diye haykırdı Kaptan. Tüfeklerin sesi geldi, ama adam hızlanmış ve mermilerin yetişemeyeceği bir uzaklığa erişmişti. Uzun bir süre daha uzaklaşmaya devam etti, ufka doğru yavaşça alçaldı. Artık, görünürde hiçbir şey yoktu.</p>

  <p class="calibre1 sgc-4">“Gemisi kırk kilometre kadar ileride olmalı,” dedi Johannes. “Oraya varması en az bir saatini alır.”</p>

  <p class="calibre1 sgc-4">Kaptan bağırıp çağırıyor, tayfaları gruplara ayırıp silahlandırıyor, geminin kenarlarına yerleştiriyordu. Adamlar gerilmiş, parmakları tetikte, hafif hafif kıpırdanan denizin ötesine dikkatle bakıyorlardı.</p>

  <p class="calibre1 sgc-4">Cumbershum, bir araya toplanmış yolculara doğru hızla yürüdü ve kamaralarına ya da yemekhaneye dönmelerini emretti. Sert bir sesle konuşuyordu.</p>

  <p class="calibre1 sgc-4"><span class="font6">“Terpsikor</span> korsanların dişine göre değil ve bu casus da bunu açıkça anlamıştır.” dedi. “Ancak Yüzgeç adalarının ötesine varana kadar, Kaptan tayfaların ayakları altında dolaşmanızı istemiyor. <span class="font6">Şimdi,</span> lütfen.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis uzun bir süre, mektubu cebinde, oturdu. Yarısı boş olan yemekhanede purosunu tüttürdü, su ve çay içti. Hava önce epey gergindi, ancak bir saat sonra korkudan eser kalmamıştı. Okumaya başladı.</p>

  <p class="calibre1 sgc-4">Derken birilerinin bastırılmış çığlıklarını, koşanların yeri zangırdatmasını duydu. Elindekileri fırlatıp diğer yolcularla birlikte pencereye koştu.</p>

  <p class="calibre1 sgc-4">Denizden onlara doğru hızla gelen karanlık suretler gördü.</p>

  <p class="calibre1 sgc-4">Küçük, zırhlı casus tekneleri.</p>

  <p class="calibre1 sgc-4">“Akıllarını kaçırmış bunlar!” diye tıslar gibi bağırdı Doktor Mollificatt. “Kaç tane var, beş mi? Bizi ele geçiremez bunlar!”</p>

  <p class="calibre1 sgc-4"><span class="font6">Terpsikor</span>’un güvertesinden patlamaya benzer bir ses geldi ve en öndeki teknenin metrelerce önünde, bir su ve buhar krateri oluşturan büyük bir patlama oldu.</p>

  <p class="calibre1 sgc-4">“Uyarı ateşi bu,” dedi birisi. “Ama geri çekilmiyorlar.”</p>

  <p class="calibre1 sgc-4">Küçük tekne patlamanın şiddetiyle oluşan dalganın içinden geçti ve tehlikeli biçimde büyük demir gemiye doğru savruldu. Yukarıda koşanların sesleri geliyor, avaz avaz emirler yağıyordu.</p>

  <p class="calibre1 sgc-4">“Korkunç şeyler olacak.” Doktor Mollificatt yüzünü buruşturdu ve tam o sırada, iki geminin birbirine sürtünmesi sonucunda <span class="font6">Terpsikor,</span> şiddetle yalpaladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ambarda, Tanner Sack büyük bir şiddetle, yanındaki adamın üstünden uçtu. Kalabalık, bir ağızdan korku içinde bağırıyordu. Tekraryapımlar birbirlerine çarpıyor, üzerlerinde yaralar açılıyor ve iltihaplanmış derileri yırtılıyordu. Acı içinde haykıranların sesleri duyuluyordu.</p>

  <p class="calibre1 sgc-4">Karanlığa kapatılmış mahkûmlar, geminin birden havaya kalktığını hissetti.</p>

  <p class="calibre1 sgc-4">“Ne <span class="font6">oluyor?”</span> diye çığlık çığlığa ambar kapaklarına koştular. <span class="font6">“Neler oluyor? Bize yardım edin!”</span></p>

  <p class="calibre1 sgc-4">Düşe kalka, tekme tokat, itişe kakışa, birbirlerini ezerek parmaklıklara saldırdılar. Korku dolu çığlıklar gitgide artıyordu.</p>

  <p class="calibre1 sgc-4">Tanner Sack de yoldaşlarıyla birlikte bağırıyordu.</p>

  <p class="calibre1 sgc-4">Hiç kimse yardımlarına gelmedi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gemi yumruk yemiş gibi yalpaladı, Bellis pencereye doğru fırladı. Yolcular kaçışıyor, çığlıklar atıyor, bağırıyor, dehşet içinde etraflarına bakıyor, yollarına çıkan sandalye ve tabureleri fırlatıp atıyorlardı.</p>

  <p class="calibre1 sgc-4"><span class="font6">“Neydi bu</span> böyle, Tanrı aşkına?” diye bağırdı Johannes. Yanında birisi dua ediyordu.</p>

  <p class="calibre1 sgc-4">Bellis de diğerleriyle birlikte düşe kalka güverteye koştu. İskele tarafından gelen küçük zırhlı tekneler suyu yararak <span class="font6">Terpsikor'a</span> doğru ilerliyorlardı, ama kimsenin bakmadığı sancak tarafında, geminin tam dibinde, nereden çıktığı bilinmeyen kocaman, kapkara bir batiskaf belirmişti.</p>

  <p class="calibre1 sgc-4">Otuz metreden daha uzundu, etrafı borularla çevrilmiş, parçalı metal yüzgeçlerle donatılmıştı. Perçinlerin aralarından ve lombozların altındaki çıkıntılardan, içeriye hâlâ deniz suyu akıyordu.</p>

  <p class="calibre1 sgc-4">Bellis, bu kaygı verici manzara karşısında, ağzı bir karış açık bakakaldı. Etrafta gemiciler ve subaylar bağrışıyor, ne dedikleri anlaşılmıyordu. Korkulukların birinden diğerine koşturarak yeniden bir araya toplanmaya çalışıyorlardı.</p>

  <p class="calibre1 sgc-4">Batiskafın tepesindeki iki kapak açılmaya başladı.</p>

  <p class="calibre1 sgc-4"><span class="font6">“Siz!”</span> Cumbershum, güverteden yolculara işaret ediyordu. <span class="font6">“İçeriye, hemen'.”</span></p>

  <p class="calibre1 sgc-4">Bellis koridora doğru geriledi.</p>

  <p class="calibre1 sgc-4"><span class="font6">Tanrım yardım et, ah güzel Tanrım korkunç felaket,</span> diye birbiri ardına düşünceler geçti aklından. Deli gibi etrafına bakındı ve amaçsızca oradan oraya koşuşturan yolcuları gördü.</p>

  <p class="calibre1 sgc-4">Derken güverteyi görebildiği o küçük dolabı anımsadı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Dışarıdan, incecik duvarın ötesinden bağırtılar ve silah sesleri geliyordu. Çıldırmışçasına pencerenin önündeki rafı temizledi, yüzünü kirli cama dayadı.</p>

  <p class="calibre1 sgc-4">Çıkan dumanlardan havanın rengi değişmişti. Adamlar yenilginin paniği içinde koşarak camın önünden geçiyorlardı. Aşağıda, güvertenin karşısında, küçük insan grupları şaşkın bir halde, nafile bir savaş veriyorlardı.</p>

  <p class="calibre1 sgc-4">İşgalcilerin çoğu erkek ve kaktüs adamdı, aralarında birkaç tane sert görünüşlü kadın ve Tekraryapım da vardı. Giysileri gösterişli ve egzotikti: Uzun, renkli ceket ve pantolonları, uzun çizmeleri ve çivili kemerleri vardı. Pandomimlerdeki ya da ucuz baskılardaki korsanlardan farkları, giysilerinin kirli ve eski oluşu, yüzlerindeki kararlı ifade ve birlikte hareket ederek etkili biçimde saldırmalarıydı.</p>

  <p class="calibre1 sgc-4">Bellis her şeyi en küçük ayrıntısına kadar görüyordu. Olanları birbiri ardınca gelen resimler gibi algıladı, karanlıkta yanıp sönen heliotipler gibiydiler. Duyduğu sesler ise gördüklerinden ayrı, kafatasının arkasından gelen güçlü bir uğultuydu sanki.</p>

  <p class="calibre1 sgc-4">Üst güverteden emirler yağdıran, silahlarını deli gibi ateşleyip dolduran Kaptan’ı ve Cumbershum’u gördü. Mavi giysili gemiciler ne yapacaklarını bilemez bir halde umutsuzluk içinde savaşıyorlardı. Bir kaktüs dümenci kırılan palasını fırlattı ve eşkıyalardan birini güçlü bir yumrukla yere devirdi, adamın hemen yetişen arkadaşı, kolunu derinden kesip öz suyu fışkırınca dümenci acıyla böğürdü. Adamlar korku içinde, tüfek ve süngülerle korsanlara saldırdılar, bir an durakladılar ve kendilerini ellerinde kocaman karabinalar olan iki Tekraryapımın arasında buldular. Genç gemiciler çığlıklar içinde, lime lime et ve şarapnel yağmuru altında yere düştüler.</p>

  <p class="calibre1 sgc-4">Bellis, direklerin arasında hafif hafif uğuldayan, havada asılı üç dört şekil gördü, ilk rastladıkları gözcü gibi, bunlar da kemerlerle balonlara bağlanmışlar, savaşanların üzerinde alçaktan uçuyor, çakmaklı tüfekleriyle kalabalığa ateş ediyorlardı.</p>

  <p class="calibre1 sgc-4">Güverte kana bürünmüştü.</p>

  <p class="calibre1 sgc-4">Çığlıklar giderek artıyordu. Bellis tir tir titriyor, dudaklarını ısırıyordu. Bu görüntüde gerçek dışı bir şey vardı. Şiddetin kendisi zaten tuhaf ve çirkindi, ancak Bellis gemicilerin gözlerinde bir şaşkınlık da görüyordu, yaşadıklarının gerçek olduğundan kuşku duyar gibiydiler.</p>

  <p class="calibre1 sgc-4">Korsanlar ağır kılıç ve piştovlarla savaşıyordu. Rengârenk giysileriyle bir ayaktakımını andırsalar da, hızlı ve disiplinliydiler ve bir ordu gibi savaşıyorlardı.</p>

  <p class="calibre1 sgc-4">“Kahretsin!” diye bağırdı Kaptan Myzovic, sonra yukarı baktı ve ateş etti. Yukarıdan sallanan balonculardan biri yerinde zıpladı, başı kanlı bir kavis çizerek arkaya düştü. Elleri istem dışı bir şekilde kemerine yapıştı, büyük dışkı parçalarına benzeyen safralar boşalttı. Ceset yükselmeye başladı, döne döne bulutların arasına girdi.</p>

  <p class="calibre1 sgc-4">Kaptan deli gibi elini kolunu sallıyordu. “Toparlanın, lanet herifler,” diye bağırdı. “Kıç güvertedeki şu pezevengi haklayın!”</p>

  <p class="calibre1 sgc-4">Bellis başını çevirdi ama Kaptanın işaret ettiği hedefi göremedi. Ancak, yakınından gelen, kısa emirler veren sesini duyabiliyordu. İşgalciler, küçük çatışmalara ara verip subayları hedefleyerek, köprüye çıkışlarını engelleyen gemicileri birbirinden ayırmaya çalışarak karşılık veriyorlardı.</p>

  <p class="calibre1 sgc-4">“Teslim olun!” diye penceresinin yanından bağırdı birisi. “Teslim olursanız saldırı kesilecek.”</p>

  <p class="calibre1 sgc-4">“Susturun şu pezevengi!” diye tayfalarına bağırdı Kaptan.</p>

  <p class="calibre1 sgc-4">Beş altı gemici Bellis’in penceresinin önünden koşarak geçti, kılıçları ve tabancaları çekiliydi. Bir an sessizlik oldu, derken bir düşme sesi ve hafif bir çatırtı duyuldu.</p>

  <p class="calibre1 sgc-4">“Ah, Tanrım...” İsterik bir çığlıktı ama ses birden, bir öğürmeyle nefes vererek kesildi. Ardı ardına çığlıklar duyulmaya başladı.</p>

  <p class="calibre1 sgc-4">Adamların ikisi sendeleyerek görüş alanına girince Bellis’in korkudan ödü patladı. Her taraflarından kan fışkırarak güverteye yığıldıkları gibi öldüler. Giysileri ve bedenleri çok sayıda yarayla delik deşik olmuştu, sanki yüzlerce düşmana karşı savaşmışlardı. Hiçbirinin bedeninde, kesilmedik bir santim yer kalmamıştı. Kafaları, dilimlenmiş et ve kemik yığınına dönmüştü.</p>

  <p class="calibre1 sgc-4">Bellis donakalmıştı. Elleriyle ağzını kapatmış, titreyip duruyordu. Bu yaralarda kesinlikle doğaüstü bir şey vardı. Arada titreşiyorlar, derin yarıklar birden gerçek dışı, düşsel bir görünüm alıyordu. Ama altlarında biriken kan oldukça gerçekti ve adamlar da gerçekten ölüydü.</p>

  <p class="calibre1 sgc-4">Kaptan dehşet içinde bakakalmıştı. Bellis havada birbirine karışan binlerce fısıltı duydu. Hıçkırıkla karışık iki ayrı çığlık ve bedenler düştükçe çıkan ıslak vurma sesleri geldi.</p>

  <p class="calibre1 sgc-4">Gemicilerin sonuncusu bağırarak Bellis’in önünden geçti ve ilk geldiği yöne doğru koşmaya başladı. Bir çakmaklı silahtan fırlatılan mermi kafasının arkasına çarptı. Adam dizlerinin üzerine düştü.</p>

  <p class="calibre1 sgc-4">“Seni <span class="font6">kahrolası köpek!"</span> Kaptan Myzovic avaz avaz bağırıyordu. Sesinde büyük bir dehşet ve korku vardı. <span class="font6">“Seni şeytanın dostu pezevenk!”</span></p>

  <p class="calibre1 sgc-4">Ona hiç aldırmayan gri giysili bir adam yavaş yavaş yürüyerek Bellis’in görüş alanına girdi. Uzun boylu değildi. Yapmacık bir pozla deviniyor, kaslı bedenini sanki daha ince yapılı biriymiş gibi taşıyordu. Deri bir zırhı vardı, bu kömür gibi simsiyah olan zırhın üzeri ceplerle, kemerlerle ve tabanca kılıflarıyla doluydu. Her yanından kanlar akıyordu. Bellis adamın yüzünü göremedi.</p>

  <p class="calibre1 sgc-4">Adam yere düşen gemicinin yanına gitti, gemici elinde, ağır ağır üzerine damlayan kanla kaplı bir kılıç tutuyordu.</p>

  <p class="calibre1 sgc-4">“Teslim ol,”dedi sessizce, dehşet içinde ona bakıp hıçkıran, beceriksizce bıçağını arayan adama.</p>

  <p class="calibre1 sgc-4">Gri giysili adam, kollarını ve bacaklarını kıvırarak birden havaya sıçradı. Dans eder gibi fırıl fırıl döndü, ayağının tabanıyla adamın yüzüne hızla vurarak onu arkaya yapıştırdı. Üzerinden kanlar akan gemici yere yığıldı, ya ölüydü ya da baygın. Gri giysili adam anında ayağa kalktı. Sanki hiç yerinden kıpırdamamış gibiydi.</p>

  <p class="calibre1 sgc-4"><span class="font6">“Teslim olun,"</span> diye yüksek sesle bağırdı,<span class="sgc-5">&nbsp;</span><span class="font6">Terpsikor</span>'un adamları durakladılar.</p>

  <p class="calibre1 sgc-4">Savaşı kaybediyorlardı.</p>

  <p class="calibre1 sgc-4">Cesetler ortalığa yayılmış, ölmekte olanlar yardım için yalvarıyordu. Ölenlerin çoğunun üzerinde Yeni Crobuzon Ticaret Donanmasının mavi kıyafeti vardı. Batiskaftan ve zırhlı teknelerden yeni korsanlar gelmeye devam ediyordu. <span class="font6">Terpsikor</span> un adamlarının etrafını sarıp onları ana güverteye hapsettiler.</p>

  <p class="calibre1 sgc-4"><span class="font6">“Teslim olun!"</span> diye yine bağırdı adam, yabancı bir aksanla. “Silahlarınızı atın, biz de buna son verelim. Bize el kaldırırsanız, aklınızı başınıza toplayana kadar içinizden rastgele birini seçip öldürmeye devam ederiz.”</p>

  <p class="calibre1 sgc-4"><span class="font6">“Lanet olsun size!..”</span> diye bağırdı Kaptan Myzovic, ama korsanların kumandanı onun lafını kesti.</p>

  <p class="calibre1 sgc-4">“Adamlarınızın kaçını öldürebilirsiniz, Kaptan?” dedi bir aktör edasıyla. “Silahlarını bırakmalarını emredin onlara, bu durumda kendilerini hain gibi hissetmeyecekler. Aksi halde onlara ölmelerini emredin.” Cebinden kalın bir keçe parçası çıkararak kılıcını sildi. “Karar verin, Kaptan.”</p>

  <p class="calibre1 sgc-4">Güverte sessizdi. Duyulan tek ses, balonların motorlarından gelen hafif vızıltıydı.</p>

  <p class="calibre1 sgc-4">Myzovic ve Cumbershum bir aralık başbaşa verip konuştular, derken Kaptan, şaşkın ve korkmuş adamlarına baktı ve ellerini kaldırdı.</p>

  <p class="calibre1 sgc-4">“Silahlarınızı bırakın,” diye bağırdı. Adamlar bir süre bekleyip denileni yaptılar. Tüfekler, tabancalar ve küçük kılıçlar güverteye bırakıldı. “Siz kazandınız, bayım,” diye seslendi.</p>

  <p class="calibre1 sgc-4">“Olduğunuz yerde kalın, Kaptan,” diye bağırdı grili adam. “Ben oraya geliyorum.” Pencerenin önünde, yanında duran diğer korsanlara çabuk çabuk Saltça bir şeyler söyledi. Bellis’in kulağına uzaktan “yolcular” gibi bir sözcük geldi ve aşırı heyecandan başı döndü.</p>

  <p class="calibre1 sgc-4">İlerideki koridorlardan, korsanların dışarı çıkardığı yolcuların çığlıkları geliyordu. Bellis büzülerek, hiç ses çıkarmadan bekledi.</p>

  <p class="calibre1 sgc-4">Johannes Tearfly’ı, Meriope’nin ağlayışını, Doktor Mollificatt’ın korku dolu ama gururu elden bırakmayan sesini duydu. Bir silah sesi ve ardından korkunç bir çığlık geldi.</p>

  <p class="calibre1 sgc-4">Dışarıdan, güverteye çıkmaları emredilen dehşet içindeki yolcuların feryatları geliyordu.</p>

  <p class="calibre1 sgc-4">Korsanlar işlerini titizlikle yapıyorlardı. Bellis hiç ses çıkarmadı, ama geçitlerde arama yapılırken kapıların çarpıldığını duyuyordu. Umutsuzca kapıyı kapatıp sıkıştırmaya çalışsa da, koridordaki adam omuzlayarak kolayca açtı ve Bellis, karşısında kir ve kan içinde, elinde palasıyla duran adamı görünce, kendinde karşı koyacak gücü bulamadı. Elinde silah olarak tutuğu şişeyi düşürdü ve adamın onu dışarı sürüklemesine izin verdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tayfalar, neredeyse yüz kişiydiler, güvertenin bir ucunda yaralı, perişan bir halde sıraya dizilmişlerdi. Ölüler bir kenara yığılmıştı. Yolcular birbirlerine sokulmuş, biraz ötede duruyorlardı. Bazılarının, Johannes gibi, burunları kanıyordu ve yaralanmışlardı.</p>

  <p class="calibre1 sgc-4">Yolcuların ortasında, kahverengi giysileri içinde fark edilmeyen ve bütün diğerleri gibi kaderine razı ve perişan görününen Silac Fennec duruyordu. Başını öne eğmişti. Bellis’in kaçamak bakışlarını fark etmesi olanaksızdı.</p>

  <p class="calibre1 sgc-4">Güvertenin tam merkezinde <span class="font6">Terpsikor</span>’un mahkûmları toplanmıştı: aşağıdan çıkarılan bir Tekraryapım güruhu. Şaşkınlık içindeydiler, ışıktan gözleri kamaşmış, anlayamamış bir halde korsanlara bakıyorlardı.</p>

  <p class="calibre1 sgc-4">Gösterişli işgalcilerin kimi halatlardan sallanıyor, kimi pislikleri denize süpürüyordu. Kalanlar güverteyi sarmış, silahlarını ve yaylarını esirlerine doğru çevirmişlerdi.</p>

  <p class="calibre1 sgc-4">Dehşet içindeki ve şaşkın Tekraryapım’ların hepsini çıkarmaları uzun sürdü. Havasız bölmeleri gözden geçirirlerken bir sürü ölü mahkûm buldular. Denize atıldıklarında, metal uzantıları ve ek parçaları yüzünden denizin dibini boylamaları çok sürmedi.</p>

  <p class="calibre1 sgc-4">Devasa batiskaf, <span class="font6">Terpsikor</span>’a kenetlenmiş bir halde, şişman gövdesiyle suyun üzerinde duruyordu. İki tekne suyun içinde, birbiriyle uyumlu bir şekilde sallanıp duruyordu.</p>

  <p class="calibre1 sgc-4">Grili adam, korsanların lideri, yavaşça esirlerine doğru döndü. Bellis adamın suratını ilk kez görüyordu.</p>

  <p class="calibre1 sgc-4">Otuzlu yaşlarının sonunda, diye tahmin etti, kısacık kesilmiş, kırlaşmaya başlamış saçları vardı. Yüz hatları sertti. Çukurlaşmış gözlerinde bir hüzün seziliyordu, ağzı ise gergin ve kederliydi.</p>

  <p class="calibre1 sgc-4">Bellis, Johannes’in dibinde, sessiz subayların yakınında duruyordu. Deri giysili adam, Kaptana doğru yürüdü. Yolcuların yanından geçerken, iki üç adım süresince gözlerini dikip Johannes’e baktı, sonra yavaşça uzaklaştı.</p>

  <p class="calibre1 sgc-4">“Eh,” dedi Kaptan Myzovic, çoğunluğun duyabileceği bir sesle. <span class="font6">“Terpsikor</span> artık sizin. Tahminimce, fidye isteyeceksiniz. Size şunu söyleyeyim, beyefendi, temsil ettiğiniz güç, kim olursa olsun çok büyük bir hata yaptı. Yeni Crobuzon bunu kolay affetmeyecek.”</p>

  <p class="calibre1 sgc-4">Korsanların lideri öylece duruyordu.</p>

  <p class="calibre1 sgc-4">“Hayır, Kaptan,” dedi. Artık savaşta olmadığı için, sesi yumuşak, neredeyse kadınsıydı. Yüzü gibi, sesinde de sanki bir felaketin izi vardı. “Fidye falan yok. Temsil ettiğim güç, Yeni Crobuzon’u hiç takmıyor.” Kaptan Myzovic’in gözlerine baktı, başını yavaşça ve ciddiyetle salladı. “Hem de hiç.”</p>

  <p class="calibre1 sgc-4">Hiç bakmadan elini arkasına uzattı ve adamlarından biri ona kocaman bir çakmaklı silah verdi. Onu ustalıkla elinde tuttu, gözlerini kısarak bir an silaha bakıp kontrol etti.</p>

  <p class="calibre1 sgc-4">“Adamların cesur ama asker değil onlar,” dedi, silahı kaldırdı. “Başınızı diğer tarafa çevirir misiniz, Kaptan?”</p>

  <p class="calibre1 sgc-4">Birkaç saniye süren bir sessizliğin ardından, adamın ne demek istediğini anlayan Bellis’in midesi bulandı ve ayaklarının bağı çözüldü.</p>

  <p class="calibre1 sgc-4">Kaptan ve diğerleri de adamın ne demek istediğini aynı anda fark ettiler. Diğerlerinin soluk sesleri yükselirken, Myzovic’in gözleri kocaman açıldı ve suratını öfke ve korku kapladı. Kaptan bu iki duygu arasında gidip geliyordu. Dudakları büzüldü, ağzını açtı ve kapadı.</p>

  <p class="calibre1 sgc-4">“Hayır, başımı <span class="font6">çevirmeyeceğim,</span> beyefendi,” diye bağırdı sonunda ve bu sesi, adamın sesinden, içindeki isteri ve korkuyu duyan Bellis, nefesini tuttu. <span class="font6">“Çevirmeyeceğim</span> kahrolası herif, seni kahrolasıca <span class="font6">korkak,</span> beyefendi, seni <span class="font6">pislik...”</span></p>

  <p class="calibre1 sgc-4">Grili adam kafasını sallıyordu.</p>

  <p class="calibre1 sgc-4">“Siz bilirsiniz,” dedi. Silahı kaldırdı ve Kaptan Myzovic’i gözünün ortasından vurdu.</p>

  <p class="calibre1 sgc-4">Kısa bir çatırtıyla birlikte, dışarı kan ve kemik fışkırırken Kaptan arkaya doğru kaykıldı, parçalanmış yüzünden hırıltılar geliyordu, aptalca direniyordu.</p>

  <p class="calibre1 sgc-4">Sonunda yere düştüğünde etraftan avaz avaz çığlıklar ve soluk sesleri duyuldu. Bellis’in yanı başında duran Johannes sendeledi, boğazından anlaşılmaz sesler çıkarıyordu. Kan gölüne dönmüş yerde kaskatı kesilmiş ölü adama bakakalan Bellis öğürmeye başladı, yutkundu, kalbi duracak gibiydi. Eğildi, kusacağından korktu.</p>

  <p class="calibre1 sgc-4">Arkalarda bir yerde Rahibe Meriope, kekeleyerek Darioch’un Ağıdı’nı okuyordu.</p>

  <p class="calibre1 sgc-4">Katil silahı geri verdi, hazır durumda, dolu bir başka silah aldı. Yeniden subaylara döndü.</p>

  <p class="calibre1 sgc-4">“Aman Tanrım,” diye mırıldandı Cumbershum, sesi titriyordu. Myzovic’in cesedine baktı, sonra yine korsana döndü. “Yalvarırım Tanrım,” diye inledi ve gözlerini kapattı. Grili adam onu şakağından vurdu.</p>

  <p class="calibre1 sgc-4">“Tanrılar,” diye isterik bir sesle bağırdı birisi. Subaylar çığlıklar atıyor, deli gibi etraflarına bakınıyor, geri gitmeye çalışıyorlardı. Bu iki silahın gümbürtüsü, hayalet sesleri gibi güverteyi sarmıştı.</p>

  <p class="calibre1 sgc-4">Herkes çığlık çığlığa bağrışıyordu. Subayların bazıları dizlerinin üzerine çökmüş, yalvarıyorlardı. Bellis’in kalbi heyecandan duracak gibiydi.</p>

  <p class="calibre1 sgc-4">Grili adam çabuk çabuk merdivenleri hızla tırmanarak baş kasaraya çıktı ve oradan güverteye baktı.</p>

  <p class="calibre1 sgc-4"><span class="font6">“Öldürme,"</span> diye bağırdı ellerini ağzının iki yanına koyarak, <span class="font6">“bitti.”</span></p>

  <p class="calibre1 sgc-4">Korkmuş seslerin yatışmasını bekledi.</p>

  <p class="calibre1 sgc-4">“Öldürme bitti,” diye yineledi. “Öldürmemiz gerekenler bu kadardı. Duydunuz mu? Bitti.”</p>

  <p class="calibre1 sgc-4">Gürültü artmaya başlayınca kollarını iki yana açtı, bu kez şaşkın, güvensiz bir rahatlamayla.</p>

  <p class="calibre1 sgc-4">“Beni dinleyin,” diye bağırdı. “Bir duyurum var. Siz, mavililer, siz, Yeni Crobuzon Ticari Donanmasının denizcileri. Donanma günleriniz artık bitti. Siz subaylar, görev yerlerinizi yeniden belirlemelisiniz. Gittiğimiz yerde Yeni Crobuzon’un emirlerini dinleyenlere yer yok.” Umutsuz ve korkmuş Bellis, bakışlarını Fennec’e doğru çevirdi. Adam gözlerini, önünde birleştirdiği ellerine dikmişti.</p>

  <p class="calibre1 sgc-4">“Sizler...” diye devam etti korsan, ambarlardan gelen kadın ve erkeklere, “Artık Tekraryapım değilsiniz, köle değilsiniz. Sizler...” yolculara baktı, “yeni bir yaşam adına kurduğunuz planları değiştirmek zorundasınız.”</p>

  <p class="calibre1 sgc-4">Güverteye tutundu, kafaları karışmış bir halde duran mahkûmlara baktı. Kaptan ve yardımcısının cesetlerinden akan kan ağır ağır onlara doğru yaklaşıyordu.</p>

  <p class="calibre1 sgc-4">“Benimle gelmek zorundasınız,” dedi adam, herkesin duyabileceği bir sesle. “Yeni bir şehre.”</p>

  <p class="calibre1"></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6 sgc-6">Ara I</span></p>

  <p class="calibre1 sgc-7">Başka bir yer</p>

  <p class="calibre1 sgc-4">Ne olduğu anlaşılmayan yaratıklar suyun içinde kayıyor, kayalara tutunuyor, ilerlemeye çalışıyorlar.</p>

  <p class="calibre1 sgc-4">Geceleri, karanlığın matlaştırdığı denizin, laminarya ve deniz yosunuyla kaplı alanların içinden geçerek, sığlıklara yayılmış kerevit köylerinin ışıklarına doğru gidiyorlar.</p>

  <p class="calibre1 sgc-4">Hapsedilmiş foklar onları fark ediyor ve arkalarında bıraktıkları karmaşık su girdaplarının tadını alıyor ve korku içinde deli gibi, kafeslerin örgü duvarlarına ve çatılara sıçrıyorlar. Davetsiz misafirler, meraklı cinler gibi kulübelerin pencere deliklerinden içeriye göz atıyor ve kulübenin dehşete düşen sakinleri boğumlu bacakları üzerinde, ellerinde tırmık ve zıpkınlarıyla dışarı fırlayıp korkuyla onlara saplıyorlar.</p>

  <p class="calibre1 sgc-4">Kerevit yetiştiricilerini halletmek kolay oluyor.</p>

  <p class="calibre1 sgc-4">Yakalanıp tutsak alınıyor, sımsıkı tutularak sorgulanıyorlar. Büyü ile sakinleştirilen, şiddet ile ikna edilen kerevitler tıslayarak, sorulan sorulara mırıltıyla yanıt veriyorlar.</p>

  <p class="calibre1 sgc-4">Yılan gibi kıvrılan avcılar, gelişigüzel parça parça bilgiler halinde ihtiyaç duydukları şeyleri öğreniyorlar.</p>

  <p class="calibre1 sgc-4">Salkrikaltor’dan gelip Şahmeran Kanalındaki kasabaları dolaşan kabuklu batiskaflardan haberdar oluyorlar. Bunlar, denizde bin mil boyunca devriydik yapıyor, kerevit eyaletinin hüküm sürdüğü puslu sınırları izliyorlar. Davetsiz misafirleri bekliyorlar.</p>

  <p class="calibre1 sgc-4">Avcılar tartışıyor, düşünüyor ve toplantı yapıyorlar.</p>

  <p class="calibre1 sgc-4"><span class="font6">Onun nereden geldiğini biliyoruz.</span></p>

  <p class="calibre1 sgc-4"><span class="font6">Ama belki de geri dönmez.</span></p>

  <p class="calibre1 sgc-4">Belli değil. Evine mi ya da doğuya -uzağa mı?</p>

  <p class="calibre1 sgc-4">İzler iki yöne gidiyor ve yapılacak tek şey var. Avcılar iki birliğe ayrılıyor. Bir tanesi güneye gidip, sığ sulara, Demir Körfeze ve Tarmuth’a, Büyük Katran halicinin seyreltik tuz akıntısına kadar uzanacak, olup bitenleri izleyecek, dinleyecek, emirleri bekleyip casusluk yapacak, saklanacak, dedikodulara kulak verecek.</p>

  <p class="calibre1 sgc-4">Suda bir çalkalanma oluyor ve anında yok oluyorlar.</p>

  <p class="calibre1 sgc-4">Daha belirsiz bir görevi olan diğer grup ileriye ve aşağıya yollanıyor.</p>

  <p class="calibre1 sgc-4">Suyun altından yüzüyor, koyu derinliklere doğru yol alıyorlar.</p>

  <p class="calibre1"></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8"><br /></span></p>

  <p class="calibre1 sgc-4"><span class="font8">Ara II</span></p>

  <p class="calibre1 sgc-4"><span class="font3">Bellis Coldwine</span></p>

  <p class="calibre1 sgc-4"><span class="font6">Ah. Ah, nereye gidiyoruz?</span></p>

  <p class="calibre1 sgc-4"><span class="font6">Kamaralarımıza kapatılıp, afallamış bir halde sorgulanıyoruz, sanki bu katil adamlar, bu korsanlar sayım memurları ya da bürokratlarmış gibi ya da... -Adınız? diye soruyorlar, sonra -Mesleğiniz? Ardından benim Nova Esperium’a neden gittiğimi öğrenmek istiyorlar ve sanırım suratlarına bakıp kahkaha atacağım.</span></p>

  <p class="calibre1 sgc-4"><span class="font6">Hangi cehenneme gidiyoruz böyle?</span></p>

  <p class="calibre1 sgc-4"><span class="font6">Uzun uzun notlar alıyorlar, beni birtakım basılı kâğıtlar üzerine fişliyorlar, sonra Rahibe Meriope’ye dönüp aynısını ona yapıyorlar. Dil bilimciye ve rahibeye aynı yanıtları veriyorlar, aynı şekilde kafalarını sallayıp kısa açıklamalar yapıyorlar.</span></p>

  <p class="calibre1 sgc-4"><span class="font6">Neden eşyalarımızı yanımızda tutmamıza izin veriyorlar? Neden mücevherlerimi almıyor, bana tecavüz etmiyor ya da üzerimi aramıyorlar? Silah yok, diyorlar, para ve kitap da yok ama diğer eşyalarımızı alabiliriz, sonra kiniştin sandıklarımızda arama yapıyorlar (yarım yamalak bir arama bu), kamaları, faturaları, yazılı belgeleri ve benim kirli çamaşırlarımı alıyorlar ama diğer bulduklarını bırakıyorlar. Mektupları, çizmeleri, resimleri ve bir sürü ıvır zıvırı.</span></p>

  <p class="calibre1 sgc-4"><span class="font6">Kitaplarım için tartışıyorum. Onları almanıza izin veremem, diyorum, bende kalsınlar, onlar benim, bazılarını ben yazdım, sonra sayfaları boş bir defteri almama izin veriyorlar ama basılı olanları, hikâyeleri, ders kitaplarını, uzun romanları elimden alıyorlar. Hiç çekinmeden. Onlara B. Coldwine’nın ben olduğumu gösterdiğimde de aldırmıyorlar. Hepsini alıyorlar.</span></p>

  <p class="calibre1 sgc-4"><span class="font6">Nedenini de bilmiyorum. Ne yaptıklarını anlayamıyorum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Rahibe Meriope oturup dua ediyor, kutsal sureler okuyor, ağlamamasına şaşırıyorum ama seviniyorum da.</span></p>

  <p class="calibre1 sgc-4"><span class="font6">Bizi içeride tutuyorlar, arada sırada çay ve yemek getiriyorlar, ne kaba ne de kibarlar, hayvan bakıcıları gibi ilgisizler. Dışarı çıkmak istiyorum ve bunu onlara söylüyorum. Kapımı yumrukluyorum ve tuvalete gitmem gerektiğini söylüyorum, kapının penceresinden başımı uzatıp dışarıya göz atıyorum ve koridordaki nöbetçi bağırarak içeri girmemi söylüyor, sonra Rahibe Meriope’nin dehşetle baktığı bir kova getiriyor içeriye. Umursamıyorum, yalan söylüyordum zaten, Johannes ya da Fennec'i bulmaktı amacım, dışarıda neler oluyor görmek istiyorum.</span></p>

  <p class="calibre1 sgc-4"><span class="font6">Her tarafta ayak sesleri ve iyi anladığım bir dilde duyabildiğim yarım yamalak konuşmalar. -Kuzey-kuzeybatı sözcüklerini duyuyorum ve güvertenin diğer tarafını: -Asla? Tam anlayamıyorum ve -Onun Muhafız Gemisi nereye gitti? Sonra anlaşılmayan bir sürü şey daha duyuyorum.</span></p>

  <p class="calibre1 sgc-4"><span class="font6">Başucumdaki lombozdan bir şey görünmüyor, sadece suyun üstündeki bağrışmalar, yukarıdaki ve aşağıdaki karanlık. Habire puro içiyorum.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="sgc-8">Sonunda purolarım bittiğinde sırtüstü uzanıyor ve ölmeyi beklemediğimi fark ediyorum, öleceğime inanmıyorum, başka bir şeyi bekliyorum.</span><br /></p>

  <p class="calibre1 sgc-4"><span class="font6">Varmayı. Anlamayı. Varış noktasında olmayı.</span></p>

  <p class="calibre1 sgc-4"><span class="font6">Tüm görkemiyle gün batımını izlerken iliklerime kadar yorgun olduğumu fark ediyorum ve Tanrım, gerçekten mi? Gerçekten mi? Gerçekten uyuyacağım,</span></p>

  <p class="calibre1 sgc-4"><span class="font6">uyuyacağım</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="sgc-8">belki huzurla değil ama uzunca, Meriope’nin yakarışlarıyla gözlerimi kırpıştıracak, arada gözlerimi açacak ama hâlâ</span><br /></p>

  <p class="calibre1 sgc-4"><span class="font6">uykuda olacağım,</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="sgc-8">sonunda birden korkuyla sıçrayıp, aydınlanan denize bakacağım.</span><br /></p>

  <p class="calibre1 sgc-4"><span class="font6">Sabah oluyor. Rüyaların içindeyken, geceyi kaçırdım.</span></p>

  <p class="calibre1 sgc-4"><span class="font6">Dikkatle giyiniyorum. Uzun çizmelerimi ellerimle ovalayıp temizliyorum. Her zamanki gibi makyajımı yapıyorum ve saçlarımı arkaya topluyorum.</span></p>

  <p class="calibre1 sgc-4"><span class="font6">Bir kaktüs adam kapıyı çalıp bize lapa getirdiğinde saat altı buçuk. Biz kahvaltıyı kaşıklarken, adam da neler olacağını anlatıyor. -Neredeyse geldik, diyor. -Demir attığımızda diğer yolcuları izleyin, isminizin okunmasını bekleyin ve size söylenen yere gidin, orada... Söylenenlerin ucunu kaçırıyorum, biz ne yapacaktık? O zaman anlayacak mıyız? Neler olduğunu o zaman anlayacak mıyız?</span></p>

  <p class="calibre1 sgc-4"><span class="font6">Nereye gidiyoruz?</span></p>

  <p class="calibre1 sgc-4"><span class="font6">Eşyalarımı topluyor ve bir yere inmeye hazırlanıyorum, bir yere. Fennec'i düşünüyorum. Ne yapıyor, nerede, Kaptan öldürüldüğünde (kanları fışkırdığında) bu kadar sessiz duran o, şimdi nerede? Görevinin, gemilerin idaresini ele alma, okyanus geçişlerini yeniden düzenleme olduğunun bilinmesini istemezdi tabii.</span></p>

  <p class="calibre1 sgc-4"><span class="font6">(Onu avucumun içinde tutuyorum.)</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Dışarısı. Parlak, kuvvetli bir rüzgâra çıkıyorum. Beni hiç durmaksızın rahatsız ediyor.</span></p>

  <p class="calibre1 sgc-4"><span class="font6">Gözlerim mağara yaratıklarının gözleri gibi. Kamaramın loş, kahverengi ışığında görmeye alışkındım ama ilk defa bu sabah karanlıktan irkildim. Gözlerim yaşarıyor ve kırpıştırıp duruyorum, tepemden bulutlar geçiyor. Her yerden dalgaların yumuşak şırıltısı geliyor. Havanın tuzunu hissedebiliyorum.</span></p>

  <p class="calibre1 sgc-4"><span class="font6">Diğerleri de yanımda. Mollificatt ve Cardomiumlar, bir ve iki. Sonra Murrigan ve Ettenry, yüzünde birden beliren bir tebessümle bana kısa bir bakış atan Cohl Gimgewry, Yoreling Tearfly, benim Johannes'im ve bir yerlerde başı önünde duran Fennec, hepimiz bu ışıkta, kâğıttan kabaca kesilmiş şekiller gibi duruyoruz. Günün en kötü göründüğümüz zamanı. Işık huysuz bir çocuğun küstahlığıyla bizi görmezlikten geliyor.</span></p>

  <p class="calibre1 sgc-4"><span class="font6">Johannes’e seslenmek istiyorum ama kalabalık onu bir başka yere sürüklüyor, gözlerim ışığa iyice alıştığı için, etrafıma bakınıp duruyorum.</span></p>

  <p class="calibre1 sgc-4"><span class="font6">Sandığımı taşırken zorlanıyorum, tökezliyorum, güverte boyunca topallaya topallaya gidiyorum. Işıkta ve açık havada iyice hırpalandığımı hissediyorum, havada dönüp duran kuşları görüyorum. İlerlemeye çabalıyorum, bir yandan da kuşlara bakmaya devam ediyorum, tepemizde dönüp duruyorlar, sancak tarafına geçiyorlar ve kararsız bir uçuşla ufka doğru uzaklaşıyorlar, uçuş yollarında direkler görüyorum. İşte bundan kaçınıyordum. Geminin yan tarafına bakmamıştım, nerede olduğumuzu görmemiştim. Varacağım yer gözle görülecek bir uzaklığın da ötesindeydi ama şimdi martılara bakarken birden onu açıkça görebiliyorum.</span></p>

  <p class="calibre1 sgc-4"><span class="font6">O her yerde. Nasıl göremeyebilirdim ki?</span></p>

  <p class="calibre1 sgc-4"><span class="font6">Ayaklarımızı sürüye sürüye önlerinden geçerken, birisi isimlerimizi okuyor, bizi gruplara ayırıyor ve bize talimatlar, karmakarışık emirler yağdırıyor ama ben dinlemiyorum, çünkü ben etrafı gözden geçirmekle meşgulüm.</span></p>

  <p class="calibre1 sgc-4"><span class="font6">Yüce Tanrım</span></p>

  <p class="calibre1 sgc-4"><span class="font6">Adım okunuyor ve ben yine Johannes’in yanı başındayım ama ona bakmıyorum çünkü</span></p>

  <p class="calibre1 sgc-4"><span class="font6">izliyorum</span></p>

  <p class="calibre1 sgc-4"><span class="font6">direk üstüne direk ve yelken ve kule ve</span></p>

  <p class="calibre1 sgc-4"><span class="font6">dahası</span></p>

  <p class="calibre1 sgc-4"><span class="font6">Buradayız</span></p>

  <p class="calibre1 sgc-4"><span class="font6">bu ormanın yanında</span></p>

  <p class="calibre1 sgc-4"><span class="font6">Aman Tanrım, nasıl şey bu böyle</span></p>

  <p class="calibre1 sgc-4"><span class="font6">bir hile, bir göz yanıltmacası</span></p>

  <p class="calibre1 sgc-4"><span class="font6">hiç durmadan bir yandan diğer yana salınan, dalgalanan ve foşurdayan bir şehir</span></p>

  <p class="calibre1 sgc-4"><span class="font6">-Bayan Coldwine diyor birisi duygusuz bir sesle ama ben yanıt veremem şimdi, şimdi veremem</span> bakınıyorum <span class="font6">ve sandığımı yere bıraktım</span> bakınıyorum</p>

  <p class="calibre1 sgc-4"><span class="font6">derken birisi Johannes’in elini sıkıyor, o ise sersemlemiş bir halde kendisiyle konuşanlara bakıyor. -Doktor Tearfly, hoş geldiniz bu bir şeref, ama ben dinlemiyorum çünkü</span> buradayız <span class="font6">buraya</span> vardık, şuraya, şuna <span class="font6">bir bakın</span></p>

  <p class="calibre1 sgc-4"><span class="font6">Ah, ağlayacağım ağlayacağım ağlayabilirim ya da kusabilirim; mideme bir şeyler oluyor bak işte buradayız buradayız.</span></p>

  <p class="calibre1 sgc-4"><span class="font6">Buradayız.</span></p>
</body>
</html>
