<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  p.sgc-8 {text-align: center;}
  span.sgc-7 {font-weight: bold}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">21</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Yasakgün, 29 Lunuary 1780 -ya da Kaplumbağaçeyreği Sekizinci Bookdi 6/317, hangisini isterseniz. <span class="font6">Üçlü Çatal’</span>da.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Mektuba bir ek daha. Yazmayalı çok oldu. Bir anlamı varsa, özür dilemek isterim. Sanki bunu yapmam gerekliymiş gibi hissediyorum -saçmalık ama... Sanki ben yazarken okuyor, ara verdiğimde kaygılanmaya başlıyorsun gibi. Kuşkusuz, sonunda bu mektubu aldığında, bir günün sessizliği ya da bir hafta ya da bir yıl, fark etmeyecek -boş bırakılmış bir satır, bir sıra yıldız. Aylarım bir bir uçup gidecek. Ama zaman kafamı karıştırıyor.</p>

  <p class="calibre1 sgc-4">Konudan sapıyorum -anlamı da yok. Kusuruma bakma.</p>

  <p class="calibre1 sgc-4">Heyecanlıyım ve bir yandan da korkuyorum.</p>

  <p class="calibre1 sgc-4">Tuvalette yazıyorum bunu. Bir pencerenin yanındayım ve sabah güneşi üzerime vuruyor. Denizden binlerce metre yukarıdayım.</p>

  <p class="calibre1 sgc-4">İtiraf edeyim; başlangıçta büyüleyiciydi. Akıl almaz bir güzellikti. Bir süre sonra, dalga dalga suyun, gökyüzünün ve arada sırada rastlanan bir bulutun tekdüzeliği insanı uyuşturuyor.</p>

  <p class="calibre1 sgc-4">Deniz burada bomboş. Ufka doğru yüz, yüz elli, iki yüz kilometre kadar uzağı görebiliyorum ve tek bir yelken, bir sandal, bir balıkçı teknesi yok. Suyun rengi, yüzeyin altında her ne varsa ona göre, yeşilden maviye, griye, değişip duruyor.</p>

  <p class="calibre1 sgc-4">Havadaki devinimimiz neredeyse fark edilmiyor. Tabii ki buhar makinelerinin, kocaman pervanelerin titreşimleri hâlâ hissediliyor ama bir hız, bir yön duygusu yok.</p>

  <p class="calibre1 sgc-4">Bu <span class="font6">Üçlü Çatal</span> muhteşem bir araç. Zarganadenizi bu yolculuğa büyük paralar ve büyük emek harcıyor. Bu belli.</p>

  <p class="calibre1 sgc-4"><span class="font6">Üçlü Çatal’</span>ın, <span class="font6">Muhteşem</span> Doğu'nun güvertesinden kalkışı büyüleyici bir görüntü yaratmış olmalı. Makaraların ve bölmelerin önü açılsın diye bir iskeleyle kaldırılmış bir halde, uzun süre okyanusun üzerinde beklemişti. Denize ya da şehrin üzerine düşüp parçalanmamamız için en iyi önlemlerin alınmış olduğundan hiç kuşkum yok.</p>

  <p class="calibre1 sgc-4">Kolayca kalktık. Öğleden sonra geç bir vakitti ve şehrin kenarında bir karanlık belirmişti. <span class="font6">Üçlü Çatal</span>’ın orada aynı bir şey gibi, ki ne olduğunu Tanrı bilir, şehirdeki birçok gemiyle aynı büyüklükte, yepyeni ve tertemiz asılı halini hayal edebiliyorum.</p>

  <p class="calibre1 sgc-4">Yanımıza, olabilecek en tuhaf şeyi almıştık. Motorların arasında, koyun ve domuzlarla dolu bir ağıl sallanıyordu.</p>

  <p class="calibre1 sgc-4">Hayvanların, bu iki günlük yolculuk için yetecek yiyecekleri ve suları vardı. Ağılın tabanındaki tahtaların arasından sıcak hava akımını görebiliyor olmalıydılar. Korkabilirler diye düşündüm ama gözlerini, umarsamazca, toynaklarının arasından aşağıdaki bulutlara dikecekleri kesindi. Korkmayacak kadar aptallardı. Yükseklik korkusu onlar için fazla karmaşıktı.</p>

  <p class="calibre1 sgc-4">Bu küçücük odada, hayvanlarla Kaptan ve tayfasının gemiyi yönettiği yer arasında bulunan tuvalette oturuyorum. Burası ana bölümden ayrılan bir koridor.</p>

  <p class="calibre1 sgc-4">Kalkışımızdan beri birçok kez, yazmak için buraya geldim.</p>

  <p class="calibre1 sgc-4">Diğerleri zamanlarını oturup fısıldaşarak, kâğıt oynayarak geçiriyor. Sanırım bazıları üstümdeki güvertede, gaz torbalarının altına sıkıştırılmış ranzalarındalar. Belki de kendilerine bir kez daha, yapacakları işler anlatılıyordur. Belki de çalışma yapıyorlardır.</p>

  <p class="calibre1 sgc-4">Benim rolüm basit ve anlaşılmayan hiçbir şey yok. Bu kadar hafta ve binlerce kilometre sonra bana bir aracı olduğum ve yalnızca bana söylenen bilgileri ve dili aktaracağım, konuşulanları dinlemeyeceğim söyleniyor.</p>

  <p class="calibre1 sgc-4">Bunu yapabilirim. O zamana kadar da yazmaktan başka yapacak işim yok.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Görev için ağırlıklı olarak kaktüsler seçilmiş. Gemide bulunan en az beş ya da altı kişi, daha önce anofellerin adasına gitmiş. Hedrigall tabii ve tanımadığım başkaları da...</p>

  <p class="calibre1 sgc-4">Kaçabilenler olabileceği konusu var: Herhangi bir Armadalı devşirmenin eski arkadaşlarıyla karşılaşması çok uzak bir olasılık, ama adada Samheriler olabilir. Benim buradaki görevim onlarla buluşmamıza bağlı. Bu işe katılan hiçbir kaktüsün, anladığım kadarıyla, ilk evlerine dönmek gibi bir niyeti yok. Johannes ya da Hedrigall, ya da Şekel’in arkadaşı Tanner gibi. Onlar yeni ülkelerine sadıklar.</p>

  <p class="calibre1 sgc-4">Öte yandan Hedrigall, beni şaşırtıyor da. Silas’ı tanıyor -ya da en azından Simon Fench’i.</p>

  <p class="calibre1 sgc-4">Zarganadenizi yetkilileri, kime güvenileceği konusunda yanılabilir, bunu herkesten çok ben biliyorum.</p>

  <p class="calibre1 sgc-4">Dreer Samher işini biliyor. Denizde Samheri ve Perrick Nigh ya da Mandrake Adaları gemilerinin karşılaşması savaş demek, ama güvenliğin sağlanması için, Armada ile ilişkilerde saygı ön planda. Hem zaten limanda olacaklar. Liman barışı, aynı karadaki ticaret yasası gibi işliyor ve burada güçlü bir hukuk sistemi var, buna dahil olanlar tarafından yönetilip uygulanıyor.</p>

  <p class="calibre1 sgc-4">Tanner Sack de gemide ve kim olduğumu bildiğini söyleyebilirim. Beni, ne olduğunu tam anlayamadığım ama hoşlanmama ya da utanma diyebileceğim ya da başka bütün duyguların karışımıyla dolu bakışlarla izliyor. Tintinnabulum ve tayfasının çoğu da burada. Ama Johannes yok - ve bu beni rahatlatıyor.</p>

  <p class="calibre1 sgc-4">Buradaki bilim adamları tuhaf bir grup. Devşirme olanlar, benim bilim adamı diyebileceğim tiplere daha çok benziyor. Armadalılar ise korsanlara. Bana kimin ne olduğu söyleniyor; şu adam bir matematikçiymiş, diğeri biyolog, bu okyanus bilimcisi: Hepsi korsan kılıklı, yüzlerinde yara izleri, bakımsız ve göz alıcı kıyafetler içinde, hırçın bakışlı.</p>

  <p class="calibre1 sgc-4">Muhafızlar da var: kaktüsler ve yüreklikabuklar. Cephaneliklerinin içini gördüm, keskin yaylarını, çakmaklı tüfekleri, çeşitli mızrak ve baltaları. Ayrıca barut ve benim savaş makinelerine benzettiğim şeyler de var. Anofeller iş birliğine yanaşmayacak olurlarsa diye, onları ikna edecek her şeyi yanımıza almışız.</p>

  <p class="calibre1 sgc-4">Muhafızların sorumlusu ise Uther Doul. Ona emirlerini veren ise Zarganadenizi’nin yönetici olan eşlerinden yalnız biri, Sevgili.</p>

  <p class="calibre1 sgc-4">Doul odadan odaya dolaşıyor. En çok Hedrigall ile konuşuyor sanırım. Endişeli görünüyor. Göz göze gelmemek için elimden geleni yapıyorum.</p>

  <p class="calibre1 sgc-4">Kafamı karıştırıyor: varlığı, benzeri olmayan sesi. Gri renkli deri üniformasını giyiyor, yüzü yara izleriyle kaplı, pütürlü. Ama son derece temiz. Ceketinin sağ kolu, kemerine kadar uzanan tellerle örülü. Kılıcını sol kalçasında taşıyor, ayrıca bir sürü de tabancası var.</p>

  <p class="calibre1 sgc-4">Aksi bir ifadeyle, uzun uzun pencereden dışarıya bakıyor, sonra ağır ağır, genellikle de, Sevgilinin beklediği yere geri dönüyor.</p>

  <p class="calibre1 sgc-4">Sevgilinin yaralı yüzü beni nedense tiksindiriyor. Acıda bir rahatlama bulan, onu cinselliğin bir parçası yapan insanlar tanıdım; onlarla birlikte oldum ve bu tercihi birazcık saçma bulsam da, beni rahatsız etmiyor ya da iğrendirmiyor. Sevgililer’de beni rahatsız eden bu değil. Bana nedense, onların kesikleri başka bir şeyle ilgili gibi geliyor. Benim midemi bulandıran, ikisinin de doğasında bulunan daha derin bir şey.</p>

  <p class="calibre1 sgc-4">Sevgilinin bakışlarından kaçınıyorum, ama büyük bir istekle kadının işaretlerine baktığımı fark ediyorum. Sanki içleri oyularak hipnotik şekillere dönüştürülmüşler. Ama parmaklarımın arasından gizlice baktığımda romantik ya da gizemli ya da kendini açık eden bir şey görmüyorum, yalnızca eski yaralar gördüklerim. Yara izleri, o kadar.</p>

  <p class="calibre1 sgc-4"><span class="font"><br /></span></p>

  <p class="calibre1 sgc-4 sgc-8"><span class="font sgc-7">* * *</span></p>

  <p class="calibre1 sgc-4"><br /></p>

  <p class="calibre1 sgc-4">Aynı gün, daha sonra.</p>

  <p class="calibre1 sgc-4">Silas gerekenleri, son dakikada bir araya getirebildi. Dikkat çekmeye çalışır gibiydi.</p>

  <p class="calibre1 sgc-4">Yöntemlerine hayranlık duymamak elimde değil.</p>

  <p class="calibre1 sgc-4">Shaddler Bahçelerindeki son tatsız konuşmamızdan sonra mesajımız için gereken malzemeleri bana nasıl ileteceğini merak ediyordum. <span class="font6">Evim gözetleniyor, izleniyorum, ne yapmam gerekiyor?</span></p>

  <p class="calibre1 sgc-4">26 Lunuary sabahı uyandığımda, odamda, yerde, ondan gelen bir paket buldum.</p>

  <p class="calibre1 sgc-4">Çok gösterişli bir hokkabazlıktı bu. Başımı kaldırıp tavanımda on beş santimlik bir deliğin üzerine cıvatalarla yeni tutturulmuş bir demir parçasını gördüğümde, gülmekten kendimi alamadım.</p>

  <p class="calibre1 sgc-4">Silas, <span class="font6">Renkküre</span> nin uzun bacalarının tepesine, oradan da yağmurda bir orkestra davulu gibi gümbürdeyen, ince metalden çatıya tırmanmış ve burada bir delik açmıştı. Paketi içeriye attıktan sonra da, vicdanlı davranarak, yeni bir çatı parçasıyla deliği kapatmıştı. En ufak bir ses çıkarmadan: Beni uyandırmadığı gibi, büyük olasılıkla beni izliyor olanların da dikkatini çekmeden.</p>

  <p class="calibre1 sgc-4">Kendini korumak için böyle numaralar yaptığında, onu hükümet için çalışırken düşünmek çok kolaylaşıyor. Sanırım benim tarafımda olduğu için ben de, Yeni Crobuzon da çok şanslıyız.</p>

  <p class="calibre1 sgc-4">Onu görmediğime sevindim. Şu anda kendimi ona çok uzak hissediyorum. Ona karşı kötü bir duygu da beslemiyorum. Ondan gereksinim duyduğum bir şey aldım ve umarım geri de verdim, ancak gerçekten bu iş burada bitmeli. Biz tesadüfen aynı yolun yolcusu olduk, hepsi bu.</p>

  <p class="calibre1 sgc-4">Silas deri çantanın içine bir sürü şey koymuştu.</p>

  <p class="calibre1 sgc-4">Bana bir mektup yazmış ve her şeyi açıklamıştı. Çantada başka ne var ne yok bakmadan mektubu dikkatle okudum.</p>

  <p class="calibre1 sgc-4">Başka mektuplar da vardı. Bulabilmeyi umduğumuz korsan Kaptana yazdığı bir mektup; aynı mektubun iki kopyası, Ragamollca ve Saltça. <span class="font6">Bu Mektubu Yeni Crobuzon’a Götürmeyi Kabul Eden Kişiye</span> diye başlıyordu.</p>

  <p class="calibre1 sgc-4">Mektup resmî bir dille yazılmış ve doğrudan konuya giriş yapıyor. Güvenli ve mühürlü bir şekilde hedefine ulaştırıldığında mektubu götürene bir komisyon verileceğini söylüyor. Temsilci Fennec’e (lisans numarası vesaire) Başkan Bentham Rudgutter ve daimi başkanlık dairesi tarafından verilen yetkiyle, bu mektubu taşıyanlar Yeni Crobuzon’un şerefli konukları gibi karşılanacak, gemileri istedikleri şekilde onarılacak ve kendilerine üç bin gine para ödülü verilecektir. Ayrıca, en önemlisi de Yeni Crobuzon hükümeti tarafından vergiden muaf tutulacaklar ve denizcilik yasaları gereği, bir Yeni Crobuzon gemisinin kendisine yapılan bir saldırı karşısında kendini savunması dışında, tekneleri bir yıl ceza ve saldırıdan muaf olacaktı.</p>

  <p class="calibre1 sgc-4">Para çok cazipti ama kaktüslerimizin aklını çeleceğini umduğumuz şey, söz verilen bu muafiyetti. Silas onlara <span class="font6">vergi ödemeden</span> korsanlık yapmayı teklif ediyordu. İstedikleri gibi yağmalayacaklar, tek bir kuruş bile ödemeyecekler ve Yeni Crobuzon donanması onları rahatsız etmeyecek -aksine kontratları süresince, koruyacaktı.</p>

  <p class="calibre1 sgc-4">Bu çok kârlı bir teklifti.</p>

  <p class="calibre1 sgc-4">Mektupların altına Silas kendi imzasını atmış ve üzerine de bal mumuyla Yeni Crobuzon Parlamentosunun mührünü basmıştı.</p>

  <p class="calibre1 sgc-4">Böyle bir mührü olduğunu bilmiyordum. Mührü burada, evimden bu kadar uzakta görmek garip. Çok ustalıkla yapılmış bir iş, özenle biçimlendirilmiş duvar, sandalye ve ofis malzemeleri, altında onun kimlik bilgisi olan minicik rakamlar. Mühür olağanüstü güçlü bir simge.</p>

  <p class="calibre1 sgc-4">Dahası, onu bana vermiş olması.</p>

  <p class="calibre1 sgc-4">Yine konudan sapıyorum. Yüzüğe geleceğim.</p>

  <p class="calibre1 sgc-4">Diğer mektup daha uzun. Karmaşık, bitişik el yazısıyla dört sayfa tutmuş. Dikkatle okudum ve ürperdim.</p>

  <p class="calibre1 sgc-4">Başkan Rudgutter’a yazılmış ve su iblislerinin saldırı planını özetliyor.</p>

  <p class="calibre1 sgc-4">Yazılanların çoğu benim için anlaşılmaz. Silas kısaltarak, neredeyse kodlayarak yazmış -tanımadığım kısaltmalar ve hiç duymadığım şeylere göndermelerle dolu- ama anlamında en ufak bir yanlışlık yok.</p>

  <p class="calibre1 sgc-4"><span class="font6">Madde Yedi,</span> diyor kâğıdın üst kısmında, <span class="font6">Kod: Okbaşı</span> ve anlamasam da sözcükler beni ürpertiyor.</p>

  <p class="calibre1 sgc-4">Silas ayrıntılardan kaçınmış, sanırım (birisinin yapabileceği en tartışmalı iyilik). Saldırının planlarını iyi biliyor, onları soğuk, kesin sözcüklerle ortaya koymuş. Tek bir harf ya da sembolle belirtilmiş, tuhaf savaş gereçleri taşıyan, belli sayılarda birlik ve bölükler olacağını söyleyerek uyarıyor, ancak daha az rahatsız edici değil bu.</p>

  <p class="calibre1 sgc-4"><span class="font6">Yarım-alay Fil Dişi Rahipleri/Groac’h E.Y.D. ve P-T kapasitesiyle donanımlı, Septik boyunca güneye ilerleyecek, Üçüncü Ay Çeyreği,</span> diye okuyorum ve karşı karşıya olduğumuz şeyin büyüklüğü beni dehşete düşürüyor. Önceki kaçma isteğimiz, ona odaklanmaya gösterdiğimiz çaba, şimdi midemi bulandırıyor, çok önemsiz ve ufak kalıyor bunun yanında.</p>

  <p class="calibre1 sgc-4">Burada şehri savunmak için yeterli bilgi var. Silas görevini yerine getirmiş.</p>

  <p class="calibre1 sgc-4">Bu mektubun altında da yine şehrin mührü basılı, doğruluğunu kanıtlıyor, ruhsuz ve banal diline karşın onu korkunç derecede gerçek kılıyor.</p>

  <p class="calibre1 sgc-4">Mektuplarla birlikte bir de kutu var.</p>

  <p class="calibre1 sgc-4">Bir mücevher kutusu, basit, sert ve çok ağır, siyah tahtadan, içinde kutunun kabarık yastığının üzerine oturmuş bir kolye ve yüzük var.</p>

  <p class="calibre1 sgc-4">Yüzük bana. Büyük, gümüş ve yeşim taşından yapılmış yüzünde ters basılmış bir damga var -mühür bu. Soluk kesen bir beceriyle yapılmış. Silas yüzüğün halkasına mührü basmak için kullanılacak bir topak kırmızı bal mumu koymuş.</p>

  <p class="calibre1 sgc-4">Bu benim. Kaptanımıza mektupları ve kolyeyi gösterdikten sonra onları yastıklı kutuya kapatacak, kilitleyecek, deri çantaya yerleştirecek ve bende kalacak bu yüzüğü sıcak bal mumuna basacağım. Böylece Kaptan çantanın içinde ne olduğunu, ona ihanet etmediğimizi, ama eğer paketi alanların ona inanıp onu ödüllendirmesini istiyorsa, içindekilere dokunmaması gerektiğini bilecekti.</p>

  <p class="calibre1 sgc-4">(Bu birbirini izleyen olayları düşünürken, keyfim kaçabilir, bunu söyleyeyim. Hiç olacak gibi görünmüyor. Bunu yazarken iç çekiyorum. Artık bu konuyu düşünmeyeceğim.)</p>

  <p class="calibre1 sgc-4">Kolye denizi geçmek için. Yüzükten farklı olarak kaba, basit bir parça, en ufak bir güzelliği yok. İnce, gösterişsiz bir demir zincir. Ucunda, küçük çirkin bir metal dilin üzerinde bir damga (bir yeni ayın altında duran iki baykuş) var, bir seri numarası ve üç kelime yazılı: <span class="font6">Temsilci Silas Fennec.</span></p>

  <p class="calibre1 sgc-4"><span class="font6">Bu benim kimliğim,</span> diyor Silas bana yazdığı mektupta. <span class="font6">Bu mektupların gerçek olduğunun en önemli kanıtı. Yeni Crobuzon için artık olmadığımın, bunun benim veda mektubum olduğunun kanıtı.</span></p>

  <p class="calibre1 sgc-4"><span class="font"><br /></span></p>

  <p class="calibre1 sgc-4 sgc-8"><span class="font sgc-7">* * *</span></p>

  <p class="calibre1 sgc-4"><br /></p>

  <p class="calibre1 sgc-4">Aynı gün, daha sonra. Gökyüzü kararıyor.</p>

  <p class="calibre1 sgc-4">Huzursuzum.</p>

  <p class="calibre1 sgc-4">Uther Doul benimle konuştu.</p>

  <p class="calibre1 sgc-4">Hava gemisinin üst kısmında, ranzaların olduğu güvertedeydim, tuvaletten çıkıyordum. Gökyüzünden patır patır dökülen dışkılarımızı ve yağan idrarı düşünmek beni biraz eğlendirmişti.</p>

  <p class="calibre1 sgc-4">Koridorun biraz ilerisinde bir hışırtı duydum ve bir kapıdan gelen ışığı gördüm. İçeriye bir göz attım.</p>

  <p class="calibre1 sgc-4">Sevgili üzerini değişiyordu. Nefesimi tuttum.</p>

  <p class="calibre1 sgc-4">Sırtı da yüzü gibi çapraz kesiklerle doluydu. Çoğu eski kesiklerdi, çentiklenmiş deri grileşmeye ve solmaya başlamıştı. Bir ya da iki tanesi hâlâ tazeydi. İşaretler sırtından inerek kalçalarını sarıyordu. İşaretlenmiş bir hayvan gibiydi.</p>

  <p class="calibre1 sgc-4">Sonunda soluğumu verdim.</p>

  <p class="calibre1 sgc-4">Sevgili hiç telaşlanmadan sese döndü. Sırtı gibi yaralı olan göğüslerini ve göğüs kafesini gördüm. Bana bakarak bir gömlek giydi. Karmaşık kesikler yüzündeki duyguları yok etmişti.</p>

  <p class="calibre1 sgc-4">Geveleyerek özür dilemeye çalıştım ve birden dönerek merdivene doğru yürümeye başladım. Ancak aynı odadan çıkan Uther Doul’u görünce dehşete düştüm, eli o lanet olasıca kılıcında, gözleri üzerimdeydi.</p>

  <p class="calibre1 sgc-4">Yazdığım mektup cebimde alev alevdi sanki. Yanımda, hem kendimi, hem Silas’ı Zarganadenizi’ne karşı suç işlemekten cezalandırmaya yetecek delil vardı -bu Yeni Crobuzon’un da sonu olacaktı. Çok korkmuştum.</p>

  <p class="calibre1 sgc-4">Doul’u görmemiş gibi yaparak ana balon bölmesine indim ve pencerenin yanında bir yere oturarak, ümitsizce tüybulutları izlemeye başladım. Doul’un beni rahat bırakmasını diliyordum.</p>

  <p class="calibre1 sgc-4">Boşuna. Yanıma geldi.</p>

  <p class="calibre1 sgc-4">Masamın yanında durduğunu hissediyordum ve uzun bir süre gitmesini, gözümü yeterince korkuttuktan sonra konuşmadan uzaklaşmasını bekledim ama bunu yapmadı. Sonunda, istemesem de, başımı çevirip ona baktım.</p>

  <p class="calibre1 sgc-4">Bir süre sessizce beni izledi. Gittikçe huzursuzluğum arttı. Derken konuşmaya başladı. Sesinin ne kadar güzel olduğunu unutmuştum.</p>

  <p class="calibre1 sgc-4">“Freggio deniyor onlara,” dedi.</p>

  <p class="calibre1 sgc-4">“Yaralara: Onlara freggio deniliyor.” Karşımdaki yeri işaret etti ve başını eğdi. “Oturabilir miyim?”</p>

  <p class="calibre1 sgc-4">Ne diyebilirdim ki? Sevgililerin sağ kolu, muhafızı ve kiralık katili olan, Armada'nın bu en tehlikeli adamına, <span class="font6">Hayır, yalnız kalmak istiyorum</span> diyebilir miydim? Dudaklarımı sımsıkı bastırarak, kibarca omuzlarımı silktim: <span class="font6">İstediğiniz yere oturabilirsiniz, bayım.</span></p>

  <p class="calibre1 sgc-4">Elleriyle masayı tuttu. Konuşmaya başladığında (nazikçe), lafını kesmeye, kalkıp gitmeye ya da apaçık bir kayıtsızlık göstererek onu dışlamaya kalkışmadım. Bunun nedeni, kısmen, tabii ki, hayatımı ve güvenliğimi tehlikeye atmamaktı -kalbim deli gibi atıyordu.</p>

  <p class="calibre1 sgc-4">Ama diğer neden onun söyleviydi: Kitaptan okur gibi konuşuyor, her cümlesi özenle oluşturulmuş, bir şair tarafından kaleme alınmışçasına. Daha önce hiç böyle bir şey duymadım. Gözlerini, hiç kırpmadan, gözlerime dikti.</p>

  <p class="calibre1 sgc-4">Anlattıkları beni büyülüyordu.</p>

  <p class="calibre1 sgc-4">“İkisi de devşirme,” dedi. “Sevgililer’den söz ediyorum.” Ağzım açık kalmış olmalıydı. “Yirmi beş, otuz yıl önce.</p>

  <p class="calibre1 sgc-4">“Önce erkek olan geldi. Bir balıkçıydı. Shardlar’ın kuzey ucundan bir su köylüsü. Bütün yaşamını, küçük kayalıklardan ağını ve oltasını atarak, sonra tuttuğu balıkları temizleyerek, onları doğrayarak ve yağlarını çıkararak geçirmişti. Cahil ve tekdüze.” Zırhından daha koyu gri renkteki gözleriyle bana bakıyordu.</p>

  <p class="calibre1 sgc-4">“Bir gün çok uzaklara kürek çekti ve rüzgâr da onu sürükledi. Bir Zarganadenizi keşif gemisi onu buldu ve yükünü çaldı ve bu korkmuş, sıska balıkçı çocuğu öldürüp öldürmemeyi tartıştılar. Sonunda beraberlerinde şehre getirdiler.”</p>

  <p class="calibre1 sgc-4">Parmaklarını oynattı ve hafif hafif ellerine masaj yapmaya başladı.</p>

  <p class="calibre1 sgc-4">“İnsanları koşullar var ediyor, parçalıyor ve yeniden yapıyor,” dedi. “Üç yıl içinde oğlan Zarganadenizi’ni yönetiyordu.” Gülümsedi.</p>

  <p class="calibre1 sgc-4">“Bundan üç çeyrekten daha az bir zaman sonra, zırhlı gemilerimizden biri bir tekneyi durduruyor: Süslü, ucu kıvrık bir şalupa bu, Perrick Nigh’dan Myrshock’a gidiyor. Görünüşe göre Figh Vadiso’nun soylu ailelerinden biri, adam, karısı ve kızları, hizmetlileriyle birlikte ana karaya taşınıyor. Yükleri alınıyor. Yolcular kimsenin umurunda değil, onlara ne yaptıklarını bilmiyorum. Öldürülmüş olabilirler, bir fikrim yok. Bilinen şey, toplanıp şehre getirilen hizmetlilerin arasında bulunan bir hizmetçi kızın yeni liderin dikkatini çekmesi.”</p>

  <p class="calibre1 sgc-4">Dışarıya, gökyüzüne baktı.</p>

  <p class="calibre1 sgc-4">“Orada, <span class="font6">Muhteşem</span> Doğu’daki o toplantıda bulunanlar var,” dedi sessizce. “Kızın ayakta durup çarpık bir gülümsemeyle lidere baktığını söylüyorlar -yaltaklanan ya da korkan değil, gördüğünü beğenen biri gibi.</p>

  <p class="calibre1 sgc-4">“Kuzey Shardlar’da kadınlara pek iyi davranılmıyor,” dedi. “Her adanın kendi âdetleri ve yasaları var, bunların bir kısmı hiç hoş değil.” Ellerini birleştirdi. “Kadınların ağızlarının dikildiği yerler bile var,” dedi ve beni izledi. Göz göze geldik: Benden tedirginlik duymuyor. “Ya da kesiyorlar, doğarken olan şeylerini kesip atıyorlar. Ya da erkeklere hizmet etmeleri için zincirleniyorlar. Bizim patronun doğduğu ada bunlar kadar zalim değildi ama... Diğer kültürleri çağrıştırabilecek bazı özellikleri fazla abartıyorlardı. Yeni Crobuzon’dan, örneğin. Kadınların bir biçimde kutsallaştırılması. Hayranlık olarak maskelenen bir nefret. Eminim ne dediğimi anlıyorsun. Kitaplarını B. Coldwine olarak yayınladın. Anladığından eminim.”</p>

  <p class="calibre1 sgc-4">Bunun beni çok şaşırttığını kabul ediyorum. Benim hakkımda bu kadarını bilmesi, ufak zararsız gizlenme nedenlerimi anlaması.</p>

  <p class="calibre1 sgc-4">“Patronun adasında, adamlar denize açıldıklarında karıları ve sevgilileri karada kalıyor ve hiçbir zincir ya da gelenek bacaklarını kapalı tutmaya yetmiyor. Bir kadını yeterince şiddetli bir tutkuyla seven -ya da sevdiğini söyleyen ya da sevdiğini sanan- bir adam onu bıraktığında acı çekiyor. Kadının büyülerinin gücünü çok yakından biliyor. Kendisi de bu büyülere kandı. Bu yüzden bunları zayıflatması gerekiyor.</p>

  <p class="calibre1 sgc-4">“Patronun adasında yeterince seven bir erkek, kadınının <span class="font6">suratını kesiyor..."</span> Birbirimize baktık, ikimiz de hiç kıpırdamadık. “Kadını işaretliyor, onu kendisinin yapıyor, ona damgasını basıyor, tahta gibi çentik atıyor. Onu berbat ederek kimsenin istemeyeceği bir hale getiriyor.</p>

  <p class="calibre1 sgc-4">“Bu yaralara freggio deniyor.</p>

  <p class="calibre1 sgc-4">“Sevgi ya da şehvet ya da her neyse, bir tür bileşim, patronu ele geçirdi. Yeni gelene kur yapmaya başladı ve kendisine öğretilen o erkeğe özgü kararlılıkla onu kendine istedi. Söylenenlere göre de kadın onun ilgisini karşılıksız bırakmıyor ve adamın cariyesi oluyordu. Kadının tamamen kendisinin olduğuna karar verdiği güne kadar ve hoyrat bir kabadayılıkla, çiftleştikten sonra bıçağını çıkarıp kadının yüzünü kesiyor.” Doul durakladı ve birden içten bir keyifle gülümsedi.</p>

  <p class="calibre1 sgc-4">“Kadın kımıldamadan durup adamın bunu yapmasına izin veriyor... Sonra o da bıçağı alıp adamı kesiyor.</p>

  <p class="calibre1 sgc-4">“İkisi böyle oluşuyor,” dedi yumuşak sesiyle.</p>

  <p class="calibre1 sgc-4">“Ne kadar ikiyüzlü olduğunu görebilirsin. Çok kısa sürede çok hızla yükselen inanılmaz bir oğlan ama hâlâ köylü oyunları oynayan bir köylü kurnazı. Kadına, onu sevdiğini ve diğer adamların ona karşı koyabileceklerine güvenmediği için kestiğini söylerken buna <span class="font6">inandığından</span> kuşkum yok ama öyle olsun ya da olmasın, bu bir yalandı. İşeyen bir köpek gibi alanını işaretliyordu. Başkalarına mal varlığının nerede başladığını gösteriyordu. Kadın da onu kesiyordu ama.”</p>

  <p class="calibre1 sgc-4">Doul bana yine gülümsüyordu. “Bu beklenmiyordu. Mal, sahibini belirlemez. Adam onu işaretlerken, kadın ona direnmiyor, sözüne güveniyordu. Kan, kesilen deri, doku ve acı, pıhtı ve yara izi sevgi yüzündendi, karşılığında o da bu sevgiyi gösterecekti.</p>

  <p class="calibre1 sgc-4">“Bu freggiolar adamın iddia ettiği şeylermiş gibi davranarak, onları değiştirdi ve çoğalttı. Onları değiştirirken, adamı da değiştirdi. Yüzü gibi kültürünü de yaraladı. Birbirlerinde bir avuntu ve güç buldular. Bu yaralarda bir güç ve bir bağ buldular, yaralarda bir saflık vardı.</p>

  <p class="calibre1 sgc-4">“Adamın ilk kez nasıl tepki verdiğini bilmiyorum. Ama o gece kadın onun odalığı olmaktan çıktı ve eşitlendiler. O gece adlarını yitirdiler ve Sevgililer oldular. Zarganadenizi’nde iki yöneticimiz oldu -ikisi birlikte, birinin olamadığı kadar tek başlı bir yönetim uyguladılar. Her şey ellerindeydi. Kadın o gece adama yasaların nasıl yeniden yapılacağını, nasıl hep daha ileriye gidileceğini öğretti. Onu kendine benzetti. Dönüşüm için büyük bir açlık duyuyordu.</p>

  <p class="calibre1 sgc-4">“Öyle de kaldı. Bunu birçok kişiden iyi biliyorum: İlk geldiğimde bana ve işime karşı gösterdiği büyük ilgi.” Çok yavaş ve düşünerek konuşuyordu. “Yeni gelenlerden parça parça bilgi topluyor ve bunları karşı konulamayacak bir coşku ve beceriyle... yeniden birleştiriyor. Nasıl istersen.</p>

  <p class="calibre1 sgc-4">“Bu ikisi kararlılıklarını her gün gösteriyorlar. Sürekli yeni freggiolar yapılıyor. Bedenleri ve yüzleri sevgilerinin bir haritası. Değişen, yıllar geçtikçe daha belirginleşen bir coğrafya. Biri diğeri için, her zaman: Saygı ve eşitlik işaretleri.”</p>

  <p class="calibre1 sgc-4">Hiçbir şey söylemedim -dakikalardır hiçbir şey söylememiştim- ama Doul’un monologu sonuna gelmişti ve benim bir tepki yermemi bekliyordu.</p>

  <p class="calibre1 sgc-4">“Sen o zaman burada değildin, demek?” diye sordum sonunda.</p>

  <p class="calibre1 sgc-4">“Daha sonra geldim ben,” dedi.</p>

  <p class="calibre1 sgc-4">“Devşirmelerden biri misin?” dedim şaşırarak, ama o yine başını salladı.</p>

  <p class="calibre1 sgc-4">“Ben kendi isteğimle geldim,” dedi. “Armada'yı bulalı on yıldan biraz fazla oldu.”</p>

  <p class="calibre1 sgc-4">“Neden... bana... bunları anlattın?” diye sordum yavaşça.</p>

  <p class="calibre1 sgc-4">Hafifçe omzunu silkti. “Önemli,” dedi. “Anlaman önemli. Senin yara izlerinden korktuğunu gördüm. Gördüğün şeyin ne olduğunu bilmen gerekli. Bizi yöneten, onların dürtüleri, tutkuları ve güdüleri. Duygularının şiddeti. Zarganadenizi’ne gücünü veren... bu yara izleri,” dedi.</p>

  <p class="calibre1 sgc-4">Başını salladı ve birden kalkıp gitti. Birkaç dakika bekledim, ama tekrar görünmedi.</p>

  <p class="calibre1 sgc-4">Kafam son derece karışık... Neler olduğunu, neden benimle konuştuğunu anlamıyorum. Sevgili mi gönderdi onu? Bana hikâyesini anlatmasını o mu istedi ya da kendi planlarına göre mi davranıyor?</p>

  <p class="calibre1 sgc-4">Bana söylediği her şeye inanıyor mu?</p>

  <p class="calibre1 sgc-4"><span class="font6">Zarganadenizi’ne güç veren bu yara izleri,</span> diyor ve bir başka olasılığı görüp görmediğini merak ediyorum. Hiç fark etmedi mi, diye düşünüyorum. Zarganadenizi’nin, yani Armada'nın, yani denizlerin en güçlü üç adamının dışarıdan gelmiş olması, Armada sınırları içinde doğmamış olmaları bir rastlantı mı? Eski teknelerin karmaşaşından, küçük bir şehirden başka bir şey olmayan -Bas-Lag tarihindeki en olağanüstü yer olsa da- bu sınırlı yerin ötesini tanıyor, bilgilerini taşıyor ve bu yüzden Armada'nın, onun günlük soygunlarının ve bunaltıcı kibrinin ötesinde bir dünya görüyor olmaları bir rastlantı mı?</p>

  <p class="calibre1 sgc-4">Armada'ya minnet duymuyorlar. Öncelikleri ne peki?</p>

  <p class="calibre1 sgc-4">Sevgililer’in adlarını öğrenmek istiyorum.</p>

  <p class="calibre1 sgc-4">Dövüşmediği zamanlarda (bunu anımsayınca ürperiyorum) Ut-her Doul’un yüzü neredeyse ifadesiz. İlgi çekici ve biraz da üzgün, ne düşündüğünü ve neye inandığını söylemek olanaksız. Bana ne söylerse söylesin, Sevgililer’in yaralarını gördüm, kötü ve çirkinler. İğrenç bir ayini, duygu esirlerinin oynadığı bir oyunu gösteriyor olmaları bunu değiştirmiyor.</p>

  <p class="calibre1 sgc-4">Kötü ve çirkinler.</p>

  <div class="calibre7 sgc-1"></div>
</body>
</html>
