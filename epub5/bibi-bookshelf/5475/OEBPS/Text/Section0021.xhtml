<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">11</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Silas, Bellis’in, <span class="font6">Kıskaç</span> dan çıkmasını bekliyordu, güneş denizin üzerine inmişti. Bellis onun parmaklıklara dayanmış, kendisine baktığını gördü.</p>

  <p class="calibre1 sgc-4">Adam da onu fark edip gülümsedi.</p>

  <p class="calibre1 sgc-4">Birlikte yemek yediler, sohbet ettiler, fark ettirmeden birbirlerini kolluyorlardı. Bellis gerçekten onu gördüğü için mi sevindiğini yoksa yalnızlığın mı canına tak ettiğini bilemiyordu, ama her iki halde de adamın arkadaşlığından memnundu.</p>

  <p class="calibre1 sgc-4">Silas’ın bir önerisi vardı. Günlerden Denizkaplumbağası Çeyreği, 4 Bookdi’ydi. O gün yüreklikabukların kan günleriydi ve Sen-Ve-Senin ilçesinde büyük bir dövüş festivali yapılıyordu. Shaddler’in en iyi dövüşçülerinden çoğu orada olup, becerilerini sergileyeceklerdi. Bellis hiç <span class="font6">mortu crutt</span> ya da tekme dövüş izlemiş miydi?</p>

  <p class="calibre1 sgc-4">Bellis’i ikna etmek kolay olmadı. Yeni Crobuzon’da yaşarken ne Cadnebar’ın gladyatörler sirkine gitmişti, ne de onun daha küçük taklitlerine. Bu tür kavgaları izlemek ona nedense itici, dahası can sıkıcı geliyordu. Silas ısrarcıydı. Ona baktığında, adamın bu tür kavgaları görme isteğinin sadizm ya da röntgencilikle bir ilgisi olmadığını anladı; onu neyin dürttüğünü bilemiyordu, ama o kadar da bayağı değildi. Ya da, kim bilir bilmediği bir tür bayağılıktı bu.</p>

  <p class="calibre1 sgc-4">Ayrıca adamın onunla gitmeyi çok istediğini de biliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sen-Ve-Senin’e gitmek için, yüreklikabukların mahalli olan Shaddler’den geçtiler. Hava taksileri ağır ağır, büyük demir <span class="font6">Therianthropus’un</span> arka tarafındaki ince uzun bir kuleyi geçti ve yoluna devam etti.</p>

  <p class="calibre1 sgc-4">Bu Bellis’in Sen-Ve-Senin’e ilk gelişi olacaktı. <span class="font6">Zamanı gelmişti,</span> dedi utanarak kendi kendine. Şehri anlamaya kararlıydı ama bu kararın önemini yitirme ve Bellis’in yine depresyona girme tehlikesi vardı.</p>

  <p class="calibre1 sgc-4">Dövüş alanı Sen-Ve-Senin’de, yelkenleri değişik şekillerde kesilmiş büyük bir yelkenlinin az gerisinde, çarşının kalabalık arka sokaklarında kurulmuştu. Arena, güvertelerine sıralar yerleştirilmiş, denize bakan küçük teknelerden oluşan bir daire şeklindeydi. Arenanın kenarlarına, zeplinlerden bir sürü balon sepeti sarkıtılmıştı. Bunlar zenginlerin özel localarıydı.</p>

  <p class="calibre1 sgc-4">Ortaya sahne bağlanmıştı; tahta bir platformdu bu, kenarları pirinçten gaz lambalarıyla ve suyun yüzeyinde kalmasını sağlayacak varillerle kaplıydı. Burası dövüşlerin yapılacağı alandı: Dalgaların getirdiği bir tahta parçasının etrafında balonlar ve yeniden donatılmış gemilerden bir halka.</p>

  <p class="calibre1 sgc-4">Biraz bahşiş, biraz da lafazanlıkla Silas ön sıralarda iki yer kaptı. Alçak bir sesle, sürekli etraflarındaki kişilerden ve onların politikalarından bahsediyordu.</p>

  <p class="calibre1 sgc-4">“Bu Sen-Ve-Senin’in veziri,” diye açıklıyordu, “Sabah kaybettiği paraları yeniden kazanmaya gelmiş. Şuradaki peçeli kadın asla yüzünü göstermiyor. İtevi Konseyinde olduğu söyleniyor.” Gözleriyle hiç durmadan kalabalığı tarıyordu.</p>

  <p class="calibre1 sgc-4">Satıcılar yiyecek, baharatlı şarap satıyor, bahisçiler kaça kaç verdiklerini bağırıp duruyorlardı. Festival, Sen-Ve-Senin’de yapılan birçok şey gibi basit ve bayağıydı.</p>

  <p class="calibre1 sgc-4">Kalabalık yalnızca insanlardan oluşmuyordu.</p>

  <p class="calibre1 sgc-4">“Yüreklikabuklar nerede?”diye sordu Bellis. Silas, arenada rast-gele birilerini göstermeye başladı. Bellis onun gösterdiği kişileri görebilmek için uğraşıyordu: Silas’ın insanları gösterdiğini düşündü, ama bunların derileri soluk griydi, tıknaz ve güçlü görünüyorlardı. Soyulmuş yüzleri dikkat çekiyordu.</p>

  <p class="calibre1 sgc-4">Kanboynuzları öttü ve kimyevi bir kandırmaca ile sahnenin ışıkları birden kırmızıya döndü. Kalabalık coşkuyla, ulurcasına bağırıyordu. İki sıra önde, Bellis görünüşünden yüreklikabuk olduğu anlaşılan bir kadın gördü. Ne tezahürat yapıyor ne de bağırıyor, bu bayağı coşkunun içinde sessizce oturuyordu. Bellis aynı tepkiyi gösteren başka yüreklikabuklar da gördü, aynı duygusuz tavırla kutsal günün başlamasını bekliyorlardı.</p>

  <p class="calibre1 sgc-4">En azından çoğunluğun kana açlığı gerçek, diye düşündü küçümseyerek. Shaddler’ın yaşlıları ne düşünürse düşünsün, bunun bir sektör olduğunu göstermeye yetecek kadar yüreklikabuk bahisçi dolaşıyordu ortada.</p>

  <p class="calibre1 sgc-4">Bellis, neler olacağını görecek olmanın onu gerdiğini fark etti. Heyecanlıydı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İlk üç dövüşçü arenaya getirildiğinde kalabalık sessizleşti. Üzerlerinde kasık bağlarından başka bir şey olmayan, çıplak yüreklikabuk adamlar platforma çıktı ve tam ortada sırtlarını birbirlerine vererek bir üçgen oluşturdular.</p>

  <p class="calibre1 sgc-4">Hareketsizdiler, hepsinin kasları gelişmiş, gri derileri gaz lambalarının ışığında solgundu.</p>

  <p class="calibre1 sgc-4">Bir tanesi Bellis’in tam karşısındaydı. Işıklar adamın gözlerini alıyor olmalıydı. Bellis, bunun kendisi için özel bir gösteri olacağını hayal ederek keyiflendi.</p>

  <p class="calibre1 sgc-4">Dövüşçüler yere çömelip yıkandılar, her biri; içinde buharı tüten yeşil çay rengi bir karışım olan bir kâse kullanıyordu. Bellis kâsenin içinde yapraklar ve tomurcuklar gördü.</p>

  <p class="calibre1 sgc-4">Derken Bellis yerinden fırladı. Her biri, kâsesinden bir bıçak çıkarmıştı. Ellerinde sıkıca tuttukları bıçaklardan sular damlıyordu. Bıçakların ucu geriye kıvrıktı, kesici kenarları bir kanca ya da bir pençe gibi kıvrılıyordu. Deri yüzmek için kullanılan bıçaklardı. Çizik atmak, deriyi kesmek için kullanılan şeyler.</p>

  <p class="calibre1 sgc-4">“Bunlarla mı kavga edecekler?” diye sormak için Silas’a döndü ancak kalabalıktan gelen ani iç çekişle, dikkatini yine sahneye çevirdi. Bir an sonra çığlık atmaktan kendini alamadı.</p>

  <p class="calibre1 sgc-4">Yüreklikabuklar kendi etlerine derin çizikler atıyorlardı.</p>

  <p class="calibre1 sgc-4">Bellis’in hemen önündeki dövüşçü, acımasız vuruşlarla kasları boyunca etini kesmeye başladı. Bıçağının kıvrık ucunu omuz derisinin altına soktu, sonra bunu bir cerrah becerisiyle çevirdi ve delta kasıyla pazı kasını bağlayan yerde kırmızı bir yarık açtı.</p>

  <p class="calibre1 sgc-4">Kan bir an durur gibi oldu, derken akmaya başladı, püskürdü, sanki adamın damarlarındaki basınç Bellis’in damarlarındakinden çok daha fazlaymışçasına, kaynar su gibi taşarak kesikten fışkırmaya başladı. Adamın derisinde korkunç bir parlaklık bırakarak akarken, adam da ustaca devinimlerle kolunu o yana bu yana çeviriyor, kanıyla Bellis’in göremediği birtakım desenler yaratıyordu. Bellis kanın bir şelale gibi akarak yere dökülmesini bekledi ama <span class="font6">bu olmadı</span> ve kanın pıhtılaşmakta olduğunu görünce soluğunu tuttu.</p>

  <p class="calibre1 sgc-4">Kan adamın yaralarından güçlü dalgalar halinde akıyor, kanın özü daha yükseğe çıkmak için tırmanıyordu ve Bellis yaranın kenarlarının, pıhtılaşan kanın oluşturduğu setlerle, kanın içindeki neyse onun tortularıyla kaplandığını gördü, kırmızı birden kahverengiye, mavi ve siyaha dönmeye ve kan, derisinin santimetrelerce üzerinde biriken kristal parçalar halinde donmaya başlamıştı.</p>

  <p class="calibre1 sgc-4">Kolundan akan kan da pıhtılaşıyor, akıl almaz bir hızla yayılıyor ve küflenmişçesine renk değiştiriyordu. Kabuk-madde parçaları tuz ya da buz gibi donup kalıyordu.</p>

  <p class="calibre1 sgc-4">Adam bıçağını yeniden yeşil sıvının içine sapladı ve arkasındaki arkadaşları gibi kendini kesmeye devam etti. Acıdan yüzünü buruşturuyordu. Kestiği yerlerden fışkıran kan, bedeninde daha önce oluşturduğu oluklar boyunca aktı ve bir zırh halinde sertleşti.</p>

  <p class="calibre1 sgc-4">“Sıvı, pıhtılaşmayı yavaşlatan bir karışım. Zırhı şekillendirmelerine yarıyor,” diye fısıltıyla konuştu Silas. “Her bir savaşçı kesiklerden kendi desenlerini oluşturuyor. Bu da onların becerilerini gösteriyor. Hızlı devinen adamlar kendilerini kesip kanlarını, eklemlerini serbest bırakarak yönlendiriyor ve fazla zırhı kesip atıyorlar. Yavaş ve güçlü olanlar ise kendilerini kabukla kaplayıp, sonunda robotlar gibi hantal ve ağır bir zırha bürünüyorlar.”</p>

  <p class="calibre1 sgc-4">Bellis konuşmak istemiyordu.</p>

  <p class="calibre1 sgc-4">Adamların dehşet verici, dikkatli hazırlıkları zaman aldı. Her biri sırayla yüzünü, göğsünü, karnını ve baldırlarını doğradı ve kurumuş kandan özel bir kabuk, kenarları asimetrik ve karışık renklerde sert gövde, baldır ve alt kol zırhları oluşturdu; lav akıntıları gibi rastgele dağılan, aynı anda hem mineral hem de organik olan uzantılardı bunlar.</p>

  <p class="calibre1 sgc-4">Zahmetli kesme işi Bellis’in midesini bulandırmıştı. Ama büyük bir özenle işlenen bu zırhı görmek onu büyüledi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu korkunç ve güzel hazırlıktan sonra gelen kavganın kendisi ise, Bellis’in tahmin ettiği gibi can sıkıcı ve tatsızdı.</p>

  <p class="calibre1 sgc-4">Üç yüreklikabuk, her birinin elinde iki kocaman pala, birbirlerinin etrafında dönmeye başladı. Yüklendikleri tuhaf zırhlarıyla, egzotik tüylerle bezeli hayvanları andırıyorlardı. Ancak zırhları, mumlanmış derilerden çok daha sertti ve ağırlaştırılmış bıçakların darbelerini saptırabiliyordu. Uzun ve zorlu bir kavganın ardından, bir tanesinin ön kolundan bir pıhtı parçası düştü ve içlerinde en hızlı olan, birden atılarak oraya bıçağını sapladı.</p>

  <p class="calibre1 sgc-4">Ancak yüreklikabuk kanı bir başka savunma oluşturdu. Adamın eti yarılınca kanı fışkırarak düşmanının bıçağına bulaştı. Pıhtı önleyici ile inceltilmiş bu kan, neredeyse havayla temas eder etmez, çirkin, bir lehim gibi bıçağın metaline yapıştı. Yaralı adam bağırarak döndü ve bıçağı rakibinin elinden koparırcasına çekip aldı.</p>

  <p class="calibre1 sgc-4">Bu arada birden üçüncü adam geldi ve onun boğazını kesti.</p>

  <p class="calibre1 sgc-4">Adam çok hızlıydı. Bir anda donan kan, bıçağına bulaşmıştı, ama o öyle bir açıyla gelmişti ki, lime lime olmuş yaradan fışkırarak donan kan buzulu tuzağına, bıçağını kaptırmamayı başarmıştı.</p>

  <p class="calibre1 sgc-4">Bellis dehşet içinde soluğunu tutmuştu ama yenilen adam ölmedi. Gözle görülür bir acıyla dizlerinin üzerine çökmüştü ancak yarasının üzeri hemen kabuk bağladı ve adam kurtuldu.</p>

  <p class="calibre1 sgc-4">“Görüyorsun ya, bu arenada ölmeleri çok zor,” diye mırıldandı Silas. “Eğer bir yüreklikabuğu öldürmek istersen, bir sopa ya da cop kullan, bir pala değil.” Çabucak etrafına göz gezdirdi ve dikkatli ve yavaş, izleyicilerin gürültüsünün bastırdığı bir sesle, “Böyle şeyleri <span class="font6">öğrenmeye</span> çalışmalısın, Bellis. Armada'yı yenmek istiyorsun, öyle değil mi? Buradan kurtulmak istiyorsun? Öyleyse nerede olduğunu bilmek zorundasın. Bilgi topluyor musun, peki? Biliyor musun, Bellis, benim yaptığım da bu. Şimdi bir yüreklikabuğu nasıl öldürmeyeceğini biliyorsun, değil mi?”</p>

  <p class="calibre1 sgc-4">Kadın, gözlerini hayretle kocaman açarak, ona baktı, mantığı acımasız ama doğruydu. Hiçbir şeye bağlanmıyor, her şeyi biriktiriyordu. Aynı şeyi Yüksek Cromlech’de, Gengris’de ve Yoraketche’de de yaptığını; para, bilgi, fikir ve tanıdıklar biriktirdiğini düşündü; hepsi ham madde, hepsi olası bir silah ya da ticari maldı bunların.</p>

  <p class="calibre1 sgc-4">Huzursuzca, adamın ciddi, hem de kendisinden çok daha ciddi olduğunu fark etti. Sürekli hazırlanıyor ve plan yapıyordu.</p>

  <p class="calibre1 sgc-4">“Bilmek zorundasın,” diyordu. “Hem bunun dahası da var. Tanıman gereken insanlar var.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Başka yüreklikabuk dövüşleri oldu, hepsi o tuhaf ve tehlikeli acımasızlıkla sergilendi: Kabuk zırh çeşitlemeleri, özel hareketler ve <span class="font6">mortu crutt</span> gösterileri içeren farklı dövüş biçimleri.</p>

  <p class="calibre1 sgc-4">İnsanlar, kaktüsler ve şehrin suda yaşamayan bütün ırkları arasında başka yarışmalar -tekmedövüş gösterileri- yapıldı.</p>

  <p class="calibre1 sgc-4">Dövüşçüler, sanki bir masaya vuruyorlarmış gibi, yumruk yaptıkları ellerinin alt kısmını kullanıyorlardı -çekiçvuruş denilen bir darbeydi bu. Ayaklarının ön kısmıyla vurmuyor, tabanlarıyla eziyorlardı. Hızla dönerek çelme takıyor ve rakiplerini yere çarpıyorlardı.</p>

  <p class="calibre1 sgc-4">Bellis dakikalarca kırılmış burunları, yaraları ve bayılmaları izledi. Karşılaşmalar birbirine karıştı. Her şeydeki olasılığı, Silas’ın da yaptığını sandığı gibi görmeye çalışıyor, gördüklerini biriktiriyordu.</p>

  <p class="calibre1 sgc-4">Küçük dalgalar sahnenin kenarlarına çarpıp duruyordu ve Bellis bu gösterinin ne zaman biteceğini merak etmeye başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kalabalıktan ritmik bir vurma sesi gelmeye başladı.</p>

  <p class="calibre1 sgc-4">Başlangıçta bir mırıltı halindeydi, izleyicilerin uğultusunun geri planında bir kalp atışı gibi tekrarlayan bir mırıltı... Ancak gitgide güçlendi ve daha yüksek ve daha ısrarlı bir hal aldı, insanlar etraflarına bakıp gülümsemeye, seslerini artan bir heyecanla birleştirmeye başladı.</p>

  <p class="calibre1 sgc-4"><span class="font6">“Evet...”</span> dedi Silas, sözcüğü belirgin bir zevkle uzatarak, “sonunda. Görmeni istediğim buydu.”</p>

  <p class="calibre1 sgc-4">Sesler Bellis'e önce davullardan çıkıyormuş gibi geldi. Derken birdenbire, kusursuz bir zamanlamayla yinelenen, kol vurmaları ve tekmelerin eşlik ettiği bir haykırış haline geldi: <span class="font6">Oh, Oh, Oh.</span></p>

  <p class="calibre1 sgc-4">Çılgın haykırışlar bulunduğu tekneye kadar ulaşınca, bunun bir sözcük olduğunu ancak fark etti.</p>

  <p class="calibre1 sgc-4">“<span class="font6">Doul</span>,” diye bağırıyorlardı her taraftan. <span class="font6">“Doul, Doul, Doul.”</span></p>

  <p class="calibre1 sgc-4">Bir isimdi bu.</p>

  <p class="calibre1 sgc-4">“Ne diyorlar?” diye fısıltıyla Silas’a sordu.</p>

  <p class="calibre1 sgc-4">“Birini çağırıyorlar,” dedi, gözleriyle etrafı tarayarak. “Bir gösteri istiyorlar. Uther Doul’un dövüşmesini istiyorlar.”</p>

  <p class="calibre1 sgc-4">Ani ve soğuk bir gülümseme yayıldı yüzüne.</p>

  <p class="calibre1 sgc-4">“Onu tanıyacaksın,” dedi. “Görünce anımsayacaksın onu.”</p>

  <p class="calibre1 sgc-4">Halatlarla bağlı küçük hava gemilerinden birinin, bağını çözüp sahneye yaklaşmaya başlamasıyla, ismin temposu çığlıklara ve tezahürata dönüştü, çılgın bir dalga halinde büyüdü, büyüdü. Geminin arması kırmızı bir ayın karşısında duran bir buharlı tekneydi, Zarganadenizi’nin mührü. Altındaki balon sepeti cilalı tahtadandı.</p>

  <p class="calibre1 sgc-4">“Sevgililer’in aracı,” dedi Silas. “Kısa bir süreliğine yüzbaşılarından ayrılıyorlar, ‘anlık’ bir gösteri daha. Reddedemeyecekti zaten, biliyordum.”</p>

  <p class="calibre1 sgc-4">Sahnenin yirmi metre kadar yukarısından, gemiden bir ip sarkıtıldı. İzleyicilerin çığlıkları neredeyse kulakları deliyordu. Bir adam, büyük bir hız ve beceri ile tekneden atladı ve eller üzerinde kanla kaplı dövüş alanına taşındı.</p>

  <p class="calibre1 sgc-4">Doğruldu, ayaklarında ayakkabıları yoktu ve göğsü çıplaktı, üzerinde yalnızca deri bir pantolon vardı. Kollarını iki yanından sarkıtarak kalabalığın (sahneye ayak bastığı için iyice çılgına dönmüşlerdi) karşısında yavaş yavaş döndü. Yavaşça yüzünü çevirdi ve Bellis bu yüzü görünce önündeki parmaklıklara yapıştı, bir an soluğu kesildi, kırpık saçlı, grili adamı, <span class="font6">Terpsikor</span>’u ele geçiren katili tanımıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir grup adam iteklenerek, dövüşmeleri için Doul’un karşısına çıkarıldı.</p>

  <p class="calibre1 sgc-4">Kaptan Myzovic’in üzgün suratlı katili Doul yerinden kımıldamadı, uzanmadı, sıçramadı, kaslarını o ya da bu şekilde oynatmadı. Yalnızca durup bekledi.</p>

  <p class="calibre1 sgc-4">Karşısındaki dört rakip arenanın kenarında endişeyle bekleşiyordu. İzleyicilerin coşkusundan, kulakları sağır eden bağırtılarından, heyecanından cesaret alıyor, kımıldanıp durarak birbirlerine taktik veriyorlardı.</p>

  <p class="calibre1 sgc-4">Doul’un suratı tamamen duygusuzdu. Rakipleri karşısına dizildiğinde yavaşça tekmedövüş duruşuna geçti, kollarını hafifçe kaldırdı, dizlerini büktü, oldukça rahat görünüyordu.</p>

  <p class="calibre1 sgc-4">Şaşkınlık verici ve acımasızca dövüştüğü o ilk saniyelerde, Bellis soluk bile almadı. Bir eli ağzında, dudaklarını büzerek kapatmıştı. Derken kalabalıkla birlikte küçük çığlıklar atmaya başladı.</p>

  <p class="calibre1 sgc-4">Uther Doul başkalarıyla aynı zamanda yaşamıyor gibiydi. Kendisininkinden çok daha hantal ve ağırkanlı bir dünyaya gelmiş ziyaretçiye benziyordu. Cüssesine karşın öyle bir hızla hareket ediyordu ki, yer çekimi bile onun karşısında sanki daha hızlanmış gibiydi.</p>

  <p class="calibre1 sgc-4">Tek bir gereksiz hamlesi yoktu. Tekmeden çekiçvuruşa geçerken, uzuvları bir duruştan, bir durumdan diğerine, kesin ve kusursuzca atlıyordu, makineler gibi...</p>

  <p class="calibre1 sgc-4">Doul elinin ayasıyla vurdu ve adamın birini yere düşürdü; kenara çekildi, bir bacağının üzerinde doğrulup adamın karın boşluğuna iki kez tekme attı, kaldırdığı bacağını üçüncü adamın saldırısını engellemek için kullandı. Olduğu yerde döndü ve gösterişsiz bir tavır ve acımasız bir keskinlikle tekmeyi adama indirdi, rakiplerini dağıttı.</p>

  <p class="calibre1 sgc-4">Uzanıp sonuncu adamın kolunu havada yakaladı, bedenine sımsıkı yapıştırdı, sonra adamı çekti. Doul öne doğru yalpalar gibi oldu, bedenini düşmeye hazırladı ve ata biner gibi adamın sırtına bindi, kolunu bastırarak onu hareketsiz hale getirdi.</p>

  <p class="calibre1 sgc-4">Uzun bir sessizlik oldu, derken kalabalıktan, yüreklikabukların kanının fışkırmasına benzer bir patlama, bir tezahürat ve çığlık dalgası yükseldi.</p>

  <p class="calibre1 sgc-4">Bellis dövüşü izlerken buz gibi olmuştu ve yine soluğunu tuttu.</p>

  <p class="calibre1 sgc-4">Yere düşen adamlar ayağa kalktı, hızlı hızlı ama ritmik bir şekilde soluyorlardı, kollarını hafifçe öne uzatmışlar, kaslarının yumrularından ter ve diğerlerinin kanları damlıyordu.</p>

  <p class="calibre1 sgc-4">“Sevgililer’in muhafızı,” dedi Silas, deliye dönmüş izleyicilerin bağırış çağırışları arasında. “Uther Doul. Bilgin, mülteci, asker. Olasılık kuramında, Hayaletkafa tarihinde ve dövüşte uzman. Sevgililerin muhafızı, destekçisi, katili, kabadayısı ve şampiyonu. Bunu görmen gerekliydi, Bellis. Bizi gitmekten alıkoyan şey bu işte.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Oradan ayrıldılar ve Sen-Ve-Senin’in, ışıkları yanmış dolambaçlı patikalarından geçerek, Shaddler’a, Zarganadenizi ve <span class="font6">Renkküre’ye</span> doğru yürümeye başladılar.</p>

  <p class="calibre1 sgc-4">İkisi de konuşmuyordu.</p>

  <p class="calibre1 sgc-4">Doul’un kavgasının sonunda Bellis, onu bir an korkutan bir şey görmüştü. Ellerini pençe gibi yapmış, gergin göğsü inip kalkan adam döndüğünde, yüzüyle karşı karşıya gelmişti.</p>

  <p class="calibre1 sgc-4">Gerilmiş, her kası ortaya çıkmış bu yüzde, daha önce bir insanda hiç rastlamadığı, korkunç bir canavarın öldürücü bakışı vardı.</p>

  <p class="calibre1 sgc-4">Derken bir saniye sonra, dövüşü kazanınca kalabalığa dönmüş ve onlara bir kez daha ama bu sefer tefekkür halindeki bir rahip edasıyla bakmıştı.</p>

  <p class="calibre1 sgc-4">Bellis, budala savaşçı hallerini, kavganın şiddetini yüceltip, birinin kutsal bir adam edasıyla dövüşmesini sağlayan mistisizmi anlayabiliyordu. Aynı şekilde, vahşilikten nasiplenmeyi, atalara özgü kıyımcılığı bir marş gibi benimsemeyi de. Ancak Doul’un bileşimi onu büyülemişti.</p>

  <p class="calibre1 sgc-4">Bunu daha sonra, yatağında uzanıp yağmurun sesini dinlerken de düşündü. Adam bir keşiş gibi toparlanıp hazırlanmış, bir makine gibi dövüşmüş ve kendisini, görünüşe göre, avcı bir canavar gibi hissetmişti. Bu bölünme, Bellis’i, adamın gösterdiği dövüş becerilerinden çok daha fazla korkutuyordu. Dövüş becerileri öğrenilebilirdi, ama ya öbürü?</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis Şekel’e sürekli zorlaşan kitapları anlamasında yardım etti. Ayrıldıklarında onu yine çocuk bölümünü araştırırken bıraktı ve Silas’ın onu beklediği odalara döndü.</p>

  <p class="calibre1 sgc-4">Çay içip Yeni Crobuzon’dan söz ettiler. Silas her zamankinden daha üzgün ve her zamankinden daha sessiz görünüyordu. Ona nedenini sorduğunda, yalnızca başını salladı. İkircikli bir hali vardı. Onu tanıdığından bu yana ilk kez, Bellis adama karşı acıma ya da merak benzeri bir şey hissetti. Adam ona bir şey söylemek ya da sormak istiyordu, o da bunu bekledi.</p>

  <p class="calibre1 sgc-4">Johannes’in ona anlattıklarından söz etti. Silas’a onun kitaplarını gösterdi ve bu kitaplardan topladığı, hangisinin önemli olduğunu ya da ipucu olacağını bile bilmediği bilgilerle, Armada'nın gizini ortaya çıkarmaya çalıştığını anlattı.</p>

  <p class="calibre1 sgc-4">Saat yedi buçukta, uzun bir sessizlikten sonra, Silas ona döndü. “Yeni Crobuzon’dan neden ayrıldın, Bellis?” diye sordu.</p>

  <p class="calibre1 sgc-4">Bellis ağzını açtı, her zamanki kaçamak yanıtlar dilinin uçundaydı, ama sessiz kaldı.</p>

  <p class="calibre1 sgc-4">“Yeni Crobuzon’u seviyorsun,” diye devam etti Silas. “Ya da... Doğrusu bu mu acaba? Senin Yeni Crobuzon’a <span class="font6">ihtiyacın</span> var. Aklından çıkaramıyorsun, bu yüzden mantıklı gelmiyor bana. Neden oradan ayrılasın?”</p>

  <p class="calibre1 sgc-4">Bellis içini çekti ama soru hâlâ yanıt bekliyordu.</p>

  <p class="calibre1 sgc-4">“En son ne zaman oradaydın?” diye sordu adama.</p>

  <p class="calibre1 sgc-4">“İki yıldan fazla oluyor,” diye hesapladı Silas. “Neden sordun?”</p>

  <p class="calibre1 sgc-4">“Gengris’deyken konuşulanları duymadın mı?... Gece Yarısı Karabasanlarını hiç duymadın mı? Düş Lanetini? Uyku Hastalığını? Gece Sendromunu?”</p>

  <p class="calibre1 sgc-4">Adam hafifçe parmaklarını şıklatıyor, anılarını yokluyordu. “Bir tüccardan birkaç ay önce bir şeyler duydum...”</p>

  <p class="calibre1 sgc-4">“Altı ay önceydi,” dedi. “Tathis, Sinn aylarıydı... Yazın. Bir şeyler oldu. Gecelere... tuhaf bir şey oldu.” Bellis hafifçe başını salladı. Silas, ciddiyetle dinliyordu. “Hâlâ ne olduğu konusunda bir fikrim yok -bunu bilmen önemli.</p>

  <p class="calibre1 sgc-4">“İki şey oldu. Karabasanlar. İlki buydu. İnsanlar karabasanlar görmeye başladı. Söylemek istediğim, <span class="font6">herkes</span> karabasan görüyordu. Sanki hepimiz... kötü bir hava solumuş gibiydik, ya da öyle bir şey.”</p>

  <p class="calibre1 sgc-4">Sözcükler kifayetsiz kalıyordu. Bitkinliği, perişanlığı, haftalar süren dehşet dolu uykuları anımsadı. Çığlıklar attırarak onu uyandıran, ağlama nöbetleri geçirten düşleri.</p>

  <p class="calibre1 sgc-4">“Diğer şey. Bir... hastalık ya da öyle bir şeydi. Herkes buna yakalanıyordu. Bütün ırklar. Tuhaf bir şey yapıyordu bu hastalık.... Aklı öldürüyor, geride bedenden başka bir şey kalmıyordu. Sabahları, sokaklarda, yataklarında ya da nerede olursa olsun, canlı ama... akılları gitmiş vatandaşlar bulunuyordu.”</p>

  <p class="calibre1 sgc-4">“Bu ikisi birbiriyle bağlantılıydı, öyle mi?”</p>

  <p class="calibre1 sgc-4">Bellis adama bakıp önce başıyla evetledi, sonra kafasını salladı. “Bilmiyorum. Kimse bilmiyor ama görünüşe göre öyle. Derken bir gün bunlar kesildi, birdenbire. Herkes sıkıyönetimden, milislerin açıkça sokaklara inmesinden söz ediyordu... Bir buhran yaşanıyordu. İnan bana, <span class="font6">korkunçtu.</span> Hiçbir nedeni olmadan gelmiş, uykularımızı mahvetmiş, birçoğumuzun ruhunu çalmıştı -onlar bir daha asla iyileşmediler- ve birdenbire çekip gitmişti. Nedensiz.”</p>

  <p class="calibre1 sgc-4">Devam etti. “Ortalığın yatışmasıyla, söylentiler başladı... Neler olduğu konusunda binlerce söylenti çıktı. İblisler, Tork, yanlış sonuçlanan biyolojik deneyler, yeni bir vampir soyu..? Kimse bilmiyordu. Ancak sürekli adı geçen belli isimler vardı. Derken, Octuary başlarındayken, tanıdığım insanlar ortadan yok olmaya başladı.</p>

  <p class="calibre1 sgc-4">“Önce bir arkadaşın, kimsenin bulamadığı bir arkadaşından söz edildiğini duydum. Derken kısa bir süre sonra, bir tane daha oldu, sonra bir tane daha. Henüz endişelenmeye başlamamıştım. Kimse endişelenmiyordu. Ancak gidenler bir daha görünmedi. Gitgide benim çevreme yaklaşmaya başlamıştı. İlk kaybolanı tanımıyordum. İkincisini aylar önce bir partide görmüştüm. Üçüncüsü üniversitede birlikte çalıştığım, arada sırada birlikte içki içtiğim biriydi. Daha sonra Gece Yarısı Karabasanları ile ilgili söylentiler, isimler biraz daha yüksek sesle fısıldanmaya başlandı, bunları tekrar tekrar duyar oldum... Sonunda... sonunda bir isim iyice duyulur oldu. Bir kişi suçlanıyordu, bir kişi kaybolan herkesi bana bağlıyordu.</p>

  <p class="calibre1 sgc-4">“Adı der Grimnebulin’di. Bir bilimadamı ve... kaçaktı, sanırım. Başına para ödülü konmuştu -milislerin nasıl söylenti yaydığını bilirsin, çıtlatmalar, ağızdan ağıza yayılan hikâyeler, bu yüzden de kimse ne kadar ya da ne için olduğunu bilmiyordu ama adamın gittiği ve hükümetin de onu bulmak istediği anlaşılmıştı.</p>

  <p class="calibre1 sgc-4">“Onu tanıyanları topluyorlardı: meslektaşlarını, tanıdıklarını, arkadaşlarını, sevgililerini.” Donuk donuk Silas’a baktı. “İlişkimiz olmuştu. Nasıl desem, dört beş yıl önce. Son iki yıldır konuşmamış-tık bile. Bir kepri ile beraberdi, duyduğuma göre.” Omuz silkti. “Her ne yaptıysa, Başkan’ın adamları onun peşindeydi. Görünüşe göre ortadan yok olma sırası bana gelmek üzereydi.</p>

  <p class="calibre1 sgc-4">“Paranoyak olmuştum ama buna hakkım da vardı. İşe gitmekten kaçınır oldum, tanıdığım insanlardan kaçınır oldum ve götürülmeyi beklediğimi fark ettim. Milisler,” diye birden heyecanlanarak devam etti, “o aylarda kahrolası yırtıcı <span class="font6">hayvanlar</span> gibi avlanıyorlardı.</p>

  <p class="calibre1 sgc-4">“Isaac ve ben birbirimize yakın olmuştuk. Birlikte yaşamıştık. Milislerin beni arayacaklarını biliyordum. Belki de sorguladıklarından bazılarını serbest bırakmışlardı ancak onlardan bir daha haber alamadım. Ne soracak olurlarsa olsunlar, onlara verecek yanıtım yoktu. Tanrı bilir bana ne yapacaklardı.”</p>

  <p class="calibre1 sgc-4">Umutsuz, kötü bir dönem olmuştu. Yanında hiçbir yakın arkadaşı yoktu, olanları, onlar da suçlanır ya da milisler tarafından satın alınmışlardır diye, aramaya korkmuştu. Çılgın hazırlıklarını, gizli saklı işler yapmasını, izbe sığınakları anımsadı. Yeni Crobuzon korkunç bir yer olmuştu. Baskıcı ve gaddar.</p>

  <p class="calibre1 sgc-4">“Böylece plan yaptım. Gitmek zorunda olduğumu... anladım. Ne param ne de Myrshock ya da Shankell’de bir tanıdığım vardı. Ama hükümet Nova Esperium’a gideceklere para veriyordu.” Silas yavaş yavaş başını sallıyordu. Bellis gülümseyerek başını çevirdi. “Yani hükümetin bir kolu benim peşimdeyken, diğeri gitme başvurumu işleme sokuyor, bana ne kadar para vereceklerini tartışıyordu. Bürokrasinin iyi tarafı bu. Onlarla oyun oynayarak yitirecek zamanım yoktu ve ilk gemiye atladım. Bunun için Salkrikaltor kerevitlerinin dilini öğrendim.</p>

  <p class="calibre1 sgc-4">“İki yıl? Üç yıl?” Omuzlarını silkti. “Güvende olmam için ne kadar zaman geçmesi gerektiğini bilmiyordum. Yılda en az bir kez yurdumdan Nova Esperium’a gelen gemiler olacaktı. Kontratım beş yıllıktı ama daha önce de kontratımı bozduğum oldu. Onlar beni unutana, başka bir halk düşmanı ya da benzeri bir şey dikkatlerini başka tarafa çekene kadar orada kalmayı düşünüyordum. Dönmemin güvenli olduğu haberini duyana kadar kalacaktım -nere... nereye gittiğimi bilenler var.” <span class="font6">Nerede olduğumu</span> diyecek oldu. “İşte...” diye lafını tamamladı.</p>

  <p class="calibre1 sgc-4">Uzun bir süre birbirlerine baktılar.</p>

  <p class="calibre1 sgc-4">“İşte bu yüzden kaçtım.”</p>

  <p class="calibre1 sgc-4">Bellis geride bıraktığı insanları, güvendiği birkaç kişiyi düşündü ve birden onları ne kadar özlediğini fark ederek kahroldu.</p>

  <p class="calibre1 sgc-4">Garip koşullar altındaydılar. O, kaçtığı yere dönmek için yanıp tutuşan, umutsuz bir kaçaktı. Eh, diye düşündü, bütün planlarda koşullar işi bozabiliyor. Soğuk soğuk gülümsedi. <span class="font6">Şehirden ayrılmak için bir yıl uğraştım, derken koşullar değişti -birtakım şeyler oldu- ve kendimi, yaşamımı bu gezgin şehirde bir kütüphaneci olarak geçirmeye mahkûm olmuş buldum.</span></p>

  <p class="calibre1 sgc-4">Silas sessizdi. Bellis’in ona anlattıklarından etkilenmiş gibiydi ve Bellis ona baktığında adamın kendi hikâyesini düşündüğünü biliyordu. İkisi de kendisine acımıyordu. Ancak buraya kendi hataları ya da planları sonucu gelmemişlerdi ve kalmak niyetinde değildiler.</p>

  <p class="calibre1 sgc-4">Odanın içindeki sessizlik dakikalardır sürüyordu. Dışarıda ise, tabii ki, onları güneye çeken yüzlerce motordan gelen patırtılar. Dalgaların hışırtıları ve diğer sesler -şehrin gürültüsü, gece gürültüsü.</p>

  <p class="calibre1 sgc-4">Silas gitmek için kalktığında, Bellis onunla kapıya kadar geldi, adama dokunmak ya da bakmak niyetinde olmasa da, iyice yakınındaydı. Silas girişte durdu, ikisi göz göze geldi, hüzünlüydüler. Uzun bir saniye geçti, derken birbirlerine doğru eğildiler, adamın kolları kapıda, kadınınki iki yanına sarkmış, kımıldamıyor, hiçbir yakınlık yok.</p>

  <p class="calibre1 sgc-4">Öpüştüler, yalnızca dudakları ve dilleri deviniyordu. Dikkatle duruyorlar, diğerini rahatsız etmemek için solumaktan ve fazla yaklaşmaktan kaçınıyorlardı, ama yine de bir bağlantı yarattılar, bir yanıyla çekimser bir yanıyla rahatlatıcı.</p>

  <p class="calibre1 sgc-4">Uzun ve yoğun öpüşmeleri kesildiğinde, Silas ayrılırlarken, dudaklarını hafifçe kımıldatarak, kadının ağzını tekrar buldu, dudaklarına tekrar tekrar dokundu; Bellis o ilk anın büyüsü geçmiş olsa da buna karşı koymadı ve bu son küçük dokunuşlar çok daha gerçekti.</p>

  <p class="calibre1 sgc-4">Yavaşça soluk aldı ve gözlerini adama dikti, o da ona bakıyordu, bir süre böyle kaldılar, sonra adam kapıyı açtı ve serin havaya doğru adım attı, sessizce <span class="font6">iyi geceler</span> diledi, kadının yanıtını duymadı.</p>

  <div class="calibre7 sgc-1"></div>
</body>
</html>
