<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  span.sgc-7 {font-style: normal;}

  h3.sgc-8 {text-align: center;}
</style>
</head>

<body class="calibre">
  <h2 class="calibre1 sgc-4" title="Tozgünü, 2 Tathis, 1780. Armada"><br /></h2>

  <p class="calibre1 sgc-4"><br /></p>

  <p class="calibre1 sgc-4">Tozgünü, 2 Tathis, 1780. Armada.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Deniz şeytanı yine yavaşlıyor, son bir kez.</p>

  <p class="calibre1 sgc-4">Su iblislerinin saldırısının izlerini taşıyor hâlâ. Yaptıkları her ne ise iyileşmedi, kabuklanmadı, yara hâlâ açık ve iltihaplı. Zaman zaman yaradan akan irin topaklarının yanından geçiyoruz.</p>

  <p class="calibre1 sgc-4">Kalbi, sanırım, yavaşlıyor.</p>

  <p class="calibre1 sgc-4">Deniz şeytanının ölmekte olduğunu hepimiz biliyoruz.</p>

  <p class="calibre1 sgc-4">Belki evini arıyor. Belki de onu bulup çıkardığımız o ışıksız tuzlu su evrenine geri dönmeye çalışıyor. Bu süre içinde ise hastalanıyor, halsizleşiyor, kanı koyulaşıyor, çürüyüp pıhtılaşıyor, dev kuyruğu gitgide daha yavaşlıyor.</p>

  <p class="calibre1 sgc-4">Önemli değil. Gizli Okyanus'un kenarına çok yaklaştık. Yakında buradan çıkacağız -her an, belki birkaç saat içinde- ve Armada filosu bizi bekliyor olacak. Deniz şeytanı o zamana kadar yaşar.</p>

  <p class="calibre1 sgc-4">Ancak, şehrin durma noktasına geleceği o gün, çok yakın.</p>

  <p class="calibre1 sgc-4">Organik bir çapaya, uçurumun dibinde çürüyen milyonlarca tonluk bir cesede bağlı bir halde, yolda kalacağız.</p>

  <p class="calibre1 sgc-4">Beş zincir, ayrı ayrı beş zincir. Her halkaya iki kesik. Her bir halka metrelerce kalınlıkta ve büyüyle tavlanmış. Epey zaman alacak ama, sonunda kilometrelerce uzunluktaki metalden kurtulacağız.</p>

  <p class="calibre1 sgc-4">Dipte yaşayan canlılar için ne büyük bir felaket -Tanrının öfkesi gibi. Tonlarca metalin düşüşü, hızlanması ve yedi-sekiz kilometreyi geçip sonunda deniz tabanındaki batağa çarpması, altındaki kayaları parçalaması. Zavallı deniz şeytanının cesedinin üzerine inmesi, kim bilir, belki de onu parçalaması ve yaratığın kilometrelerce uzunluktaki bağırsaklarının karanlık çamura saçılması.</p>

  <p class="calibre1 sgc-4">Belki de, zamanla, bütün ekosistem bu benzeri görülmeyen zenginliğin etrafında gelişecek.</p>

  <p class="calibre1 sgc-4">Biz çoktan gitmiş olacağız.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Biz filoya ulaşmış olacağız, gemiler yeniden bağlanacak ve Armada eski haline dönecek. Onu çekecek gemilerin sayısı, Crobuzon kıyımının ardından, tabii ki azalmış olacak ama şehir binlerce ton ağırlığındaki zincirlerden de kurtulmuş olacak. Denge sağlanacak.</p>

  <p class="calibre1 sgc-4">Armada eski haline dönecek.</p>

  <p class="calibre1 sgc-4">Kabaran Okyanusa, zengin ticari rotalara, liman ve ticaret gemilerine geri dönecek. Aylardır bekleyen, tuhaf aletlerle şehrin izini süren Armadalı korsanlar onu yeniden bulabilecek. Centilmen Denizine, Hebdomad’a, Gnurr Kette ve Şahmeran Kanalına doğru gideceğiz.</p>

  <p class="calibre1 sgc-4">Yeni Crobuzon’a geri döneceğiz.</p>

  <p class="calibre1 sgc-4">Adını bilmediğim kadın gideli bir ay olmuştu. Bir değişim yaşanıyordu.</p>

  <p class="calibre1 sgc-4">İsyancıların yönetimden çekilmeleri çok sürmedi. Ne bir programları ne de bir ekipleri vardı. Kendilerine yalan söylendiğini fark eden, ölmek istemeyen karmakarışık bir gruptu. Anarşist ve anlık bir darbeyle gücü ellerine geçirmişlerdi ve bundan kolayca vazgeçtiler.</p>

  <p class="calibre1 sgc-4">Günler sonra, Sevgili tekrar ortaya çıktı. <span class="font6">Muhteşem Doğu</span>’dan çıkarak emirler verdi. Halk bunlara uymaktan memnundu. Kimsenin onunla bir sorunu yoktu.</p>

  <p class="calibre1 sgc-4">Kendinde değil ama. Bunu herkes biliyor. Bakışları dalgın ve emirleri tam olarak anlaşılmıyor. Uther Doul dikkatle ona bir şeyler fısıldıyor ve Sevgili başını sallıyor ve manidar bir emir veriyor, Sevgilinin ağzından çıkanlar Doul’un sözleri.</p>

  <p class="calibre1 sgc-4">Doul bunun çok sürmesine izin vermeyecektir. Paralı bir asker o; ücretini alıp sadakatini satıyor. Eğer denetimi eline alması gerekiyorsa bile, onu bu kadar apaçık yapmak isteyeceğini sanmam. Eğer yönetiyorsa, ücretli bir emir kulu olma özgürlüğünü koruma adına, bunu saklıyor. Onun hakkında öğrendiğim en kesin şey bu.</p>

  <p class="calibre1 sgc-4">Ona neler olduğunu, gücün salt kendisinden neden bu kadar kaçındığını bilemem.</p>

  <p class="calibre1 sgc-4">Bu kadar karmaşık ya da trajik biriyle, daha önce hiç karşılaşmadım. Hepimizi bu noktaya getiren ve kendisinin Armada’da aradığı şeye çok uzak düşen düşüncelerin temeli onun kendi geçmişinde yatıyor. Onda neyin ve hangi tepkisinin kasıtlı olduğunu söylemek çok zor. Bunun onun hoşuna gittiğini söyleyemem: Kendisinin ve Sevgilinin konumuna bakıp başını sallayarak, “Evet, istediğim buydu,” demesi.</p>

  <p class="calibre1 sgc-4">Yaşamını ya her şeyi kontrol etmekle ya da yorucu bir korku içinde geçiriyor. Ya her şeyi şaşkınlık yaratacak ölçüde planlamış ya da bizi umutsuzca krizden krize sürüklüyor, ne istediğini bildiği yok, yüzünden de hiçbir şey anlaşılmıyor.</p>

  <p class="calibre1 sgc-4">Sevgili ölü bakışlarını ufka dikiyor. Sonunda, yalancılığı yüzünden nefret edilip korkulsa bile, kadın asla zavallı biri olmamıştı ama eski sevgilisi bu durumdaydı. Bunu atlatabileceğini sanmıyorum. Belki bir gün Doul’un yanında olmadığını fark eder. Özellikle de, Kurak Şelalenin kontrolü yine Brucolac’ın eline geçmişken.</p>

  <p class="calibre1 sgc-4">Su iblislerini görenler çok azdı ve bunların da ancak birkaçı onlardan söz ediyor. Onları unutamayan yalnızca benim.</p>

  <p class="calibre1 sgc-4">Gece Brucolac’ı gördüm. Özgürce dolaşıyor.</p>

  <p class="calibre1 sgc-4">Her yeri güneş yanığı içinde ve böyle de kalacak. Sakinleşmiş. Carrianne ondan abartısız bir şefkatle söz ediyor. Vatandaşları onun için yürüyüşler yapmış, diğer birçoğu da hemen bağışlamıştı -isyanı başlattığı gece sevdiklerini yitirenler bile. Her şey bir yana, şehri döndürmemiz gerekli diyerek, adamlarıyla birlikte Zarganadenizi’ne karşı çıkmıştı. Haklıydı, şimdi yapılan da buydu.</p>

  <p class="calibre1 sgc-4">Kurak Şelale ile Zarganadenizi arasında savaş yok. Doul’un, geceleri, <span class="font6">Uroc’a</span> giderek, Brucolac’ı ziyaret ettiğini söylüyor Carrianne.</p>

  <p class="calibre1 sgc-4">Günlerimin çoğunu Carrianne’le geçiriyorum. Sevgililer’in, bir zamanlar desteklediği projesinden söz etmiyor. Neredeyse iki hafta hiç konuşmadı desem, yalan olmaz. Belki de, yalan söyleyerek bizi ölüme göndermeye hazırlanan kadının tarafında yer almış olmaktan utanıyordu.</p>

  <p class="calibre1 sgc-4">Görünüşe göre kabul edilen hikâye bu. Dönen Hedrigall’in anlattıklarına inanıyoruz. Halk buna inanıyor, şehir bu yüzden döndü.</p>

  <p class="calibre1 sgc-4">Tanner Sack ve ben, zaman zaman görüşüyoruz. Yeniden, şehrin altında çalışmaya başladı. Onu küçük odaya götürdüğüm ve ayaklanma için kışkırttığım zamandan hiç söz etmiyor.</p>

  <p class="calibre1 sgc-4">Öyle mi yaptım gerçekten?</p>

  <p class="calibre1 sgc-4">Bu isyan benim işim mi? Bu şehrin yeniden güneye, daha önce geçtiğimiz sulara, benim için bir anlam taşıyan yerlere gidiyor olması, benim işim mi?</p>

  <p class="calibre1 sgc-4">Kazandığım anlamına mı geliyor bu?</p>

  <p class="calibre1 sgc-4">Kadın belki de, tehlikeden uzak, gideceği yere ulaşarak suyun kenarına demir attı, aletlerini uçurumun kenarından sarkıttı ve gerek duyduğu bütün enerjileri çekip aldı ve şimdi bir Tanrı gibi güçlü.</p>

  <p class="calibre1 sgc-4">Belki de içeri düştü.</p>

  <p class="calibre1 sgc-4">Belki de içine düşülecek bir şey yoktu.</p>

  <p class="calibre1 sgc-4">Hedrigall hasta, yaşadıkları onu delirtmiş, <span class="font6">Muhteşem</span> Doğu'nun alt katlarında bir yerde, diyorlar. Bunu duyunca, bize doğrunun söylenmediğini düşünüyorum.</p>

  <p class="calibre1 sgc-4">Kadın haklıydı. Bu kadar salakça ve budalaca bir rastlantıya ve akıl almaz bir olaylar zincirine, <span class="font6">bizim</span> Hedrigall’in gittiğine ve <span class="font6">bir diğerinin</span> eş bir dünyada kalıp kaybolduğuna ve koskoca denizde bizim tarafımızdan yeniden bulunduğuna nasıl inanmıştık. Bize anlatılan doğru değil.</p>

  <p class="calibre1 sgc-4">Doul’un bana bakışını anımsıyorum.</p>

  <p class="calibre1 sgc-4"><span class="font6">Muhteşem Doğu'</span>da beni arayıp buldu ve gözleriyle, bana, gelip dinlememi, bu işi bitirmemi söyledi. Bu bakışla çok şey söyledi, çok şeyi de yanıtsız bıraktı. Birçok şey açığa kavuşmuştu. Ne yaptığı. Oyunları, başkalarını kullanması.</p>

  <p class="calibre1 sgc-4">Onun, Hedrigall’le, Sevgililer’in planından korkan ve dehşete düşen sadık kaktüs adamla konuşmasını gözümün önüne getiriyorum. Doul, planlarını açıklıyor. Hedrigall’i gizli ve sakin bir yerde saklamak. Sonra sessizce dışarı süzülüp <span class="font6">Azamet</span>’in bağını kesmek; Hedrigall’in yeniden ortaya çıkarak denizdeki uçurum hikâyeleriyle halkı dehşete düşürmesi. Böylece Doul’un bir şey söylemesine gerek kalmayacaktı. Sadakatinden kuşku duyan olmayacaktı.</p>

  <p class="calibre1 sgc-4">Ya da, Hedrigall’in saklanmasını öneren Fennec’ti: Crobuzonluların kurtarma planının işe yaramaması durumunda bizi yuvamıza döndürmek için yapılan bir plandı.</p>

  <p class="calibre1 sgc-4">Ama Doul’un bakışını gördüm. Eğer bunlar Fennec’in işiyse de, Doul bunu biliyordu ve yürümesine yardımcı oldu.</p>

  <p class="calibre1 sgc-4">Doul’un bana bir şeyler anlattığı ve nereye gideceğimizi, ne yapacağımızı ima ettiği zamanları düşünüyorum. Silas Fennec’i, Simon Fench’i tanıdığımı, bana anlattıklarını ona ileteceğimi biliyordu. Bana kızdığı tek nokta, <span class="font6">yanlış</span> ayaklanma için söylenti yaymış olmamdı.</p>

  <p class="calibre1 sgc-4">Benimle zaman geçirdi, beni kendine yakınlaştırdı. Ona yakınlaştım. Beni bir aracı olarak kullandı.</p>

  <p class="calibre1 sgc-4">Bu kadar çok şeyi bilip izlemiş olması aklımı karıştırıyor. Keşke en başından bilebilseydim -ister aylarca, ister son birkaç gündür kullanılmış olayım, önemli değil. Doul’un yaptıklarının ne kadarının kurnazlık, ne kadarının geri çekilme olduğunu bilmiyorum. Kesinlikle benim düşündüğümden çok daha fazlasını biliyordu.</p>

  <p class="calibre1 sgc-4">Ne kadar kullanıldığımdan emin olamıyordum.</p>

  <p class="calibre1 sgc-4">Bir başka olasılık daha var. Beni huzursuz edip duruyor.</p>

  <p class="calibre1 sgc-4">Birçok kişiden, defalarca, Hedrigall’in bizimkiyle tamamen aynı kişi olmadığını duydum. Davranışları farklı, sesi daha az kendinden emin. Yüzü, diyorlar, daha çok -ya da belki, daha az- yaralı. Başka bir dünyadan gelen bir sığınmacı. Halk buna inanıyor.</p>

  <p class="calibre1 sgc-4">Bu olası. Bize gerçeği söylemiş olması olası.</p>

  <p class="calibre1 sgc-4">Ama öyle bile olsa, buna tek başına şans denemez. Doul’u gördüm: Hedrigall’i ve beni bekliyordu. Yani, Hedrigall’in gelmesi rastlantı olamaz. Bir başka açıklaması var.</p>

  <p class="calibre1 sgc-4">Belki de Doul’un işiydi. Müziği duydum. Belki de bu Doul’du, olasılıkları çalıyor, bir olabilirlik ve olamazlık konçertosu oluşturuyordu.</p>

  <p class="calibre1 sgc-4">O gece, Yara'ya yaklaşır, etrafımızı olası dünyalar çevirirken, o belkilemesini mi çalmıştı? Hedrigall’in yaşadığı dünyayı bulmuş, onu oradan çıkararak, buraya, bulunacağı yere çekmişti.</p>

  <p class="calibre1 sgc-4">Ne kadar hassas bir silsile: Benim, kendisine inanılacak biriyle orada olmam, Doul’un gözleriyle beni bulabilmesi. Bir sürü rastlantı: Doul, Bas-Lag’in en şanslı adamı olmalıydı. Ya da planlanamaz olanı planlamıştı. Beni o ana hazırlamıştı.</p>

  <p class="calibre1 sgc-4">Olasılıkları bir virtüöz gibi çalarak, beni orada, yanımda Tanner ile, Hedrigall’in gelişi sırasında hazır bulunduracak olasılığı mı oluşturmuştu?</p>

  <p class="calibre1 sgc-4">Ya gerçek -Bellis o anda orada olamayacak idiyse? Bir başkasını mı çağırmıştı? Beni mi çağırmıştı? Planları için doğru zamanda, doğru yerde olabilecek olanı mı?</p>

  <p class="calibre1 sgc-4">Ben bir eş-Bellis miyim?</p>

  <p class="calibre1 sgc-4">Öyle olduğumu düşünürsek, diğerine ne oldu? Gerçeğine?</p>

  <p class="calibre1 sgc-4">Onu öldürdü mü? Cesedi bir yerlerde sürüklenmekte, çürüyüp yenmekte mi? Ben onun yerini mi almıştım? Ölü bir kadının yerini almak -Doul’un onun olmasını istediği yerde olmak- için mi varım?</p>

  <p class="calibre1 sgc-4">Bütün bunların nedeni şehri geri döndürebilmek, ilerlememek. Tek yolu bu muydu? Her şeyi kendi istediği gibi yapacak, sonra da işin içinde hiç parmağı yokmuş gibi görünecekti.</p>

  <p class="calibre1 sgc-4">Neler olduğundan, bütün bu karmaşa, kan ve kavganın arasında, tam olarak nasıl ve ne kadar kullanıldığımdan asla emin olamayacaktım.</p>

  <p class="calibre1 sgc-4">Kullanılmıştım, bundan kuşkum yoktu.</p>

  <p class="calibre1 sgc-4">Doul benimle hiç ilgilenmiyor.</p>

  <p class="calibre1 sgc-4">Beraber olduğumuz zamanlarda benimle oynamış, şehri karıştırmak için beni bir ajanı olarak kullanmış, böylece kendisi olayların dışında kalmıştı. Şehri yeniden korsanlara kazandıran, sadık bir askerdi o.</p>

  <p class="calibre1 sgc-4">Benden bekleneni yerine getirdikten sonra onun gözünde bir değerim kalmamıştı.</p>

  <p class="calibre1 sgc-4">İnsanın bir oyunun parçası olduğunu fark etmesi çok tuhaf. Beni aşağıladı ama ihanetle yaralanmayacak yaştayım.</p>

  <p class="calibre1 sgc-4">Yine de, şu ana kadar iki kez onu görmeye, ne yaptığını anlamaya çalıştım. İki kez kapısını çaldım ve açtırdım ve bir yabancıymışım gibi konuşmadan yüzüme baktı. İki defasında da sözcükler boğazımda kaldı.</p>

  <p class="calibre1 sgc-4">Silac Fennec’in beni azarlayarak, <span class="font6">“bu” diye bir şey yok,</span> deyişini anımsadım.</p>

  <p class="calibre1 sgc-4">Bu en iyi öğüt olabilir.</p>

  <p class="calibre1 sgc-4">Şu anda, olanları açıklayacak ufak bir avuç dolusu olasılık var. Herhangi biri doğru olabilir. Doul, hiçbirinde parmağı olmadığını iddia edecek olursa, elimde, olayları anlamama yetecek daha az malzeme kalacaktı, şimdikinden de az. Bu durumda, bir planın olmama olasılığını -açıklanacak hiçbir şey olmadığını- düşünmek zorunda kalacaktım.</p>

  <p class="calibre1 sgc-4">Bunu neden yapacaktım ki? Anladığım her neyse, ondan neden vazgeçecektim?</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner Sack odalarıma geldi. Angevine onu aşağıda <span class="font6">Renkküre</span> nin güvertesinde bekledi. Dişlileriyle benim merdivenlerimden çıkamıyordu.</p>

  <p class="calibre1 sgc-4">Birbirlerini avuttuklarından eminim. Ama konuşmalarından anladığım kadarıyla aralarında bir belirsizlik var ve sanırım, ikisi de kendi yoluna gidecek. Bir kaybı paylaşmak yeterli olmuyor.</p>

  <p class="calibre1 sgc-4">Tanner bulduğu bir heliotipi getirdi: Şekel, elinde iki kitapla, kütüphanenin dışında sırıtıyor. Tanner, Şekel ve kitaplarla ilgili her şeyin, benim olduğuna karar vermiş. Utanıyorum. Buna bir son vermesini nasıl söyleyeceğimi bilmiyorum.</p>

  <p class="calibre1 sgc-4">O gittikten sonra, bıraktığı sarı kâğıt parçasına bakıyorum. İyi bir baskı değil. Belli belirsiz bina ve yaşam izleri kâğıdı yakarak, onda yaralar açmış. İyileştirirken yeni bir şekil vermiş. Yaralar birer anı.</p>

  <p class="calibre1 sgc-4">Armada'nın anılarını sırtımda taşıyorum.</p>

  <p class="calibre1 sgc-4">Birkaç hafta önce sargıları çıkardım ve köşeli aynalara bakarak, Zarganadenizi’nin sırtıma ne yazdığını gördüm. Son derece çirkin, acımasız bir yazıyla yazılmış bir mesaj.</p>

  <p class="calibre1 sgc-4">Kabarık hatlar, sırtımda yatay bir şekilde uzanan ve kamçının indiği yerlerde oluşmuş, sert ve birbirine koşut çizgiler. Sırtımın bir tarafından çıkıp derimi kesiyor, sonra diğer taraftan iniyor gibiler.</p>

  <p class="calibre1 sgc-4">Dikişler gibi. Üzerime geçmişi dikiyorlar.</p>

  <p class="calibre1 sgc-4">Şaşkınlıkla bakıyorum onlara. Sanki benimle bir ilgileri yokmuş gibi. Armada sırtıma sımsıkı dikili ve onu yanımda her yere taşıyacağımı biliyorum.</p>

  <p class="calibre1 sgc-4">Benden saklanan bir sürü gerçek var. Bu vahşi, amaçsız sefer kana bulanmış durumda. Her tarafımı sardığını hissediyorum, midem bulanıyor. Hepsi bu aslında: Rastgele ve anlamsız bir şiddet. Burada öğrenilecek bir şey yok. Esrik bir unutma yok. Denizin ortasında ödenecek bir kefaret yok.</p>

  <p class="calibre1 sgc-4">Sırtımda taşıyarak, Armada'yı beraberimde evime götüreceğim.</p>

  <p class="calibre1 sgc-4">Ev.</p>

  <p class="calibre1 sgc-4">Doul beni ikinci kez kapısında gördüğünde yüzümden bir şeyleri anlamış olmalıydı. Başını bir kez salladı ve konuştu.</p>

  <p class="calibre1 sgc-4">“Bu kadar yeter. Seni geri götüreceğiz,” dedi.</p>

  <p class="calibre1 sgc-4">Geri dönmek.</p>

  <p class="calibre1 sgc-4">Donakalmıştım. Başımı eğdim ve sallayarak ona teşekkür ettim.</p>

  <p class="calibre1 sgc-4">Bana bunu vermişti. Buna neden, bir zamanlar aramızda varmış gibi davrandığı şeyin kalıntıları değildi.</p>

  <p class="calibre1 sgc-4">Beni ödüllendiriyordu. Bana bir bedel ödüyordu.</p>

  <p class="calibre1 sgc-4">Yaptığım işler için. Beni kullanmıştı ya.</p>

  <p class="calibre1 sgc-4">Doul, benim kanalımla Fennec’e, şehre iletmesi için haberler gönderiyordu. Ama Fennec yanlış bir şey yaptı ve Sevgililer, doğruyu söyleyerek, hepimizi saf dışı bıraktı. Bu durumda, Doul beni kullanabileceği başka yollar buldu.</p>

  <p class="calibre1 sgc-4">Şimdi de beni evime götürüyor. Bir yakınlık ya da adalet duygusuyla yapmıyor bunu. Yaptığıma karşılık bana bir bedel ödüyor.</p>

  <p class="calibre1 sgc-4">Kabul edeceğim.</p>

  <p class="calibre1 sgc-4">Aptal değil. Yeni Crobuzon’da yapabileceğim hiçbir şeyin Armada'ya zarar vermeyeceğini, onu tehlikeye atmayacağımı biliyor. Parlamentoya anlatacak olsam kimse beni dinlemez, hem bunu neden yapayım ki, nihayetinde kaçak değil miyim ben?</p>

  <p class="calibre1 sgc-4">Sonunda, Şahmeran Kanalını soyacak bir gemi olacak. Ben de o gemide olacağım. Küçük bir kayığa konup, <span class="font6">Terpsikor</span>’un güvertesinden gördüğüm, o çirkin Qe Banssa limanına bırakılacağım. Bir Yeni Crobuzon gemisi gelene kadar bekleyeceğim, sonra evime, Demir Körfez ve Büyük Katrana ve şehre doğru yola çıkacağım.</p>

  <p class="calibre1 sgc-4">Uther Doul beni bundan mahrum edemez. Ona hiçbir şeye mal olmaz bu.</p>

  <p class="calibre1 sgc-4">Demir Körfez’den yola çıkalı aylar oldu. Tekrar geri döndüğümüzde, bir yıldan fazla bir süre geçmiş olacak. Başka bir isim alacağım.</p>

  <p class="calibre1 sgc-4"><span class="font6">Terpsikor</span> kayboldu. Şehrin Bellis Coldwine’ı izlemesi için bir neden yok. Yeni Crobuzon’da işgüzar bir mendebur anımsayacak, beni tanıyarak üniformalı heriflerden birine bildirecek olsa bile, artık kaçmaktan yoruldum. Bunun olacağına da inanmıyorum. Yaşamımın o kısmı bitti. Artık yeni bir dönem başlıyor.</p>

  <p class="calibre1 sgc-4">Bütün olanlardan, bütün o sonuçsuz kaçma çabalarından sonra, aslında, hiç farkına varmadan, etime dikili Armada anılarıyla birlikte evime dönmek için ne gerekiyorsa onu yapmış olduğumu anladım.</p>

  <p class="calibre1 sgc-4">Kendimi bu mektubu sana tekrar yazarken bulmak beni şaşırtıyor. Bir kez Uther Doul’a doğrusunu söyledikten sonra, bu konuyu kapattığımı sanmıştım.</p>

  <p class="calibre1 sgc-4">Bunu itiraf ettiğimi duyunca, bir çocuk gibi yalnız hissetmiştim kendimi. Bir an önce postalamak için yanıp tutuştuğum, daha kime gideceğine bile karar vermediğim bu kâğıt parçalarından daha acıklı ne olabilirdi?</p>

  <p class="calibre1 sgc-4">O zaman, bunları bir tarafa atmıştım.</p>

  <p class="calibre1 sgc-4">Ama bu yeni bir bölüm. Şehir zamanda geri gidiyor, yeniden, yurdumun yakınlarındaki zengin limanları yağmalamaya başlayacak. Her şey değişti ve tir tir titriyorum, heyecan içinde gün sayıyor, dört gözle bu mektubun bitmesini bekliyorum.</p>

  <p class="calibre1 sgc-4">Bu beni utandırmıyor. İçimi dökmemi sağlıyor.</p>

  <p class="calibre1 sgc-4">Bir Olasılık Mektubu bu. Son ana, “Sevgili,” sözcüğünün yanına adını ekleyene kadar, sayfalar ve aylar boyunca, bu bir Olasılık Mektubu, bir sürü olasılığa gebe. Şu anda çok güçlü hissediyorum. Olasılıkları deşmeye, herhangi birini gerçek kılmaya hazırım.</p>

  <p class="calibre1 sgc-4">En iyi arkadaşın olmadım, bunun için beni bağışla. Yeni Crobuzon’daki arkadaşlarımı düşünüyorum ve senin aralarından hangisi olacağını merak ediyorum.</p>

  <p class="calibre1 sgc-4">Ayrıca, bu mektubun bir hatıra olmasını, <span class="font6">yeniden merhaba</span> değil de, <span class="font6">hoşça kal</span> demesini istersem, sen Carrianne olacaksın. Benim sevgili arkadaşım sen olacaksın, eğer öyle olursa, mektuba başladığımda seni tanımıyor olmamın hiç önemi yok. Bu zaten, bir Olasılık Mektubu.</p>

  <p class="calibre1 sgc-4">Her kimsen, sana çok iyi bir arkadaş olmadım ve bunun için özür diliyorum.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şimdi Gizli Okyanus’un sularının hemen ötesinde, endişeli muhafızlar gibi dip dibe sıralanmış teknelere yaklaşıyoruz ve sana bu mektubu yazıyor, başıma gelenleri anlatıyorum. Sana bunları anlatırken, yol boyunca kullanıldığımı, çevirmenlik yapmadığım zamanlarda bile başkalarının mesajlarını taşıdığımı anlıyorum. Ama bunları düşünmüyorum.</p>

  <p class="calibre1 sgc-4">Umursamadığım için değil. Kullanıldığıma kızmadığım, olayları başlatmak için beni kullandıkları o korkunç ve acımasız günleri unuttuğum için değil.</p>

  <p class="calibre1 sgc-4">Ama diğerleri için konuştuğumda bile -bilerek ya da bilmeden-her şeyi kendim için yapıyordum. Bütün bunların içindeydim, benim gerçeğimdi bu. Hem zaten, burada, yabancı denizlerin ötesinde, Yeni Crobuzon’dan on sekiz bin kilometre uzakta otururken, yavaş yavaş evime doğru yol aldığımızı biliyorum. Üzüntü ve suçluluk, silinmez bir şekilde yaralarımla üzerime dikili olsa da, iki şey çok açık.</p>

  <p class="calibre1 sgc-4">Birincisi her şeyin değişmiş olması. Artık daha fazla kullanılamam. O günler geride kaldı. Çok fazla şey biliyorum. Şimdi ne yapıyorsam, kendim için yapıyorum. Bütün olanlara rağmen, <span class="font6">yolculuğum</span> sanki <span class="font6">şimdi, bu</span> günlerde başlıyormuş gibi geliyor. Sanki bu -tüm bunlar- sadece bir giriş.</p>

  <p class="calibre1 sgc-4">Diğeri ise, bu mektubu göndermek, onu birine -sana- iletmek, Yeni Crobuzon’da küçük bir işaret bırakma telaşı, bütün o asabi heyecanımın uçup gitmesi. Salkrikaltor’da, Tarmuth’ta, bunu postalamak, son dakikada kim olduğuna karar verip göndermek ve böylece fark edilmek için duyduğum umutsuzluk, bütün o çılgın korku yok oldu gitti.</p>

  <p class="calibre1 sgc-4">Geride hiçbir şey bırakmadı. Artık gerekli değil.</p>

  <p class="calibre1 sgc-4">Evime dönüyorum. Uzun ama, <span class="font6">sona erecek</span> dönüş yolculuğunda, sana anlatacak daha bir sürü şey biriktireceğim. Bu mektubu göndermem gerekmiyor. Her kim olmana karar vereceksem, sevgili dost, mektubu sana ben vereceğim.</p>

  <p class="calibre1 sgc-4">Onu sana elden vereceğim.</p>

  <p class="calibre1 sgc-4"></p>
</body>
</html>
