<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-7 {text-align: center;}
  span.sgc-6 {font-weight: bold}
  span.sgc-5 {font-style: normal;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">8</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Bellis ertesi sabah pencereden, çatıların ve bacaların üzerinden şehre baktığında, Armada'nın hareket halinde olduğunu gördü.</p>

  <p class="calibre1 sgc-4">Gece bir ara, Armada'nın etrafında, bir kovanın etrafındaki arılar gibi sürekli dolaşıp duran römorkörler şehrin etrafını sarmıştı. Birçoğu, kalın zincirlerle kendilerini şehrin çevresine bağlamıştı. Şehirden dışarıya doğru açıldıklarından zincirleri iyice gerilmişti.</p>

  <p class="calibre1 sgc-4">Bellis şehrin tutarsızlıklarına alışmıştı. Armada yavaş yavaş döndükçe, güneş bir gün baca evinin solundan, diğer gün sağından doğuyordu. Güneşin bu tuhaflıkları kafa karıştırıyordu. Karayı görmeden yön bulabilmenin tek yolu yıldızlara bakmaktı, ama Bellis, yıldızlardan oldum olası haz etmezdi: Bakar bakmaz Üç Boynuz, ya da Bebek ya da diğer takımyıldızları tanıyanlardan değildi. Gece onun için hiçbir şey ifade etmiyordu.</p>

  <p class="calibre1 sgc-4">Bugün güneş, penceresinin tam karşısından doğmuştu. Zincirlerine asılan ve Armada'nın koca kütlesini çeken gemileri gördü. Bir süre hesap yaptıktan sonra, güneye doğru gittiklerini anladı.</p>

  <p class="calibre1 sgc-4">Bu müthiş çaba onu büyülemişti âdeta. Şehrin boyutları, kendisini çeken sayısız gemiyi gölgede bırakıyordu. Armada'nın hızını kestirmek kolay değildi, ama gemiler arasından akan suya ve büyük dalgaların şehrin kenarlarına vuruşlarına bakılacak olursa, yolculukları son derece yavaştı.</p>

  <p class="calibre1 sgc-4"><span class="font6">Nereye gidiyoruz?</span> diye merak ediyordu, umutsuzca.</p>

  <p class="calibre1 sgc-4">Garip bir utanç duygusu içindeydi. Armada'ya geleli haftalar olmuştu ve o güne kadar, şehrin ne hareketini, ne denizdeki yolculuğunu, ne güzergâhını ne de korsanlık peşindeki donanmasının, sürekli yer değiştiren evlerin yollarını nasıl bulduklarını merak etmişti. Ani bir ürpermeyle, bir önceki gece Johannes’in nasıl üstüne geldiğini anımsadı.</p>

  <p class="calibre1 sgc-4">Söylediklerinin bir kısmı doğruydu.</p>

  <p class="calibre1 sgc-4">Kendi söylediklerinin de, tabii ve ona hâlâ kızgındı. Armada’da yaşamak istemiyordu ve ömrünü çürüyen gemilerden oluşan bu ağın içinde geçirme düşüncesi aklına gelince, öfkeyle dudaklarını büzdü. Duyduğu öfke o kadar yoğundu ki, içinde paniğe benzer bir duygu hissetti. Ama yine de...</p>

  <p class="calibre1 sgc-4">Ama yine de, kendini mutsuzluğunun içine hapsettiği doğruydu. İçinde bulunduğu durumdan bihaberdi, Armada'nın tarihini ve politikasını bilmiyordu ve bunun tehlikeli olduğunu fark etti. Şehrin işleyişini anlamıyordu, Basil ve Denizkestanesi tersanelerine giren gemilerin nereden geldiklerini bilmiyordu. Şehrin nerelerden geçtiğini, nereye gittiğini bilmiyordu.</p>

  <p class="calibre1 sgc-4">Geceliği üstünde, orada öylece durup düşünmeye başladı. Bir yandan da, güneşin yükselerek, yavaş yavaş yoluna devam eden şehrin kenarlarını aydınlatışını izliyordu. Merakının uyandığını hissetti.</p>

  <p class="calibre1 sgc-4"><span class="font6">Sevgililer,</span> diye düşündü, tiksintiyle. <span class="font6">Bunlarla başlayalım. Hey Tanrım, Sevgililermiş. Kimin nesi bunlar</span>?</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel onunla birlikte kütüphanenin üst güvertesinde kahve içiyordu.</p>

  <p class="calibre1 sgc-4">Heyecanlı bir çocuktu. Bellis'e biriyle bir şey, bir başkasıyla başka bir şey yaptığından ve bir üçüncüsüyle kavga ettiğinden ve bir dördüncüsünün Kurak Şelale ilçesinde yaşadığından söz edip duruyor ve Bellis onun şehir hakkındaki bu bilgisi karşısında ezilip büzülüyordu. Bilgisizliği yüzünden yine utanmıştı ve çocuğun gevezeliklerini dikkatle dinliyordu.</p>

  <p class="calibre1 sgc-4">Şekel, Bellis'e kaktüs balon pilotu Hedrigall’den söz etti. Kaktüs adamın kötü geçmişini, Dreer Samher için korsan-tacirlik yaptığını, Hedrigall’in sivrisinek-adamlarla ticaret yapmak için Gnurr Kett’in güneyindeki korkunç adaya gidişini anlattı.</p>

  <p class="calibre1 sgc-4">Sırası geldiğinde, Bellis ona ilçeleri, büyülü mahalleyi, şehrin rotasını, <span class="font6">Sorghum</span> kulesini, Tintinnabulum’u sormadan edemedi. Sorularını oyun kartları gibi çocuğun önüne açmıştı.</p>

  <p class="calibre1 sgc-4">“Evet,” dedi oğlan yavaşça. “Tinnabol’u biliyorum. Onu ve arkadaşlarını. Garip adamlar. Makler, Metzger, Promus, Tinnabol. Bir de Argentarius adlı biri var, kimsenin görmediği biri, delinin teki. Diğerlerini anımsayamıyorum. <span class="font6">Kastor'un</span> içi ganimetlerle dolu. Ürkünç bir yer. Denizden gelen ganimetler. Hepsini duvarlara asmışlar. İçleri doldurulmuş çekiç balıkları ve katil balinalar, pençeli ve dokunaçlı şeyler, kafatasları. Bir de zıpkınlar var. Ayrıca asla görmek istemeyeceğim şeylerin cesetleri üzerinde poz veren gemicilerin heliotipleri.</p>

  <p class="calibre1 sgc-4">“Avcılar bunlar. Uzun zamandır bu şehirde yaşamıyorlar. Tam olarak devşirme de değiller. Bir sürü hikâye anlatılıyor, ne yaptıkları, neden burada oldukları hakkında söylentiler var. Bir şey bekliyorlar gibi.”</p>

  <p class="calibre1 sgc-4">Bellis, Şekel’in Tintinnabuhım hakkında nasıl bu kadar çok şey bildiğini anlayamıyordu ancak oğlan sırıtarak devam etti.</p>

  <p class="calibre1 sgc-4">“Tintinnabulum’un... bir yardımcısı var,” dedi. “Adı Angevine. İlginç bir kadın.” Yine sırıtınca Bellis başını çevirdi, oğlanın sakla-yamadığı heyecanından utanmıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada’da baskı makineleri, yazarlar, editörler ve çevirmenler de vardı, yeni kitaplar ve klasik eserlerin Saltça çevirileri basılabiliyordu. Ancak kâğıt çok zor bulunuyordu: Baskı sayıları çok küçüktü ve kitaplar çok pahalıydı. Bütün ilçeler, Kitapkent’in Büyük Çarklar Kütüphanesine bağımlıydı ve ödünç kitap alma haklarını garantilemek için prim ödüyorlardı.</p>

  <p class="calibre1 sgc-4">Kitaplar çoğunlukla Zarganadenizi ilçesinin korsanlarından geliyordu. Yüzyıllar boyunca Armada'nın bu en güçlü ilçesi, elindeki bütün kitapları Saatevi Rampasına bağışlamıştı. Kitapkent’i kim yönetirse yönetsin, bu bağışlar onun bağlılığının garantisi oluyordu. Diğer ilçeler de, aynı katı denetim olmasa da, bu uygulamayı kopya ediyorlardı. Dışarıdan gelen vatandaşların ellerinde kitap bulundurmalarına izin verebiliyor ya da yürüttükleri nadir ciltlerden bazılarını değiş tokuş ediyorlardı. Kitap biriktirmenin çok ciddi bir suç olarak görüldüğü Zarganadenizi’nde ise, böyle bir şey kesinlikle olmuyordu.</p>

  <p class="calibre1 sgc-4">Bazen Zarganadenizi gemileri Bas-Lag’in kıyıdaki yerleşim bölgelerine kitap baskınları yapıyor, korsanlar evleri talan ederek buldukları bütün kitap ve elyazmalarına el koyuyorlardı. Hepsi doğruca Kitapkent’e, Saatevi Rampasına...</p>

  <p class="calibre1 sgc-4">Bu yağmalar sürüp gidiyor, Bellis ve meslektaşları bu yüzden hiç boş kalmıyordu.</p>

  <p class="calibre1 sgc-4">Merhamet Gemileriyle gelen, yolları rastgele Armadayla kesişen yeni kepriler yaklaşık yüz yıl kadar önce yumuşak bir darbeyle Kitapkent’i ele geçirmişlerdi. Keprilerin yazılı metinlere karşı alışılageldik ilgisizliğine karşın -birleşik gözleri okumayı zorlaştırıyordu- buranın kütüphaneye bağımlılığını fark edecek kadar akıllıydılar. Kütüphanenin bakımını onlar devralmıştı.</p>

  <p class="calibre1 sgc-4">Bellis kitapların sayısını tahmin edemiyordu: Kütüphane gemilerinde bir sürü eski, küçük ambar, bir sürü dönüştürülmüş baca ve bölme, içleri sökülmüş kamara, ek oda, hepsi tıka basa kitaplarla doluydu. Birçoğu neredeyse antika denilebilecek kitapların binlercesine dokunulmamıştı bile. Armada kitap çalmayı yüzyıllardır sürdürüyordu.</p>

  <p class="calibre1 sgc-4">Katalogların ancak bir kısmı fişlenmişti. Son birkaç yüzyıldır kütüphanenin elindekileri listelemek amacıyla memurlar işe alınmıştı, ancak bazı hükümetler bu işe pek önem vermemiş, kaçınılmaz olarak da hatalar yapılmıştı. Bazı yeni gelen kitaplar raflara rastgele konmuş, doğru dürüst kontrol edilmemişlerdi. Hatalar sisteme girmiş, bunlar başka hatalara yol açmışlardı. Onlarca yılın birikimi olan ciltlerce kitap, kütüphanede bir yerlere saklanmıştı; göz önündeydiler ancak görülmüyorlardı. Bunların güçlü, yitik, saklı ve yasak içerikleriyle ilgili söylentiler ve efsaneler alıp yürümüştü.</p>

  <p class="calibre1 sgc-4">Bellis karanlık koridorlara ilk girdiğinde, parmaklarını kilometreler boyunca uzanan bu raflarda gezdirerek dolaşmıştı. Rastgele bir kitabı çekip almış, açtığı ilk sayfada soluk mürekkeple yazılı ismi görünce birden durmuştu. Sonra bir başka cilt, kaligrafi ve mürekkeple diğerinden daha yakın zamanda yazılmış bir isim. Üçüncü kitap yazısızdı ama dördüncüsünde yine çoktan ölmüş birine ait olduğunu gösteren işaret vardı.</p>

  <p class="calibre1 sgc-4">Bellis kımıldamadan durup isimleri tekrar tekrar okumuş ve birden kendini boğulacak gibi hissetmişti. Çalıntı kitapların arasında kapana kısılmıştı, pisliğe batar gibi kitapların içlerine gömülmüştü. Etrafını saran, özenle sağ üst köşeye karalanmış yüzlerce, binlerce sayısız ismi, bunların mürekkebi hiçe sayan ağırlığını, her birinin açık ve buyurgan bir tavırla, <span class="font6">bu benim, bu benim</span> diye avaz avaz bağırdığını düşünmek Bellis’in soluğunu kesti. Bu küçük egemenliklerin yıkılması ne kolaydı.</p>

  <p class="calibre1 sgc-4">Bellis'e, hırçın ruhlar sanki etrafında çırpınıyor, bu ciltlerin artık kendilerine ait olmadığını kabullenemiyorlar gibi geldi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">O gün, yeni gelen kitapları ayırırken kendi kitaplarından birini buldu. Uzun bir süre, yerde bacakları açık, sırtını raflara dayayarak oturdu, uzun uzun <span class="font6">Solucangözü Çalılığı El Yazmaları'<span class="sgc-5">na</span></span> baktı. Kitabın o bildik aşınmış sırtına ve üzerindeki hafiften kabarmış “B. Coldwine” yazısına dokundu. Bu kendi kopyasıydı: Yıpranmış kılıfından tanımıştı onu. Kitabı, sanki başaramayacağı bir testle karşı karşıyaymışçasına çekinerek inceledi.</p>

  <p class="calibre1 sgc-4">El arabasında diğer kitabını, <span class="font6">Yüksek Kettai Gramatolojisi’ni</span> bulamadı, ama <span class="font6">Terpsikor</span> a getirdiği <span class="font6">Salkrikaltor Kerevitleri</span> kitabı oradaydı.</p>

  <p class="calibre1 sgc-4"><span class="font6">Bizim eşyalarımız ancak geliyor,</span> diye düşündü.</p>

  <p class="calibre1 sgc-4">Yumruk yemiş gibi oldu.</p>

  <p class="calibre1 sgc-4"><span class="font6">Bu benimdi. Benden alındı.</span></p>

  <p class="calibre1 sgc-4">Başka hangileri gemidendi? Şu <span class="font6">Gelecek Zaman Kipleri,</span> Doktor Mollificatt’ınki miydi? Yoksa bu, Dul Cardomium’un <span class="font6">Otografi ve Hiyeroglifi</span> miydi?</p>

  <p class="calibre1 sgc-4">Yerinde duramadı. Ayağa kalkıp yürümeye başladı, dalgın ve üzgün bir halde kütüphanenin içinde dolaştı. Kitabını göğsüne sımsıkı bastırarak açık havaya çıktı, tekneleri bağlayan köprülerde yürüdü, sonra tekrar rafların karanlığına döndü.</p>

  <p class="calibre1 sgc-4">“Bellis?”</p>

  <p class="calibre1 sgc-4">Şaşkınlıkla başını kaldırıp baktı. Karşısında, suratında sevinç mi yoksa endişe mi olduğunu kestiremediği bir ifadeyle, Carrianne duruyordu. Son derece solgun görünüyordu ama her zamanki güçlü sesiyle konuştu.</p>

  <p class="calibre1 sgc-4">Kitap Bellis’in elinde sallanıyordu. Soluğu yavaşladı, yüzündeki kriz ifadesini sildi, toparlanarak ne söylemesi gerektiğini düşündü. Carrianne elini tutarak onu öteye çekti.</p>

  <p class="calibre1 sgc-4">“Bellis,” dedi yine. Yüzünde yapmacık bir gülümseme olsa da sesi içtendi. “Artık birbirimizi tanımak için çaba göstermenin zamanı geldi. Yemek yedin mi?”</p>

  <p class="calibre1 sgc-4">Carrianne onu hafifçe çekerek <span class="font6">Danseden Hayalet’</span>in koridorlarından geçirdi, sonra <span class="font6">Kıskaç a</span> giden yarı kapalı bir yürüyüş yoluna çıkardı. <span class="font6">Bu ben olamam,</span> diye düşünüyordu Bellis, kadının arkasından giderken. <span class="font6">Birinin beni ardı sıra sürüklemesi olacak iş değil. Bu ben değilim.</span> Ancak büyülenmiş gibiydi ve Carrianne’in onu ısrarla çekiştirmesine karşı koyamıyordu.</p>

  <p class="calibre1 sgc-4">Çıkışa geldiklerinde şaşkınlık içinde, <span class="font6">Solucangözü Çalılığı Elyazmalarını</span> hâlâ yanında taşıdığını fark etti. Kitabı öyle sıkmıştı ki; parmaklarnda kan kalmamıştı.</p>

  <p class="calibre1 sgc-4">Carrianne’in koruyuculuğu altında, nöbetçinin önünden yürüyüp geçebileceğini, kitabı ona göstermeden, göğsüne sımsıkı yapıştırabileceğini ve kaçak malıyla kütüphaneden çıkabileceğini düşününce kalbi deli gibi atmaya başladı.</p>

  <p class="calibre1 sgc-4">Ancak kapıya yaklaştıkça tedirginliği artmıştı. Onu, bunu yapmaya iten nedenleri daha anlamsız bulmaya, yakalanmaktan daha fazla korkmaya başlayınca, aniden derin bir soluk aldı, kitabı masanın arkasındaki bölmeye bıraktı. Carrianne anlaşılmaz bir ifadeyle ona baktı. Kapının ardındaki aydınlığa çıkınca, Bellis dönüp bıraktığı kitaba baktı, içinde bir şeylerin, huzursuz bir duygunun kabardığını hissetti.</p>

  <p class="calibre1 sgc-4">Bunun bir zafer mi yoksa bir yenilgi mi olduğuna karar verememişti.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Siren,</span> Saatevi Rampasındaki en büyük gemiydi. Eski model, büyük bir buharlıydı, endüstri ve yerleşimde kullanılmak amacıyla elden geçirilmişti. Arka güvertesinden hepsine ökse bulaşmış güdük beton bloklar yükseliyordu. Çamaşır iplerinin birbirine bağladığı pencerelerden insanlar ve kepriler sarkmış, konuşuyorlardı. Bellis, Carrianne’in arkasından giderek, bir ip merdivenden denize doğru indi, tuz ve nem kokularının arasından <span class="font6">Siren</span> in gölgesindeki bir kadırgaya geçti.</p>

  <p class="calibre1 sgc-4">Kadırganın güvertesinin altı, öğle yemeğine gelenlerin doldurduğu bir restorandı. Garsonlar kepri ve insandı, ama aralarında birkaç tane paslı robot da göze çarpıyordu. İki sıra bankın arasındaki dar geçitte gidip geliyor, masalara kâselerle lapa, tabaklar içinde siyah ekmek, salata ve peynir taşıyorlardı.</p>

  <p class="calibre1 sgc-4">Carrianne ikisi için de sipariş verdikten sonra yüzünde içten bir endişeyle Bellis'e döndü.</p>

  <p class="calibre1 sgc-4">“E?” dedi. “Neyin var senin?”</p>

  <p class="calibre1 sgc-4">Bellis başını kaldırıp kadına baktı ve bir an ağlamaya başlayacağını sanarak dehşete düştü. Neyse ki ağlama duygusu hemen kayboldu ve toparlandı. Başını Carrianne’den öteye, diğer insan, kepri ve kaktüs müşterilere doğru çevirdi. Bir iki masa ötelerinde iki llorgis oturuyor, üç başlı bedenleriyle aynı anda her tarafa bakar gibi görünüyorlardı. Arkasında oturan ise Bask ilçesinden gelen ve hangi ırktan olduğunu bir türlü çıkaramadığı parlak bir amfibiydi.</p>

  <p class="calibre1 sgc-4">Restoran, dalgalar vurdukça yalpalanıyordu.</p>

  <p class="calibre1 sgc-4">“Gördüğüm şeyin ne olduğunu biliyorum,” dedi Carrianne. “Ben de devşirmelerden biriyim.”</p>

  <p class="calibre1 sgc-4">Bellis birden başını kaldırıp baktı. “Ne zaman?” diye sordu.</p>

  <p class="calibre1 sgc-4">“Neredeyse yirmi yıl önce,” dedi Carrianne ve başını çevirip pencereden Basil Tersanesine ve durup dinlenmeden hâlâ şehri çekmekte olan römorkörlere baktı. Yavaşça ve üzerine basarak Bellis’in neredeyse anımsadığı bir dilde bir şeyler söyledi. Dil bilimcinin beyni hemen kesik ve sürtünmeli sesleri harmanlamaya başladı, ancak Carrianne lafı değiştirerek onu engelledi.</p>

  <p class="calibre1 sgc-4">“Eski ülkemde mutsuz insanlara söylediğimiz bir şey. ‘Daha kötüsü de olabilirdi,’ gibisinden, aptalca, basmakalıp bir laf. Tam olarak söylemek gerekirse, ‘Hâlâ gözlerin var ve gözlüklerin de henüz sağlam.’” Öne doğru eğilip gülümsedi. “Ancak bu seni rahatlatmayacaksa, bundan gocunmam. Memleketimden, seninkinden çok daha uzaktayım, Crobuzonlu. En az iki bin kilometre daha uzakta. Benim ülkem Ateşsuyu Boğazları.”</p>

  <p class="calibre1 sgc-4">Bellis’in yukarıya kaldırdığı kaşlarına, yüzündeki şaşkın ifadeye bakarak güldü.</p>

  <p class="calibre1 sgc-4">“Büyücülerin hâkimiyetindeki Geshen diye bir adadan geliyorum.” Körpe Armada tavuğunun tadına baktı. “Büyücülük ya da daha çok bilindiği gibi Shud zar Myrion zar Koni.” Elini alaycı bir gizemle salladı. “Ratjinn Şehri, Kara Yas Kovanı -böyle şeyler işte. Siz Yeni Crobuzonluların bu konuda neler söylediğini biliyorum. Bunların çok azı doğru.”</p>

  <p class="calibre1 sgc-4">“Nasıl yakalandın?” diye sordu Bellis.</p>

  <p class="calibre1 sgc-4">“İki kez,” dedi Carrianne. “Bir kez kaçırıldım, sonra yine kaçırıldım. Gnurr Kett’deki Kohnid’e giden bir eğlence gemisindeydik. Uzun, zorlu bir yolculuktu bu. On yedi yaşımdaydım. Piyangoda, geminin baş süsü ve odalık olmayı kazanmıştım. Gündüzleri geminin direğine bağlı bir şekilde, geminin önüne orkide yaprakları saçıyordum, gecelerimi ise erkeklerin falına bakarak ve onların yataklarında geçiriyordum. Can sıkıcı bir işti ama gündüzleri seviyordum. Oradan sarkmayı, şarkı söylemeyi, uyumayı, denizi izlemeyi.</p>

  <p class="calibre1 sgc-4">“Ama bir Dreer Samher savaş çarklısı gemimizin önünü kesti. Kohnid ile yaptıkları ticareti kıskanmışlardı. Kendileri orada bir tekel kurmuştu. Hâlâ devam ediyorlar mı?” diye sordu birden, Bellis ise ancak başını sallayarak, <span class="font6">Bilmiyorum,</span> diyebildi.</p>

  <p class="calibre1 sgc-4">“Neyse, Kaptanı benim direğin altına bağladılar ve gemiyi batırdılar. Adamların ve kadınların çoğu yanlarına biraz erzak bırakılarak cankurtaran sandallarına bindirildi ve kıyıya doğru gönderildi. Çok uzun bir yoldu bu ve karaya varabildiklerini hiç sanmıyorum.</p>

  <p class="calibre1 sgc-4">“Bazılarımızı alıkoydular. Kelepçe takmanın ve kaba davranmanın dışında kötü davranışları olmadı. Deliler gibi bana ne yapacaklarını merak edip duruyordum ki, yolumuz ikinci kez kesildi. Kurak Şelale ilçesinin yeni gemilere gereksinimi olmuş, bu yüzden korsanları denize göndermişlerdi. Armada buranın epey güneyindeydi o zaman ve Dreer Samher tekneleri en kolay avdı.”</p>

  <p class="calibre1 sgc-4">“Sonra... peki sen nasıl..? Zor olmadı mı?” dedi Bellis, “buraya ilk geldiğinde yani?”</p>

  <p class="calibre1 sgc-4">Carrianne bir süre Bellis'e baktı.</p>

  <p class="calibre1 sgc-4">“Kaktüslerden bazıları,” dedi, “asla alışamadı. Karşı çıktılar ya da kaçmaya kalkıştılar. Sanırım bunlar öldürüldü. Ben ve arkadaşlarım..?” Omzunu silkti. “Biz kurtarılmıştık, bizim için durum farklıydı.</p>

  <p class="calibre1 sgc-4">“Ama evet, zor oldu, perişan haldeydim, erkek kardeşimi özlü-yordum falan. Ancak, biliyor musun, bir tercih yaptım. Yaşamayı seçtim, hayatta kalmayı.</p>

  <p class="calibre1 sgc-4">“Bir süre sonra gemideki yoldaşlarımdan bazıları Kurak Şelale’den ayrıldı. Biri Shaddler’da yaşıyor, diğeri Sen-Ve-Senin’de. Ama çoğunlukla bizi getirdikleri yerde kaldık.” Bir süre yermeğini yedi, sonra yine başını kaldırıp baktı. “Yapılabiliyor, inan bana. Sen de burayı evin <span class="font6">gibi hissedeceksin.”</span></p>

  <p class="calibre1 sgc-4">Bunu onu rahatlatmak için söylemişti. Sevecen davranıyordu, ama bu sözler Bellis'e bir tehdit gibi geliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Carrianne ona ilçelerden söz ediyordu.</p>

  <p class="calibre1 sgc-4">“Zarganadenizi’ni biliyorsun,” dedi, ruhsuz bir sesle. “Sonra Sevgililer. Yara izli Sevgililer. Kafayı yemiş manyaklar. Saatevi Rampasını biliyorsun.”</p>

  <p class="calibre1 sgc-4"><span class="font6">Entelektüellerin mahallesi</span>, diye düşündü Bellis, <span class="font6">Yeni Crobuzon’un Brock Bataklığı gibi.</span></p>

  <p class="calibre1 sgc-4">“Shaddler, Yüreklikabukların yeri. Bask. Sen-Ve-Senin.”</p>

  <p class="calibre1 sgc-4">Carrianne parmaklarıyla bütün ilçeleri sayıyordu. “Jhour. İtevi, Demokratik Konsey. Kahramanların kalesi. Bir de Kurak Şelale,” diye bitirdi lafını. “Benim yaşadığım yer.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Neden Yeni Crobuzon’dan ayrıldın, Bellis?” diye sordu durup dururken. “Sömürgelerde yaşama heveslisi birine de benzemiyorsun.”</p>

  <p class="calibre1 sgc-4">Bellis bakışlarını indirdi. “Ayrılmam <span class="font6">gerekiyordu,”</span> dedi. “Başım beladaydı.”</p>

  <p class="calibre1 sgc-4">“Yasalarla mı?”</p>

  <p class="calibre1 sgc-4">“Bir şeyler oldu işte...” İçini çekti. “Benim yaptığım bir şey değil, ben bir şey yapmadım, hiçbir şey yapmadım.” Sesindeki üzüntüyü atamıyordu. “Birkaç ay önce şehirde bir hastalık oldu... Sonra bunun arkasında benim tanıdığım birinin olduğu dedikoduları çıktı. Milisler onun tanıdığı herkese ulaşmaya başlamışlardı, ilişkisinin olduğu herkese. Sonunda bana da gelecekleri açıktı. Ayrılmayı hiç istemiyordum.” Dikkatle konuşuyordu. “Başka seçeneğim yoktu.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Biriyle yemek yemek, hatta Bellis’in normalde nefret ettiği havadan sudan konuşmalar onu yatıştırmıştı. Gitmek üzere ayağa kalktıklarında Carrianne’e kendini iyi hissedip hissetmediğini sordu.</p>

  <p class="calibre1 sgc-4">“Kütüphanede fark ettim...” dedi. “Umarım söylememe alınmazsın, ama çok solgun görünüyorsun.”</p>

  <p class="calibre1 sgc-4">Carrianne muzırca gülümsedi. “İlk kez bana benimle ilgili bir şey soruyorsun, Bellis,” dedi. “Dikkat et. Beni merak ettiğini sanırım sonra.” Sevecen bir tavırla laf çarpıyordu. “İyiyim ben. Dün gece kanım emildi, hepsi bu.”</p>

  <p class="calibre1 sgc-4">Bellis durdu, o ana kadar özümsediği bütün bilgiyi gözden geçirdi ve Carrianne’in cümlesinde bir mantık bulmaya çalıştı. Bulamadı.</p>

  <p class="calibre1 sgc-4">“Anlamıyorum,” dedi, kavrayamadığı için yorgun bir halde.</p>

  <p class="calibre1 sgc-4">“Bellis, ben Kurak Şelale’de yaşıyorum,” dedi Carrianne. Bazen kanlarımız emilir böyle. Yöneticimizin Brucolac olduğunu biliyorsun değil mi? Onu duydun mu?”</p>

  <p class="calibre1 sgc-4">“<span class="font6">Duydum</span>...”</p>

  <p class="calibre1 sgc-4">“Brucolac. Oupyr. Loango. Katalkana.” Carrianne, her ezoterik sözcüğü söylerken, Bellis’in gözlerinin içine bakıyor, onun hiçbir şey anlamadığını görüyordu. “Hemofaj, Bellis. Kan emici.</p>

  <p class="calibre1 sgc-4">“Vampir.”</p>

  <p class="calibre1"></p>

  <p class="calibre1"></p>

  <p class="calibre1 sgc-7"><span class="font sgc-6">* * *</span></p>

  <p class="calibre1 sgc-4"><br /></p>

  <p class="calibre1 sgc-4">Bellis, haftalardır tatarcık bulutları gibi etrafını saran dedikodular ve dokundurmalardan, ilçelerin çoğu hakkında az da olsa bir şeyler öğrenmişti. Bütün o tuhaf küçük devletçikler, sağlıksız topluluklar halinde birbirine kenetlenmiş, birbirleriyle didişip yerlerini korumak için uğraşıp durmaktaydılar.</p>

  <p class="calibre1 sgc-4">Ancak nasıl olduysa, en önemli, en çarpıcı ya da inanılmaz ya da ürkünç olanları kaçırmıştı. Sonunda, ne kadar cahil olduğunun bir tokat gibi yüzüne çarpıldığı anı düşündü: Carrianne’in solgunluğunun nedenini açıkladığı ve onun da evinden ne kadar uzakta olduğunu anladığı zamanı.</p>

  <p class="calibre1 sgc-4">Carrianne’in açıklaması karşısında irkilmekten öte bir şey yapmadığına sevinmişti. Vampir sözcüğünü -Ragamollca ve Saltçada aynıydı- duyunca içinde bir şey kaskatı kesilmişti. Carrianne, o anda, Bellis'e gidebileceği daha uzak bir yerin olmadığını anlatmıştı. Evinden, burada olduğundan daha uzakta olamazdı.</p>

  <p class="calibre1 sgc-4">Armada’da onun anlayabildiği bir dil konuşuluyordu. Ne kadar değiştirilmiş ve yenilenmiş olsalar da, gemilerini tanıyordu. Paraları ve yöneticileri vardı. Takvimlerindeki farklılıkları ve terimlerini öğrenebilirdi. Oradan buradan bulduklarıyla oluşturdukları mimarileri de tuhaftı, ama anlaşılabilirdi. Ancak burası vampirlerin saklanmaya ve gizlice avlanmaya gerek görmediği, geceleri ortalıkta rahatça dolaşıp saltanat sürebildikleri bir şehirdi.</p>

  <p class="calibre1 sgc-4">Bellis o anda, kültürel değerlendirmelerinin bir işe yaramadığını anladı. Cehaletinden bıkmıştı.</p>

  <p class="calibre1 sgc-4">Parmaklarını Fen Bilimleri kart katalogundaki başlıklarda dolaştırdı, harfleri hızla geçerek Johannes Tearfly’ın adını buldu. Kitaplarının çoğunun birden fazla kopyası vardı.</p>

  <p class="calibre1 sgc-4"><span class="font6">Eğer yaşamımı yöneten Sevgililer, seni ele geçirmeyi bu kadar çok istedilerse,</span> diye düşünüyor, bir yandan da aceleyle adamın eserlerinin katalog numaralarını kaydediyordu, <span class="font6">ben de onların kafalarından neler geçiyor onu öğreneceğim. Bakalım onları bu kadar heyecanlandıran şey neymiş.</span></p>

  <p class="calibre1 sgc-4">Kitaplardan biri dışarıdaydı, ama diğerlerinin kopyaları oradaydı. Bir kütüphane çalışanı olarak, Bellis’in ödünç kitap alma hakkı vardı.</p>

  <p class="calibre1 sgc-4">Dondurucu soğukta evine giderken, kalabalığı, tepesindeki halatların üzerinde dolaşan geveze Armada maymunlarını, yalpalayan köprüleri ve güverteleri, şehrin yüksek sokaklarını geçti, teknelerin arasında foşurdayan dalgaların üzerinden yürüdü. Şehir bağırtılarla uğulduyordu. Çantasında, hepsi de Johannes Tearfly tarafından yazılmış kitapları taşıyordu: <span class="font6">Demir Körfez Kaya Göletlerindeki Saldırganlar; Sardula Anatomisi; Hayvanlar Üzerine Denemeler; Mega-fauna Kuramları ve Doğa Bilimci İçin Bir Sorunsal Olarak Tabakalararası Yaşam.</span></p>

  <p class="calibre1 sgc-4">Dışarıda ay ışığı, buz gibi bulutların arasından bakarken, Bellis sobanın yanına kıvrıldı, lamba ışığında okumaya başladı. Kitaptan kitaba atlıyordu.</p>

  <p class="calibre1 sgc-4">Saat gecenin biri olduğunda, dışarıdaki gemilerin karanlık silüetine baktı.</p>

  <p class="calibre1 sgc-4">Armada'yı çeken teknelerin ışıkları, ilerlemekte olan şehrin etrafını çevirmişti.</p>

  <p class="calibre1 sgc-4">Karşılarına çıkan gemileri ve halkı haraca kesen bütün Armada korsan teknelerini düşündü. Aylar boyunca binlerce millik alanı tarıyor, ganimetlerle yüklü bir halde, şehirleri yer değiştirmiş olsa bile, anlaşılmaz yöntemlerle yollarını bulup geri dönüyorlardı.</p>

  <p class="calibre1 sgc-4">Şehrin keskin gözlü denizcileri ufku izliyor, gördükleri ufacık değişimlerden teknelerin yaklaştığını anlıyor, römorkörler Armada'yı gözlerden uzak bir yere çekiyordu. Bazen bu kaçış işe yaramayıp da yollarına yabancı gemiler çıkınca, bunlarla duruma göre alışveriş yapılabiliyor ya da ele geçiriliyorlardı. İşinin erbabı olan uzmanlar, gelenlerin Armada'nın kendi gemileri olduğunu, gizli yöntemlerle hemen anlıyor, onları buyur ediyorlardı.</p>

  <p class="calibre1 sgc-4">O kadar geç olmasına karşın, bazı semtlerden hâlâ çalışan makine sesleri geliyor, bunlara dalgaların sesi ve hayvanların ulumaları karışıyordu. Bellis, manzarayı heliotiplerdeki çizikler gibi bölen halatlar ve tahtaların arasından, Armada'nın bir ucunda, <span class="font6">Sorghum’</span> un durduğu küçük tekne koyunu görebiliyordu. Kulenin bacasından, haftalarca ateş ve büyülü sıvılar fışkırmış, etrafındaki yıldızlar, gecelerce soluk ve donuk bir ışığın içinde gizlenmişti.</p>

  <p class="calibre1 sgc-4">Artık bitmişti. <span class="font6">Sorghum’</span>un üzerindeki bulutlar karanlıktaydı. Alevler sönmüştü.</p>

  <p class="calibre1 sgc-4">Armada'ya geldiğinden beri ilk kez, Bellis eşyalarını karıştırdı ve epeydir ihmal ettiği mektubunu çıkardı. Karşısında katlanmış mektup, elinde yazmaya hazır bir kalemle sobanın yanında otururken bir süre ne yapacağını bilemedi. Sonra, kararsızlığına sinirlenerek yazmaya başladı.</p>

  <p class="calibre1 sgc-4">Armada yavaş yavaş daha sıcak sulara doğru gidiyor olsa da, hava birkaç gün çok soğuk oldu. Kuzeyden dondurucu rüzgârlar esti. Ağaçlar ve sarmaşıklar, gemilerin güvertelerine renk katan küçük bahçelerdeki bitkiler çürüyüp karardı.</p>

  <p class="calibre1 sgc-4">Soğuk gelmeden kısa bir süre önce, Bellis şehrin iskele tarafında, keyifle oynaşan balinalar gördü. Birkaç dakika sonra, ani bir hareketle, Armada'ya iyice sokuldular, kocaman kuyruklarını hızla suya çarparak kayboldular. Bunun hemen ardından soğuk geldi.</p>

  <p class="calibre1 sgc-4">Şehirde kış, yaz, bahar ya da mevsimler diye bir şey yoktu; yalnızca hava vardı. Armada’da mevsimler zamana göre değil, yere göre değişiyordu. Yeni Crobuzon yılın sonunda kar fırtınalarıyla boğuşurken Armadalılar, Fırın Denizinde sıcağın tadını çıkarabiliyorlar; ya da kalın giysili tayfalar, şehri Sessiz Okyanus’ta demir atacakları yere, Yeni Crobuzon’un kar fırtınalarını bile aratacak iklimlere götürürken, soğuktan kaçacak delik arıyorlardı.</p>

  <p class="calibre1 sgc-4">Armada, Bas-Lag’in okyanuslarında korsanlık, ticaret, tarım, güvenlik konularına ve diğer gizli güçlere bağlı olarak yazılmış kurallara göre dolaşıp duruyor, gittiği yerlerdeki havaya boyun eğiyordu.</p>

  <p class="calibre1 sgc-4">Şehrin düzensiz iklimi bitkilere yaramıyordu. Armada'nın florası, büyü, şans ve rastlantı eseri hayatta kalıyor, sadece dayanıklı bitkiler yaşamlarını sürdürebiliyordu. Yüzyıllardır yaptıkları tarım sonucunda çabuk büyüyen, dayanıklı ve çok değişken ısılarda bile büyüyebilen türler gelişmişti. Yıl boyunca olmadık zamanlarda ürün alabiliyorlardı.</p>

  <p class="calibre1 sgc-4">Güvertelerde, yapay ışıklar altında ekili araziler uzanıyordu. Karanlık, eski ambarlarda mantar tarlaları ve kendi içinde döllenmiş, gürültücü, leş kokulu, dayanıklı melez hayvanlar vardı. Şehrin altında asılı sallarda, kabukluların ve yenilebilir balıkların tel kafesleriyle yan yana, esmer laminaryalar ve hava keseli yenilebilir deniz yosunları yetiştiriliyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Günler geçtikçe Saltça, Tanner’a daha kolay gelmeye başlamıştı, bu yüzden de iş arkadaşlarıyla daha çok zaman geçiriyordu. Basil Tersanesinin arkasındaki barlarda ve kumarhanelerde içip eğleniyorlardı. Bazen Şekel de geliyor, erkeklerin yanında mutlu görünse de, çoğu kez tek başına <span class="font6">Kastor'a</span> gidiyordu.</p>

  <p class="calibre1 sgc-4">Tanner onun Angevine denen ve kendisinin henüz görmediği, Kaptan Tintinnabulum’un hizmetçisi ya da koruması olan o kadına gittiğini biliyordu. Şekel’in, kekeleye kekeleye ona kadından söz etmesi Tanner’ı eğlendirmiş, oğlanı anlayışla karşılamış, onun yaşındaki hallerini anımsamıştı.</p>

  <p class="calibre1 sgc-4">Şekel, <span class="font6">Kastor</span>’da yaşayan garip, çalışkan avcılarla daha çok zaman geçirir olmuştu. Bir gün Tanner onu görmeye geldi.</p>

  <p class="calibre1 sgc-4">Alt güvertelerde, kamaraların sıralandığı temiz, karanlık koridorlardan geçti; her birinin üzerinde bir isim yazılıydı: Gözüne Modist, Faber ve Argentarius isimleri ilişti. Tintinnabulum’un arkadaşlarının kamaralarıydı bunlar.</p>

  <p class="calibre1 sgc-4">Şekel, Angevine’la birlikte yemekhanedeydi.</p>

  <p class="calibre1 sgc-4">Tanner küçük dilini yutuyordu neredeyse.</p>

  <p class="calibre1 sgc-4">Angevine, tahminine göre otuzlu yaşlarda bir Tekraryapımdı.</p>

  <p class="calibre1 sgc-4">Şekel ona bunu söylememişti.</p>

  <p class="calibre1 sgc-4">Angevine’ın bacakları, baldırlarının tam altında bitiyordu. Kadın, kok kömürü ve odun dolu, buharlı küçük bir arabanın, tırtıl ayaklı ağır bir düzeneğin içinden bir kukla gibi zıplıyordu.</p>

  <p class="calibre1 sgc-4">Burada doğmuş olamaz, diye düşündü Tanner. Bu tür bir Tekraryapım, cezadan başka bir amaçla yapılamayacak kadar insafsız, keyfî, uyduruk ve acımasızdı.</p>

  <p class="calibre1 sgc-4">Oğlanın ona asılmasına ses çıkarmaması hoşuna gitmişti. Sonra onun Şekel’le nasıl istekli konuştuğunu, ona nasıl yaklaştığını (altındaki ağır alete bağlı olduğundan tuhaf bir açı yaparak), oğlanın gözlerine nasıl baktığını gördü. Tanner yine şaşkınlığa düşmüştü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel’i Angevine’ına bıraktı. Ne olduğunu sormadı. Birdenbire yepyeni duygularla dolarak, yetişkinlikle çocukluk arasında sıkışıp kalmış gibi davranmaya başlayan Şekel, şimdi böbürleniyor, kendisiyle gurur duyuyor, yoğun duygulara kapılıyor, teslim oluyordu. Onun kenarından köşesinden anlattıklarından, Tanner Angevine’ın on yıl önce kaçırıldığını biliyordu. <span class="font6">Terpsikor</span> gibi onun gemisi de Nova Esperium’a giderken ele geçirilmişti. O da Yeni Crobuzonluydu.</p>

  <p class="calibre1 sgc-4">Şekel eve, eski bir fabrika gemisinin iskele tarafına en yakın duran küçük odasına geri geldiğinde, Tanner önce onu kıskanmış, sonra bundan pişman olmuştu. Şekel’i elinden geldiğince yanında tutmaya, ancak gerek duydukça özgür bırakmaya karar verdi.</p>

  <p class="calibre1 sgc-4">Tanner arkadaş edinerek yaşamındaki bir boşluğu kapatmaya çalışıyordu. İş arkadaşlarıyla çokça vakit geçiriyordu. Liman işçileri birbirleriyle çok samimiydi. Onların bayağı şakalarına ve oyunlarına o da katılmaya başladı.</p>

  <p class="calibre1 sgc-4">Adamlar ona yakınlık gösteriyor, anlattıkları hikâyelere onu da dahil ediyorlardı.</p>

  <p class="calibre1 sgc-4">Onun yeni olması adamların daha önce milyonlarca kez duydukları hikâye ve dedikoduları yeniden satmaları için bir bahane olmuştu. Bir tanesi kalkıp ölü denizlerden, fokurdayan dalgalardan ya da mürenlerin kralından söz ediyor, sonra dönüp Tanner’a bakarak, <span class="font6">Muhtemelen ölü denizler hakkında hiçbir şey duymadın</span>, diyordu. <span class="font6">Dinle bak şimdi...</span></p>

  <p class="calibre1 sgc-4">Tanner Sack, Bas-Lag denizlerinin en tuhaf hikâyelerini, korsan şehrin ve Zarganadenizi’nin efsanelerini dinledi onlardan. Armada'nın atlattığı korkunç fırtınaları, Sevgililer’in suratlarındaki yara izlerinin nedenlerini, Uther Doul’un olasılık şifresini nasıl kırıp, güç kılıcını nasıl bulduğunu öğrendi.</p>

  <p class="calibre1 sgc-4">Orada burada yapılan eğlencelere katıldı -biri düğün, biri doğum, diğeri ise kumarda kazanan birinin partisiydi. Bazıları da üzüntülü olaylardı bunların. Bir tersane kazasında kırık bir cam parçası bir kaktüs kadının elinin yarısını kesmişti. Tanner elinde bulunan bütün parayı kadın için toplanan yardım parasına eklemişti. Bir başka seferinde ise, mahalleli, bir Zarganadenizi gemisi olan <span class="font6">Magda'nın Tehdidinin,</span> Ateşsuyu Boğazları yakınında battığı haberiyle perişan olmuştu. Tanner, o zaman da onların kayıplarını karşılamak için katkıda bulunmuştu ve üzüntüsü gerçekti.</p>

  <p class="calibre1 sgc-4">Ancak Tanner iş arkadaşlarını ne kadar sevse de, akşamlarını tavernalar ve ziyafetlerde geçirmekten, bunun Saltçasını ilerletmeye yardımcı olmasından ne kadar hoşlansa da, ortalıkta tam olarak dile getirilmeyen bir gizliliğin tuhaf havasını seziyor, bunun ne olduğunu bir türlü çözemiyordu.</p>

  <p class="calibre1 sgc-4">Su altı mühendislerinin yaptığı işle ilgili anlaşılmayan bir sürü şey vardı. Şu sımsıkı bağlanmış koruyucu köpek balıklarının arkasından, belli belirsiz ama dikkat çekici silüetleriyle beliren, arada sırada gözüne ilişen gölgeler neyin nesiydi mesela? Kendisinin ve diğer çalışanların her gün yapıp durduğu onarım işlerinin amacı neydi? <span class="font6">Sorghum’un</span>, özenle bakımını yaptıkları o çalıntı kuyunun, denizin tabanından, binlerce metre derinlikten çektiği şey neydi? Tanner, kalın boğumlu borusunun aşağıya inişini izlemiş, boru gözden kaybolurken sersemlediğini hissetmişti.</p>

  <p class="calibre1 sgc-4">Bu projenin kafa sallamalar ve imalı laflarla geçiştirilen amacı ne olabilirdi? Bütün bu çabanın altında yatan plan neydi? Hiç kimsenin açıkça konuşmak istemediği, birçoğunun çok azını bildiği, birkaçının üstü kapalı bir şekilde anladığını ima ettiği şey neydi?</p>

  <p class="calibre1 sgc-4">Zarganadenizi’nin endüstrisinin arkasında çok büyük ve önemli bir şey yatıyordu ve Tanner bunun ne olduğunu henüz bilmiyordu. Arkadaşları arasında bilenlerin olduğundan da kuşkuluydu, ancak yine de, yalanlarla, boş laflarla ve saçma sapan konuşmalarla beslenen bu topluluktan dışlanmış gibi hissediyordu kendini.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zaman zaman <span class="font6">Terpsikor’un</span> diğer yolcuları, tayfaları ve mahkûmlarıyla ilgili haberler geliyordu kulağına.</p>

  <p class="calibre1 sgc-4">Şekel ona kütüphanedeki Coldwine’dan söz etmişti. Johannes Tearfly denilen adamı ise kendisi görmüştü, yanında gizemli bir grupla, hepsinin ellerinde not defterleri, bir şeyler konuşuyorlardı. İçinden bir ses, alaycı bir şekilde, yeni bir hayat kurmanın çok zaman almadığını söylemişti. Kendisi aşağıda kıçından ter damlayarak çalışırken, bu bey onları izleyip küçük çizelgelerine işaretler koyup yeleğiyle oynuyordu sadece.</p>

  <p class="calibre1 sgc-4"><span class="font6">Azamet'<span class="sgc-5">in</span></span> duygusuz kaktüs pilotu Hedrigall, Tanner’a, <span class="font6">Terpsikor</span>’dan gelen ve sık sık tersanelere uğrayan Fench diye bir adamdan söz etmişti <span class="font6">(Onu tanıyor musun</span>? diye sormuş, Tanner da başını sallayarak yanıt vermişti: Ambarların yukarısından hiç kimseyi tanımadığını anlatmak çok sıkıcıydı.) Hedrigall, Fench’in iyi bir adam olduğunu düşünüyordu. Onun sohbet edilebilecek, gemideki hemen herkesi, hatta Kral Friedrich ve Brucolac gibilerini bile tanıyan biri olduğunu söylemişti.</p>

  <p class="calibre1 sgc-4">Böyle şeylerden bahsederken Hedrigall neredeyse kendinden geçiyordu, bu da Tanner’a Tintinnabulum’u anımsatıyordu. Hedrigall tartışmak istemeyeceği konular hakkında hep bir şeyler bilir gibi görünenlerdendi. Ona pat diye bir soru sormak, henüz başlamakta olan arkadaşlıklarına zarar verebilir gibi geliyordu Tanner’a.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Geceleri şehirde yürüyüşe çıkıyordu.</p>

  <p class="calibre1 sgc-4">İnce bulutların arasından sızan ayın ve pırıl pırıl parlayan kızlarının altında, etrafı suyun ve gemilerin sesleriyle sarılı, denizin kokusunu içine çekerek dolaştı. Sessizce yükselen <span class="font6">Sorghum’un</span> bulunduğu körfezin kıyısı boyunca yürüdü. Bir kerevit evini geçti. Pruvası bir buz dağı gibi sudan fırlamış, artık işe yaramayan, yarı batık bir sürat teknesiydi bu. Kapalı köprüden yukarıya, göz alıcı <span class="font6">Muhteşem Doğu'nun</span> arkasına doğru yürüdü, uyku tutmamış insanların ve gece işçilerinin yanından geçerken başını öne eğdi.</p>

  <p class="calibre1 sgc-4">Zarganadenizi’nin sancak tarafına giden ip köprüden geçti. Işıklandırılmış bir zeplin tepesinde yavaşça savruldu ve yakınlardaki bir buharlıdan gelen çekiç sesleri korna seslerine karıştı, sesin bir an, Yeni Crobuzon’u anımsatmasıyla, çok güçlü, tarif edilmesi güç bir duyguya kapıldı.</p>

  <p class="calibre1 sgc-4">Eski gemiler ve tuğla labirentinin içinde kendini kaybetti.</p>

  <p class="calibre1 sgc-4">Aşağıdaki suda, bir belirip bir kaybolan ışıklar görür gibi oldu: Endişeli, ışıklı planktonlar. Şehrin homurtularına zaman zaman, kilometrelerce öteden yanıt veriliyor gibiydi, çok büyük, çok uzak ve canlı bir şey tarafından.</p>

  <p class="calibre1 sgc-4">İtevi ve Denizkestanesidikeni tersanelerine doğru döndü. Altında köpüren dalgalar, her bir tarafında nemli, küflü ve tuzlu, çürümeye başlamış tuğlalar. Yüksek duvarlar ve pencereler, çoğu kırık; ana caddelerin arasındaki dar sokaklar, eski bölmelerin ve baca kapaklarının aralarında kıvrılarak gidiyordu. Terk edilmiş Arap yelkenlileri çöp doluydu. Soğuk rüzgâr, küpeştelere ve kıç güvertelere, mürekkep balığı ve deniz kabuklularından elde edilen göz alıcı renklerle ve çalıntı mürekkeple yapılmış politika ve eğlence afişlerinden kopmuş parçaları savuruyordu.</p>

  <p class="calibre1 sgc-4">Kediler sürtünerek yanından geçti.</p>

  <p class="calibre1 sgc-4">Şehir yön değiştirip düzeldi, Armada'nın arkasındaki yorulmak bilmeyen buharlı gemiler, ağır ağır ilerliyor, zincirler geriliyor, yurtları çekiliyordu.</p>

  <p class="calibre1 sgc-4">Tanner sessizlik içinde durup eski kulelere, arduvaz çatıların, bacaların, fabrika çatılarının ve ağaçların karaltılarına baktı. Bir parça ötesinde, ev-teknelerin böldüğü bir küçük koyda, Tanner’ın bilmediği kıyılardan gelen teknelerin kabinlerinden cılız ışıklar geliyordu. Diğerleri ise geceyi izliyordu.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">[-Daha önce birini becerdin mi? diye sordu. Şekel pek istemediği şeyleri anımsamaktan kendini alamadı. Karanlığın içinde bir parça ekmek için onun beceriksiz aletini içlerine alan, leş gibi</span> Terpsikor <span class="font6">kokan Tekraryapım kadınlar. Gemicilerin zorbaca sahip olduğu (ona da seslendikleri) ve iki kez becerdiği kadınlar (bir defasında kadının çığlıklarından rahatsız olarak büzüşüp, bitirmiş numarası yapmıştı) ve bir kez gerçekten içine girip kaldığı, birlikte kıvrılıp inlediği kadın... Onlardan önce de, Dumanlı Dönemeç’in arka sokaklarındaki kızlar ve (kendisi gibi) aletlerini gösteren oğlanlar, takas, seks, kabadayılık ve oyun arasında bir alışveriş. Şekel yanıt vermek için ağzını açtı ve gerçeği söylemek için büyük bir çaba harcadı, kadın bunu gördü ve lafını kesti (ona acıyordu) ve dedi ki: -Hayır oyun ya da para için değil, zorbalıkla da değil, ancak seni isteyen ve senin de gerçek insanlar gibi eşit koşullarda isteyerek becerdiğin birisi. Tabii ki bunu sorduğunda yanıtı hayır oldu ve onunla sevişti, ilk defa böyle olmasına izin verdiği için ona minnet duyarak (kolayca ve istekle kabullendiği, hak edilmemiş bir armağandı bu).</span></p>

  <p class="calibre1 sgc-4"><span class="font6">Kadının bluzunu çıkarmasını izledi, etini ve onun gözlerindeki arzuyu görünce soluğu kesilir gibi oldu. Kazanından (hiç söndürmemesi gerektiğini, habire yakıt tüketen, eski ve bozuk, son derece obur bir kazan olduğunu söylemişti daha önce) yayılan ısıyı hissetti</span> ve <span class="font6">kadının donanımını, üst baldırlarının hamurumsu etiyle birleştiği yerdeki siyah alaşımı gördü. Kendi kat kat giysileri üzerinden kolayca çıkmıştı ve zayıf kemikli bedeni titreyerek, genç aleti dimdik, arzudan yutkunamayacak bir halde ayakta bekliyordu.</span></p>

  <p class="calibre1 sgc-4"><span class="font6">Kadın Tekraryapımdı (Tekraryapım süprüntünün biriydi), bunu biliyordu, görüyordu ve yine de sürekli olarak içinden geçenleri hissediyordu ve kocaman bir alışkanlık ve önyargı kabuğunun ondan, anayurdunun çok derinlerine işlediği derisinden kopup ayrıldığını hissetti.</span></p>

  <p class="calibre1 sgc-4"><span class="font6">Beni iyileştir, diye geçirdi aklından, ne düşündüğünü anlamayarak, yeniden oluşturulmayı umarak. Eski yaşamını bir yara kabuğu gibi soyup çırılçıplak haliyle kadının ve yeni havanın karşısına dikildiğinde, yakıcı bir acı duydu. Yeniden hızlı hızlı solumaya başladı. Duyguları taştı ve birbirine karıştı (irin akışı kesildi) ve çözülmeye ve yeni bir biçim alarak iyileşmeye, kabuk tutmaya başladılar.</span></p>

  <p class="calibre1 sgc-4"><span class="font6">-Benim Tekraryapım kadınım, dedi şaşkınlıkla, kadın bunun için hemen bağışladı onu, çünkü bir daha böyle düşünmeyeceğini biliyordu.</span></p>

  <p class="calibre1 sgc-4"><span class="font6">Kadının bacaklarının çivilerle, gergin bir V şeklinde metale tutturulması, azıcık açılması ve baldırlarının iç kısmının, vajinasının altında ancak beş santim kadarlık bir yerin et olması yüzünden işleri kolay olmadı. Kadın ona açılıp sırtüstü uzanamadı, kolay değildi bu.</span></p>

  <p class="calibre1 sgc-4"><span class="font6">Ancak inat ettiler ve başardılar.]</span></p>

  <div class="calibre7 sgc-1"></div>
</body>
</html>
