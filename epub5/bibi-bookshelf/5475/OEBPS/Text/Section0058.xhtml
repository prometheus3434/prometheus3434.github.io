<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">43</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Deniz şeytanı hasta.</p>

  <p class="calibre1 sgc-4">Bir yandan kayasütü makinesinin buyruğuyla hiç düşünmeksizin ilerlemeyi sürdürmeye çalışırken, bir yandan da gitgide yavaşlıyor. Nesi var? Kanıyor mu, yaralı mı? Ateşi mi çıktı? Etrafını saran yabancı gerçeklikten mi rahatsız? Acı duymayacak ya da duysa bile onu göstermeyecek kadar suskun ya da budala ya da uysal deniz şeytanının yaraları iyileşmiyor. Bu yaraların iltihaplı pıhtılar halinde akıttıkları ölü hücreler suyun içinde yağ gibi özgürce dönmeye başlıyor, ezici basınç azaldıkça yayılıyor, balık ve bitkilerin etrafını sarıp onları boğuyor ve sonunda dalgaları sümüksü bir şapırtıyla kıran iğrenç bir enfeksiyon ve boğulmuş bir deniz canlısı haline geliyor.</p>

  <p class="calibre1 sgc-4">Gizli Okyanus'un üç ya da dört bin kilometre derininde bir yerde deniz şeytanı hastalanıyor.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İğrenç iltihap akıntısını bıraktıktan sonra birkaç kilometre ötede, deniz şeytanı durdu.</p>

  <p class="calibre1 sgc-4">Umutsuzca, kayasütü makinesinin sinyalleri arttırıldı, ardı ardına aşağıya gönderildi ama hiçbir etkisi olmadı. Deniz şeytanı hiç kımıldamadı.</p>

  <p class="calibre1 sgc-4">Kilometrelerce aşağıda, tamamen dingin, kımıldayamayacak ya da kımıldamaya isteksiz bir halde duruyordu.</p>

  <p class="calibre1 sgc-4">Deniz şeytanının koruyucuları ve doktorlarının yapılması gerektiğini söylediği her şey yapıldığı halde hiçbir şey değişmeyince, dev yaratığı yeniden harekete geçirmek için bütün farklı dalga boyları denenip bir yanıt da alınmayınca, geriye tek bir seçenek kalmıştı. Şehir olduğu yerde çürümeye terk edilemezdi.</p>

  <p class="calibre1 sgc-4">Deniz şeytanı hastaydı ve bilim adamlarının hiçbiri nedenini bilmiyordu. Onu daha yakınından incelemeleri gerekecekti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zarganadenizi’nin batiskafı, hantal bir sarkaç gibi, <span class="font6">Yalpa da, Muhteşem Doğu</span>’nun baş kısmındaki bir fabrika gemisinde bulunan bir vinçten sallanıyordu. Basık bir küre şeklinde olan denizaltı aracının üzerini borular ve perçinler, güçlendirilmiş demirden yapılma rastgele kabartılar kaplıyordu. Motoru bir çıkıntı halinde kıç tarafında duruyordu. Dört lombozunun ve kimyasal lambasının önünde bir karış büyüklüğünde kalın camlar vardı.</p>

  <p class="calibre1 sgc-4">Mühendisler ve işçiler derin su aracını hızla gözden geçiriyor ve sorunları çözmeye uğraşıyorlardı.</p>

  <p class="calibre1 sgc-4">Batiskaf <span class="font6">Ctenophore</span>’un tayfası, <span class="font6">Yalpa</span>’nın güvertesinde hazırlıklarını yapıyor, koruyucu tulumlarını giyiyor ve yanlarındaki kitap ve notları inceliyorlardı. Yüzü törensel kesiklerle delik deşik olmuş bir yüreklikabuk pilot, Chion; Krüach Aum (ve Bellis, onları izliyor, eski öğrencisini, onun dar, büzük ağzının sıkıntıyla genişlemesini gördüğünde başını sallıyor); ve önde heyecanlı, gururlu ve aynı ölçüde korkak Johannes Tearfly.</p>

  <p class="calibre1 sgc-4">Gitmekten başka seçeneği yoktu -Krüach Aum’un dışında, deniz şeytanını en iyi tanıyan oydu ve yaratığın uzmanlar tarafından görülmesi şarttı. Bellis, Sevgililer zorlamasa da onun gideceğini biliyordu.</p>

  <p class="calibre1 sgc-4">“Aşağı ineceğiz,” diye Bellis'e daha önceden açıklamış, şu anda, <span class="font6">Yalpa</span>’nın güvertesinde malzemelerini hazırlarken takındığı aynı ifadeyle ona bakmıştı. “Bir göz atacağız. Onu tedavi etmemiz şart.” Dehşet içinde görünse de heyecanı bundan daha az değildi.</p>

  <p class="calibre1 sgc-4">Bir bilim adamı olarak bu iş onu büyülüyordu. Bellis ondaki korkuyu görüyordu ama kötü şeyler bekliyor gibi değildi. Adamın ona yarasını, bir sardula tarafından boynuzlanmasını anlatışını anımsadı. Tam bir ödlek olabilirdi ama korkusu tamamen sosyal olmakla ilgiliydi. Araştırmasının gerektirdiği tehlikelerden çekindiğini hiç görmemişti. Şimdi, bu korkunç işten kaçınacak değildi.</p>

  <p class="calibre1 sgc-4">“Eh,” demişti Bellis dikkatle. “Birkaç saate kadar görüşürüz, sanırım.” Johannes o kadar heyecanlıydı ki, kadının sesinde, sözcüklerinin anlamını bozan ve içinde bulunduğu tehlikeyi vurgulayan ölçülü ve temkinli tavrı anlamamıştı. Safça başını salladı ve utangaç bir tavırla Bellis’in omuzlarını tuttu, sonra gitti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hazırlıklar çok zaman aldı. Şehrin kıç tarafında onları izlemeye ve yolcu etmeye çok az kişi gelmişti. Şehrin gergin havası herkesi uzak tutuyordu -umursamadıklarından değildi ama dermanları yoktu, sanki içleri çekilmiş gibiydi.</p>

  <p class="calibre1 sgc-4">Johannes başını kaldırıp az sayıdaki izleyiciye baktı ve onlara el salladı. Sonra <span class="font6">Ctenophore’un</span> kabinine indi.</p>

  <p class="calibre1 sgc-4">Bellis kapağın kalabalık teknenin üzerine sımsıkı vidalanmasını izledi. Batiskafın suyun üzerine kaldırılışını, mide bulandıracak bir yalpalamayla gidişini izledi. Aynı yalpalamayı Salkrikaltor Şehrine indirilirken de hissettiğini anımsadı. <span class="font6">Yalpa</span> da duran ve etrafına güçlendirilmiş lastik bir kablo sarılı kocaman bir tekerlek, denizaltı aracı alçaldıkça, açılmaya başladı.</p>

  <p class="calibre1 sgc-4">Araç hafif bir şapırtıyla Gizli Okyanus'un sularına indi ve hiç duraksamadan suya daldı. Deniz şeytanına ulaşması en az üç saat sürecekti. Bellis arkasında birini hissedene kadar batiskafın suda oluşturduğu halkaları izledi, sonra döndü ve Uther Doul’u gördü.</p>

  <p class="calibre1 sgc-4">Dudaklarını sıkıp bekledi. Adam sakince onu izliyordu ve birkaç saniye hiçbir şey söylemedi.</p>

  <p class="calibre1 sgc-4">“Arkadaşın için endişelisin,” dedi. “<span class="font6">Muhteşem Doğu'ya</span> bu acil durum sırasında girmek yasak ama istersen sen orada kalıp onun dönüşünü bekleyebilirsin.”</p>

  <p class="calibre1 sgc-4"><span class="font6">Bellis’i Muhteşem Doğu'nun kıç tarafında bulunan ve lombozu Yalpa'ya bakan küçük bir odaya götürdü. Tek kelime etmeden oradan</span> ayrıldı, çıkarken kapıyı kapattı. Ama onu getirdiği oda, Bellis’in kendi bölmesinden çok daha konforluydu, daha iyi döşenmişti ve beş dakika sonra Zarganadenizi’nin kamarotlarından biri ona kendiliğinden çay getirdi.</p>

  <p class="calibre1 sgc-4">Bellis suya bakarken çayını yudumladı. Şaşkınlık ve kuşku içindeydi. Doul’un onu neden böyle ağırladığını bilemiyordu.</p>

  <p class="calibre1 sgc-4">Başlangıçta <span class="font6">Ctenophore’un</span> küçücük, yuvarlak kabininin içi yalnızca biraz sıcaktı, birbirine yapışık, soluyup duran üç beden vardı. Rahatsız olarak birbirlerini eziyor, kolların bacakların arasından uzanarak küçük deliklerden dışarıya bakıyorlardı.</p>

  <p class="calibre1 sgc-4">Işık akıl almaz bir hızla azalmıştı ve Johannes bu solan görüş alanını tedirgin bir hayranlıkla inceliyordu. Deniz şeytanına bağlı olan kalın zincirlerden birini izleyerek aşağı iniyor, kabuklu deniz hayvanları ve kat kat yosunlarla kaplı dev halkaları birer birer geçiyorlardı. İneklerin kini andıran gözleriyle sakin balıklar ışıklarını izliyor, aşağı inen bu davetsiz misafirleri görmeye çalışıp hava sağlayan tüplerin etrafında dolaşıyor, aracın çıkardığı kabarcıkları görünce kaçışıyorlardı.</p>

  <p class="calibre1 sgc-4">Denizdeki ışık azalınca zincirin görünümü daha tehditkar bir hal aldı. Siyah bedeni neredeyse dimdik dalıyor, derine doğru iniyor, dolanarak tuhaf ve ürkünç şekiller oluşturuyor, hiyeroglifleri andıran halkalar meydana getiriyordu.</p>

  <p class="calibre1 sgc-4">Zifirî karanlığın ucunda deniz tamamen kımıltısızdı, Gizli Okyanus'un akıntıları buraya yetişemiyordu. Tayfaların sesi çıkmıyordu. Kabin iyice kararmıştı. İçeride kimyasal ışıklar ve fenerler vardı ama bunları inişleri sırasında tüketmemeye dikkat ediyorlardı -dibe geldiklerinde her şeyi iyi görebilmeleri gerekiyordu. Bu yüzden, içlerinden hiçbirinin daha önce görmediği türdeki yoğun karanlıkta, birbirlerine yapışık bir durumda oturup beklediler.</p>

  <p class="calibre1 sgc-4">Yalnızca soluklarının hırıltısı ile uyuşmuş kollarını ve bacaklarını oynatırken, birbirlerine ya da metale çarparak çıkardıkları hafif sesler duyuluyordu. Pompalanan havanın fısıltısı. Motor çalışmıyordu; yer çekiminin etkisiyle tekne aşağıya iniyordu.</p>

  <p class="calibre1 sgc-4">Johannes kendi soluğunu ve yanındakilerin soluklarını dinledi ve farkına varmadan aynı anda soluk alıp verdiklerini fark etti. Her soluk vermeden sonra bir duraklama oluyordu, tek başınaymış gibi davranabileceği çok kısa bir an.</p>

  <p class="calibre1 sgc-4">Artık güneşin ulaşamayacağı mesafedeydiler. Denizi ısıtıyorlardı. Sıcaklık kazanlardan kabine, teknenin metal kaplamasından geçerek onu hemen iştahla yutan suya geçiyordu.</p>

  <p class="calibre1 sgc-4">Zaman, bu bitmek bilmeyen karanlık sıcağa ve havanın, gıcırdayan deri ve yer değiştiren kabukların yeknesak uğultularına dayanamamıştı. Parçalanmış ve kanıyordu. Anlar birbirinin ardı sıra devam etmiyor, daha başlamadan bitiyorlardı. <span class="font6">Zamanın dışındayım,</span> diye düşündü Johannes.</p>

  <p class="calibre1 sgc-4">Bir an içinden safra gibi yükselen ürkütücü bir boğulma duygusu hissetti ama hiç hareket etmeden gözlerini kapattı (orada bulduğu ve dışarıda bıraktığından ne daha az ne daha fazla koyu olan bu karanlık onu yatıştırmadı), yutkundu ve bu duyguyu yendi.</p>

  <p class="calibre1 sgc-4">Elini uzatarak lombozun camına dokundu ve soğuk ve nemle kaplı yüzeyi -dışarıdaki su buz gibiydi- karşısında şaşkına döndü.</p>

  <p class="calibre1 sgc-4">Ne kadar olduğunu hesaplamadığı bir süre sonunda dışarıdaki karanlık bir an kesildi ve zaman bir elektrik şoku etkisiyle yeniden başlarken tayfalar derin bir soluk aldı. Yanlarından canlı bir lamba geçiyordu, bedenini ritmik hareketlerle ters çeviren dokunaçlı bu şeyin içi ışıklı organlarla kaplıydı ve fırlayıp uzaklaşırken etrafa yaydığı ışık da yavaş yavaş gözden kayboldu.</p>

  <p class="calibre1 sgc-4">Chion, batiskafın önündeki lambayı yaktı. Lamba birkaç kez titredi ve tutukluk yapsa da en sonunda yandı, fosforlu parıltısı koni şeklinde bir ışık yaymaya başladı. Kenarlara yaklaştıkça ışık ebruli bir hal alıyordu. Lambanın önünde, tortulardan, <span class="font6">Ctenophore</span> derine indikçe yukarı çıkan parçacıklardan başka hiçbir şey yoktu. Görecek hiçbir şey yoktu, ne okyanus tabanı, ne bir yaşam, hiçbir şey. Aydınlattıkları ezici boşluk karanlıktan daha çok canlarını sıkmıştı. Aşağıya ışıksız indiler.</p>

  <p class="calibre1 sgc-4">Demir kabuk basınç altında çatırdamaya başladı. Her on ya da on iki saniyede bir, yeni bir sarsıntı oluyordu, basınç, belli bölgelerde, birden artıyordu sanki.</p>

  <p class="calibre1 sgc-4">Aşağı indikçe sarsıntılar daha da güçlendi ve sonunda Johannes bunun yalnızca kendi araçları, sarsılan şeyin yalnızca onları saran metal olmadığını, denizin -bütün denizin, her yanı saran tonlarca suyun- aşağıdan gelen atışların gök gürültüsünü andıran yankılarıyla titreştiğini, ortak bir sarsıntıyla kasıldığını anladı.</p>

  <p class="calibre1 sgc-4">Deniz şeytanının kalbi atıyordu.</p>

  <p class="calibre1 sgc-4"><span class="font6">Yalpa'</span>daki dev makara yardımıyla kilometrelerce uzunlukta tel aşağıya salındı ve en dibe ulaştığında makara bir güvenlik kilidiyle durduruldu. <span class="font6">Ctenophore</span> etrafında atıp duran kalbin her vuruşunda âdeta yerinden sarsılıyordu. Deniz şeytanının kalp atışları, metal üzerinden daha sert hissediliyordu.</p>

  <p class="calibre1 sgc-4">Chion bir fener yaktı. Üç denizaltıcı birbirlerinin tere batmış sapsarı suratına baktı. Gölgelerin içinde kalmış görüntüleri çok acayipti. Kalp atışları batiskafı titrettikçe, suratlarını korku ve dehşet kaplıyordu. Kapalı kabinin içinde, göstergelerin ve düğmelerin üzerinde karanlık gölgeler titreşiyordu.</p>

  <p class="calibre1 sgc-4">Chion kollarla oynamaya başladı, yanındaki analitik makineye kartlar sokuşturdu. Bir an hiçbir şey olmayınca hepsinin kalbi duracak gibi oldu, derken küre, makinelerin sesiyle sarsıldı.</p>

  <p class="calibre1 sgc-4">“Birkaç yüz metre aşağımızda olmalı,” dedi Chion. “Yavaş davranalım.”</p>

  <p class="calibre1 sgc-4"><span class="font6">Ctenophore</span> homurtularla aşağıya eğildi ve deniz şeytanına doğru inişe geçti.</p>

  <p class="calibre1 sgc-4">Lamba yine canlandı. Soğuk ışığı, denizin uzayıp giden pırıltılarına karıştı. Johannes suyun içinde asılı duran parçacıkları inceledi ve bunların deniz şeytanının kalp atışlarıyla titreştiğini gördü. Onları alabora etmek için bekleyen milyonlarca ton suyu düşününce boğazı kupkuru oldu.</p>

  <p class="calibre1 sgc-4">Aşağılarında bir şey hissetmeye başladılar, bir hayalet gibi. Johannes donakaldı. Karanlığın daha az olduğu geniş bir düzlük alana, yavaş yavaş görünmeye başlayan, parçalanmış, çakıllı bir alana doğru iniyorlardı. Önce tamamen belirsizken, sonrasında daha belirgin oldu, rastgele, pürüzlü kenarları fosforlu ışıkta görünür hale geldi. Çamur ve kayalarla kaplıydı, her yöne uzanıyor, lekeler ve derin suların likenleriyle kesintiye uğruyordu. Burası, derin deniz hayvanlarının barınağıydı. Johannes yılan balığına benzeyen kör asalak balıkların, deniz solucanlarının, kalın beyaz eklem bacaklıların kıpırtılarını fark etti.</p>

  <p class="calibre1 sgc-4">“Yanlış yerdeyiz,” dedi Chion boğuk bir sesle. “Okyanus tabanına doğru iniyoruz.” Ama son sözcüğü söylerken hatasını fark etmiş, sesi titrek bir fısıltı halini almıştı. Johannes, Tanrının huzurundaymış gibi, bir tür zafer duygusu ve korkuyla başını salladı.</p>

  <p class="calibre1 sgc-4">Deniz şeytanının kalbi yeniden atmaya başladı ve dev bir kabartı olarak belirdi, sonra giderek belirgin bir şekle büründü, altı metre kadar yükseldi ve geride dönüp duran toz ve çamur zerrecikleri bıraktı. Bu hacimli kabartı pürüzlü yüzey üzerinde ileri atılıyor, <span class="font6">Ctenophore</span> un lambasının ışığının ulaştığı yere kadar uzanıyor, iki ya da üç kola ayrılarak, düzlükte kendine yol açıyordu.</p>

  <p class="calibre1 sgc-4">Bu bir damardı.</p>

  <p class="calibre1 sgc-4">Kanla doluyor, atıyor, fışkırıyor ve sonra yavaşça tekrar yerine çekiliyordu.</p>

  <p class="calibre1 sgc-4">Batiskaf en doğru yerde duruyordu. Deniz şeytanının sırtının üzerindeydiler.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Krüach Aum bile, o kadar duygusuz olduğu halde, büyülenmiş görünüyordu. Birbirlerini rahatlatacak bir şeyler mırıldandılar.</p>

  <p class="calibre1 sgc-4">Altlarında gördükleri manzaranın tamamı bir yaratıktı.</p>

  <p class="calibre1 sgc-4"><span class="font6">Ctenophore</span>, deniz şeytanının yedi sekiz metre üzerinde, iki damar arasındaki bir vadide yavaş yavaş ilerledi. Johannes bulanık suyun içinden aşağıya baktı. Yaratığın renkleri karşısında ağzı açık kaldı. Hastalıklı, beyaz bir renkte olmasını beklerken, bu şeyin benekli derisinde yüzlerce renkte çizgi vardı, parmak izleri kadar belirgin sarmal şekiller halinde kıvrılmışlardı: Taş yüzeyini andıran griler, kırmızılar, sarılar.</p>

  <p class="calibre1 sgc-4">Deniz şeytanının derisinin bazı yerlerinden kaya ya da boynuz benzeri çıkıntılar fırlamıştı- <span class="font6">Ctenophore’a</span> kadar uzanan, kemikleşmiş ağaçlara benzeyen kıllar. Chion denizaltını bunların arasından dikkatle geçirdi.</p>

  <p class="calibre1 sgc-4">Deliklerden geçtiler. Deniz şeytanının derisinde birden ve rastgele genişleyen açık çukurlar, düzgün kenarlı, iç organlarına açılan ve insandan daha büyük bronşçuklarla kaplı, nabız gibi atan tüneller.</p>

  <p class="calibre1 sgc-4"><span class="font6">Ctenophore</span> derinin üzerinde, bir toz tanesi gibi sürükleniyordu.</p>

  <p class="calibre1 sgc-4">“Tanrı aşkına, biz şimdi ne yapacağız?” diye fısıldadı Johannes.</p>

  <p class="calibre1 sgc-4">Krüach Aum hızlı hızlı bir şeyler çizip notlar alırken, Johannes çağırılmasına yardım ettiği şeye bakıyordu.</p>

  <p class="calibre1 sgc-4">“İki saatlik ışığımız var ancak,” dedi Chion, kaygılı bir sesle.</p>

  <p class="calibre1 sgc-4">Denizaltı aracı kule boyutlarındaki bu kıllardan oluşan küçük bir kümenin üzerine yaklaştı ve iki uzantının -bunlar solungaçların, yara ya da yüzgeçlerin uçları olabilirdi- arasından alçalmaya devam etti. Hayvanın deri altındaki akışla kabarıp dalgalanıyordu. Sınırları yavaş yavaş değişiyor, düz kısımları bir eğim halini alarak, bir yamaç oluşturuyordu.</p>

  <p class="calibre1 sgc-4">“Böğrüne doğru yaklaşıyoruz,” dedi Johannes.</p>

  <p class="calibre1 sgc-4">Hiç beklenmedik bir şekilde, altlarında uzanan deri hızla yükseldi, koyu bir karanlığa bakan nasırlı yüzeyle kaplı bir uçuruma dönüştü. Johannes nefesinin titrediğini hissetti, bu arada <span class="font6">Ctenophore</span> oluşan bu eğimle birlikte canavarın bir yanı boyunca alçalıyordu. Işık birden, organik bir uçurum halinde yanlarında beliren asalakların ve hücre tabakalarının üzerinde oynamaya başladı.</p>

  <p class="calibre1 sgc-4">Hastalarının coğrafyası karşısında kendilerini çok sıradan hissettiler.</p>

  <p class="calibre1 sgc-4">Kırışıklıklar belirmeye başladı, deniz şeytanının derisinin katlanıp, bir kalça, bir yüzgeç ya da bir kuyruk oluşturduğu yerlerde, tektonik tabakaların kenarlarını andıran bir sürü büyük kıvrım meydana geldi.</p>

  <p class="calibre1 sgc-4">“Sanırım...” dedi Johannes, diğerlerine işaret ederek, “Sanırım bir uzva doğru yaklaşıyoruz.”</p>

  <p class="calibre1 sgc-4">Su karıştı ve duruldu, tekrardan ve tekrardan. Derideki kırışıklıklar daha da derinleşti. Deniz şeytanının kalbi her attığında, devasa damarlardan oluşan büyük bir ağ beliriyordu, tuz buz olmuş cam parçaları kadar karışıktı ve dağ gibi sıralanmış kasları takip ediyordu. Yengeçler ışıktan kaçışarak deniz şeytanının derisindeki sığınaklarına girdiler.</p>

  <p class="calibre1 sgc-4">Suyu lekeleyen bir şey vardı. Lambanın aydınlattığı yerde, donuk, mürekkebe benzer bir sıvı dalgası fark ettiler.</p>

  <p class="calibre1 sgc-4">“Ne bu?” diye fısıltıyla sordu Johannes ve Krüach Aum bir şeyler yazıp ona uzattı.</p>

  <p class="calibre1 sgc-4"><span class="font6">Kan.</span></p>

  <p class="calibre1 sgc-4">Kalp yine attı ve su bu koyu maddeyle doldu. Hızla dağılıyor, her yöne akıyordu. Lambanın ışığı kan uzantılarının arasından geçerek onların ötesindeki bir şeyi aydınlattı: Sert, düzgün bir yüzey.</p>

  <p class="calibre1 sgc-4">Araçtakiler soluklarını tuttular. Bu Armada'nın hazırladığı demirden yapılma devasa koşumunun kenarıydı. Basınca dayanamayıp ölen deniz minarelerinin ve bu derinliklerdeki ilkel canlıların kalıntıları bir kabuk gibi dışını kaplamıştı. Deniz şeytanının bedenini kıstıran bir şey, bir kıskaç.</p>

  <p class="calibre1 sgc-4">“Tanrım,” diye fısıldadı Chion, “belki de biz yaptık. Belki de bu kemerler, dizginler; belki de bunlar ona ıztırap veriyor.”</p>

  <p class="calibre1 sgc-4"><span class="font6">Ctenophore</span> akan kanların arasından sallana sallana geçerek, deniz şeytanının bedeninin üzerine geri döndü. Yaratığın derisindeki çıkıntıların arkasından kan fışkırıyordu.</p>

  <p class="calibre1 sgc-4">“Şuraya bakın,” diye bağırdı birden Johannes. “işte!”</p>

  <p class="calibre1 sgc-4">Altı metre kadar altlarında, deniz şeytanının derisi açılmış, içinden kan sızıyordu. Bir kazı yeri gibiydi: On metre derinliğinde, metrelerce uzunlukta, geniş, pütürlü bir çukur karanlığa doğru kıvrılarak iniyordu. İç duvarlarındaki hücreler parçalanmış, bu yağlı irin kalıntısıyla kaplanmıştı. Onlar izlerken bile, yarı akışkan pıhtılar kopup yukarı çıkmaya, iltihap iplikleri tel tel uzayarak kopmaya ve yukarı çıkmaya başladı.</p>

  <p class="calibre1 sgc-4">Kesiğin en derin yerinde, dibinde, lambanın fosforlu ışığı ıslak kırmızı bir et parçasını aydınlattı.</p>

  <p class="calibre1 sgc-4">“Tanrım, <span class="font6">kahretsin’</span> diye fısıldadı Johannes. “Yavaşlamasının nedeni ortada.”</p>

  <p class="calibre1 sgc-4">Krüach Aum deliler gibi bir şeyler yazıyordu ve kâğıdı fenerin ışığına doğru kaldırdı. <span class="font6">Bu hiçbir şey,</span> diye okudu Johannes. <span class="font6">Deniz şeytanının boyutlarını düşünsenize. Bundan fazlası olmalı.</span></p>

  <p class="calibre1 sgc-4">“Bakın,” diye tıslar gibi seslendi Chion, “bu kesiğin kenarları... dizginlere değmiyor. Buna neden olan metal değil.” Bir sessizlik oldu. “Bir şeyi gözden kaçırıyoruz.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Çukura doğru alçalırlarken, iki yanlarında deniz şeytanının kesik derisi yükseliyordu.</p>

  <p class="calibre1 sgc-4">Kayıp bir nehirdeki gezginler gibi, Yara'yı, kaynağına doğru izlemeye başladılar.</p>

  <p class="calibre1 sgc-4">V şeklinde dimdik aşağıya doğru daralan yaranın dibi, olası herhangi bir noktadan çok daha önce, karanlığın içinde kaybolmuştu.Her kalp atışıyla etraflarında bir kan dalgası yükseliyor, dağılana kadar, birkaç saniye, etrafı görmelerini engelliyordu.</p>

  <p class="calibre1 sgc-4">Altlarında ufak tefek hareketlenmeler oluyor, iki taraflarında leş yiyiciler açığa çıkan etleri yiyorlardı.</p>

  <p class="calibre1 sgc-4">Denizaltı aracı bu et uçurumunun gölgesinde yavaş yavaş ilerledi. Küçük metal ve hava baloncuğundaki herkesin aklından, dile getirmediği aynı düşünce geçiyordu: <span class="font6">Buna ne sebep oldu?</span></p>

  <p class="calibre1 sgc-4">Kesik kıvrıldıkça onlar da kıvrıldılar, parçalanmış derinin sert kenarları önlerinde yükseliyordu. <span class="font6">Ctenophore</span> suda fırıl fırıl döndü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Kımıldayan şeyi gördünüz mü?”</p>

  <p class="calibre1 sgc-4">Chion’un yüzü bembeyazdı.</p>

  <p class="calibre1 sgc-4"><br /></p>

  <p class="calibre1 sgc-4">“İşte! İşte! Gördünüz mü? Onu gördünüz mü?”</p>

  <p class="calibre1 sgc-4"><br /></p>

  <p class="calibre1 sgc-4">Sessizlik.</p>

  <p class="calibre1 sgc-4">Kanın vuruşu. Sessizlik.</p>

  <p class="calibre1 sgc-4">Johannes, Chion’un gördüğü şeyi görmeye çalıştı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Vadi genişliyor. Derin bir çukurun kenarındalar. Dibi kan ve irin. Metrelerce yayılan bir boşluk. Bu deniz şeytanının yarası.</p>

  <p class="calibre1 sgc-4">Bir şey kımıldıyor. Johannes onu görüp bir çığlık atıyor ve diğerleri de ona katılıyor.</p>

  <p class="calibre1 sgc-4">Altlarındaki kanın içinde bir kımıltı var.</p>

  <p class="calibre1 sgc-4">“Aman Tanrım,” diye mırıldanıyor ve sesi kaybolup bir düşünce halini alıyor. <span class="font6">Tanrım.</span> Kaçınılmaz ve çok kötü bir şey ortaya çıkıyor.</p>

  <p class="calibre1 sgc-4"><span class="font6">Ctenophore</span> sarsılıyor, çığlıklar artıyor. Bir şey onları yumrukluyor.</p>

  <p class="calibre1 sgc-4">Johannes’in kafası durmuş gibi ve <span class="font6">Onu tedavi etmeliyiz, sorununu bulup tedavi etmeliyiz, onu iyileştirmeliyiz,</span> diye düşünüyor, ama çukura, hastalığın kalbine inerlerken, bu düşüncesini bastıran ve boğan bir korku şoku yaşıyor.</p>

  <p class="calibre1 sgc-4"><span class="font6">(Dalgalar üzerimi örttüğünden beri bu korku içimde.)</span></p>

  <p class="calibre1 sgc-4">Altlarındaki kokuşmuş kan tuhaf dalgalarla atıyor. Ağır, ama görünmeyen bir şeyin çarpmasıyla denizaltı yine sarsılıyor. Chion haykırmaya başlıyor.</p>

  <p class="calibre1 sgc-4">Zaman aniden donuyor ve bu aralıkta başını ağır ağır döndüren Johannes, yüreklikabuğun odun parçaları gibi hantal ve beceriksiz ellerinin kontrol mekanizmasıyla boğuşmasını, onları geriye götürmeye, tekneyi uzaklaştırmaya çabalamasını izliyor; ama yine darbe alıyor ve yalpalayarak dönüyorlar.</p>

  <p class="calibre1 sgc-4">Johannes, Chion’la birlikte bağıran kendi sesini duyuyor, <span class="font6">buradan hemen, hemen çıkmaları gerek.</span></p>

  <p class="calibre1 sgc-4"><br /></p>

  <p class="calibre1 sgc-4">Dışarıda bir şey <span class="font6">Ctenophore’</span>un kapağına vuruyor.</p>

  <p class="calibre1 sgc-4"><br /></p>

  <p class="calibre1 sgc-4">Johannes çığlık atıyor, donakalmış bir halde aşağıdaki kan ovasına bakıyor.</p>

  <p class="calibre1 sgc-4">Karanlık bir ekin, lambanın titrek ışığında oradan fırlayan siyah bir çiçek yığını, kalın sapları üzerinde yukarıya, o yapay soğuk güneşe doğru atılan goncalar, bunlar sap değil, kol, çiçekler ise el, kıvrılmış pençeler ve kocaman açılmış yırtıcı kollar, şimdi göğüsleri, kafaları ve gövdeleri görünüyor, yapışkan kan tabakasının altından, ısırıp zehir tükürdükleri yerden çıkıyorlar.</p>

  <p class="calibre1 sgc-4">Mezarlıktan yükselen ruhlar gibi, yukarıya çıkan bedenler var, kuyruklarıyla kanı dağıtıyor, Johannes’in şaşkınlık ve dehşet içinde bakakaldığı kocaman gözlerini yeni gelenlere dikiyorlar. Yüzlerinde farkında olmadıkları ve onunla alay eden bir sırıtma var, parmaklarından daha büyük olan dişlerinin arasından et parçaları sallanıyor.</p>

  <p class="calibre1 sgc-4">Tekneye doğru yılan balıklarının zarafetiyle yüzüyorlar, tekne ağırlıklarıyla dönmeye başlıyor, açılmış elleriyle bastırdıkları aracın lomboz delikleri sallanarak birden yukarıya dönüyor ve üç adam birbirinin üzerine yığılıyor, düştükleri yerde, sönen lambaya, pencerelerdeki suratlara, tırmalayıp duran ellere bakıp çığlıklar atıyorlar.</p>

  <p class="calibre1 sgc-4">Johannes ağzının sonuna dek açıldığını hissediyor ama hiçbir şey duymuyor. Kolları diğerlerinin bedenlerini eziyor, onlar da karşılığında dehşet içinde ona vuruyor ve hiçbir şey hissetmiyor.</p>

  <p class="calibre1 sgc-4"><span class="font6">Ctenophore</span>’un ışığı derin vadide kayboluyor. Johannes yaratıkların lombozlara bastırışını izliyor ve içinde bir öfke kabarıyor.</p>

  <p class="calibre1 sgc-4"><span class="font6">Hastalık bunlar,</span> diye düşünüyor delicesine. <span class="font6">Hastalık bunlar.</span></p>

  <p class="calibre1 sgc-4">Hastalık batiskafı sarıyor. Fosforlu lambayı patlatıyorlar, lamba kabarcıklar çıkararak suda kayboluyor ve şimdi yayık suratlarını aydınlatan tek şey içerideki lambanın soluk sarı ışığı.</p>

  <p class="calibre1 sgc-4">Johannes kabinin dışındaki bir çift göze bakıyor, denizin altı kilometre dibinde. Bir saniyeden daha kısa bir süre için, apaçık ve çok canlı bir halde bu gözlerin onu nasıl gördüğünü getiriyor gözünün önüne, devrilme sırasında yaralanıp kanlanan suratını ve lambanın ışığında belirginleşen çizgilerini, donmuş, dehşet içindeki ifadesini.</p>

  <p class="calibre1 sgc-4">Yumruklanan camların damar damar çatladığını görüyor. Çatlakların birbirlerinin üzerinden ve etrafından geçişlerini, yol yol ilerlemelerini, sonunda camın çatırdayıp batiskafın sarsılışını izliyor. Parçalanan pencereden geriye kaçıyor, sanki birkaç santimetre onu kurtarabilirmiş gibi.</p>

  <p class="calibre1 sgc-4"><span class="font6">Ctenophore</span> son anlarında sendeleyip kanlı aç yaratıklar ve deniz onun etrafında cirit atarken fener titreyerek sönüyor ve sıcağın, kaosun, üç sesin, birbirine sarılmış üç bedenin ortasında Johannes yapayalnız.</p>

  <div class="calibre7 sgc-1"></div>
</body>
</html>
