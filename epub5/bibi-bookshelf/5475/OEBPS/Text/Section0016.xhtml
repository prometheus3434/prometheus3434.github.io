<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-5 {font-family: Palatino Linotype, serif}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}

  a.sgc-6 {font-weight: bold}

  span.sgc-7 {font-size: 14px; line-height: 14px;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">6</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Suyun altında lambalar vardı. Yeşil, gri, donuk beyaz ve amber rengi, kerevit tasarımı küreler, şehrin alt kısımları boyunca uzanıyordu.</p>

  <p class="calibre1 sgc-4">Suyun içinde gezinip duran parçacıkların üzerinde oynaşıp duran ışık, yalnızca o binlerce aydınlatma topundan değil, suda kırılan ve dalgaların arasından yolunu bularak derin sulara ulaşan sabah güneşinin yarattığı aralıklardan da geliyordu. Balıklar ve kreeler aptal aptal dolaşıp, bu ışık koridorlarının etrafında daireler çiziyor, içlerinden geçiyorlardı.</p>

  <p class="calibre1 sgc-4">Aşağıdan bakıldığında şehir, gölgelerden oluşan bir takım adayı andırıyordu.</p>

  <p class="calibre1 sgc-4">Düzensiz, dağınık ve son derece karmaşıktı. Akıntıların yerini değiştirmişti. Her yerde gemilere ait omurga parçaları vardı. Atılıp sonrasında unutulan çapa zincirleri, saç tutamları gibi salınıyordu. Bütün deliklerinden artıklar, dışkı ve diğer parçacıklar fışkırıyor, mazot suyun içinde ağır ağır dönüyor, sonra küçük kaygan dalgacıklar halinde yükseliyordu. Kesintisiz bir pislik akıntısı suyu bulandırıyor ve yine onun tarafından yutuluyordu.</p>

  <p class="calibre1 sgc-4">Şehrin altında yüzlerce metre ilerleyen, hızla azalan bir ışık ve ardından kilometrelerce karanlık su.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada'nın altı yaşam kaynıyordu.</p>

  <p class="calibre1 sgc-4">Yapıların içinden küçük girdaplar yaparak balıklar geçiyordu. Semender benzeri canlılar, emin bir biçimde deliklerin arasında salınıyordu. Oyuklara sokulmuş tel örgü kafesler zincirlerin ucunda sallanıyordu, içleri, şişman morinalar ve orkinoslarla doluydu. Kerevit barınakları, mercan yumruları gibi görünüyordu.</p>

  <p class="calibre1 sgc-4">Şehrin dışına doğru, ışığın ulaştığı son yerlerde dönüp duran deniz ejderhaları karınlarını doyuruyorlardı. Batiskaflar -kesif gölgeler halinde- uğuldayıp duruyordu. Bir yunus temkinli ve kesintisiz bir hareketle daireler çiziyordu. Şehrin taşlaşmış zemininde, sürekli devinen bir yaşam ve düzen vardı.</p>

  <p class="calibre1 sgc-4">Şehrin etrafını saran deniz, somutlaşan bir sesle yankılandı: kesik kesik tıkırtılar ve metalik bir vurma sesinin titreşimleri, akıntılar birbirine değerken suda oluşan boğuk sürtünme sesi. Havaya çıkınca dağılan bağırtılar.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şehrin altına tutunmuş salman bu şeylerin aralarında bir sürü erkek ve kadın vardı. Bunlar, zarif eğrelti otlarının ve süngerlerin arasında hantal görünümleriyle, oldukça yavaş ve beceriksizce hareket etmeye çalışıyorlardı.</p>

  <p class="calibre1 sgc-4">Su soğuktu. Yukarıdan gelenlerin üzerinde kauçuk kaplı deri giysiler, bakır ve dayanıklı camdan yapılmış kocaman başlıklar vardı, yüzeye tüplerle bağlanmışlardı. Merdivenlere ve bağlantı halatlarına tutunmuş, tehlikeli bir şekilde, akıl almaz bir boşluğun üzerinde duruyorlardı.</p>

  <p class="calibre1 sgc-4">Sımsıkı, ses geçirmez başlıklarının içinde, her biri, arkadaşlarının yanı sıra ağır ağır ve yapayalnız ilerliyordu. Loş denizin içine ters bir baca biçiminde saplanmış bir boruya tırmanıyorlardı. Borunun üzeri deniz yosunları ve olağanüstü renklerde deniz kabuklarıyla kaplıydı. Otlar ve incecik dikenli uzantılar etrafını bir sarmaşık gibi sarıyor, borunun üzerinden aşağıdaki planktonlara kadar uzanıyorlardı.</p>

  <p class="calibre1 sgc-4">Üstü çıplak bir dalgıç vardı, göğsünden fırlayan iki uzun dokunaç kendi halinde, biraz da akıntının etkisiyle dalgalanıyordu.</p>

  <p class="calibre1 sgc-4">Tanner Sack’di bu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kuyruğunu suya vuran yunus şehrin dışına çıkıp yukarıya, ışığa doğru atıldı. Yüzeye doğru suyun içinden patlarcasına havaya fırladı, su serpintisinin içinde bir yay gibi kıvrılıp şehre baktı ve aklına kaydetti.</p>

  <p class="calibre1 sgc-4">Sonra yine suya daldı ve akıntıların arasında kıvrılarak uzaklaşmaya başladı. Biraz ileride bulanık, devasa şekiller vardı, suyun ve büyülü bir ışıltının içinde pek belli olmuyorlardı. Etraflarına bağlanmış köpek balıklarıyla korunuyordu, yanlarına gidilemiyor, yakından bakılmasına ve ne olduklarının anlaşılmasına imkân yoktu.</p>

  <p class="calibre1 sgc-4">Bunların tepesinde başka bir dalgıç görünmüyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis konuşma sesleriyle uyandı.</p>

  <p class="calibre1 sgc-4">Armada'ya varalı haftalar olmuştu.</p>

  <p class="calibre1 sgc-4">Her sabah birbirinin aynıydı. Uyanıp oturuyor, bekliyor, olanlara inanamayarak, içinden bir türlü atamadığı ürpertici bir kuşkuyla küçük odasını gözden geçiriyordu. Bu kuşku, Yeni Crobuzon’a duyduğu özlemden daha güçlüydü.</p>

  <p class="calibre1 sgc-4">Kendi kendine sürekli, <span class="font6">Buraya nasıl düştüm</span>? diye soruyordu.</p>

  <p class="calibre1 sgc-4">Perdeleri açtı, pencerenin pervazına tutundu ve öylece durup şehre baktı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Geldikleri ilk gün, etrafları nöbetçiler, ellerinde listeler ve kâğıtlar tutan kadın ve erkeklerle çevrili, eşyalarına sarılarak, <span class="font6">Terpsikor’un</span> güvertesinde bekleşmişlerdi. Korsanların sert yüzleri havanın da etkisiyle daha da acımasız görünüyordu. Bellis dikkatle onları izlemiş, ne olduklarını bir türlü çıkaramamıştı. Bambaşka türde, farklı etnik ve kültürel grupların bir karışımı gibiydiler. Renkleri birbirinden farklıydı. Bazılarının bedenine dövmeler kazınmıştı, bazıları batik kıyafetler giyiyordu. Zalim davranışlarının dışında ortak bir noktaları yok gibi görünüyordu.</p>

  <p class="calibre1 sgc-4">Korsanlar birden hazır ola geçtiklerinde, Bellis amirlerinin geldiğini anlamıştı. İki adam ve bir kadın geminin küpeştesinin yanında duruyorlardı. Katil -akıncıların gri zırhlı lideri- onlara doğru adım attı. Giysileri ve kılıcı artık tertemizdi.</p>

  <p class="calibre1 sgc-4">Daha genç olan adam ve kadın ileri çıkarak onun yanına geldi. Bellis o adamla kadını görünce ağzı bir karış açık, bakakalmıştı.</p>

  <p class="calibre1 sgc-4">Adamın üzerinde koyu gri bir kıyafet vardı; kadın ise mavi renkte sade bir elbise giyiyordu. Uzun boyluydular ve sonsuz yetkiye sahip gibi duruyorlardı. İnce bir bıyığı olan adamın kibirli olduğu seziliyordu. Kadının yüz hatları kaba ve biçimsizdi, ama dudakları kalın ve şehvetli, gözlerinin zorlayıcı bakışları zalimdi.</p>

  <p class="calibre1 sgc-4">Bellis’in ikisine de böylesine dikkatle, hem büyülenerek hem de tiksintiyle bakakalmasının nedeni yara izleriydi.</p>

  <p class="calibre1 sgc-4">Kadınınki sol gözünün köşesinden başlayarak, aşağıya iniyor ve yüzünün çevresi boyunca kıvrılarak, ağzının köşesine kadar uzanıyordu. Düzgün ve kesintisiz bir çizgi. Daha kalın, kısa ve daha tırtıklı olanı ise burnunun sağ tarafından başlayıp yanağını çiziyor ve sanki gözünü içine alacakmış gibi kıvrılıyordu. Ayrıca yüzünü çevreleyen başka kesikler de vardı. Bu keskin izler kadının sarımsı tenini çirkinleştiriyordu.</p>

  <p class="calibre1 sgc-4">Gözlerini kırpıştırarak adama bakınca, kanı donmuş gibi hissetti. <span class="font6">Ne kadar mide bulandırıcı bir şey bu böyle?</span> diye düşündü, huzursuz olmuştu.</p>

  <p class="calibre1 sgc-4">Onun yüzünde de aynı yaralar vardı. Yüzünün sol tarafından aşağıya doğru kıvrılan uzun bir iz, sol gözünün altına doğru giden daha kısa bir kesik. Sanki kadının biçimsiz bir yansıması gibiydi.</p>

  <p class="calibre1 sgc-4">Bellis, ağzı bir karış açık, bu yaralı çifti izlerken, kadın konuşmaya başlamıştı.</p>

  <p class="calibre1 sgc-4">“Artık anlamış olmalısınız,” demişti, güzel bir Ragamollcayla ve yumuşak sesini herkesin duyabilmesi için yükselterek. “Armada diğer şehirlere benzemez.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu bir <span class="font6">karşılama mı</span> şimdi? diye düşünmüştü Bellis. <span class="font6">Terpsikor</span>’un travma atlatmış, şaşkın felaketzedelerine sunulacak olan, bu kadar mı?</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kadın konuşmaya devam ediyordu.</p>

  <p class="calibre1 sgc-4">Onlara şehri anlatıyordu.</p>

  <p class="calibre1 sgc-4">Arada susunca, sözü yanındaki adam devralıyor, hiç ara vermeden konuşmayı sürdürüyordu. Birbirlerinin cümlelerini tamamlayan ikizler gibiydiler.</p>

  <p class="calibre1 sgc-4">Neler söylediklerini takip etmek çok zor olmuştu. Yara izli kadınla adamın duygu dolu her bakışmaları, Bellis’i heyecanlandırmıştı. Her şeyden çok, bir özlem okunuyordu yüzlerinde. Zamandan kopmuş gibi hissetmişti kendini: Bütün bunlar bir düş gibiydi.</p>

  <p class="calibre1 sgc-4">Daha sonra, söylenenlerin çoğunu anımsadığını, bunları bilinçaltına bir şekilde kaydetmiş olduğunu fark etti. Armada’da yaşamaya başlayınca, istememesine karşın, o gün dinlediği her şey, bilinçaltından dışarı sızacaktı.</p>

  <p class="calibre1 sgc-4">Ancak o ilk gün, bütün fark ettiği, çiftin paylaştığı yoğun duygular ve kadının son cümlesi duyulduğunda oluşan sersemletici coşkuydu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sözcükler, söylendiği andan saniyeler sonra Bellis'e ulaşmıştı, sanki kafası, içinde sesin ağır ağır aktığı kalın bir maddeydi.</p>

  <p class="calibre1 sgc-4">Topluca nefesini tutan kalabalıktan önce bir haykırış, derken kulaklarına inanamamışlığın getirdiği bir çığlık geldi, titreyerek bekleşen, leş gibi kokmuş, bitkin, yüzlerce Tekraryapım’dan yükselen kocaman bir sevinç dalgası. Yükseldi yükseldi, önce çekinerek, sonrasındaysa hızla ve bir zafer çılgınlığı halinde doruğa ulaştı.</p>

  <p class="calibre1 sgc-4">“İnsanlar,kaktüsler,kirpi-adamlar, kerevitler... <span class="font6">Tekraryapım</span> lar,” demişti kadın. “Armada’da hepiniz denizci ve vatandaşsınız. Armada’da ayrımcılık yok. Burada özgürsünüz. Ayrıca eşitsiniz de.”</p>

  <p class="calibre1 sgc-4">İşte, sonunda, bu gerçek bir karşılama olmuştu. Tekraryapımlar bunu bağrışarak, gözyaşları içinde teşekkür ederek kabul etti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis, diğerleriyle birlikte, şehrin ticaretini yöneten erkek ve kadınların onları sert, sabırsız bakışlarla, ellerinde kontratlarla beklediği şehre götürülmüştü. Odadan çıkarılırken dönüp liderlerin grubuna baktığında, birisinin daha onlara katıldığını hayret içinde görmüştü.</p>

  <p class="calibre1 sgc-4">Johannes Tearfly başını öne eğmiş, tamamen şaşkın bir şekilde, yaralı adamın uzattığı ele bakıyordu; onu küçümsemiyordu, ama sanki bu el ile ne yapacağına karar veremiyormuş gibiydi. Katilin ve yara izli çiftin yanında duran yaşlı adam öne çıkıp beyaz sakalını sıvazlamış ve yüksek sesle seslenerek Johannes’i selamlamıştı.</p>

  <p class="calibre1 sgc-4">Gemiden indirilip Armada'ya, yeni şehrine götürülmeden önce, Bellis’in bütün görüp duyduğu bu olmuştu.</p>

  <p class="calibre1 sgc-4">Binalardan oluşan küçük bir filo. Eski gemi iskeletlerinin üzerine kurulu bir şehir.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Her yerde eskimiş ve rüzgârda kurumaya bırakılmış çamaşırlar uçuşuyordu. Armada'nın dar sokaklarında, tuğla yığınlarının kenarlarında, kulelerde, direklerde ve bacalarda, eski halatlarda sallanıyor, dalgalanıp duruyorlardı. Bellis penceresinden, yeniden düzenlenmiş direklerin, cıvadraların oluşturduğu görüntüye baktı. Üst güvertelerden ve kasaralardan oluşan bir şehir manzarası. Birbirine bağlı yüzlerce gemi neredeyse iki kilometre kare boyunca yayılıyor ve şehir onların üzerine kurulu.</p>

  <p class="calibre1 sgc-4">İçleri boşaltılmış kadırgalar; akrep kalyonlar; yelkenliler ve guletler; metrelerce uzunlukta buharlılardan, bir insan boyunu geçmeyen kanolara kadar, sayısız deniz aracı. Yabancı tekneler de var: çift direkli kotralar, bir balinanın kemikleşmiş bedeni oyularak yapılmış bir mavna. İplere dolaşmış, tahtadan yapılma patikaları oynatan, dört bir yana dağılmış yüzlerce tekne, dalgaların üzerinde salınıyor.</p>

  <p class="calibre1 sgc-4">Şehir gürültülü. Bağlanmış köpekler, seyyar satıcıların bağırışları, motorların uğultusu, çekiçler ve tornalar, kırılan taşlar. Atölyelerden gelen klakson sesleri. Kahkahalar, bağırtılar, hepsi de Armada’da konuşulan, melez gemicilerin dili olan Saltçanın çeşitlemeleri. Şehrin bu seslerinin altında, teknelerin boğuk gürültüsü duyuluyor. İnler gibi gıcırdayan tahtalar, derilerin ve iplerin gıcırtısı, gemilerin birbirine vurmasıyla çıkan takırtılar...</p>

  <p class="calibre1 sgc-4">Armada sürekli hareket halinde, köprüleri iki yana sallanıyor, kuleleri eğilip kalkıyordu. Şehir suyun üzerinde kımıldanıp duruyordu.</p>

  <p class="calibre1 sgc-4">Gemiler tepeden tırnağa kadar elden geçirilmişti. Bir zamanların kamara ve bölmeleri ev haline getirilmiş, silah depolarına atölyeler kurulmuştu. Ancak şehir, gemilerin var olan yüzleriyle kısıtlamamıştı kendini. Onları yeniden biçimlendirmişti. Gemilerin dış cepheleri, farklı dönemlerin izlerini taşıyan yapı malzemeleri kullanılarak kaplanmış, eklektik bir tarzda yeniden düzenlenmişlerdi.</p>

  <p class="calibre1 sgc-4">Eski korsan gemilerinin güvertelerinde asırlık pagodalar yalpalanıp duruyor, güney denizlerinden çalınan küreklilerin üzerinde yekpare beton sütunlar fazladan bacalar gibi yükseliyordu. Binaların arasındaki sokaklar daracıktı, köprülerin, ters dönmüş teknelerin üzerinden, labirentlerin ve meydanların içinden geçiyorlardı.Parklar, sürat teknelerinin, güvertelerdeki gizli cephaneliklerin üzerini kaplıyordu. Güvertelerdeki evler teknelerin sürekli hareket etmesinden ötürü çatlamış ve yamulmuşlardı.</p>

  <p class="calibre1 sgc-4">Bellis, Kışlıksaman Pazarı'nın tentelerini görebiliyordu: Hiçbiri altı metreden uzun olmayan yüzlerce filika ve düz tabanlı kanal teknesi, daha görkemli teknelerin arasındaki boşlukları dolduruyor. Zincir ve düğümlü halatlarla birbirine bağlanan küçük kayıklar habire çarpışıp duruyor. Tezgâhlar açılıyor, küçük tekne -dükkânlar kurdelelerle, tabelalarla süsleniyor ve mallar asılıyor. Erkenci müşteriler, çevredeki gemilerin dimdik ip merdivenlerinden iniyor, tekneden tekneye ustalıkla atlayarak pazara geliyorlar.</p>

  <p class="calibre1 sgc-4">Pazarın yanında sarmaşıklar ve benzeri çiçeklerle bezeli küçük bir savaş gemisi duruyordu. Üzerine son derece güzel oymalarla süslü, alçak evler yapılmıştı. Direkleri yıkılmamış, ama her tarafını yeşillikler sarmış ve asırlık ağaçlara benzemişti. Yıllardır su altı görmemiş bir batiskaf vardı. Periskopunun çevresi, bir sırt yüzgeci gibi dizilmiş sıra evlerle kaplıydı. Bu iki tekne, pazarın üzerinden geçen ve sallanıp duran tahta köprülerle birbirine bağlıydı.</p>

  <p class="calibre1 sgc-4">Bir gemi, konut bloğu haline getirilmişti; gövdesine yeni pencereler açılmış, güvertesine çocuklar için bir kaydırak konmuştu. Küçük, yandan çarklı bir tekne, mantar tarlasına dönüştürülmüştü. Palamarları süslenerek boyanmış bir yolcu gemisi, bütün girinti çıkıntılarını örten tuğla evlerle kaplıydı. Evlerin bacalarından dumanlar çıkıyordu.</p>

  <p class="calibre1 sgc-4">Kemiklerle süslü binalar, griler, kırmızılar, armaların göz alıcı parıltıları: ezoterik biçimlerden oluşan bir şehir. Melezliği besbelli ve itici, pislik ve duvar yazılarıyla lekeli. Binalar suyun hareketleriyle beraber bir alçalıp bir yükseliyor, sonra yeniden alçalıyordu, hafif ürkütüyorlardı.</p>

  <p class="calibre1 sgc-4">Şileplerin gövdelerinde ve tek direkli yelkenlilerin üzerinde yalpalayıp duran gecekondular ve malikaneler vardı. Ayrıca kiliseler, sanatoryumlar ve terk edilmiş evler... Hepsi de, hiç kurumayan nem ve tuz tabakalarıyla kaplı, dalgaların sesi ve denizin taze çürük kokusuyla sarılıydı.</p>

  <p class="calibre1 sgc-4">Gemiler birbirlerine zincirlerle ve menteşelenmiş payandalarla bağlanmıştı. Her tekne ip köprülerden kurulu bir ağ içinde bir şamandıraydı. Kayıklar, iç içe geçmiş gemilerin oluşturduğu dalgakıranların içinde birbirine dolanıyor, başıboş teknelerin etrafında geziniyorlardı. Armada donanmasının ve ziyaretçilerin demir atabildiği, onarım ve indirme işlerini yaptığı Basil Tersanesi fırtınalara karşı korunaklı bir yerdeydi.</p>

  <p class="calibre1 sgc-4">En büyük gemiler ise oraya gitmek yerine, şehrin dışından, Armada'nın dört bir yanında bağlı duran römorkörlerin ve buharlıların etrafından dolanıyorlardı. Açık deniz, balıkçı tekneleri, şehrin savaş gemileri, yolcu gemileri, trol tekneleri ve diğerleriyle doluydu. Bunlar Armada'nın korsan donanmasıydı, dünyayı dolaşıyor, sonra düşmanlarından ya da denizden yağmaladıkları yükleriyle limana dönüyorlardı.</p>

  <p class="calibre1 sgc-4">Bütün bunların ötesinde, şehrin kuşlarla ve başka yaratıklarla kaynayan gökyüzünün ve bütün teknelerin ötesinde deniz vardı.</p>

  <p class="calibre1 sgc-4">Açık deniz. Dalgalar tıpkı böcekler gibi hiç durmaksızın kımıldanıyordu.</p>

  <p class="calibre1 sgc-4">Büyüleyici ve bomboş.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Onu tutuklayanların tek amacı, Bellis’i korumaktı, bunu iyice kafasına sokmuşlardı. Yara izleri olan kadın ile erkeğin yönettiği Zarganadenizi ilçesinin bir sakiniydi o. Gemiden getirdikleri herkese bir iş ve oda sözü vermişlerdi ve bu çok çabuk gerçekleşti. Aracılar korku ve şaşkınlık içindeki bu yeni grubu karşılamış, ellerindeki listeden isimlerini okumuş, gruptakilerin becerilerini ve diğer ayrıntıları kontrol ettikten sonra, birçok dilin birleşmesinden oluşan bir dil olan Saltçayla, kaba bir şekilde hepsine ne iş yapacaklarını söylemişlerdi.</p>

  <p class="calibre1 sgc-4">Bellis’in kendisine bir kütüphanede iş verildiğini anlaması dakikalar sürmüştü, ama inanması için biraz daha süre geçmesi gerekiyordu.</p>

  <p class="calibre1 sgc-4">Uzatılan kâğıtları imzalamıştı. <span class="font6">Terpsikor<span class="sgc-5">'</span></span>un subaylarını ve gemicilerini “değerlendirme” ve “yeniden eğitim” için zorla götürmeye başlamışlardı ve Bellis zorluk çıkaracak durumda değildi. Eline verilen kâğıda adını öfkeyle, bastıra bastıra yazdı. <span class="font6">Buna anlaşma mı diyorsunuz siz</span>&nbsp;diye bağırmak istiyordu. <span class="font6">Bir seçeneğimiz yok ki ve bunu da herkes biliyor.</span> Ama yine de imzasını atmıştı.</p>

  <p class="calibre1 sgc-4">Bu örgütlenme, bu yasallık gösterisi kafasını karıştırıyordu.</p>

  <p class="calibre1 sgc-4">Korsandı bunlar. Burası da bir korsan şehriydi, zorbaca bir ticaret anlayışıyla yönetilen, dünyanın kim bilir hangi deliğine gizlenen, gemilerden yeni vatandaşlar çalan, denizde dolaşarak çalıntı mallar alıp satan, gücün haklı çıktığı bir yer. Bunun delili ortadaydı: vatandaşların sertliğinde, göstere göstere taşıdıkları silahlarda, Zarganadenizi teknelerinde gördüğü hücrelerde ve kırbaç odalarında. Armada, diye düşündü, kesinlikle bir denizcilik disipliniyle yönetiliyor olmalı, bir kamçıyla.<a class="sgc-6" href="../Text/Section0066.xhtml#Footnote03" id="Feedback03">[3]</a></p>

  <p class="calibre1 sgc-4">Ama gemi-şehirde Bellis’in düşünmüş olduğu türde bir bürokrasi yoktu. Başka şeyler vardı. Yazılı kontratlar, yeni gelenleri kaydeden bürolar. Ayrıca memurlar: bir yönetici, yönetici sınıfı, tıpkı Yeni Crobuzon’da olduğu gibi.</p>

  <p class="calibre1 sgc-4">Armada kulübü yasasının yanı sıra işleyen ya da onu destekleyen ya da onu bir zar gibi kuşatan şey, bürokratik düzendi. Bu bir gemi değil, bir şehirdi. Bellis daha önce kendi ülkesi kadar karmaşık ve yine kendi ülkesi kadar düzenli bir başka ülkeye adım atmamıştı.</p>

  <p class="calibre1 sgc-4">Görevliler onu upuzun, çürümekte olan bir çarklı gemiye, <span class="font6">Renkküre’ye</span> götürdüler ve geminin büyük bacasının içine yapılmış, sarmal bir merdivenle birbirine bağlanan iki küçük odaya yerleştirdiler. Artık onun evi olan bu odanın altında bir yerlerde, geminin içinde, bir zamanlar is püskürterek çalışan bir makine vardı. Bellis doğmadan çok önce soğumuştu.</p>

  <p class="calibre1 sgc-4">Oda onundu, böyle söylemişlerdi, ama her hafta, Zarganadenizi Yerleşim Ofisine giderek kirasını ödemesi gerekiyordu. Ona şimdilik, alacağı ücretten bir avans vermişlerdi, bir avuç kâğıt ve ıvır zıvır -“on göz bir bayrak, on bayrak bir alem.” Paralar kabaca kesilmiş ve üstünkörü boyanmıştı. Mürekkebin renkleri banknottan banknota değişiyordu.</p>

  <p class="calibre1 sgc-4">Ayrıca ona, basit bir Ragamollcayla, Armada’dan asla ayrılamayacağını söylemiş ve gitmişlerdi.</p>

  <p class="calibre1 sgc-4">Beklemişti, hepsi bu. Şehirde yalnızdı ve burası bir cezaeviydi.</p>

  <p class="calibre1 sgc-4">Sonunda açlığa dayanamayarak dışarı çıkmış, onunla anlayamayacağı kadar hızlı konuşan bir sokak satıcısının yağlı yiyeceklerinden satın almıştı. Sokaklarda yürümüş, kimsenin rahatsız etmemesine çok şaşırmıştı. Onu migren gibi kilitleyen bu kültür şoku altında ezilmiş ve etrafındaki salaş ve hırpani kıyafetler giymiş tüm kadın ve erkekler, sokak çocukları, kaktüs, kepri ve kirpi-adamlar, llorgis, ağır gessin, vu-murt ve diğerleri arasında kendini çok yabancı hissetmişti. Kerevitler şehrin aşağısında yaşıyorlardı ve gün içinde yukarıya çıkıyor, zırhlı bacaklarının üzerinde ağır ağır geziniyorlardı.</p>

  <p class="calibre1 sgc-4">Sokaklar, güvertelere sıkışmış evlerin arasında dar ve küçük yollar halinde uzanıyordu. Bellis gitgide şehrin yalpalanmasına, sürekli bir oynaşma halinde yer değiştiren silüetine alışmıştı. Her taraftan ıslık sesleri ve Saltça konuşmalar geliyordu.</p>

  <p class="calibre1 sgc-4">Öğrenmesi kolay oldu: Sözcükler anlaşılırdı, diğer dillerden yürütülmüştü ve cümle yapısı kolaydı. Bu dili kullanmak zorundaydı -yiyecek satın almadan, yol sormadan, diğer Armadalılarla konuşmadan yapamazdı- ve konuştuğunda aksanı onu ele veriyor, yeni gelenlerden olduğu, şehrin yerlisi olmadığı hemen ortaya çıkıyordu.</p>

  <p class="calibre1 sgc-4">Çoğu kez konuştukları kişiler sabırlı davranıyor, hatta kabaca şakalaşarak onun suratsızlığını hoş görüyorlardı. Belki de, artık evi Armada olduğuna göre, biraz rahatlayacağını umuyorlardı.</p>

  <p class="calibre1 sgc-4">Ama rahatlamıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">O sabah, <span class="font6">Renkküre</span> bacasından çıktığında, <span class="font6">buralara nasıl düştüm?</span> sorusu takıldı aklına yine.</p>

  <p class="calibre1 sgc-4">Gemiler şehrinin sokaklarında, onu kaçıranlar tarafından sokulduğu bir cenderenin içinde, güneşin altında dolaşıyordu. Erkekler, kadınlar, sert bakışlı insanlar ve diğer ırklar, birkaç robot, hepsi etrafında pazarlık yapıyor, çalışıyor, Saltça bir şeyler geveleyip duruyorlardı. Bu kalabalığın içinde kendini bir mahkûm gibi hisseden Bellis, Armada'yı boydan boya yürümeye devam etti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Saatevi Rampası'na gidiyordu. Bu ilçe, Zarganadenizi’nin bitişiğindeydi ve daha çok Kitapkent diye biliniyordu, ya da kepri mahallesi.</p>

  <p class="calibre1 sgc-4"><span class="font6">Renkküre</span> Kuleleri ile Büyük Çarklar Kütüphanesinin arası üç yüz metreden fazlaydı. Yürüyerek oraya varana kadar en az altı tekne geçti.</p>

  <p class="calibre1 sgc-4">Havada yoğun bir trafik vardı. Altından sepetler sallanan balonlar yolcuları karşıya taşıyor, sıkış tepiş evlerin arasına alçalıp ip merdivenler sarkıtıyor, makine ve eşya çeken daha büyük hava taşıtlarının yanından ağır ağır geçip gidiyorlardı. Gökyüzünde karmakarışık bir görüntü vardı. Bazıları, rastgele biçimde orasından burasından kabin ve makinelerin fırladığı, birbirine tutturulmuş gaz balonlarından aşağı sarkıyordu. Direkler demirleme amacıyla kullanılıyor, ve dolgun, hormonlu meyveler gibi değişik şekillerde hava gemilerine ev sahipliği yapıyordu.</p>

  <p class="calibre1 sgc-4">Bellis <span class="font6">Renkküre</span> den çıktıktan sonra, tütün ve şekerleme satan büfelerin doldurduğu <span class="font6">Jarvee</span> adında bir gulete giden dik ve küçük bir köprüyü geçti. <span class="font6">Oturan Vaşak</span> adındaki barkaya çıktı, buranın güvertesini de, Armada korsanlarının getirdiği ganimet artıklarını satan ipek tüccarları doldurmuştu. Sağda, kırık bir llorgiss deniz sütunu, kötü niyetle konmuş bir yem tuzağı gibi suya batıp çıkıyordu. Bellis sonra, Tafta Köprüsünden geçti.</p>

  <p class="calibre1 sgc-4">Şimdi, dev bir yelkenli olan <span class="font6">Yalının</span> üzerinde, keprilerin yönettiği Kitapkent ilçesinin sınırlarındaydı. Armada'nın sağlıksız soylardan gelen öküz ve atlarının çektiği arabaların yanı sıra giden üç kişilik bir kepri muhafız-kızlar takımının yanından geçti.</p>

  <p class="calibre1 sgc-4">Kinken ve Dereboyu’nda, Yeni Crobuzon’un kepri varoşlarında da benzer üçlülerden vardı. Bellis onları burada ilk kez gördüğünde çok şaşırmıştı. Armada'nın keprileri de Yeni Crobuzon’dakiler gibi Merhamet Gemileriyle gelen mültecilerin soyundan geliyor olmalıydılar. Bered Kai Nev panteonundan ne anımsıyorlarsa, akıllarında ne kaldıysa ona tapıyorlardı. Geleneksel silahlar taşıyorlardı.Kıvrak, insansı kadın bedenleri havadan dolayı yıpranmış, kafaları kocaman bok böcekleri gibi soğuk güneşin altında renk değiştiriyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Sakinleri olan kepriler epey sessiz olduklarından, Kitapkentin sokakları Zarganadenizi’nin sokaklarına göre daha gürültüsüzdü. Havaya keprilerin iletişim kurmakta kullandıkları kimyasal çisentilerin kokuları karışmıştı. Onların gürültüsü de buydu.</p>

  <p class="calibre1 sgc-4">Dar geçitlere ve meydanlara, Yeni Crobuzon’un Heykeller Meydanı’ndakiler gibi kepri tükürüğünden heykeller konmuştu. Mitolojik figürler, soyut biçimler ve deniz yaratıkları, keprilerin baş kısımlarında ürettikleri opal bir maddeyle yapılmıştı. Renkleri ise soluktu, sanki burada renkli meyveler pek bulunmazmış ya da pek kaliteli değilmiş gibi.</p>

  <p class="calibre1 sgc-4"><span class="font6">Karışık</span> Toza geldiğinde bir kurmalı kepri gemisi -Yağma’dan kaçan bir Merhamet Gemisi- gördü. Bellis yavaşladı, geminin çarkları ve mimarisi onu âdeta büyülemişti. Bu çiftlik gemisinin üst güvertesinden rüzgârla savrulan böcekler ve kabuklar önünde uçuşuyor, geminin alt güvertesinden, tahtalarının arasından hayvan sesleri geliyordu.</p>

  <p class="calibre1 sgc-4">Sonra, geniş fabrika gemisi <span class="font6">Arorınax Laboratuvarı'na</span> çıktı, metalürji atölyelerini ve rafinerileri geçerek, havada asılı kocaman bir platformun, suyun üzerinden uzanarak, <span class="font6">Kıskaç</span> ın güvertesine, Büyük Çarklar Kütüphanesi'ni oluşturan teknelerin en sonundakine kadar uzandığı Krome Meydanı'na adım attı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis hızla yanından geçerken, insan görevlilerden biri olan Carrianne, “Rahat ol... Geç kalmana kimse bir şey demez,” dedi. “Sen yenisin, devşirmelerdensin, bunu kullanabilirsin.” Bellis kadının güldüğünü duydu ama karşılık vermedi.</p>

  <p class="calibre1 sgc-4">Koridorlar ve okuma salonlarına dönüştürülmüş yemekhaneler, raflar ve gaz lambalarıyla doluydu. Her ırktan araştırma yapanlar, eğer varsa, dudaklarını büzdüler ve düşünceli düşünceli Bellis’in arkasından baktılar. Okuma odaları geniş ve sakindi. Pencereleri kaplayan toz ve ölü sinekler, masalara ve her dilden sayısız cildin üzerine düşen ışığın rengini solduruyor gibiydi. Bellis ödünç alma bölümüne geldiğinde özür dilercesine bastırılmaya çalışılan öksürükler duydu. Dolaplarda, el arabalarında ve yerde kuleler halinde yığılı kitaplar yıkılacak gibi sallanıyordu.</p>

  <p class="calibre1 sgc-4">Orada dört saat kaldı ve sistemli bir kodlama yaptı. Okuyamadığı dillerde yazılmış olan kitapları bir kenara yığdı, diğer ciltlerin ayrıntılarını kartlara kaydetti. Bunları alfabetik olarak -Saltça ve Ragamollcanın alfabeleri arasında çok az fark vardı- yazarına, başlığına, diline, temalarına ve konularına göre kaydetti.</p>

  <p class="calibre1 sgc-4">Öğle yemeği için ara vermesine yakın, ayak sesleri duydu. Şekel olmalı diye düşündü. <span class="font6">Terpsikor</span> dan gelenlerin arasında rastlayıp konuştuğu tek kişiydi. Bunu düşününce güldü, bir miçoyla takılıyordu. Yaklaşık iki hafta önce, kasıla kasıla yürüyerek, tam bir ergen cesaretiyle gelip onu bulmuştu. Yakalanmış olmaları ve içinde bulundukları bu yeni durum, oğlanı çok heyecanlandırmıştı. (Birilerinin kütüphanede çalışan “siyahlar giyen, mavi dudaklı, kibirli, korkunç bir bayan”dan söz ettiğini söylemişti. Bunu söylerken sırıtmış, Bellis ise gülmemek için başını diğer tarafa çevirmişti.)</p>

  <p class="calibre1 sgc-4">Ne olduğu belirsiz işler yaparak yaşamını sürdürüyor, <span class="font6">Terpsikor'dan</span> gelen bir Tekraryapım’la aynı evi paylaşıyordu. Bellis ona rafları düzenlemesi karşılığında bir pirinç rozet vermiş, o da bunu kabul etmişti. O günden beri defalarca daha gelip biraz iş görmüş ve Bellis'e Armada'yı, gemilerin etrafa dağılmış enkazını anlatmıştı.</p>

  <p class="calibre1 sgc-4">Ondan çok şey öğrendi.</p>

  <p class="calibre1 sgc-4">Ancak şimdi dar koridorda ona yaklaşan Şekel değil, tedirgin ve soran bakışlarla gülümseyen Johannes Tearfly’dı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Adamı görünce yerinden doğrulup <span class="font6">(yağcı bir öğrenci gibi büyük bir sevinç çığlığıyla, nedense,)</span> koşup sarılmasını daha sonra utanarak anımsayacaktı.</p>

  <p class="calibre1 sgc-4">Johannes de kollarını ona açmış, utangaç bir sıcaklıkla gülümsüyordu. Uzun uzun sarıldıktan sonra ayrılıp birbirlerine baktılar.</p>

  <p class="calibre1 sgc-4">Adam ilk kez dışarı çıkabilme şansını yakalayabildiğini söyledi, Bellis ise onun ne iş yaptığını merak ediyordu. Johannes bir iş için kütüphaneye gönderilmiş, şansını deneyerek onu bulmak istemişti, ama Bellis ona yine ne iş <span class="font6">yaptığım</span> sordu. Johannes bunu açıklayamayacağını ve fazla kalamayacağını söyleyince, Bellis sinirden tepinmeye başlıyordu ki, adam <span class="font6">dur, dur!</span> diyerek, artık daha çok boş zamanının olduğunu, kendisini bir saniye <span class="font6">dinlese</span> iyi olacağını ekledi.</p>

  <p class="calibre1 sgc-4">“Yarın akşam boşsan,” dedi, “seni yemeğe götürmek istiyorum. Zarganadenizi’nde, <span class="font6">Kırmızıdil</span> üstünde bir yer var... Adı Olmamış Zaman. Biliyor musun orayı?”</p>

  <p class="calibre1 sgc-4">“Bulurum,” dedi.</p>

  <p class="calibre1 sgc-4">“Gelip seni alabilirim,” diye başladı Johannes ancak Bellis onun lafını kesti.</p>

  <p class="calibre1 sgc-4">“Bulurum.”</p>

  <p class="calibre1 sgc-4">Adam her zamanki şaşkın haliyle gülümsedi. Bellis, <span class="font6">Eğer boşsam, öyle mi...</span> diye içinden alay etti. <span class="font6">Gerçekten de öyle mi sanıyor... Bu mümkün olabilir mil</span> Birden kuşkuya düştü, neredeyse korktu. Diğerleri her akşam dışarı mı çıkıyordu? <span class="font6">Sürgünde tek başıma mıyım<span class="sgc-7">?</span>.</span> Terpsikor’un <span class="font6">yolcuları yeni evlerinde her gece âlem mi yapıyorlar?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">O</span> akşam kütüphaneden çıktığında, Armada'nın dip dibe kurulmuş mahalleleri ve daracık sokakları onu bunaltmıştı, başını kaldırıp ufka baktığında, Kabaran Okyanus üzerine bir granit gibi bütün ağırlığıyla çöktü ve soluk alamadığını hissetti. Ötesindeki su ve hava kütlesinin Armada'yı boğmamasına, onu bir anda yok etmemesine inanamıyordu. Elindeki madenî paraları saydı, <span class="font6">Aronnax Laboratuvarı</span> ndaki bir ikmal deposundan balonuna yakıt dolduran bir hava taksisi sürücüsüne yanaştı.</p>

  <p class="calibre1 sgc-4">Araç en yüksek güvertenin otuz metre üzerinde sakin sakin vızıldayarak giderken, Bellis beşikteymiş gibi sallanıyordu. Şehir manzarasının bir aşağı bir yukarı batıp çıkışını, rastladığı akıntılarla yavaş yavaş kıpırdanışını görebiliyordu. İşte, büyülü mahallenin uzak ormanı. Arena. Brucolac’ın güçlü kalesi.</p>

  <p class="calibre1 sgc-4">Zarganadenizi ilçesinin merkezinde, Bellis’in gözlerinin asla alışamadığı olağanüstü bir şey duruyordu -ilçenin güç kaynağı. Etrafını saran gemi manzarasının üstünde dev gibi beliren bir şey: şehrin en büyük gemisi, Bellis’in o güne dek görmüş olduğu en büyük gemi.</p>

  <p class="calibre1 sgc-4">Neredeyse üç yüz metre uzunluğunda ve siyah demirden. Beş devasa baca ve altmış metreden yüksek altı tane yelkensiz direk; bir de onların epey yukarısına bağlı kocaman, arızalı bir balon. Geminin her iki yanında, metalden heykeller gibi duran geniş birer çark. Güverteler neredeyse bomboş, diğer teknelerin şeklini bozan rastgele binalar yok burada. Sevgililer’in kalesi, kıyıya çekilmiş bir dev; <span class="font6">Muhteşem Doğu,</span> Armada'nın abartılı görünümü içinde bütün sadeliğiyle uzanıyor.</p>

  <p class="calibre1 sgc-4">“Kararımı değiştirdim,” dedi Bellis birdenbire. <span class="font6">“Renkküre</span>’ye gitmiyorum.”</p>

  <p class="calibre1 sgc-4">Balon pilotuna yolu tarif etti -şehirdeki yol tariflerinin hepsi devasa <span class="font6">Muhteşem Doğu'ya,</span> göre veriliyordu. Adam yavaşça dümeni kırarken, Bellis de aşağıya, kalabalığa bakıyordu. Pilot, Armada'nın göğünde, etraflarında yükselen direklerin ve halatların arasından yolunu bulurken türbülansa giriyorlardı. Bellis, kulelerin çevresinde şehrin kuşlarını gördü: martılar, güvercinler ve muhabbet kuşları. Çatılara ve güvertelerin tepelerine ve civardaki başka yapılara tünemişlerdi.</p>

  <p class="calibre1 sgc-4">Güneş kaybolmuştu, şehir ışıldıyordu. Bellis değecek kadar yakın duran halatların arasından geçerlerken bir hüzün fırtınasına tutulmuş gibiydi. Gideceği yeri, bakımsız, buharlı gemi <span class="font6">Glomar’ın Kalbi’nde</span> bulunan St. Carcheri Bulvarını görmüştü, yumuşak renkli sokak lambaları, budaklanmış kızılağaçlar ve alçı cephelerle dolu gösterişli bir yol. Balonun sepeti alçalmaya başlayınca gözlerini parkın ötesindeki karanlık şekillere dikti. Üzerindeki pisliklerle ışıl ışıl parlayan suyun yüz metre ilerisinde, birbirine sarılmış ve balonlar kadar yükseğe çıkan payandalarıyla bir kule yükseliyor, dışarıya alev püskürtüyordu. Kirli sudan fırlamış dört sütunu andıran ayaklar üzerinde duran, dev gibi bir beton gövde. Görünür bir amacı olmadan devinip duran vinçler.</p>

  <p class="calibre1 sgc-4">Devasa, insanı dehşete düşüren, çirkin ve uğursuz bir şey. Bellis alçalan balonda arkasına yaslandı, gözlerini <span class="font6">Sorghum'a</span> dikmişti, Yeni Crobozun’un çalınan kuyusuna.</p>

  <div class="calibre7 sgc-1"></div>
</body>
</html>
