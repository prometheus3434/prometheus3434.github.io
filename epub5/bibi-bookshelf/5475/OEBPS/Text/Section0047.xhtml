<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">33</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Deniz şeytanı ve arkasında Armada, kuzeye doğru, sabit ve istikrarlı bir hızla ilerliyordu. Bir gemi kadar süratli değildi ama şehrin, o güne kadar gidebildiğinden katbekat daha hızlı gittiği kesindi.</p>

  <p class="calibre1 sgc-4">Armada'nın tekneleri her gün geri dönüyordu. Gizli donanımları onlara, ana limanlarının böyle beklenmedik bir hızda hareket ettiğini gösterince, telaş ya da coşku içinde denizleri aşıyor, yağmaladıkları mücevher, yiyecek, kitap ve toprakla birlikte, yeniden yüzen şehirlerine dönüyorlardı.</p>

  <p class="calibre1 sgc-4">Geriye dönen gemiciler şehrin görüntüsü karşısında çok şaşırıyordu. Armada'nın her zaman etrafını saran ve onu çekmiş olan römorklar ve buharlı tekneler, şimdi ondan ayrı, ikinci bir şehir gibi, ona bağlı ve işlevsiz koca kütleler halinde onu izliyorlardı, Armada sanki kendi başına gidiyormuş gibi, yavaş yavaş denizde ilerliyordu.</p>

  <p class="calibre1 sgc-4">Artık işe yaramayan bu gemilerin bazıları şehrin yeni kütlesine ekleniyor, kancalarla ve kaynak yapılarak yerlerine oturtuluyor, sonra baştan aşağıya sökülüp parçalara ayrılarak yeniden düzenleniyorlardı. Diğerleri korsan tekneleri haline getirilmiş, yüzlerce çeşit silahla donatılmışlardı. Buluntu savaş gereçleriyle yüklenen melez gemilerdi hepsi.</p>

  <p class="calibre1 sgc-4">Şehir kuzey-kuzeydoğu yönünde gidiyordu ama zaman zaman, bir fırtınadan ya da kayalık bir adadan, ya da okyanus tabanında Armada vatandaşlarının göremeyeceği oynamalardan kaçınmak için sapmalar oluyordu.</p>

  <p class="calibre1 sgc-4"><span class="font6">Muhteşem Doğu'</span>daki kılavuz kaptanlarda çeşitli renklerde işaret fişekleri vardı. Deniz şeytanının gidişatına müdahale etmek istediklerinde, bunları daha önceden düzenlenmiş sinyaller halinde belli bir sırayla ateşliyorlardı. Diğer ilçelerdeki mühendisler ise dev vinçlerle aşağı sarkıtılmış zincirlerin birini ya da ötekini çekerek buna karşılık veriyorlardı.</p>

  <p class="calibre1 sgc-4">Deniz şeytanı, direnmeden ve uysallıkla buna uyuyordu. Hafif çekmeye karşılık olarak yolunu değiştiriyordu (<span class="font6">Yüzgeçlerini ya da uzantılarını ya da pençelerini ya da Tanrı bilir neyini oynatarak).</span> Onu yönetmelerine izin veriyordu.</p>

  <p class="calibre1 sgc-4"><span class="font6">Muhteşem Doğu'nun</span> en alt katında, makine odasında yapılması gerekenler kısa sürede günlük bir iş haline geldi. Titreşen kazanlara ince bir akıntı halinde <span class="font6">Sorghum’un</span> çıkardığı kayasütü gönderiliyor ve onlar da düzenli olarak zincirler ve telkinler ve ışınlar yoluyla, deniz şeytanının beyin zarı denilebilecek parçasına yatıştırıcı sinyaller gönderiyordu.</p>

  <p class="calibre1 sgc-4">Dev yaratık uyuşturulmuştu, bilincini yitirmiş ve bir kurbağa gibi huzurlu bir biçimde uyuyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Deniz şeytanı çağırılıp da büyünün, avcılığın işe yaradığı ve efsane canavarın Bas-Lag alanına girdiği anlaşıldığında, Armada halkı ilk başta heyecandan deliye dönmüştü.</p>

  <p class="calibre1 sgc-4">O ilk gece kendiliğinden bir parti havası oluşmuştu. Çeyreğin sonu eğlencelerinin süslemeleri ortaya çıkarılmış, şehrin her yanındaki bulvarlar ve meydanlar; dans eden insanlar, ellerinde deniz şeytanının kâğıt hamurundan yapılmış, ama onunla hiç alakası olmayan modellerini taşıyan kadınlar, erkekler, kepriler, kaktüsler, yüreklikabuklar ve diğerleri dolmuştu.</p>

  <p class="calibre1 sgc-4">Bellis akşamı Carrianne ile birlikte bir barda geçirmişti, bu cümbüş, istemese bile, hoşuna gitmişti. Ertesi gün yorgun ve üzgündü. Et Çeyreği, Markindi’nin üçüydü ve Bellis Yeni Crobuzon takvimine baktığında o günün 15 Swiven-Kötüseren Arifesi olduğunu fark etti. Bu, moralini bozdu. Festivalin uğursuz etkisinin bu kadar uzağa varabileceğini düşünmüyordu, ama deniz şeytanının gelişinin o geceyle neredeyse çakışması can sıkıcıydı.</p>

  <p class="calibre1 sgc-4">Günler geçtikçe, o ilk heyecan tazeliğini hâlâ korusa da, ve sabahları güne; denizin, hareket halindeki bir şehre çarpmasının yarattığı şaşkınlıkla uyansalar da, Bellis, Armada'yı saran bir endişe havası sezmeye başlamıştı. Bunun nedeni, deniz şeytanını kontrol eden Zarganadenizi’nin yöneticisi Sevgililer’in kuzeye doğru gitmek istemeleri ve bunun nedenini de söylememeleriydi.</p>

  <p class="calibre1 sgc-4">Deniz şeytanının şehri nereye götüreceği, o ana kadar hep genel, üstü kapalı sözcüklerle geçiştirilmişti. Zarganadenizi temsilcileri yaratığın hızını, gücünü, fırtınaları ve sığ denizleri geçerek onları ılıman iklimlere, ekinlerin yeşereceği yerlere götürebileceğini vurgulamışlardı. Birçok vatandaş şehrin, ılık ve çok az deniz gücüne sahip, malların, kitapların, toprağın ve yağmalanacak diğer şeylerin kıyılardan kolayca toplanabileceği bir yere götüreceğini sanmıştı. Güney Kudrikya da belki Kodeks Denizine. Öyle bir yere.</p>

  <p class="calibre1 sgc-4">Ama günler geçti ve şehir sapmadan ve yavaşlamadan kuzeye gitmeye devam etti. Armada, Sevgililer’in karar verdiği bir yere gidiyordu ve hiçbir şey açıklanmamıştı.</p>

  <p class="calibre1 sgc-4">Sadık adamları, “Yakında ne olduğunu öğreniriz,” diyordu, rıhtımdaki barlarda. “Bizden sakladıkları bir şey yok.”</p>

  <p class="calibre1 sgc-4">Ama sonunda gazete ve dergiler, sokak konuşmacıları ve tartışma heveslileri, herkesin kafasındaki soruyu soracak cesareti topladığında, yanıt gelmedi. Bir hafta sonra, <span class="font6">Bayrak</span>’ın ön sayfasında yalnızca iki sözcük yazılıydı: Nereye Gidiyoruz?</p>

  <p class="calibre1 sgc-4">Hâlâ yanıt gelmiyordu.</p>

  <p class="calibre1 sgc-4">Bu sessizliği umursamayanlar da vardı. Önemli olan Armada'nın, onların aklının alamayacağı kadar muazzam bir şeyi denetleyen büyük bir güç olmasıydı. Yolculuklarının ayrıntıları, onları eskisinden daha fazla ilgilendirmiyordu. “Karar verme işini her zaman onlara bıraktık,” diyenler vardı.</p>

  <p class="calibre1 sgc-4">Ancak daha önce bu kadar ciddi kararlar verilmemiş, yalnızca bir iki yıl sonra uygun sulara ulaşma umuduyla -o da eğer dalgalar, akıntılar ve Tork izin verirse- buharlıların onları hangi yöne çekeceği konusunda bir uzlaşmaya varılmıştı. Şimdi, deniz şeytanıyla birlikte yeni bir güç gelmişti ve bazıları, her şeyin değiştiğinin farkındaydı. Artık, gerçek kararların verilmesi gerektiğini ve bunları da verenlerin de Sevgililer olduğunu görüyordu.</p>

  <p class="calibre1 sgc-4">Hiçbir bilgi verilmediği için dedikodular alıp yürümüştü. Armada, Gironella’nın Ölü Denizine, suyun dalgalar halinde taşlaşarak içindeki bütün yaşamı gömdüğü yere, Malmstrom’a, dünyanın bir ucuna gidiyordu. Korkunç Ülkeye doğru gidiyordu. Hayaletler ya da konuşan kurtlar ülkesine, ya da gözleri mücevher ya da dişleri parlak kömürden olan kadın ve erkeklerin olduğu yerlere, ya da akıllı mercanların ya da yosun imparatorluğunun ülkesine, ya da belki başka bir yere gittiği söyleniyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Çeyrekte, Bookdi’nin 3’ünde, Tintinnabulum ve adamları Armada’dan ayrıldı.</p>

  <p class="calibre1 sgc-4">Neredeyse on yıldır, <span class="font6">Kastor,</span> Zarganadenizi’nin en ön noktasına, onun Shaddler ilçesiyle buluştuğu yere sıkışmış durumdaydı. Uzun bir süredir, <span class="font6">Tolpandy</span> nin yanına bağlı bir durumda, bir alışveriş bölgesine dönüştürülmüş, kurşuni zemini ticari renklerle beneklenmiş ve terk edilmiş silahların arasındaki yan yolları, tenekeden uyduruk dükkânlarla kaplı bir savaş gemisinin yanında beklemedeydi.</p>

  <p class="calibre1 sgc-4">Halk, Kastor'un bir demirbaş olmadığını unutmuştu. Çevresindeki gemilere köprülerle bağlanmış, zincirler, ipler ve tamponlarla sabitleştirilmişti. Bu bağlar birer birer kesildi.</p>

  <p class="calibre1 sgc-4">Sıcak güneşin altında avcılar palalarını savurarak, kendilerini Armada'nın gövdesinden ayırmaya başladılar, sonunda yabancı bir kütle gibi serbest kalmışlardı. <span class="font6">Kastor</span> ile açık denizin arasında duran tekneler çekilerek ona yol açıldı. <span class="font6">Kötüleke</span> nin yanından geçip Shaddler’da <span class="font6">Darioch’un İlgisi'ndeki</span> ucuz evler ve gürültülü atölyelerle dolu <span class="font6">Darioch’un İlgisi</span> boyunca köprüler ayrılıp bağlar kesildi; yol, epeydir su üzerinde duran bir batiskaf olan <span class="font6">Değerli'yi</span> geçiyor, its interior a theatre, eski bir ticaret çarklısı ile namlu delikleri yerine renkli ışıklar yerleştirilmiş, iç kısmı askerî talim yeri olan bir savaş gemisinin arasından dolaşıyor ve sonunda ulaştığı yer ise açık bir su parçası ve ötesinde Shaddler Heykel Bahçesinin yer aldığı <span class="font6">Thaladin,</span> Armada'nın dış kenarı.</p>

  <p class="calibre1 sgc-4">Onun da ötesi deniz.</p>

  <p class="calibre1 sgc-4">Açıklığın kıyısına dizilmiş tekneler, kenarlardan sarkarak <span class="font6">Kastor'</span>a güle güle diye bağıran insanlarla doluydu. Muhafızlar ve Shaddler’ın birlikleri kanalı açık tutmaya çalışıyorlardı. Deniz sakin, deniz şeytanı istikrarlı biçimde ilerliyor.</p>

  <p class="calibre1 sgc-4">Şehrin saatleri öğleni gösterdiğinde, <span class="font6">Kastor</span>’un motorları çalıştırıldı ve kalabalık heyecanla bağrıştı. Otuz metreden biraz uzun, tepesine anlamsızca yüksek bir çan kulesi kondurulmuş olan tekne ilerlemeye başladığında tezahüratlar devam etti.</p>

  <p class="calibre1 sgc-4">Teknenin arkasından köprüler, zincirler ve kirişler hemen yerlerine takıldı. <span class="font6">Kastor,</span> arkasından hemen kapanan şehrin bedeninden bir kıymık gibi kayarcasına çıktı.</p>

  <p class="calibre1 sgc-4">Bazı yerlerde geçit <span class="font6">Kastor'un</span> kendisinden ancak birazcık daha genişti ve buralardan geçerken komşularına çarptı, lastik ve halatları darbelerin etkisini hafifletti. Açık denize doğru ağır ağır ilerledi. Yanı başında kalabalık bağırıyor, el sallıyordu, sanki avcılara yıllar süren esaretlerinin ardından özgürlüklerini yermişçesine gururluydular.</p>

  <p class="calibre1 sgc-4">Gemi sonunda, <span class="font6">Thaladin’in</span> de yanından geçerek okyanusa doğru ilerledi, deniz şeytanıyla aynı yönde gidiyor ama şehirden çıkmak için daha hızlı hareket ediyordu. Engin denizde hızını arttırdı. Armada'nın ön kenarından geçerek güneye döndü, deniz şeytanının çektiği şehir, yanından geçip gitti. <span class="font6">Kastor,</span> Saatevi Rampasının kenar bölgelerini, sonra serbest teknelerle kaynayan Basil Tersanesi’nin açık girişini, ardından Jhour’u geçene kadar, Armada yoluna devam etti, sonra <span class="font6">Kastor'un</span> makineleri yeniden patırdadı ve şehri çevreleyen ve gözetleyen teknelere doğru yol aldı. Tintinnabulum’un gemisi bunların aralarından geçti, bu arada koruyucu tamponlar çıkarıldı, lastikleri ve katranlı bez parçaları güverteden aşağıya fırlatıldı, sonunda gemi güney ufkuna doğru gözden kayboldu.</p>

  <p class="calibre1 sgc-4">Birçok kişi, <span class="font6">Kastor'un,</span> Armada'nın kenarından kıvrılarak kayboluşunu heykel bahçesinden izlemişti. El ele tutuşan Angevine ve Şekel de bunların arasındaydı.</p>

  <p class="calibre1 sgc-4">“İşlerini yaptılar,” dedi Angevine. Hâlâ işsiz kalmanın şokunu yaşıyordu ama sesi çok üzgün çıkmıyordu. “Buraya yapmaya getirildikleri işi yaptılar. Neden kalacaklardı ki?”</p>

  <p class="calibre1 sgc-4">“Biliyor musun bana ne söyledi?” diye devam etti, sabırsızca. Şekel kadının bunu uzun zamandır kafasından geçirdiğini görebiliyordu. “Daha uzun süre kalmayı düşünmüşler ama Sevgililer’in gittiği yere gitmeyi hiçbiri istememiş.”</p>

  <p class="calibre1 sgc-4">Tanner <span class="font6">Kastor'un</span> gidişini aşağıdan izliyordu.</p>

  <p class="calibre1 sgc-4">Şehrin kuzeye gidiyor olması ya da nereye gittiklerini bilmemek onu rahatsız etmiyordu. Deniz şeytanını çağırmanın, Zarganadenizi’nin projesinin sonu olmadığını bilmek ona büyük bir huzur veriyordu. Bunda biraz ihanet sezen, öfkelenen ve kendi cehaletlerinden ürkenleri anlamakta zorlanıyordu.</p>

  <p class="calibre1 sgc-4"><span class="font6">Ama olağanüstü değil mi</span>? demek geçiyordu içinden. <span class="font6">Bitmedi! Dahası var! Sevgililerin işi daha bitmedi, yapabileceğimiz daha çok şey var, daha büyük şeyler var, devam edebiliriz!</span></p>

  <p class="calibre1 sgc-4">Suyun altında gittikçe daha uzun kalıyordu. Çıkınca, zamanını yalnız geçiriyor, arada bir de, gün geçtikçe daha da ketumlaşan Şekel’le buluşuyordu.</p>

  <p class="calibre1 sgc-4">Hedrigall ile yakınlaşmaya başlamıştı. İşin tuhaf tarafı, Hedrigall şehrin kuzeyine ve Sevgililerin sessizliğine karşı gelişen muhalefetin sesiydi. Ama Tanner onun Zarganadenizi’ne bağlılığının kendisininki kadar güçlü olduğunu, adamın endişelenmesinde herhangi bir kötü niyet olmadığını biliyordu. Hedrigall, Tanner’ın sadakatinin körü körüne ya da düşüncesizce olduğunu söyleyerek onunla alay etmeyecek kadar akıllı ve dikkatliydi. Onun Sevgililere bağlılığını ve güvenini anlayan ve Tanner’ın onları savunmasını ciddiye alan biriydi.</p>

  <p class="calibre1 sgc-4">“Benim patronum olduklarını biliyorsun, Tanner,” demişti, “ve ayrıca yurdum olduğu söylenen yere karşı hiç hoş duygular beslemediğimi biliyorsun. Adı batasıca Dreer Samher benim için bir hiç. Ama... bu da biraz fazla, Tanner, dostum -bu sessizlik. Her şey yolunda gidiyordu, Tanner. Bunu yapmak zorunda değildik. Bize neler olduğunu söylemeleri gerekir. Bunu yapmazlarsa güvenimizi yitirirler, meşruiyetlerini yitirirler ve biliyor musun dostum, bütün dayanak noktaları da o. Onlar yalnızca iki kişi, biz ise binlerceyiz. Zarganadenizi için iyi olmaz bu.”</p>

  <p class="calibre1 sgc-4">Bu düşünceler Tanner’ı huzursuz etmeye başlamıştı.</p>

  <p class="calibre1 sgc-4">Suyun altında ise keyfine diyecek yoktu. Bölgenin su altı yaşamı eskisi gibi sürüyordu: Balık sürüleri, Piç John, gergi halatlarının ucunda, deri ve metal giysileri içindeki dalgıçlar, Bask’ın semender-adamları, kerevit-adamlar, batiskafların şehrin altında dolaşan güdük balinalara benzeyen gölgeleri. <span class="font6">Sorghum'un sudaki destekleri, bunlardan fırlayan kiriş ayaklar. Tanner Sack, bir işten diğerine yüzerek seğirtiyor, arkadaşlarına işaretle komutlar yağdırıyor ya da tavsiyelerde bulunuyor, talimatlar alıp veriyordu.</span></p>

  <p class="calibre1 sgc-4"><span class="font6">Ama hiçbir şey aynı değildi, her şey tamamen değişmişti. Artık, bütün bu günlük işlerin yanı sıra, gemi omurgaları kütlesini beş kenarlı bir yıldızın köşeleri gibi çevreleyen beş büyük zincirin, dik bir eğimle aşağıya ve öne doğru inerek, kilometrelerce derindeki deniz şeytanına bağlanması vardı. Tanner’ın günleri eskisinden daha zorlu geçiyordu. Sadece Armada'ya yetişmek için bile sürekli yüzmesi gerekiyordu. Çoğu kez midye kaplı tahta parçaları ve benzeri şeylere tutunup kendini onlara çektirdiği oluyordu. Günün sonunda, sudan çıkıp evine döndüğünde, adım atacak hali kalmamış oluyordu.</span></p>

  <p class="calibre1 sgc-4"><span class="font6">Yeni Crobuzon aklına daha sık gelir olmuştu. İlettiği mesajın ulaşıp ulaşmadığını merak ediyordu. Ulaşmıştır diye umuyordu, hem de çokça. Eski yurdunun savaşla yıkılmasını aklına bile getirmek istemiyordu.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Sıcaklık hiç azalmadı. Her gün aynı bunaltıcı sıcak ve bembeyaz aydınlık sürdü gitti. Hava kapandığında, gökyüzü fırtına ve elektrik yüklü bulutlarla doluyordu.</span></p>

  <p class="calibre1 sgc-4"><span class="font6">Sevgililer, anofel Aum, Uther Doul ve gizli bir grup daha <span class="font6">Muhteşem Doğu'ya</span> çekilip yeni gizli projeleri üzerinde çalışmaya başlamışlardı. Bilim adamlarından oluşan büyük bir grubun işine son verilmiş, kırgın ve mağdur bir şekilde başıboş dolanır olmuşlardı.</span></p>

  <p class="calibre1 sgc-4">Bellis’in işi de bitmişti. Çalışma saatleri sırasında, arkadaş yokluğundan, yeniden Johannes ile konuşmaya başlamıştı. O da, kendisi gibi işsiz kalanlardandı. Deniz şeytanı yakalanmış, böylece onun işi de bitmişti.</p>

  <p class="calibre1 sgc-4">Johannes onun yanında hâlâ dikkatliydi. Armada'nın dolambaçlı sokaklarında dolaşıyor, etraflarında korsan çocukların oyunlar oynadığı kaldırım kafelerinde ve küçük parklarda oturuyorlardı. İkisine de hâlâ ödenek veriliyordu ve yaşamlarını şimdilik kolayca sürdürebiliyorlardı, ama saatler bitmek bilmiyor ve bir amaç taşımıyordu. Önlerinde, onları bekleyen diğer günlerden başka bir şey yoktu ve Johannes kızgındı. Kendini terk edilmiş hissediyordu.</p>

  <p class="calibre1 sgc-4">Bellis’in anımsadığına göre ilk kez, sık sık Yeni Crobuzon’dan söz etmeye başlamıştı.</p>

  <p class="calibre1 sgc-4">“Orada hangi ay şimdi?” diye sordu.</p>

  <p class="calibre1 sgc-4">“Swiven,” dedi Bellis ve düşünmüş gibi yapmadığı için kendine kızdı.</p>

  <p class="calibre1 sgc-4">“Kış bitti,” dedi adam, “Orada. Yeni Crobuzon’da.” Batıya doğru başını salladı. “Şimdi bahar,” dedi sessizce.</p>

  <p class="calibre1 sgc-4">Bahar. <span class="font6">Kışı elinden alınan ben ise,</span> diye düşündü Bellis, <span class="font6">buradayım.</span> Demir Körfeze giden nehir yolculuğunu anımsadı.</p>

  <p class="calibre1 sgc-4">“Sence şimdiye kadar oraya aslında hiç varmadığımızı öğrenmişler midir?” diye yavaş bir sesle sordu.</p>

  <p class="calibre1 sgc-4">“Nova Esperium biliyor olmalı,” dedi Bellis. “Ya da en azından çok fazla bir gecikme olduğunu sanıyorlardır. Altı ay sonraki diğer Yeni Crobuzon gemisini bekleyip onunla haber gönderirler. Bu durumda daha uzun bir süre evdekilerin haberi olamayacak.”</p>

  <p class="calibre1 sgc-4">Oturup şehrin kendi yapımı olan yumuşak kahvelerini içtiler.</p>

  <p class="calibre1 sgc-4">“Orada neler olup bittiğini merak ediyorum,” dedi, Johannes sonunda.</p>

  <p class="calibre1 sgc-4">Fazla bir şey konuşmadılar, ama havada sessizliğin ağırlığını hissediyorlardı.</p>

  <p class="calibre1 sgc-4"><span class="font6">İşler hızlanıyor,</span> dedi Bellis kendi kendine, kafasından ne geçtiğini kendisi de pek anlamamıştı. Yeni Crobuzon’u, Johannes’in düşündüğü gibi düşünmüyordu: Şehri hayal ettiğinde, onu bir fanusun içinde korunaklı ve gayet hareketsiz olarak düşünüyordu. <span class="font6">Şimdi</span> ise düşünemiyordu. Belki de korkuyordu.</p>

  <p class="calibre1 sgc-4">Ne olmuş olabileceğini, Katran ve Septik’in kıyılarında nasıl savaşların sürüyor olabileceğini bilen neredeyse tek kişiydi. Eğer şehir kurtulduysa, bunun kendi sayesinde olduğunu bilmek inanılmaz bir duyguydu. Ama öte yandan, kurtulmamış da olabilirdi.</p>

  <p class="calibre1 sgc-4"><span class="font6">Belirsizlik,</span> diye düşünüyordu, <span class="font6">sessizlik, neler olabileceği, belki de şu anda olanlar... aklımı başımdan almalıydı.</span> Ama almamıştı. Onun yerine, Bellis'e sanki bir şeyleri bekliyormuş gibi geldi.</p>

  <p class="calibre1 sgc-4">O akşamı Uther Doul ile birlikte geçirdi.</p>

  <p class="calibre1 sgc-4">Üç gecede bir buluşup içki içiyorlardı. Bazen de şehirde amaçsızca yürüyor, sonrasında ise adamın ya da bazen onun odasına dönebiliyorlardı.</p>

  <p class="calibre1 sgc-4">Adam ona hiç dokunmamıştı. Bellis adamın suskunluğundan bıkmıştı. Dakikalarca konuşmadan durabiliyor, yalnızca onun sorduğu bir şeye ya da öylesine bir cümleye karşılık olarak ağzını, bir efsane ya da benzeri bir şey anlatmak için açıyordu. Bu durumda olağanüstü sesi Bellis’i yatıştırıyor ve hikâye sona erene kadar kızgınlığını unutturuyordu.</p>

  <p class="calibre1 sgc-4">Uther Doul belli ki onunla geçirdiği zamandan zevk alıyordu, ama Bellis hâlâ bunun sebebini tam olarak anlayamamıştı. Adamdan sakladığı şeyler olsa da, ondan artık korkmuyordu. Bütün ölümcül becerilerine, teoloji ve bilimin tuhaf alanlarındaki inanılmaz bilgisine rağmen, tüm bunların arkasında kendisinden daha yitik ve şaşkın, bütün toplumlardan soyutlanmış, kurallar ve karşılıklı etkileşim konusunda kararsız, soğuk bir kontrol duvarının arkasına çekilmiş birinin olduğuna inanıyordu. Bu da kendisini onun yanında güvenli hissetmesini sağlıyordu.</p>

  <p class="calibre1 sgc-4">Adama doğru çekilmişti, hem de çok güçlü bir şekilde. Onu istiyordu: Gücü ve katı özdenetimi, güzel sesi... Soğukkanlı zekâsı ve belli ki kendisinden hoşlanıyor olması... Eğer aralarında bir şey olacak olursa, duruma Uther Doul’dan daha fazla hâkim olacağını ve bunun yalnızca yaşça büyük olduğu için olmayacağını hissetmesi. Cilve yapacak değildi ama adamın bilmesi gereken bir beden dilini kullanıyordu.</p>

  <p class="calibre1 sgc-4">Ama adam ona hiç dokunmadı. Bellis bundan tedirgin olmaya başlamıştı.</p>

  <p class="calibre1 sgc-4">Bunun anlaşılır bir yanı da vardı aslında. Adamın kapıları açıkça kapatan isteksiz tavrını anlıyordu ama başka bir şey daha vardı. Tutumu kimyasal bir bileşim gibiydi, içindeki bileşenlerin çoğunu hemen ayırt edebiliyordu. Ancak bunun yanında, adamı kendisi yapan her şeyi farklılaştıran, ne olduğunu anlayamadığı gizemli bir bileşen daha vardı. Bu yüzden, Bellis, Doul’a karşı şehvet ya da yalnızlık duygusuyla dolup taştığında, başka bir durumda bunu daha ileriye götürebilecekken, şimdi, adamın sırrı karşısında öfkelenip kendini tutuyordu. İlgisine karşılık göreceğinden emin değildi. Reddedilmek istemezdi.</p>

  <p class="calibre1 sgc-4">Bellis’in adamla seks yapma isteği -fiziksel çekimle de birleşerek- onu neredeyse huysuzlaştırmıştı ve durumu açıklığa kavuşturmak için yanıp tutuşuyordu. <span class="font6">Ne yapıyor,</span> diye düşünüyordu, sürekli, tekrar tekrar.</p>

  <p class="calibre1 sgc-4">Silas Fennec’ten günlerdir haber almamıştı.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Ayak parmakları, eski bir savaş gemisinden fırlayan otuz santimlik soğuk bir namluya dokunuyor, geminin başı Muhteşem Doğu'nun ana direğinden daha yüksekte</span> ve <span class="font6">aşağıya bakıyor ve adam kımıltısız, gözlerini dikmiş, teknelerin yanından geçen dalgalar ona düşüyormuş hissi veriyor.</span></p>

  <p class="calibre1 sgc-4"><span class="font6">Her geçen gün güçleniyor. Daha kudretli, daha denetimli</span> ve <span class="font6">daha denetleyici, gizli işlerini daha doğru yapıyor.</span></p>

  <p class="calibre1 sgc-4"><span class="font6">Öpücükleri daha baştan çıkarıcı.</span></p>

  <p class="calibre1 sgc-4"><span class="font6">Adam heykeli elinde tutuyor ve parmak uçlarıyla onun yüzgeç-dokulu kıvrımını okşuyor. Ağzında hâlâ son öpücükten kalan kan ve tuz var.</span></p>

  <p class="calibre1 sgc-4"><span class="font6">Şehirde bu heykel sayesinde olmadık biçimlerde dolaşıyor. Ağzı ve dili taşın soğuk tuzlu basıncından karıncalanırken, boşluk ve fiziksel güçler onun karşısında dokularını gevşetiyor. Adam ilerliyor ve tekneler arasındaki suyun üzerinde bacaklarını açıp duruyor, görülmüyor ve yine ilerliyor, bir muhafızın ayakkabısının gölgesinde saklanıyor.</span></p>

  <p class="calibre1 sgc-4"><span class="font6">Bir orada bir burada, tekrar geri dönüyor. Şehirde yolculuk yapıyor, kendi yaydığı söylentilerin ve bilgilerin izini sürüyor. Etkisinin, iltihaplı bir dokudaki antibiyotik gibi yayılışını izliyor.</span></p>

  <p class="calibre1 sgc-4"><span class="font6">Hepsi doğru. Söylediği her şey doğru. Arkasında bıraktığı fısıltılar, el ilanları ve gazetelerin neden olduğu çekişmeler doğru bir tepki.</span></p>

  <p class="calibre1 sgc-4"><span class="font6">Adam suyun altına kayıyor. Deniz ona kapılarını açıyor ve dev zincir halkalarını geçerek uzuvlarını en derin noktalara uzatan akıl almaz canavara doğru sürükleniyor. Soluk almak istediğinde elindeki heykelciği kendine doğru çekiyor ve gece denizinde cılız bir yaşam ışığıyla parlayan, karanlık bir deliği andıran dişli bir ağza sahip, kocaman açılmış katran karası gözleri alaycı bakan bu gülünç kambur şeyi, kendine çekiyor ve delicesine öpüyor ve içindeki titreyen dil benzeri şeyi hissettiğinde, içinden gelen o tiksintiye engel olamıyor.</span></p>

  <p class="calibre1 sgc-4"><span class="font6">Derken heykel nefesini onun içine üflüyor.</span></p>

  <p class="calibre1 sgc-4"><span class="font6">Ya da yine boşluğu eğiyor ve adamın çenesini kaldırıp -metrelerce derinlikte- suyu yüzüyle yararak derin bir nefes almasını sağlıyor.</span></p>

  <p class="calibre1 sgc-4"><span class="font6">Adam suyun içinde kollarını ve bacaklarını kımıldatmadan ilerliyor, heykelin bir zamanlar canlı olan yüzgeç uzantısı, sanki adamı itiyormuş gibi hareket ediyor. Büyük zincirlerin içinde ve etrafında dönüyor, karanlık, soğuk ve sessizlikten korkmaya başladığı noktaya kadar aşağıya iniyor (o kadar gücü ve kudreti olsa bile), sonra sudan çıkarak şehrin gizli bölmelerinde dolaşmaya başlıyor.</span></p>

  <p class="calibre1 sgc-4"><span class="font6">Bütün bölgeler ona açık. Kolayca ve hiç düşünmeden, biri dışındaki, bütün ana gemilere giriyor. Muhteşem Doğu'yu ve Shaddler ilçesinin</span> Therianthropus’unu, <span class="font6">Sen-Ve-Seninin Tuz Tanrısını ve diğer hepsini ziyaret ediyor</span> -Uroc <span class="font6">hariç.</span></p>

  <p class="calibre1 sgc-4"><span class="font6">Brucolac'den korkuyor. İçi heykelden aldığı öpücüğün coşkusuyla dolu olsa da, vampirle karşılaşmaya cesaret edemiyor. Aygemisi onun sınırlarının dışında -kendi kendine verdiği bir söz bu ve bu sözü tutuyor.</span></p>

  <p class="calibre1 sgc-4"><span class="font6">Adam, ağzını yalarken heykelin ona öğrettiği diğer şeyleri de deniyor. Heykel ona dolaşıp her yere sızmaktan fazlasını yaptırabiliyor.</span></p>

  <p class="calibre1 sgc-4"><span class="font6">Perili bölge hakkında söylenenler doğru: Orada kimse yaşamıyor. Ama o eski gemilerdeki varlıklar ne yaptığını görüyor ve onu rahatsız etmiyorlar.</span></p>

  <p class="calibre1 sgc-4"><span class="font6">Heykel onu koruyor. Kendini onun sevgilisiymiş gibi hissediyor. O varken güvende.</span></p>

  <div class="calibre7 sgc-1"></div>
</body>
</html>
