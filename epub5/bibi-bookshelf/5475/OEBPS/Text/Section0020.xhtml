<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">10</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">O sabah hava az bulutlu ve soğuktu. Gökyüzü bomboştu.</p>

  <p class="calibre1 sgc-4">Tanner Sack iskeleye gitmiyordu. Daha erken yola çıkıp evinin çevresindeki hurda gemilerin arasından yürüdü. Barların aralara serpiştirildiği ve geçitlerin kestiği, arapsaçına dönmüş liman teknelerine doğru yol aldı. Bacakları denize alışkındı, yerler denizin kımıltısıyla yalpaladıkça, kalçaları da o farkında olmaksızın bir sağa bir sola doğru oynuyordu.</p>

  <p class="calibre1 sgc-4">Etrafında tuğlalar ve katranlı kirişlerden başka bir şey yoktu. Fabrika gemilerinin ve <span class="font6">Sorghum</span> un sesleri ardında kalmıştı. Şehrin kıvrımları arasına girdiğinde, sesler onu tamamen terk etti. Dokunaçları kımıl kımıldı, yumuşak hareketlerle oynaşıyordu. Deniz suyuyla ıslatılmış sargılar onu rahatlatmıştı.</p>

  <p class="calibre1 sgc-4">Peş peşe üç gecedir Şekel eve gelmemişti.</p>

  <p class="calibre1 sgc-4">Angevine’ın yanındaydı.</p>

  <p class="calibre1 sgc-4">Tanner, kadını ve Şekel’i düşündü, kıskançlığından hâlâ biraz utanıyordu. Kıskandığı Şekel mi yoksa kadın mı -kırgınlığı, içinde bir kördüğüm halini almıştı. Terk edilmiş olduğu duygusuna kapılmamaya çalışıyordu, doğru değildi bu. Ne olursa olsun, oğlanı korumaya, ne zaman dönecek olursa olsun kapısının açık olmasına ve gerektiğinde elinden gelen ağırbaşlılıkla yolundan çekilmeye kararlıydı.</p>

  <p class="calibre1 sgc-4">Bunun bu kadar çabuk olmasına üzülüyordu yalnızca.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner <span class="font6">Muhteşem Doğu'nun,</span> gökyüzünü kaplayan, yıldızlara kadar uzanıyormuş izlenimi veren direklerini görebiliyordu. Balonlar küçük batiskaflar gibi şehrin halatları arasında dolaşıyordu. Kışlıksaman Pazarına doğru indi, sokak satıcılarının istila ettiği ve erkenci müşterilerle kaynayan küçük teknelerin üzerinden geçti.</p>

  <p class="calibre1 sgc-4">Su burada çok yakınında, ayaklarının tam altındaydı. Pazarı oluşturan teknelerin arasındaki çöp, ağzına kadar dolmuş kanallardan etrafa sıçrayıp duruyordu. Yoğun bir kokusu vardı ve çıkardığı ses neredeyse diğer sesleri bastırıyordu.</p>

  <p class="calibre1 sgc-4">Bir an gözlerini kapattı ve kendini serin, tuzlu suyun üzerinde hayal etti. Dalıyor, deniz onu kucakladıkça artan basıncı hissediyor. Dokunaçları geçen balıkları yakalıyor. Şehrin altındaki gizleri anlamaya çalışıyor: Uzaktaki tuhaf kara şekilleri; kaya yosunu, su yosunu ve küspe bahçeleri.</p>

  <p class="calibre1 sgc-4">Tanner verdiği karardan emin, biraz daha hızlanarak yürümeye devam etti.</p>

  <p class="calibre1 sgc-4">Saatevi Rampasına geldiğinde, tanımadığı bu çevrede neredeyse kayboluyordu. El çizimi haritasına dikkatle göz attı, sonra küçük teknelerden uzanan dönemeçli patikalardan geçti ve yeniden biçimlendirilmiş oymalı karavelaların ötesine, kocaman eski bir savaş gemisi olan <span class="font6">Bozdalga'ya</span> doğru ilerledi. Geminin arka tarafında, halatlarla tutturulmuş, gayet dengesiz duran, yalpalayan bir kule vardı.</p>

  <p class="calibre1 sgc-4">Burası sakin bir bölgeydi. Teknelerin arasındaki su bile yatışmış görünüyordu. Burası arka sokak büyücülerinin ve eczacıların, Ki-tapkent bilimcilerinin mahallesiydi.</p>

  <p class="calibre1 sgc-4">Tanner, kulenin tepesindeki ofiste, eğri büğrü duran pencereden dışarı baktı. <span class="font6">Bozdalga</span> suyun hareketiyle yalpalarken, pencerenin camından, ufukta durmaksızın bir yükselip bir alçalan gemileri görebiliyordu.</p>

  <p class="calibre1 sgc-4">Saltçada Tekraryapıma karşılık gelen bir sözcük yoktu. Ciddi ölçüde ekleme ya da değişim yaygın değildi. Önemli işleri bir avuç yardımcı yürütüyordu. Bu önemli işler arasında, Yeni Crobuzon’un ceza fabrikalarında yapılanları düzeltmek, ya da ileriye dönük amaçlarla ilgili faaliyetler vardı. Bu faaliyetleri yürütenler, kendini yetiştirmiş biyo-büyücüler, uzman doktorlar, cerrahlar ve -söylentilere göre- devletin ceza fabrikalarında çalışmaya başlamadan yıllar önce uzmanlaşmış, Yeni Crobuzon’dan gelen birkaç sürgündü.</p>

  <p class="calibre1 sgc-4">Böyle ciddi değişimler için, Ragamollca terimler kullanıyorlardı. Tanner’ın telaffuz ettiği sözcük de buydu.</p>

  <p class="calibre1 sgc-4">Bakışlarını masanın arkasında sabırla bekleyen adama çevirdi.</p>

  <p class="calibre1 sgc-4">“Bana yardım etmenizi istiyorum,” dedi duraksayarak. “Tekrar-yapım olmak istiyorum.”</p>

  <p class="calibre1 sgc-4">Tanner bunu uzun zamandır düşünmekteydi.</p>

  <p class="calibre1 sgc-4">Denize alışması, uzadıkça uzayan bir doğum gibi gelmişti ona. Her gün aşağıda daha çok zaman geçiriyordu ve suyla arası düzeliyordu. Yeni uzantıları duruma tamamen adapte olmuştu, güçlenmişti ve neredeyse kolları ve elleri kadar kavrayıcıydılar.</p>

  <p class="calibre1 sgc-4">Yunus Piç John’un nöbetini nasıl tuttuğunu, kendine özgü bir biçimde tuzlu suyun içinde nasıl gittiğini (kaytaran bir işçiye acımasızca kafa atmaya giderken kayarcasına devinmesi) ya da kaybolma noktasında asılı kalmış, zamanda dondurulmuş yarı batık gemilerindeki kerevitlerin ya da Basklı semenderlerin bir donanımları ya da zincirleri olmadan kendilerini suya bırakmalarını kıskançlıkla izlemişti.</p>

  <p class="calibre1 sgc-4">Denizden çıktığında dokunaçları ağır geliyor ve ona rahatsızlık veriyordu, ama aşağıdayken de, deri ve pirinç donanımının içinde kendini bağlı, tutuklu gibi hissediyordu. Özgürce yüzmek istiyordu, ötelere, yukarıya ve hatta evet, aşağıya, soğuk ve sessiz karanlığa doğru yüzmek.</p>

  <p class="calibre1 sgc-4">Yapabileceği tek bir şey vardı. Limandakilerden ona maddi destek vermelerini istemeyi düşünmüştü, komutlarını yerine getirecek daha verimli bir işçi kazanacaklarından, bunu kesinlikle kabul edeceklerdi. Ancak günler geçtikçe ve kararı kesinleştikçe bu planından caymış ve paralarını biriktirmeye başlamıştı.</p>

  <p class="calibre1 sgc-4">O sabah, Şekel yokken ve berrak gökyüzü altında tuzlu havayı içine çekerken, birden bunun gerçekten ve kesinlikle yapmak istediği şey olduğunu fark etti. Büyük bir mutlulukla, bunun nedeninin utandığı için para istemeyeceği ya da bundan ötürü gururlu olması değil, bu işlemin ve kararın tamamen ve hiçbir yanılgıya yer bırakmayacak şekilde, kendi özgür kararı olması olduğunu anladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Angevine’la olmadığı (onu bir düş gibi aklında taşıdığı) zamanlarda, Şekel kütüphanede oluyor, yığınlar halindeki çocuk kitaplarının arasında dolaşıyordu.</p>

  <p class="calibre1 sgc-4"><span class="font6">Yürekli Yumurtayı</span> bitirmişti. İlk defasında saatlerini almıştı bu. Tekrar tekrar geriye dönmüş, elinden geldiğince hızlanmış, önceleri okuyamadığı sözcükleri kâğıda yazmış ve sesleri sırayla, yavaş yavaş, yüksek sesle tekrarlamış, sonunda anlamlar, sayfaların içinden yollarını bulup çıkmaya başlamışlardı.</p>

  <p class="calibre1 sgc-4">Önceleri yaptığı şeyler zor ve tuhaf gelmişti, ancak zamanla kolaylaşmaya başladı. Kitabı, gittikçe hızlanarak, sürekli tekrarladı. İlgisini çeken hikâyesi değildi; sayfadan, harflerin ardından bir kaçak gibi karşısına çıkıveren anlamlarda bulduğu eşsiz duygunun peşinden gidiyordu. Neredeyse midesi bulanıyor, kusacak gibi oluyordu, o denli yoğun ve zorlayıcıydı. Bu yöntemi başka sözcüklere de uyguladı.</p>

  <p class="calibre1 sgc-4">Etrafı bunlarla çevriliydi: Pencerelerin ardında, ana caddede gözüne ilişen işaretler, kütüphanede ve şehrin her tarafında görülen işaretler, anayurdunda, Yeni Crobuzon’da pirinç plakalar üzerindeki işaretler, sessiz bir curcuna vardı burada âdeta ve ne olursa olsun, bütün bu sözcüklere artık kulağını kapatamayacağını biliyordu.</p>

  <p class="calibre1 sgc-4">Şekel <span class="font6">Yürekli Yumurtayı</span> bitirdiğinde öfke doluydu.</p>

  <p class="calibre1 sgc-4"><span class="font6">Neden kimse bunu bana söylemedi</span>? diye düşünüyordu kızgınlıkla. <span class="font6">Lanet olsun kim bunu benden sakladı</span>?</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Okuma Odasının ilerisindeki küçük ofisinde Bellis’i görmeye geldiğinde, davranışı onu şaşırttı.</p>

  <p class="calibre1 sgc-4">Fennec’in bir gece önceki ziyareti yüzünden hâlâ çok yorgundu, ama biraz çaba göstererek Şekel’le ilgilendi, okumasının nasıl gittiğini sordu. Oğlanın yanıtındaki heyecanın onu etkilemesine, Bellis kendi de şaşırdı.</p>

  <p class="calibre1 sgc-4">“Angevine nasıl?” diye sorduğunda Şekel konuşmaya çalıştı ama bir şey söyleyemedi. Bellis gözlerini oğlana dikti.</p>

  <p class="calibre1 sgc-4">Bellis, delikanlılara has o kibirli, abartılı tavırları görmeyi beklemişti, ama görünüşe göre, hissetmeyi bilmediği duygular Şekel’i felce uğratmıştı. İçinden oğlana karşı beklenmedik bir şefkat dalgası yükseldi.</p>

  <p class="calibre1 sgc-4">“Tanner konusunda endişeliyim biraz,” dedi yavaşça. “O benim en iyi dostum ve sanırım kendini biraz... dışlanmış hissediyor. Onu üzmek istemiyorum. En iyi dostum o benim.” Sonra Tanner Sack’den söz etmeye başladı ve bu arada, utangaç bir tavırla, Angevine ile arasında geçenlerden de söz etmiş oldu.</p>

  <p class="calibre1 sgc-4">Bellis onun bu haline içten içe gülümsedi -oğlan, bir yetişkin taktiği uygulamış ve çok da iyi becermişti.</p>

  <p class="calibre1 sgc-4">Şekel fabrika gemisindeki evlerini anlattı. Ona Tanner’ın suyun altında yarım yamalak gördüğü tuhaf şeylerden söz etti. Odaya saçılmış kutuların ve kitapların üzerindeki sözcükleri okudu. Bunları yüksek sesle tekrarlayarak kâğıtlara yazdı, hecelerine ayırdı. Her bir sözcüğe, ister ortaç ya da fiil, isterse de isim ya da özel isim olsun, eşit, çözümleyici bir tarafsızlıkla yaklaşıyordu.</p>

  <p class="calibre1 sgc-4">İçi botanik kitapçıklarıyla dolu bir kutuyu çekmeye çalışırlarken odanın kapısı açıldı ve yaşlıca bir adam, yanında Tekraryapım bir kadınla içeri girdi. Şekel yerinden fırladı ve gelenlere doğru bir hamle yaptı.</p>

  <p class="calibre1 sgc-4">“Ange...” diye başladı, ama kadın (bacaklarının olması gereken yere takılı teneke bir düzenek üzerinde öne doğru yuvarlanarak ilerliyordu) çabucak başını salladı ve kollarını birleştirdi. Beyaz saçlı adam, Angevine ile Şekel’in sözsüz iletişiminin sona ermesini bekledi. Adamı dikkatle inceleyen Bellis, onun Johannes’i güvertede karşılayan kişi olduğunu fark etti. Gelen, Tintinnabulum’du.</p>

  <p class="calibre1 sgc-4">Güçlü kuvvetli görünüyor, yaşına göre dimdik duruyordu. Omuzlarının altına kadar inen tel tel beyaz saçları ve eski tarz sakallarıyla suratı daha genç bir bedene sonradan eklenmiş gibiydi. Bakışlarını Bellis'e çevirdi.</p>

  <p class="calibre1 sgc-4">“Şekel,” dedi Bellis sessizce, “birkaç dakika dışarı çıkar mısın?” Ama Tintinnabulum lafını kesti.</p>

  <p class="calibre1 sgc-4">“Buna gerek yok,” dedi. Sesi çok mesafeliydi: gururlu ve hüzünlü. Akıcı ve aksanlı bir Ragamollca ile konuşmaya devam etti. “Yeni Crobuzonlusunuz, değil mi?” Bellis yanıt vermedi, ama adam sanki yanıt almış gibi başını salladı. “Bütün kütüphanecilerle konuşuyorum -özellikle sizin gibi yeni gelen kataloglamacılarla.”</p>

  <p class="calibre1 sgc-4"><span class="font6">Benim hakkımda ne biliyorsun</span>? diye aklından geçiriyordu Bellis. <span class="font6">Johannes ne söyledi sana? Ya da tartışmamıza rağmen beni koruyor mu?</span></p>

  <p class="calibre1 sgc-4">“Burada...” Tintinnabulum bir kâğıt uzattı. “Burada kitaplarının izini bulmaya çalıştığımız yazarların bir listesi var. Bize işimizde büyük yardımı olacak yazarlar bunlar. Sizin yardımınızı istiyoruz. Bu yazarların bazılarının bazı eserleri elimizde mevcut ve başka ne bulabiliriz diye araştırıyoruz. Başkalarının da bizim aradığımız bazı kitapları yeniden yazdığı söyleniyor. Bunlar hakkında elimizde yalnızca söylentiler var. Üç tanesinin kataloglanmış olduğunu göreceksiniz -bunları zaten biliyoruz, bulunabilecek başka kitaplar ilgilendiriyor bizi.</p>

  <p class="calibre1 sgc-4">“Bakarsınız yeni gelen dizide bu isimlerden biri karşınıza çıkabilir. Ya da bunların eserleri yüzyıllardır kütüphanededir de, raflarda kaybolmuştur. İlgili bölümleri biz iyice gözden geçirdik -biyoloji, felsefe, büyü bilimi, okyanus bilimi- ve hiçbir şey bulamadık. Ancak gözden kaçırmış olabiliriz. Gelen her yeni kitabı, rafların arkasında unutulan ciltleri, listelenmemiş kitapları her katalogladığınızda gözünüzü dört açmanızı rica ediyoruz.”</p>

  <p class="calibre1 sgc-4">Bellis listeyi alıp baktı, çok uzun olacağını umuyordu. Ama kâğıdın tam ortasında, daktiloda özenle yazılmış, yalnızca dört isim vardı. Hiçbiri ona tanıdık gelmedi.</p>

  <p class="calibre1 sgc-4">“Bu listenin sadece özeti,” dedi Tintinnabulum. “Diğerleri de var -daha sonra çalışanlara gönderilecek çok daha uzun bir liste var-ama bu dört isim, hafızanıza yerleştirmenizi istediklerimiz, yılmadan arayacaklarınız.”</p>

  <p class="calibre1 sgc-4"><span class="font6">Marcus Halprin.</span> Bu bir Yeni Crobuzon ismiydi. Angevine, Tintinnabulum ile yavaş yavaş kapıya yaklaşırlarken eliyle gizlice Şekel’e işaret ediyordu.</p>

  <p class="calibre1 sgc-4"><span class="font6">Uhl-Hagd-Shajjer (transliterasyon),</span> diye okudu Bellis ve yanındaki orijinal, bir dizi el yazısı işaretin Khadoh’un ay kaligrafisi olduğunu fark etti.</p>

  <p class="calibre1 sgc-4">Bunun da altında üçüncü isim vardı, <span class="font6">A.M. Fetchpaw</span> -yine Yeni Crobuzonlu.</p>

  <p class="calibre1 sgc-4">“Halprin ve Fetchpaw oldukça yeni yazarlar,” diye kapı aralığından seslendi Tintinnabulum. “Diğer ikisi daha yaşlı, kanımızca -muhtemelen bir yüzyıl kadar eski. Sizi işinizle baş başa bırakıyoruz, Bayan Coldwine. Eğer istediğimiz bir şeyi, bu yazarların kataloglarda olmayan herhangi bir eserini bulacak olursanız, lütfen tekneme gelin. Adı <span class="font6">Kastor,</span> Zarganadenizi’nin ön ucunda duruyor. Şunu da bilin ki; yardımcı olan herkes ödüllendirilecek.”</p>

  <p class="calibre1 sgc-4"><span class="font6">Benim hakkımda ne biliyorsun</span>? Kapı kapanırken Bellis de bunu merak ediyordu.</p>

  <p class="calibre1 sgc-4">İçini çekti ve yeniden kâğıda baktı. Şekel onun omzunun üzerinden uzanmış, duraksayarak, kâğıttaki isimleri okumaya başlamıştı.</p>

  <p class="calibre1 sgc-4"><span class="font6">Krüach Aum,</span> dedi Bellis sonunda, Şekel’in yavaş yavaş hecelerle uğraşmasına boş vererek. Ragamollcanın eski bir biçimi olan yazıya küçümsercesine bakarak, <span class="font6">ne egzotik,</span> diye düşündü. <span class="font6">Johannes senden söz etmişti. Bu bir Kettai adı.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Hem Halprin’in hem de Fetchpaw’un kitapları kataloglarda mevcuttu. Fetchpaw’unkiler <span class="font6">Benchamburg’a Karşı: Radikal bir Su</span> Kuramının birinci ve ikinci ciltleriydi. Halprin’inkiler ise <span class="font6">Deniz Ekolojileri</span> ve <span class="font6">Deniz Suyunun Biyofiziği.</span></p>

  <p class="calibre1 sgc-4">Uhl-Hagd-Shajjer’in bir sürü kitabı kataloglanmıştı. Khadohi kitaplarının her biri görünüşte ortalama kırk sayfa kadar vardı. Bellis başlıkların nasıl okunduğunu anlayacak kadar ay kaligrafisi biliyordu ama ne anlama geldiklerini kesinlikle bilmiyordu.</p>

  <p class="calibre1 sgc-4">Krüach Aum’un ise hiçbir eseri yoktu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bellis, Şekel’in, zor sözcükleri yazdığı sayfaları gözden geçirmesini, sözcüklerin nasıl okunduğunu öğrendikçe elindekilere yeni ilaveler yapmasını, etraftaki kâğıtlardan, dosyalardan, Tintinnabulum’un bıraktığı listeden sözcükleri kopyalamasını, okumayı öğrenmesini izliyordu sürekli. Sanki oğlan okumayı daha önce biliyordu ve şimdi de anımsıyordu.</p>

  <p class="calibre1 sgc-4">Saat beşte Bellis’le oturup <span class="font6">Yürekli Yumurtayı</span> çalıştılar. Şekel yumurtanın serüvenleri ile ilgili soruları neredeyse komik denecek bir özenle yanıtladı. Bellis onun bilmediği sözcükleri, ağır ağır, hece hece okudu, oğlanın sessiz ve düzensiz harflerin karmaşası içinden çıkmasına yardımcı oldu. Şekel ona, elinde o gün kütüphanede okuduğu başka bir kitap daha olduğunu söyledi.</p>

  <p class="calibre1 sgc-4">Bellis o gece mektubunda ilk kez Silas Fennec’ten söz etti. Takma adıyla dalga geçti, ama arkadaşlığının ve ukalaca çıkışlarının, günlerce süren yalnızlığının ardından ona çok iyi geldiğini de kabullendi. Johannes’in <span class="font6">Yaratıklar Üzerine Denemeleri</span> üzerinde çalışmaya da devam ediyordu. Fennec’in tekrar uğrayıp uğramayacağını merak ediyordu. Ortalarda görünmeyince birden canı sıkılıp sinirlenerek yatmaya gitti.</p>

  <p class="calibre1 sgc-4">Düşünde yine, Demir Körfeze doğru giden nehir yolculuğunu gördü.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Tanner düşünde Tekraryapım olduğunu görüyordu.</p>

  <p class="calibre1 sgc-4">Yeni Crobuzon’daki ceza fabrikasında, ilave uzuvlarının yakılarak ve bitmek bilmeyen dakikalar boyunca süren acı ve aşağılanma ile kendisine eklendiği yerdeydi. Makine sesleri ve çığlıklar havada yankılanıyordu. Onu ıslak, kirli bir tahtaya bağlamışlardı, ancak bu kez üzerine eğilen adam maskeli bir biyo-büyücü değil, Armadalı cerrahtı.</p>

  <p class="calibre1 sgc-4">Daha önce de olduğu gibi, cerrah ona bedeninin çizimlerini gösteriyordu. Yapılacak işlemler, bir okul çocuğunun ödevinde ki kırmızı düzeltmeler gibi, bunların üzerinde işaretlenmişti.</p>

  <p class="calibre1 sgc-4">“Canım yanacak mı?” diye sordu Tanner, bu arada ceza fabrikası aklından uçup gitmiş, uykusu da kaçmıştı, ama aklında olan tek şey bu soruydu. <span class="font6">Canım yanacak mı?</span> diye düşündü yeniden, tek başına kaldığı odasında.</p>

  <p class="calibre1 sgc-4">Ancak bir kez daha suyun altına indiğinde, arzusu yine üstün geldi. Sonsuza dek böyle özlem duyacağını düşününce acıdan daha az korkmaya başladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Angevine Şekel’e -sert bir tavırla- çalıştığı zamanlarda ona nasıl davranacağını söylüyordu.</p>

  <p class="calibre1 sgc-4">“Benimle konuşmaya kalkışma, delikanlı,” dedi. “Ben yıllardır Tintinnabulum’la çalışıyorum. Zarganadenizi, adamın buraya getirilişinden bu yana, onunla ilgilenmem için bana para ödüyor. Beni iyi eğitti, ona sadakat borcum var. Çalışırken benimle uğraşma. Anladın mı?”</p>

  <p class="calibre1 sgc-4">Oğlanla çoğu zaman Saltça konuşuyor, onu öğrenmesi için zorluyordu (Bu konuda acımasız davranıyordu, niyeti, gecikmeden onu yanında şehrine götürmekti). Gitmeye davrandığında Şekel onu durdurup, bu akşam odasına gelemeyeceğini, geceyi, biraz üzgün görünen Tanner’la geçirmek istediğini söyledi.</p>

  <p class="calibre1 sgc-4">“Onu düşünmen çok güzel,” dedi. Oğlan birçok açıdan hızla büyüyordu. Sadakat, tutku ve aşk kadın için yeterli değildi. Angevine’ı ona gerçek bir tutkuyla bağlayan, belli belirsiz ebeveyn şefkatini daha kesin, daha yoğun, vazgeçilmez ve heyecanla pekiştiren şey, oğlanın sıyrılmakta olduğu çocukluğun altından zaman zaman göze çarpan erkek pırıltılarıydı.</p>

  <p class="calibre1 sgc-4">“Bu akşamı onunla geçir,” dedi. “Yarın bana gelirsin, sevgilim.”</p>

  <p class="calibre1 sgc-4">Bu son sözcüğü dikkatle söylemişti. Oğlan böyle armağanları zarafetle karşılamayı öğreniyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Şekel kütüphanede, tahta, parşömen, yavaş yavaş çürüyen deri ve kâğıt tozlarının arasında saatler harcadı. Ragamollca bölümünde, dikkatle çekip aldığı ve açıp etrafına yaydığı kitapların, yerde bir çiçek gibi duran metin ve resimlerin arasındaydı. Ördeklerin ve kral olan yoksul çocukların, cinlerle yapılan savaşların hikâyelerini ve Yeni Crobuzon’un tarihini yavaş yavaş okuyup anladı.</p>

  <p class="calibre1 sgc-4">Okunuşları onu yanıltan zor sözcükleri not aldı. <span class="font6">Meraklı; keskin; sert; Jhesshul; Krüach.</span> Bunları sürekli tekrarladı.</p>

  <p class="calibre1 sgc-4">Raflar arasında dolaşırken kitaplarını yanında taşıyordu. Bunları günün sonunda tekrar yerlerine koymak için, anlamadığı o katalog işaretlerini değil, kendine göre bulduğu birtakım hatırlatıcı ipuçlarını izliyor, birini büyük kırmızı ve küçük mavi ciltlerin arasına, ötekini üzerinde bir hava gemisi resmi olan kitabın yanına koyması gerektiğini biliyordu.</p>

  <p class="calibre1 sgc-4">Bir an onu çok korkutan bir şey oldu. Duvardan bir kitap aldı, içindeki bütün şekiller, bütün harfler tanıdıktı, ancak önüne alıp okumaya ve mırıldanmaya başladığında, harflerin, kafasındaki sözcükler gibi ses vermesini beklediğinde, duyduğu saçma sapan, anlamsız şeyler onu şaşkına çevirdi. Birden deliye döndü, öğrendiği her şeyi unuttuğu korkusuna kapıldı.</p>

  <p class="calibre1 sgc-4">Ama sonra, bu kitabı Ragamollca bölümünün yanındaki bir raftan almış olduğunu fark etti; Ragamoll alfabesi kullanılıyordu, ama tamamen farklı bir dilde yazılmıştı. Şekel sonunda alt ettiği bu karakterlerin, birbirini hiç anlamayan başka insanlarda da aynı şaşkınlığa sebep olabileceğini anlayınca afallayıp kaldı. Düşündükçe sırıtmaya başladı. Paylaşmak hoşuna gitmişti.</p>

  <p class="calibre1 sgc-4">Başka yabancı kitapları açtı, harflerin oluşturduğu sözcükleri söyledi ya da söylemeye çalıştı ve çıkardığı tuhaf seslere güldü. Dikkatle resimlere, dipnotlara baktı. Pek emin olmayarak, hiç bilmediği dildeki bir harf grubunun <span class="font6">tekne,</span> diğerinin ise <span class="font6">ay</span> anlamına geldiğine karar verdi.</p>

  <p class="calibre1 sgc-4">Sonra yavaşça ilerledi, Ragamollca bölümünden uzaklaştı. Raflardan rastgele kitapları çekip aldı, anlaşılmaz hikâyelere şaşkın şaşkın baktı, çocuk kitaplarının olduğu uzun koridorlardan yürüdü, sonunda yeni raflara geldi ve yazısı bildiklerinden hiçbirine benzemeyen bir kitabı açtı. Harflerin garip kıvrımlarına bakıp gülmeye başladı.</p>

  <p class="calibre1 sgc-4">Daha da ilerledi ve bir başka alfabe daha buldu. Biraz ileride bir tane daha.</p>

  <p class="calibre1 sgc-4">Saatlerce Ragamollca olmayan bu rafları araştırarak çok ilgisini çeken, şaşırtıcı şeyler buldu. Bu anlamsız sözcüklerde ve okunamaz alfabelerde bulduğu şey, yalnızca dünyaya karşı duyduğu saygı değildi. Kitapları sadece kütlesi, boyutları ve renkleri olan, içerikten yoksun dilsiz nesneler olarak gördüğü zamanlardan kalan o fetiş duygusunu da hissetti.</p>

  <p class="calibre1 sgc-4">Ama bu tamamen aynı şey değildi. Bütün bu yabancı sayfaları görmek ve bunların yabancı bir çocuk için bir anlamları olduğunu bilmek, <span class="font6">Yürekli Yumurta’</span>nın, <span class="font6">Yeni Crobuzon Tarihinin</span> ve <span class="font6">Peruktaki Yabanarısı</span> nın şimdi onun için bir anlam taşımasıyla aynı şey değildi.</p>

  <p class="calibre1 sgc-4">Temel ve Yüksek Kettai, Sunglari, Lubbock ve Khadohi dillerinde yazılı kitaplara, kendi cehaletini hayretle anımsayarak ve o halini bir an bile özlemeyerek baktı.</p>

  <div class="calibre7 sgc-1"></div>
</body>
</html>
