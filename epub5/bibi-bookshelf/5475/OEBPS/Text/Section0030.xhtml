<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">19</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>
  </div>

  <p class="calibre1 sgc-4"><br /></p>

  <p class="calibre1 sgc-4">Jhour’un büyük fabrikalarına olağanüstü bir sipariş verilmişti.</p>

  <p class="calibre1 sgc-4">Jhour ekonomisinin dayanak noktalarından biri hava gemisi yapımıydı. Sert, yarı sert ve sert olmayan zeplinler, gemiler ve motorlar söz konusu olduğunda Jhour fabrikaları kalitenin garantisiydi.</p>

  <p class="calibre1 sgc-4"><span class="font6">Azamet,</span> Armada göğündeki en büyük gemiydi. Onlarca yıl önce ele geçirilmiş, garip bir savaşta hasar görmüş ve bir gözetleme kulesi olarak kullanılmaya başlamıştı. Şehrin gezici hava araçlarının uzunluğu onun ancak yarısı kadardı, <span class="font6">Barakuda</span> gibi uygunsuz isimler verilmiş ve en büyüğü altmış metreden biraz uzun olan bu araçlar sakin sakin şehrin etrafında dolaşıp duruyordu. Aerostatik mühendislerin yerleri dardı -Armada’da, Yeni Crobuzon’un dev hava gemileri, keşif araçları ve Myrshock’un hava gemileri gibi, iki yüz metrelik metal ve demir gemileri sığdıracak hangar yoktu. Hem zaten Armada'nın böyle hava gemilerine gereksinimi de olmamıştı.</p>

  <p class="calibre1 sgc-4">Şu ana kadar.</p>

  <p class="calibre1 sgc-4">El ilanlarının atıldığı günün ertesi sabahı, <span class="font6">Jhour</span> Sorumlu <span class="font6">Hava Fabrikasının</span> bütün çalışanları -dikimciler, mühendisler, metalürjistler ve diğerleri- pimpirikli bir ustabaşı tarafından çağrıldı. Adam duraksayarak işçilere yeni siparişi anlatırken, yeniden şekillendirilmiş bir buharlı gemide bulunan fabrikaya yayılmış, iskelet halindeki zeplinler bakımsızlıktan ölüyordu.</p>

  <p class="calibre1 sgc-4">İki haftaları vardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Silas haklıydı, diye düşündü Bellis. Ada gezisine giden gruba çaktırmadan sızması olacak iş değildi. Şehrin skandal ve entrikalarından kendini iyice soyutlamış olan o bile, Simon Fench’in adını sürekli duyar olmuştu.</p>

  <p class="calibre1 sgc-4">Kulağına gelenler henüz bir dedikodudan öteye geçmemişti elbette. Carrianne, Çağrı konusunda kuşkuları olan, adı Fink ya da Fitch ya da Fench olan birisi tarafından kaleme alınmış bir ilanı okuyan birisiyle ilgili bir şeyler söylemişti. Şekel, Bellis'e Çağrının müthiş bir fikir olduğuna inandığını, ama Fench denen bir adamın, Sevgililer’in bela aradıklarını söylediğini duyduğunu anlattı.</p>

  <p class="calibre1 sgc-4">Bellis, Silas’ın yeraltına sızabilmesini hâlâ şaşkınlıkla karşılıyordu. Tehlikeye atılmıyor mu? diye aklından geçiriyordu. Sevgililer onu aramıyor muydu?</p>

  <p class="calibre1 sgc-4">Şekel’i düşününce gülümsedi. Bir süredir derslere devam edemiyorlardı, ama son gelişinde oğlan, onun yardımına artık gerek duymadığını göstermek için ufak bir gösteri yapmıştı.</p>

  <p class="calibre1 sgc-4">Krüach Aum’un kitabında neler yazdığını sormaya gelmişti. Şekel aptal değildi. Ona verdiği şeyin, geçtikleri hafta yaşadıkları beklenmedik olaylarla -el ilanları sağanağı, olağanüstü plan, Tanner’ın garip yeni işi- bağlantılı olduğu apaçık ortadaydı.</p>

  <p class="calibre1 sgc-4">“Haklıydın,” demişti ona. “Kitabı çevirmek biraz zamanımı aldı, ama ne olduğunu anladım. Bir deneyi anlatıyor...”</p>

  <p class="calibre1 sgc-4">“Bir deniz şeytanı çıkarıyorlar,” diye lafını kesmişti Şekel, o da başını sallamıştı.</p>

  <p class="calibre1 sgc-4">“Kitabın ne olduğunu anladığımda,” diye devam etti, “Tintinnabulum ve Sevgililer’in bunu görmesini sağladım. Gereksinim duydukları bir şeydi bu, planlarının bir parçası...”</p>

  <p class="calibre1 sgc-4"><span class="font6">“Benim</span> bulduğum kitap,” demişti Şekel ve sırıtmaya başlamıştı.</p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Sorumlu</span> Hava Fabrikasında, tellerden ve kıvrımlı kirişlerden oluşan devasa bir iskelet ortaya çıkıyordu.</p>

  <p class="calibre1 sgc-4">Büyük odanın bir köşesine, bir bulut gibi, devetüyü renkli ağır bir deri yayılmıştı. Yüz kadar erkek ve kadın etrafına oturmuş, her biri ellerindeki parmak kalınlığında iğnelerle, iki ellerini de kullanarak bunu dikiyorlardı. Dev gibi gaz torbalarını kapatmak için kazanlar dolusu kimyasal madde, reçine ve sumatra zamkı hazırlanmıştı. Tahta çerçeveler ve ocaktan alınmış kor halinde metaller denetim ve gözetleme amaçlı kullanılan balon sepetlerinin iskeletlerini oluşturmaya başlıyordu.</p>

  <p class="calibre1 sgc-4"><span class="font6">Sorumlu</span> Hava Fabrikası, ne kadar büyük olursa olsun, bu siparişin son halini içine sığdıramazdı. Bu yüzden, biten bütün parçalar <span class="font6">Muhteşem Doğu'nun</span> çıplak güvertesine taşınacak, orada içine torbalar yerleştirilecek, iskeletin parçaları perçinlenecek ve deri örtü gerekli olan yere dikilecekti.</p>

  <p class="calibre1 sgc-4"><span class="font6">Muhteşem Doğu</span> bu iş için Armada'nın elindeki tek büyük gemiydi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zincirgününün 20’si ya da Denizkaplumbağası, 7 Skydi -Bellis’in umurunda da değildi artık hangisi olduğu. Dört gündür Silas’ı görmemişti.</p>

  <p class="calibre1 sgc-4">Hava sıcaktı ve kuş sesleriyle doluydu. Evde boğulacak gibi oldu, ama sokağa çıkıp yürümeye başladığında da bu duygu azalmadı. Evler ve gemilerin kenarları bile bu deniz sıcağında terliyordu sanki. Deniz konusunda hâlâ aynı şeyi düşünüyordu Bellis: Büyüklüğü ve yekpareliği karşısında aşağılanmış hissediyordu. Ama o sabah, birden ve acilen şehrin saçaklarının altından dışarıya çıkmak gereksinimi duymuştu.</p>

  <p class="calibre1 sgc-4">Saatlerce Silas’ı beklediği için kendisine kızıyordu. Başına ne geldiği konusunda en ufak bir fikri yoktu ama yalnız kaldığı ve onun bir daha dönmeyebileceği duygusu onu çabucak katılaştırmıştı. Ne kadar savunmasız kaldığını fark etmiş ve etrafına bir duvar örmüştü. <span class="font6">Salak bir çocuk gibi oturup bekledim ben de,</span> diye düşündü öfkeyle.</p>

  <p class="calibre1 sgc-4">Muhafızlar her gün geliyor, onu alıp Sevgiliye ve Tintinnabulum’a, Kastor'un avcılarına ve Çağrı’daki rollerini anlayamadığı komitelere götürüyorlardı. Çevirisini ince eleyip sık dokuyorlar, didik didik ediyorlardı: Onun kadar iyi olmasa da Yüksek Kettai okuyabilen bir adamla çalışmak zorundaydı. Adam en karmaşık ayrıntıları bile bilmek istiyordu: Neden bu zamanı, bu sözcüğü seçmişti, neden bu sözcüğü bu şekilde çevirmişti. Hırçın bir tavrı vardı ve Bellis, adamı sürekli bu sorularla meşgul etmekten gizli bir zevk duyuyordu.</p>

  <p class="calibre1 sgc-4">“Ayrıca bu sayfada,” diye, bir cümlede yine lafa girmişti, “neden <span class="font6">morghol</span> sözcüğü ‘istek’ diye çevrilmiş. Tam tersi bir anlamı var!”</p>

  <p class="calibre1 sgc-4">“Zaman ve seslerin yapısı,” diye belirgin bir tepki göstermeden yanıtlamıştı onu. “Cümlenin tümü ironik sürekli zaman.” <span class="font6">Bunu miş’li geçmiş zamanla karıştırmak çok yapılan bir hata,</span> demek üzereydi ama kendini tuttu.</p>

  <p class="calibre1 sgc-4">Bütün bu sorgulamaların ne amaçla yapıldığı konusunda en ufak bir fikri yoktu. Sanki içini boşaltıyorlar gibi geliyordu. Oyunundan gurur duyuyordu ama dikkatliydi. Proje ve ada konusunda çok heyecanlanıyor, sonra kendini çabucak dizginliyordu, sanki içinde bir yerlerde, dizginlenemez bir istek ile nemrut, huysuz bir şehir mahkûmunun tepkisi arasında gidip geliyordu.</p>

  <p class="calibre1 sgc-4">Ancak ona daha kimse adaya gideceğini söylememişti ve planın en can alıcı noktası buydu. Bir şeyler yolunda gitmiyor olabilir diye düşündü. Hem zaten, Silas da ortadan kaybolmuştu. Belki de, dedi kendi kendine soğukkanlılıkla, yeni bir plan yapma zamanı. Eğer plan işe yaramazsa, onu bırakıp bir başka çevirmen ile yola çıkacak olurlarsa, onlara gerçeği anlatmaya karar verdi. Yeni Crobuzon’a merhamet göstermeleri için yalvaracak, su iblislerinin saldırısından söz edecekti, onlar da onun mesajını ileteceklerdi.</p>

  <p class="calibre1 sgc-4">Ama bir ürpertiyle Uther Doul’un, Kaptan Myzovic’i vurmadan hemen önce ağzından çıkan sözleri anımsadı. <span class="font6">Temsil ettiğim güç Yeni Crobuzonu hiç takmıyor,</span> demişti. <span class="font6">Hem de hiç.</span></p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zarganadenizi’nin dış kenarında duran bir mavna olan <span class="font6">Kötüleke’</span>yi, geniş bir yelkenli olan <span class="font6">Darioch’un İlgisi’</span>ne bağlayan Viski Köprüsünden geçti.</p>

  <p class="calibre1 sgc-4">Shaddler’ın sokakları ona Zarganadenizi’ninkilerden daha kasvetli, tekdüze göründü. Binaların ön cepheleri, eğer varsa, daha basitti. Tahtalar kazınmış, aynı biçimde kesilerek dilimlere ayrılmıştı. Geçit Yolu, hem Zarganadenizi’ne hem de Saatevi Rampasına yaslanan bir alışveriş sokağıydı ve kaldırımları, at arabaları, hayvanlar ve müşterilerle kaynıyordu, -kepri, insan ve diğerleri- Shaddler’ın yarısını oluşturan yüreklikabuklarla birlikte itiş kakış yürümeye çalışıyorlardı.</p>

  <p class="calibre1 sgc-4">Bellis, zırhları olmadan da kendilerine özgü, güçlü görünüşleri ve soluk ciltleriyle yüreklikabukları tanıyabiliyordu. Kan boynuzları susmuş, muhafızları pıhtıdan bir zırhla kaplanmış bir tapınağın yanından geçti. Tapınağın arkasında, sıcakta yoğun, ağır bir koku yayan, kanamayı önleyen kurumuş yapraklarla dolu bir bitki korunağı vardı.</p>

  <p class="calibre1 sgc-4">Burada, pıhtılaşmayı önleyici bir çay yaptıkları özel sarı bir bitkiyle dolu çuvallar duruyordu. Bir sürü kadın ve erkeğin bu çayı bir kazandan alıp içtiklerini gördü. Bu, onları kanın birden pıhtılaşmasına karşı koruyordu: Yüreklikabuklar, damarlarındaki kanın birden ve tamamen katılaşarak, zavallıları iki büklüm bir heykel haline getirmesine karşı korunaksızdılar.</p>

  <p class="calibre1 sgc-4">Bellis bir ardiyenin önündeki tekerlek izlerinin arasında duruyordu, derken ona doğru gelen bir vagonu çeken hayvanın, melez bir cüce atın önünden kaçarak, şehrin daha sakin bir bölümüne giden bir köprüye çıktı. İki teknenin arasında durup suya baktı. Bir savaş gemisinin güdük gövdesini, bir çarkın kıvrımlarını ve geniş bir çarklı tekneyi görebiliyordu. Onların ötesinde bir sürü tekne daha vardı. Her biri bir köprü ağına gömülmüş, ortaları hafifçe çökmüş geçitlerle bağlanmış.</p>

  <p class="calibre1 sgc-4">Üzerlerinde bitmek bilmeyen bir insan trafiği vardı. Bellis kendini yalnız hissetti.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Heykel Bahçesi altmış metrelik bir korvetin ön kısmını kaplıyordu. Teknenin silahları çoktan gitmiş, baca kapakları ve direkleri parçalanmıştı.</p>

  <p class="calibre1 sgc-4">Üzerinde kurulmuş kafe ve barlar, bir deniz ve kenarındaki plaj gibi bahçeyle iç içe geçmişlerdi. Tahta ve çakıl kaplı zeminden bahçenin yumuşak toprağına geçmesiyle, Bellis adımlarının da değiştim hissetti.</p>

  <p class="calibre1 sgc-4">Croom Parkıyla karşılaştırılamayacak kadar küçük, onlarca yılın değişik tarz ve malzemeyle üretilmiş heykellerinin serpiştirildiği, genç ağaçlar ve bakımlı çimlerle kaplı bir alan. Ağaçların ve sanat eserlerinin altlarında dökme demirden yapılmış incelikli banklar. Parkın ucunda, alçak bir parmaklığın gerisinde, deniz.</p>

  <p class="calibre1 sgc-4">Burayı görünce Bellis’in ağzı açık kaldı.</p>

  <p class="calibre1 sgc-4">Erkekler ve kadınlar önlerinde likör ve çaylarıyla masalarda oturuyor, ya da bahçede dolaşıyordu. Güneşin altında parlak ve gösterişliydi hepsi de. Sakin sakin dolaşıp içkilerini yudumlamalarını izlerken, Bellis, bunların korsan olduklarını anımsamak için epey zorlansa da, bunların korsan olduklarını anımsadı: kır saçlı, yaralı, silahlı, yağmacı. Bunların hepsi korsandı.</p>

  <p class="calibre1 sgc-4">Yanlarından geçerken en sevdiği heykellere baktı: <span class="font6">Korkutan Bülbül; Oyuncak Bebek ve Dişler.</span></p>

  <p class="calibre1 sgc-4">Oturdu ve <span class="font6">Öneri’</span>nin, bir mezar taşını andıran özelliksiz yeşim taşının ardına, tahta duvarın ötesine, denize baktı -buharlılara, şehri inatla çeken römorklara. İki silah teknesi ve onların üstünde silahlı bir hava gemisi gördü, koruma amacıyla Armada'nın sularını kolaçan ediyorlardı.</p>

  <p class="calibre1 sgc-4">İki direkli bir korsan gemisi kuzeye doğru gidiyordu, şehrin kenarından dolaşacak ve gözden kaybolacaktı. Bir, iki ya da üç ay, ya da dört ay sürecek av seferine çıkıyordu. Kaptan istediği için mi? Yoksa ilçe yöneticilerinin ellerine tutuşturduğu bir plana göre mi?</p>

  <p class="calibre1 sgc-4">Denizin diğer kenarında, kilometrelerce ötede şehre doğru gelen bir buharlı ilişti gözüne. Bir Armada gemisi ya da iyi bir ticaret gemisi olduğu açıktı. Öyle olmasa bu kadar yaklaşamazdı. Binlerce kilometre uzaktan geliyor olmalı, diye düşündü. Sefere çıktığında Armada belki de başka bir denizdeydi. Ancak işini bitirince -hırsızlık, soygun- hiç yanılmadan evinin yolunu bulmuştu. Armada'nın bitmek bilmez sırlarından biriydi bu.</p>

  <p class="calibre1 sgc-4">Arkasında kuş cıvıltılarını duydu. Bu sesin hangi kuşa ait olduğunu bilmediği gibi, umurunda da değildi, ama türünü bilmediği bu kuşların seslerini zevkle dinledi. Derken sanki kuşlar onun gelişini haber vermek için şarkı söylüyormuşçasına, yavaşça ona doğru gelen Silas’ı gördü.</p>

  <p class="calibre1 sgc-4">İrkildi ve yerinden kalkacak oldu, ama adam yakınından geçerken hiç yavaşlamadı.</p>

  <p class="calibre1 sgc-4">“Otur,” dedi sertçe ve korkulukların yanında durdu, geminin kenarından dışarıya uzandı. Bellis donakalmıştı ve bekledi.</p>

  <p class="calibre1 sgc-4">Adam doğruldu. Ona bakmıyordu. Bir süre böyle kaldılar.</p>

  <p class="calibre1 sgc-4">“Evini gözlüyorlar,” dedi sonunda Silas. “Bu yüzden gelmiyorum. Bu yüzden uzak durdum.”</p>

  <p class="calibre1 sgc-4">“Beni izliyorlar mı?” dedi Bellis, sesinin bu denli etkisiz kalmasından nefret etti...</p>

  <p class="calibre1 sgc-4">“Bu benim işim, Bellis,” dedi Silas. “Nasıl yapılacağını biliyorum. Görüşmeler onlara belli oranda bilgi veriyor. Seni kontrol etmeleri gerekiyor. Hiç şaşırma.”</p>

  <p class="calibre1 sgc-4">“Peki... <span class="font6">Şimdi</span> de izliyorlar mı?</p>

  <p class="calibre1 sgc-4">Silas hafifçe omuz silkti.</p>

  <p class="calibre1 sgc-4">“Sanmam.” Yavaşça döndü. “Sanmam, ama emin de değilim.” Konuşurken dudakları neredeyse oynamıyordu. “Dört gündür evinin önündeler. Arkandan, Shaddler’ın dış mahallelerine kadar geldiler. Bana kalırsa orada ilgilerini yitirdiler, ama riske atılmak da istemem.</p>

  <p class="calibre1 sgc-4">“Eğer aramızdaki bağlantıyı anlarlarsa, eğer çevirmenlerinin Simon Fench ile arkadaşlık ettiğini fark ederlerse... O zaman ayvayı yedik.”</p>

  <p class="calibre1 sgc-4">“Silas,” dedi soğukça Bellis. “Onların çevirmeni değilim. Onlarla gitmem istenmedi. Sanırım başkası var.”</p>

  <p class="calibre1 sgc-4">“Yarın,” dedi. “Sana yarın söyleyecekler.”</p>

  <p class="calibre1 sgc-4">“Doğru mu?” diye sakince sordu. İçi, heyecan ya da önsezi ya da buna benzer tanımlayamadığı bir hisle titriyordu. Kendine hâkim olmaya çalıştı ve adama, <span class="font6">Ne diyorsun sen?</span> ya da <span class="font6">Nereden öğrendin?</span> diye sormadı.</p>

  <p class="calibre1 sgc-4">“Yarın,” diye yineledi Silas. “İnan bana.”</p>

  <p class="calibre1 sgc-4">İnanıyordu. Ama onun özel bir çaba harcamadan, bu entrikaların içine sızmasını izlemek de birden midesini bulandırdı. Adamın etki ve bilgi antenleri o kadar derinlerdeydi ki, bilgiyle yaşayan ve bunu şehrin derisinden emen bir parazite benziyordu. Adama saygı duymamak elinde değildi ama aynı zamanda tedirgindi.</p>

  <p class="calibre1 sgc-4">“Yarın sana haber vermeye gelecekler,” diye devam etti öteki. “Çıkarma bölüğünde olacaksın. Plan konuştuğumuz gibi. Adada iki hafta kalınacak, bu da demek ki, bilgiyi bir Dreer Samher teknesine iletmen için bu kadar zamanın var. Onların Yeni Crobuzon’a götürmesi gereken ne varsa sana vereceğim.”</p>

  <p class="calibre1 sgc-4">“Onları gerçekten inandırabileceğini sanıyor musun?” dedi Bellis. “Shankell’in doğusuna pek geçmiyorlar -Yeni Crobuzon, güzergâhlarının yaklaşık bin beş yüz kilometre dışında kalıyor.”</p>

  <p class="calibre1 sgc-4">“Tanrı aşkına, Bellis...” Silas’ın sesi hâlâ fısıltı halinde çıkıyordu. “Hayır, onları inandıramam. Orada olmayacağım. Bunu <span class="font6">sen</span> yapacaksın.”</p>

  <p class="calibre1 sgc-4">Bellis dilini şaklattı, adama sinirlenmişti, ama bir şey söylemedi.</p>

  <p class="calibre1 sgc-4">“Gereken şeyleri sana getireceğim,” dedi. “Saltça ve Ragamollca yazılmış bir mektup. Mühürler, tavsiye mektubu, kâğıtlar ve kanıt. Kaktüs tacirleri, bizim için kuzeye gitmeye ikna etmek için yeterli. Ayrıca bunlar, Yeni Crobuzon hükümetinin neler olduğunu anlamaları için yeterli. Onları korumak için yeterli.”</p>

  <p class="calibre1 sgc-4">Park dalgalarla birlikte sallandı. Tekrar oldukları konuma dönen heykeller gıcırdadı. İkisi de konuşmadı. Bir süre yalnızca suyun ve kuşların sesleri duyuldu.</p>

  <p class="calibre1 sgc-4"><span class="font6">Yaşadığımızı anlayacaklar,</span> diye düşünüyordu Bellis. <span class="font6">En azından onun yaşadığını bilecekler.</span></p>

  <p class="calibre1 sgc-4">Bu düşünceyi kafasından hemen savdı. “Onlara haber uçurabiliriz,” dedi kararlı bir şekilde.</p>

  <p class="calibre1 sgc-4">“Bir yol bulmalısın, Bellis,” dedi Silas. “Burada tehlikede olan şeyin ne olduğunun farkında mısın?”</p>

  <p class="calibre1 sgc-4"><span class="font6">Salağın tekiymişim gibi davranma bana,</span> diye söylendi içinden, öfkeyle ama adam bir an onunla göz göze geldiğinde, onu hiç umursamadığını gördü.</p>

  <p class="calibre1 sgc-4">“Anlıyor musun?” diye yineledi, “ne yapmak zorunda olduğunu? Muhafızlar olacak, Armadalı muhafızlar. Onları geçmek zorundasın. Anofelleri geçmek zorundasın, Tanrı aşkına. Yapabilir misin bunu?”</p>

  <p class="calibre1 sgc-4">“Yapacağım,” dedi Bellis, buz gibi bir sesle ve Silas yavaşça başını salladı. Yeniden konuşmaya başladı ve çok kısa bir an ne söyleyeceğini bilemez gibi oldu. “Seni bir daha görme şansım... olmayacak,” dedi yavaşça. “Uzakta durmam daha iyi.”</p>

  <p class="calibre1 sgc-4">“Tabii,” dedi Bellis. “Hiçbir şeyi tehlikeye atamayız şimdi.”</p>

  <p class="calibre1 sgc-4">Adamın yüzü bir mutsuzluğun, eksik kalmış bir şeyin varlığını ele veriyordu. Bellis dudaklarını büzdü.</p>

  <p class="calibre1 sgc-4">“Bunun için üzgünüm, ayrıca...” dedi. Omuzlarını silkerek başını öteye çevirdi. “Döndüğünde, her şey bittiğinde, biz... belki yine...” Daha fazla konuşamadı.</p>

  <p class="calibre1 sgc-4">Bellis onun üzüntüsüne biraz şaşırdı. Kendisi hiçbir şey hissetmiyordu. Düş kırıklığı bile. Aradıkları bir şeyi birbirlerinde bulmuş ve birlikte iş yapmışlardı (projelerinin son derece hafife alınmış biçimi), ama hepsi buydu. Ona kırgın değildi. Hatta içinde ona yönelik bir şefkat ve minnet kırıntısı bile vardı, bir zar ya da ince bir yağ tabakası gibi. Başka bir şey değil. Adamın duraksayarak konuşması, pişmanlığı ve özür dilemesi ve daha derin duyguları ima etmesi onu şaşırtmıştı.</p>

  <p class="calibre1 sgc-4">Bellis, adamın onu tam anlamıyla ikna edemediğini fark etti. Onun üstü kapalı sözlerine inanmıyordu. Adamın kendisinin bunlara inanıp inanmadığını bilemezdi ama birdenbire, kendisinin bunlara inanmadığını anladı.</p>

  <p class="calibre1 sgc-4">Bu onu yatıştırmıştı. Silas gittikten sonra, sakince oturdu, ellerini birleştirdi, solgun ve donuk yüzünü rüzgâra çevirdi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Gelip ona tercümanlığına ihtiyaç olduğunu ve bilimsel bir geziye çıkacağını söylediler.</p>

  <p class="calibre1 sgc-4"><span class="font6">Muhteşem Doğu</span> da, güvertesinin bir ya da iki kat yukarısındaki alçak oda kümelerinin birinde duran Bellis, etrafı saran Zargana-denizi gemilerine ve <span class="font6">Muhteşem Doğu'nun</span> bunların üzerinde yükselen cıvadrasına bakıyordu. Geminin bacaları temizdi; ölü ağaçlara benzeyen çıplak direkleri seksen ya da yüz metre yüksekliğindeydi. Gövdeleri yemek odaları ve asma katların içinden geçiyordu.</p>

  <p class="calibre1 sgc-4">Dev bir hava gemisinin iç donanımları, parçalanmış bir fosil gibi, bütün güverteye yayılmıştı. Fıçı demirleri ya da kaburgalar gibi kıvrılmış metaller; pervaneler ve bunların motorları; havası inmiş dev gaz torbaları. <span class="font6">Muhteşem Doğu'nun</span> kenarı boyunca metrelerce uzanıyorlar, direklerin dibinden kavisler yaparak devam ediyorlardı. Mühendis grupları bunları yerlerine perçinliyor, devasa şeyi parça parça inşa ediyorlardı. Sıcak metallerin gürültüsü ve kıvılcımları pencerelerden Bellis’e ulaşıyordu.</p>

  <p class="calibre1 sgc-4">Sevgililer geldi ve bilgilendirme oturumu başladı.</p>

  <p class="calibre1 sgc-4">Geceleyin Bellis’i bir türlü uyku tutmadı. Uyumaya çalışmaktan vazgeçti ve mektubunu yazmaya koyuldu.</p>

  <p class="calibre1 sgc-4">Sanki her şey ondan bir adım ötede gerçekleşiyor gibiydi. Her gün <span class="font6">Muhteşem Doğu'ya</span> götürülüyordu. O odada otuz beş adam ve kadın her gün toplanıyordu. Farklı ırklardandı hepsi. Bazıları Tekraryapımdı. Bir ya da ikisi, emin değildi, <span class="font6">Terpsikor</span> dan geliyordu. Şekel’in arkadaşı Tanner Sack’i tanımıştı ve onun da kendisini tanıdığını anladı.</p>

  <p class="calibre1 sgc-4">Sıcaklar bir anda bastırdı. Şehir, iç bayıltıcı hızıyla, dünya denizlerinde yeni bir bölgeye girmişti. Hava kuruydu ve her gün, Yeni Crobuzon yazının nadir günleri kadar sıcaktı. Bellis bundan hoşlanmıyordu. Yeni ve boş bir gökyüzüne bakıyor ve onun gücü altında kendisini ufacık hissediyordu. Terliyordu, daha az puro içmeye, daha ince elbiseler giymeye başlamıştı.</p>

  <p class="calibre1 sgc-4">Vatandaşlar bellerine dek çıplak dolaşıyordu, gökyüzü kavisler çizen yaz kuşlarıyla dolmuştu. Şehri çevreleyen su berraktı ve renkli balık sürüleri yüzeye çok yakın bir yerden geçiyorlardı. Zarganadenizi’nin arka sokakları kokmaya başladı.</p>

  <p class="calibre1 sgc-4">Bilgilendirme toplantılarını Hedrigall ve onun gibi başkaları yapıyordu -devşirme kaktüsler, bir zamanların Dreer Samherli korsan tacirleri. Hedrigall olağanüstü bir konuşmacıydı, masalcı olarak eğitilmiş olduğundan, betimlemeleri ve açıklamaları son derece heyecanlı hikâyelere dönüşüyordu. Bu tehlikeli bir özellikti.</p>

  <p class="calibre1 sgc-4">Bellis ve arkadaşlarına anofellerin adasından söz etti. Onun anlattıklarını dinleyen Bellis, tamamlayamayacağı bir işi üstlenmiş olabileceğini düşünüp endişelenmeye başlamıştı.</p>

  <p class="calibre1 sgc-4">Bazen toplantılara Tintinnabulum da geliyordu. Sevgililerden biri hep oradaydı. Zaman zaman, varlığı Bellis’i çok huzursuz eden Uther Doul da geliyor, eli kılıcında, orada bir duvara yaslanarak, toplantıya katılıyordu.</p>

  <p class="calibre1 sgc-4">Bellis ona bakmaktan kendini alamıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Dışarıda, hava gemisi, şekli tam olarak kestirilemeyen devasa bir balinayı andırıyordu. Bellis içine yerleştirilen merdivenleri gördü.Esnek görünümlü kabinler konmuştu. Katran ve bitki özü kaplı deri gerilerek yerine sabitlendi.</p>

  <p class="calibre1 sgc-4">Önce bir parçalar yığını halindeydi, sonra kesik bir gövde, sonra da sürüp giden çalışmalar, şimdi ise ortaya çıkan şey dev bir hava gemisiydi. Güverteye uzanmıştı. Kozasından yeni çıkmış bir kelebek gibiydi: Uçamayacak kadar zayıf, ama dönüşeceği şeyin şeklini almış.</p>

  <p class="calibre1 sgc-4">Bellis, sıcak gecelerde tek başına yatağında oturuyor, terliyor ve purosunu içiyor, yapmak zorunda olduğu işten deli gibi korkuyor ama aynı zamanda heyecanla ürperiyordu. Bazen kalkıp yürüyor, ayaklarının metal zeminde çıkardığı sesi dinliyor ve odasında ses çıkaran tek şeyin kendisi olduğunu bilmek hoşuna gidiyordu.</p>

  <div class="calibre7 calibre7 sgc-1"></div>
</body>
</html>
