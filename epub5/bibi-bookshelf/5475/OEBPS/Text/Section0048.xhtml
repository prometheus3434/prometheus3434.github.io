<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">34</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4"><span class="font6">Sorghum,</span> çalındıktan sonra haftalarca çalışmış ve Zarganadenizi büyük miktarlarda petrol ve kayasütü biriktirmişti. Ama Armada açtı, neredeyse Yeni Crobuzon’a yetecek kadar yakıt tüketiyordu.</p>

  <p class="calibre1 sgc-4">Zarganadenizi <span class="font6">Sorghum ’u ele geçirmeden önce, Armada'nın teknelerinin, çaldıkları kaynakları idareli kullanmaktan başka çareleri yoktu. Şimdi ise mevcut stokla birlikte istekleri de artmıştı. Kurak Şelale ve Bask ilçelerine ayrılan gemiler bile Zarganadenizi’nin sağladığı kayasütünü kullanıyordu.</span></p>

  <p class="calibre1 sgc-4"><span class="font6">Kayasütü çok daha değerli ve daha zor bulunan bir şeydi. Bu ağır sıvı, <span class="font6">Muhteşem Doğu</span>’nun muhafızlarca korunan depolarında, sıra sıra kavanozların içinde çalkalanıp duruyordu. Odalar sağlama alınmış, dikkatli yer-büyüsel işlemlerle topraklanarak herhangi bir tehlikeli sızıntı olasılığının önüne geçilmişti. Deniz şeytanının beynine yatıştırıcı sinyalleri gönderen makine onunla çalışıyordu ve makineyi çalıştıran büyücüler ve teknisyenlerin bir gözü yedek yakıttaydı. Tam olarak ne kadarına gerek duyduklarını biliyorlardı.</span></p>

  <p class="calibre1 sgc-4">Tanner, Şekel ve Angevine <span class="font6">Sorghum’un</span> soğuk kulesinin üzerindeki göğe baktılar ve dışarı atılan hiçbir şey göremediler.</p>

  <p class="calibre1 sgc-4"><span class="font6">Dober’</span> ın üzerinde branda kaplı direklerin altında, bir bira çadırında oturuyorlardı. <span class="font6">Dober</span>’ın daha fazla taş yapıyı kaldıracak hali yoktu. İçi boşaltılmış, tepesi yarı yarıya açılmış ve kadavrası çoktan unutulmuş bir yöntemle korunmuş bir mavi balina bedeniydi. Oldukça sertti, hiç esnek değildi ama tabanı rahatsız edecek kadar organikti: Ayaklarını bastıkları yerler cam kadar katı, cilalanmış kan damarları ve iç organ kalıntılarıydı.</p>

  <p class="calibre1 sgc-4">Tanner ve Şekel buranın sürekli müşterilerindendi. Bira çadırı güzel bir yerdi. Yüzlerini, balinanın sanki şimdi sudan fırlayıp, gövdesini suya çarparak yüzmeye başlayacakmış gibi duran donmuş kuyruğuna dönerek oturdular. <span class="font6">Sorghum</span> tam karşılarındaydı, balinanın kuyruğunun iki ucu arasına düşüyordu. Dev, çirkin varlığı suyun içinde sakin sakin bekliyordu.</p>

  <p class="calibre1 sgc-4">Angevine sessizdi. Şekel onunla ilgileniyor, bardağının dolu olmasına dikkat ederek ona mırıl mırıl bir şeyler söylüyordu. Kadın hâlâ sersem gibiydi. Tintinnabulum gittikten sonra her şey değişmiş ve o buna hâlâ alışamamıştı.</p>

  <p class="calibre1 sgc-4">(Tanner kadının düzeleceğinden emindi. Birkaç gün böyle şaşkın dolaşması hoş görülebilirdi. Aslında daha çok, Şekel’in iyi olmasını umuyordu. Delikanlı onunla biraz zaman geçirdiği için memnundu.)</p>

  <p class="calibre1 sgc-4">Ne yapacağım? diye düşünüyordu Angevine. Sık sık, Tinnabol'un bana vereceği bir iş var mı bakayım, diye düşünürken buluyordu kendini... tabii sonrasında hemen adamın gittiğini anımsıyordu. Onu özlüyor değildi. Kendisine karşı nazik ve iyi davranmıştı ama aralarında bir yakınlık kurulmamıştı. Adam onun patronuydu ve kendisi yalnızca onun verdiği emirlere uyuyordu.</p>

  <p class="calibre1 sgc-4">Ama öte yandan, bu da doğru değildi. Tam anlamıyla patronu sayılmazdı. Onun patronu Zarganadenizi-Sevgililer’di. Ücretini ödeyen, gelişini izleyen ilk günlerde ona, bu yabancı, kaslı ve beyaz saçlı avcıya hizmet etme görevini veren Zarganadenizi’ydi. Onu köleliğe götüren bir gemiden, Tekraryapım olmasının onu bütün haklarından yoksun bıraktığı şehirden koparılarak bir iş verilmesi, diğer vatandaşlar gibi ona da para ödeneceğinin söylenmesi karşısında dili tutulmuştu. Sadakatini böyle kazanmışlardı.</p>

  <p class="calibre1 sgc-4">Şimdi ise Tintinnabulum gitmişti ve ne yapacağını bilemiyordu.</p>

  <p class="calibre1 sgc-4">Gurur duyarak yaptığı bir işin ardından, bundan sonra, çalışıp para kazandığı sürece, yaptığı işin bir önemi olmadığını düşünmek zordu. Sekiz yıllık geçmişi de Tintinnabulum ve avcılarıyla birlikte çekip gitmişti.</p>

  <p class="calibre1 sgc-4"><span class="font6">Yalnızca bir işti,</span> diyordu kendisine. <span class="font6">İş değiştirilir. Yola devam etme zamanı.</span></p>

  <p class="calibre1 sgc-4">“Nereye gidiyoruz?” diye sordu Uther Doul’a.</p>

  <p class="calibre1 sgc-4">Bellis sonunda dayanamadı ve ona sordu.</p>

  <p class="calibre1 sgc-4">Beklediği gibi oldu, adam cevap vermedi. Sadece başını kaldırdı ve hiçbir şey söylemeden yine önüne eğdi.</p>

  <p class="calibre1 sgc-4">Croom Parkı’ndaydılar, çiçek renklerine ve kokularına bulanmış bir akşam karanlığıydı. Yakında bir yerde bir bülbül uzun uzun şakıyordu.</p>

  <p class="calibre1 sgc-4"><span class="font6">Bilmek istiyorum, Doul,</span> demek geçiyordu içinden. <span class="font6">Üzerime yapışan hayaletler var ve gittiğimiz yerdeki rüzgâr bunları söküp atar mı diye merak ediyorum. Yaşamımın hangi yöne gideceğini bilmek istiyorum. Nereye gidiyoruz?</span></p>

  <p class="calibre1 sgc-4">Bunların hiçbirini söylemedi. Onun yerine yürümeye devam ettiler.</p>

  <p class="calibre1 sgc-4">Ay ışığı bir patikayı aydınlatıyordu. Planlanarak yapılmamış, gelip geçenlerin ayak izleriyle oluşmuş bu taşlı yol, tepelerinde yükselen ağaç ve çalılarla kaplı dik bir yamaca tırmanıyor, arada göze çarpan, parkın yüzeyinin altında, optik yanılsamalara benzeyen korkuluklar ya da merdivenler gibi yapı kalıntılarıyla kesintiye uğruyordu.</p>

  <p class="calibre1 sgc-4">Yokuşu çıkarak, ve bir zamanlar kıç güverte olan, ağaçların gölgesindeki yüksek bir platonun üzerine geldiler. Buradan, İtevi’nin geleneksel yeşil ve beyaz fenerleriyle aydınlatılmış gemileri görünüyordu. Bellis ve Uther Doul ağaçların altındaki karanlıkta durdular. Park, altlarında ağır ağır sallanıyordu.</p>

  <p class="calibre1 sgc-4">“Nereye gidiyoruz?” diye sordu Bellis yeniden ve yine şehrin tekne seslerinden başka bir şeyin duyulmadığı uzun bir sessizlik oldu.</p>

  <p class="calibre1 sgc-4">“Bana bir keresinde,” diye çekinerek devam etti, “Yüksek Cromlech’deki hayatından söz etmiştin. Oradan ayrılışını anlattın. Sonra ne oldu? Nereye gittin? Ne yaptın?”</p>

  <p class="calibre1 sgc-4">Doul başını salladı, ne yapacağını bilemez gibiydi. Bir süre sonra Bellis kılıcını gösterdi.</p>

  <p class="calibre1 sgc-4">“Bu kılıcı nereden aldın? Anlamı ne, adının yani?” diye sordu.</p>

  <p class="calibre1 sgc-4">Doul kemik beyazı kılıcı çıkardı. Havaya kaldırdı ve dikkatle inceledi sonra Bellis'e döndü ve yine başını salladı. Keyiflenmiş görünüyordu.</p>

  <p class="calibre1 sgc-4">“Bana güvenip saygı duymalarının en büyük nedeni bu: Olasılık Kılıcı.” Yavaşça bir kavis çizerek çevirdi. “Bu kılıcı nasıl aldım? Uzun bir araştırmanın... Demek istediğim, çok büyük, olağanüstü bir araştırmanın sonunda. Her şey orada, İmparatorluk Kanununda var, biliyorsun. Nasıl okuyacağını bilirsen, gerek duyabileceğin bütün bilgi orada.” Sakin sakin Bellis'e bakıyordu. “Yaptığım iş. Öğrendiğim teknikler.</p>

  <p class="calibre1 sgc-4">“Hayaletkafalar geldiklerinde, dünyayı kırıp açtılar. Vardıklarında ki güç, Yarılmış Toprak’ı oluşturdu ve yalnızca fiziksel hasar vermekle kalmadılar.</p>

  <p class="calibre1 sgc-4">“Bu yarığı kullandılar. Hayaletkafalar’ı hep ‘kendi şanslarına kazıyorlar’ diye anlatan şarkı nakaratını bilirsin? Genel olarak, esrarengiz bir şansları olduğu, ne kadar belirsiz olsa da, ellerine geçen her şansı kullandıkları anlamına çekiliyor bu.” Yavaşça gülümsedi.</p>

  <p class="calibre1 sgc-4">“Bir kıtayı kontrol altında tutmak için bunun yeterli olabileceğini mi sanıyorsun?” diye sordu.</p>

  <p class="calibre1 sgc-4">“Bir dünyayı? Beş yüz yıl mutlak gücü elinde tutmayı? Bunu fırsat kollayarak mı yapabildiler sence? Ellerinde çok daha fazlası vardı. ‘Şansına kazıyorlar’, Hayaletkafalar’ın gerçekte yaptıklarının kötü bir yorumu. Yaptıkları çok daha kesin bir bilimdi.</p>

  <p class="calibre1 sgc-4">“Olasılıkları kazıp çıkarmaktı.”</p>

  <p class="calibre1 sgc-4">Uther, şarkı söyler gibi, bir alıntıyı aktarmaya başladı. “‘Bu uysal dünyayı beklentilerle yaraladık, ağır hasar verdik, kırdık, en uzak köşelerinde izimizi bıraktık, denizaşırı binlerce topluluğa yaydık ve kırdığımız şeye şeklini yeniden kazandırabiliriz, işe yaramayan şey yine başarılı olabilir. Büyük fırsat yatakları bulduk ve oraları kazacağız.’</p>

  <p class="calibre1 sgc-4">“Harfi harfine söyledikleri gibiydi,” dedi. “Soyut bir zafer çığlığı değildi bu. <span class="font6">Yaralamışlardı,</span> dünyayı <span class="font6">kırmışlardı.</span> Bunu yaparak, ortaya denetleyebilecekleri güçler çıkardılar. Yeniden şekil vermelerini, <span class="font6">aynı anda</span> başarısız olmalarını ve başarmalarını sağlayan güçler -çünkü olasılıklar için kazıyorlardı. Dünyayı sarsan, onda bir yarık açan böylesi bir afet zengin olasılıkları da beraberinde getirir.</p>

  <p class="calibre1 sgc-4">“Onlar ise, ‘olabilirdi’lerde nasıl kusur arayacaklarını, aralarından en iyilerini seçerek bunları dünyayı yeniden şekillendirmede nasıl kullanacaklarını biliyorlardı. Her bir edim için sonsuz sayıda sonuç var. Trilyonlar olabilir, milyarlar olası, milyonlarcasına daha mümkün diye bakılabilir, birçoğu ise, gözlemci olan bizlere olasılıklar olarak görünür -ve bir tanesi gerçekleşir.</p>

  <p class="calibre1 sgc-4">“Ama Hayaletkafalar bu ‘olabilirdi’lerin bazılarını nasıl denetleyeceklerini biliyorlardı. Onlara bir tür hayat vermeyi. Onları kullanmayı ve varoluş nedeni onlarınkini reddeden, olanla ve olmayanın yadsınmasıyla <span class="font6">tanımlanan</span> bir gerçeğin içine itmeyi. Olasılık makineleriyle denetlenerek, bugüne ait olamayan sonuçlar destekleniyor ve gerçek kılınıyordu.</p>

  <p class="calibre1 sgc-4">“Yazı tura atacak olsam bir ya da diğer yüzü üzerine düşeceği neredeyse kesin; kenarı üzerine düşebilmesi de olası. Ama onu bir olasılık döngüsünün parçası yapacak olursan, Hayaletkafalar’ın deyişiyle, olası düşüşleri olan para haline getirmiş olurum. <span class="font6">Bunu</span> fırlatırsam, her şey farklı olur.</p>

  <p class="calibre1 sgc-4">“Yazı ya da tura ya da belki kenar gelebilir, daha önceki gibi ve orada durur. Bu gerçek-para. Onun etrafında ise, ne kadar olası olduklarına bağlı olarak, farklı düzeylerde sertlik ve geçirgenlikleri olan <span class="font6">eşleri</span> saçılıdır -gerçekleşen yakın olasılıklar yani. Hayaletler gibi. Bazıları neredeyse gerçeği kadar güçlüdür ve güç bela orada olmayı başarmış olanları gölgede bırakır. Düşmüş olabilecekleri yerde duran yazılar, turalar ve birkaç da kenar. Olasılıklar, kazıya kazıya ortaya çıkarılmış. Olasılık alanı yer değiştirdikçe kayboluyorlar.</p>

  <p class="calibre1 sgc-4">“Bu...” diye kılıcını gösterdi, Bellis’in anlamaya başladığını görüyordu, “olası vuruşları olan bir kılıç. Olasılık Kılıcı. Çok nadir rastlanan bir enerji türünü iletiyor. Bir devre içindeki düğüm, bir olasılık makinesi. Bu...”, beline bağlı duran küçük pakete vurdu, “güç; kurmalı bir makine. Bunlar,” zırhına dikili telleri gösterdi, “gücü taşıyor. Kılıç ise devreyi tamamlıyor. Onu tuttuğumda ise, makine tamamlanıyor.</p>

  <p class="calibre1 sgc-4">“Makine çalışıyorsa, kolum ve kılıç olasılıkları kazıp çıkarıyor. Her gerçek saldırıda binlerce olasılık, eş-kılıç hayaletleri var ve hepsi birlikte vuruyorlar.”</p>

  <p class="calibre1 sgc-4">Doul kılıcı kınına yerleştirdi ve ağacın simsiyah tepesine baktı.</p>

  <p class="calibre1 sgc-4">“En olası olanların bazıları neredeyse gerçek. Bazıları hayallerden daha soluk ve kesme güçleri... zayıf. Her olasılıkta, sayısız eş-bıçak var, hepsi birlikte vuruyor.</p>

  <p class="calibre1 sgc-4">“Öğrenmediğim savaş biçimi kalmadı. Karşılaştığım silahların çoğunu kullanmada ustayım ve silahsız da dövüşebilirim. Ama çok kişinin bilmediği şey, bu kılıcı iki biçimde kullanabiliyor olmam. <span class="font6">İki</span> teknikte de ustalaştım.</p>

  <p class="calibre1 sgc-4">“Bu makine... pek sıkı kapatılmamış. Mesele yalnızca onu tekrar kurabilmek de değil -çok daha fazlasını yapıyor.</p>

  <p class="calibre1 sgc-4">“Elimdeki saniyeleri idareli kullanmam gerekiyor. Kavga ederken, Olasılık Kılıcını çok seyrek çıkarırım. Kavganın çoğunda onu, basit ve gerçek bir silah olarak kullanıyorum: Elmas sertliğinde, kenarları bilenmiş metalden daha keskin bir bıçak. Onu <span class="font6">doğru</span> tutuyorum. Her vuruşum isabetli ve benim istediğim yere iniyor. Çok uzun yıllar bunun için çalıştım.”</p>

  <p class="calibre1 sgc-4">Adamın sesinde gurura dair hiçbir şey yoktu.</p>

  <p class="calibre1 sgc-4">“Ama iş ciddileşince, durum kötüye gittiğinde, bir gösteri gerektiğinde ya da tehlikede olduğumda... O zaman motoru birkaç saniyeliğine açarım. Tam isabet sağlayamayacağım bir durumda olur bu.”</p>

  <p class="calibre1 sgc-4">Bir an sustu, bu arada çıkan ılık rüzgârla sallanan ağaçlar, sesleriyle sanki ona karşılık veriyor gibiydi.</p>

  <p class="calibre1 sgc-4">“Bir lider bıçağın nereye saplanacağını bilir. Becerisinin her kırıntısını kullanarak enseyi hedefler. Olasılıkları azaltır. Eğer bir Olasılık Kılıcı kullanacaksa, gerçek vuruşun çevresinde bir iki santimlik bir alanda büyük bir eş yığını oluşur. Sorun bu: Lider ne kadar iyiyse, vuruşu o kadar kesin, olasılık o kadar sınırlı, Olasılık Kılıcı o kadar <span class="font6">ziyan</span> edilmiş olur. Ama böyle bir silahı bir amatörün eline bırak, avı için olduğu kadar kendisi içinde öldürücü olabilir -ortaya çıkacak olasılıkların içinde kendini yaralaması, dengesizlik, silahı düşürmek ve benzeri şeyler de var. Bir orta yol gerekli.</p>

  <p class="calibre1 sgc-4">“İlkel bir silahla saldırdığımda, bir cellat oluyorum. Bıçağım karar verdiğim yere saplanıyor, oraya ya da buraya değil. Böyle dövüşmeyi öğrendim; Olasılık Kılıcını böyle kullanmanın aptalca bir güç ziyanı olacağını öğrendim. Bu yüzden de sonunda, çok uzun bir arayışın sonunda onu bulduğumda, silahşorluğu yeniden öğrenmek zorunda kaldım. Çok farklı bir sanat: Kesinliği kabul etmeyen bir beceri.</p>

  <p class="calibre1 sgc-4">“Bir Olasılık Kılıcı ile dövüşürken, olasılıkları asla engellememelisin. Bir fırsatçı olmam gerekiyor, planlayıcı değil -yürekle dövüşmek gerekiyor, beyinle değil. Ani hamlelerle, rakibi olduğu kadar kendimi de şaşırtmak. Ani, değişken ve biçimsiz. Böylece her vuruş binlerce diğeri haline geliyor ve bu eş-kılıçların her biri güçlü. Olasılık Kılıcıyla böyle dövüşülüyor.</p>

  <p class="calibre1 sgc-4">“Ben de iki silahşorum.”</p>

  <p class="calibre1 sgc-4">Güzel sesi kesilince, Bellis, parkı, ılık karanlığı ve tüneyen kuşların gürültüsünü yeniden duymaya başladı.</p>

  <p class="calibre1 sgc-4">“Olasılık kazma konusunda bilinenlerden,” dedi, “haberim vardı. Kılıçtan da böyle haberim oldu.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Uther Doul’un söyledikleri Bellis’in aklını karıştırıyordu. Yeni Crobuzon’da, bilim adamı Isaac’in sevgilisiyken, adamın saplantılarını gözlemleyerek belli şeyler öğrenmişti.</p>

  <p class="calibre1 sgc-4">Onun karmakarışık ve sapkın eğilimlerini anımsıyordu. Projelerinin çoğu bir sonuca ulaşmamıştı. Adamın fikirlerinin peşinden koşuşunu izlemişti. Birlikte geçirdikleri aylar süresince onu en çok endişelendiren ve inatla üzerine gittiği şey dönüşüm enerjisi dediği araştırmasıydı. Akıl almaz bir kuramsal fizik ve büyü karmaşasıydı bu. Ama Isaac’in heyecanlı ve belirsiz açıklamalarından, onun, dünyanın gerçekliğinin, görünüşteki hızının temelinde bir dengesizlik yattığına; nesneleri içlerindeki gerilimden yola çıkarak değişmeye iten bir dönüşümün olduğuna inandığını çıkarmıştı.</p>

  <p class="calibre1 sgc-4">İçgüdüsel olarak hissettiği şey de buydu. Nesnelerin, bulundukları durumda bile hep bir dönüşüm halinde oldukları, hep zıt duruma geçmeye çalıştıkları duygusu ona tuhaf bir rahatlık veriyordu.</p>

  <p class="calibre1 sgc-4">Uther Doul’un şimdi açıkladığı olasılık kazmada, Bellis dönüşüm kuramını tamamen hiçe sayan bir şey gördü. Dönüşüm, demişti Isaac bir keresinde, gerçeğin olmadığı şeye dönüşme eğiliminde kendini ortaya koyar. Eğer <span class="font6">olmayan</span> ve <span class="font6">olanın</span> birlikte var olmalarına izin verilecek olsa, o büyük gerilim -varoluşun merkezindeki dönüşüm- yok olmak zorunda kalacak. Olmadığı şeye dönüşen gerçekteki o dönüşüm enerjisi neredeydi ya da olmadığı şey, aslında olduğu şeyin hep yanı başındaysa?</p>

  <p class="calibre1 sgc-4">Anlaşılmaz ve çoğulcu bir gerçeklikten başka bir şey değildi bu. Bellis bu düşünceden hiç hoşlanmadı. Hatta Isaac’e karşı içinde tuhaf bir sadakat bile hissetti, onu bu fikre katılmamaya iten bir duyguydu bu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Buraya ilk geldiğimde,” diye devam etti Doul, “çok yorgundum. Karar vermekten yorulmuştum. Bir yere <span class="font6">bağlanmak</span> istedim. Bir maaşım olsun istedim. İstediğim her şeyi öğrenmiş, aramış ve bulmuştum. Kılıcım vardı, bilgim vardı, her yeri görmüştüm... Dinlenmek istedim. Bir hizmetkâr, bir paralı asker olmak istedim.</p>

  <p class="calibre1 sgc-4">“Ama Sevgililer, kılıcımı ve yanımda getirdiğim kitapları görünce... çok etkilendiler.</p>

  <p class="calibre1 sgc-4">“Özellikle de Sevgili.</p>

  <p class="calibre1 sgc-4">“Anlattıklarım onları büyülemişti. Öğrendiklerim de.</p>

  <p class="calibre1 sgc-4">“Bas-Lag’de birkaç yerde,” dedi, “hâlâ olasılık makineleri var. Farklı işler yapan farklı tür makineler. Hepsini öğrendim.</p>

  <p class="calibre1 sgc-4">“Bunlardan birini gördün: Belkileme, odamdaki alet. Olasılık oyunları için kullanılıyordu. İhtimallerin bol olduğu bir durumda, usta biri belli gerçekleri ve eşlerini oluşturabiliyor -sonuçları seçebiliyordu. Şimdi işe yaramıyor, tabii. Eski ve bozuk -ve hem zaten, bir olasılık kaynağımız da yok.</p>

  <p class="calibre1 sgc-4">“Bu kılıç... Sen onun yalnızca bir yönünü görüyorsun. Bir zamanlar bunu kullanan savaşçı ve kılıcın öldürdüğü insanlar, bin yıl öncesinden söz ediyorum, benim taşıdığım silahı görseler tanımazlar. Hayaletkafalar, kendi egemenlikleri döneminde, mimaride, tıp ve politikada, gösteri sanatlarında ve diğer bütün alanlarda olasılığa başvurdu. Olası Sonatlar, gerçek partisyonun etrafında, yankılar halinde çıkan ve her performansta değişen hayalet notalar. Bir Olası Kule’nin yıkıntıları içindeydim...” Kafasını yavaşça salladı. “Asla unutulmayacak bir görüntü.</p>

  <p class="calibre1 sgc-4">“Bu bilimi dövüşte, sporda ve savaşta kullandılar. Covertiana’da Olası Güreşçiler arasında geçen ve bir sürü kol ve bacağın yer değiştirerek bir görünüp bir kaybolduğu, eşlerin eşlerle, eşlerin gerçeklerle, gerçeklerin yine eşlerle boğuştuğu bir karşılaşmayı anlatan pasajlar var.</p>

  <p class="calibre1 sgc-4">“Ama bütün bunlar, bu ortaya çıkarma tekniği Hayaletkafalar’ın gelmesinin bir sonucu -onların adımlarının yarattığı bozuk sesler. Çıktıkları yarık kanalıyla olasılık kaynaklarını kullanıyorlardı. O yara,” dedi, gözleri bir Bellis'e kayıyor, bir başka tarafa bakıyordu, “Hayaletkafalar’ın bıraktığı o yara... kaynak orada. Eğer anlatılanlar doğruysa, dünyanın diğer ucunda, Gizli Okyanus'un sonunda.</p>

  <p class="calibre1 sgc-4">“Henüz o denizi geçen bir gemi olmadı. Suları gemilere yol vermiyor. Hem ayrıca, oraya kim gitmek ister ki? Eğer böyle bir yer varsa da binlerce kilometre uzakta. Yarılmış Toprak’ta nelerin yaşadığını anlatan hikâyeler var: Korkunç şeyler, ölümcül bir ekoloji. Işıkmantarları. Korkakitler. Doymak bilmeyen kelebekler. <span class="font6">Gidebilsek</span> bile,” dedi büyük bir içtenlikle, “Yarılmış Topraka ulaşmaya kalkışmazdım.”</p>

  <p class="calibre1 sgc-4">Gözlerini Bellis'e dikmişti ve kadın, onun sesinin olağanüstü iniş çıkışlarının etkisiyle gergin bir heyecan hissetti. Yutkundu, dikkatini toplamaya çalıştı. <span class="font6">Bu önemli,</span> dedi kendine, <span class="font6">şimdi dinle, anlamaya çalış. Neden bilmiyorum ama bana bir şey söylüyor, bilmemi istiyor.</span></p>

  <p class="calibre1 sgc-4">Birden</p>

  <p class="calibre1 sgc-4"><span class="font6">aman Tanrım, bu olabilir mi, yok hayır, kesinlikle yanlış, yanlış mı anladım</span>?</p>

  <p class="calibre1 sgc-4"><span class="font6">Bunu mu söylemek istiyor?</span></p>

  <p class="calibre1 sgc-4">Bellis’in suratı gergindi ve kendisi ona bakarken adamın da ona baktığını fark etti, kasvetli ve sessiz bir bakışmaydı bu.</p>

  <p class="calibre1 sgc-4">Kesinlikle, diye düşündü, neredeyse sersemlemiş bir halde, <span class="font6">hangi gemi okyanusu geçip Yarılmış Topraka gidebilirdi ki? Kim Yarılmış Topraka gitmek isterdi? Buna değmezdi. Çok uzak, çok tehlikeliydi, bu gemi için bile. Ama bana söylediği neydi, ne demişlerdi, nasıldı o?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">“Bu dünyayı yaraladık, ağır hasar verdik, kırdık, en uzak köşelerinde izimizi bıraktık... Deniz aşırı binlerce topluluğa yaydık.’”</span></p>

  <p class="calibre1 sgc-4"><span class="font6">Denizde bir yer var. Bizi incitecek bir şey de yok orada, kara gibi değil. Madenciyi -olasılık madencisini- tehdit edecek canavarlar, ışıkmantarları ya da kelebekler yok. Hem denizdeki şey daha yakın -Yarılmış Toprak dünyanın tam kenarında ama Hayaletkafa şarkısı denizdeki yaranın kilometreler boyunca uzandığını söylüyor. Dünyanın merkezine doğru. Bize doğru. Yaklaşıyor.</span></p>

  <p class="calibre1 sgc-4"><span class="font6">Hiçbir gemi Gizli Okyanus’u geçmemiş... Buna inanıyorum. Hikâyeleri biliyorum, yeni gelenleri uzaklaştıran akıntıları ve rüzgârı biliyorum. Hiçbir gemi bu okyanusu geçemez.</span></p>

  <p class="calibre1 sgc-4"><span class="font6">Ama bir deniz şeytanını ne durdurabilir ki?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Neden bana anlatıyor?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Oraya mı gidiyoruz, Uther? Denizin ötesine mi? Gizli Okyanus’u geçerek o Yara'nın kalıntılarına, o yarığa mı gideceğiz? Kırılıp açılan yalnızca kara değil -deniz de... Oraya mı gidiyoruz yoksa? O büyük... yaradan kalan olasılıkları çıkarmaya mı, Uther?</span></p>

  <p class="calibre1 sgc-4"><span class="font6">Brucolac’ın söylemek istediği buydu, değil mi Uther? Söylediği şey buydu.</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Neden bana</span> anlatıyorsun? <span class="font6">Ne yaptım ben? Sen ne yapıyorsun? Neden benim bilmemi istiyorsun?</span></p>

  <p class="calibre1 sgc-4"><span class="font6"><br /></span></p>

  <p class="calibre1 sgc-4"><span class="font6">Deniz şeytanı bizi alıp olup biteni anlamamız için denizdeki Yara'ya götürebilir. Bu yüzden çağırıldı. Tintinnabulum bu yüzden görevlendirildi ve yakıt için Sorghum çalındı ve bu yüzden adaya gidip Aum’u getirdik ve bu yüzden</span> sen, <span class="font6">Doul, gizli bir projede çalışıyorsun, kılıcın yüzünden, bu bilimdeki uzmanlığın yüzünden. Her şeyin nedeni bu. Deniz şeytanı bu nedenle çağırıldı. O, Armada'nın asla göze alamayacağı suları geçebilir.</span></p>

  <p class="calibre1 sgc-4"><span class="font6">O</span> okyanusu geçebilir.</p>

  <p class="calibre1 sgc-4">Bizi Yara'ya götürebilir.</p>

  <div class="calibre7 sgc-1"></div>
</body>
</html>
