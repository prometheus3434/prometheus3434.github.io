<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">27</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Tersanegünü,9 Soluary 1780 / Dokuz Markindi, Denizkaplumbağası Çeyreği 6/317. <span class="font6">Üçlü Çatal</span></p>

  <p class="calibre1 sgc-4">Yine benimle konuşuyor.</p>

  <p class="calibre1 sgc-4">Uther Doul karar veriyor... da -ne olmaya? Dost? Yol arkadaşı? Konuşmacı?</p>

  <p class="calibre1 sgc-4">Adadan ayrıldığımızdan bu yana tayfalar bir koşuşturma içinde, geri kalanımız ise sessizce oturarak, izliyor ve bekliyor. Ben uyuşmuş gibiyim. Dün gece Tanner Sack döndüğünden beri -ıslak ve tuz içinde, kısa süreli bu açık hava macerasından deli gibi korkmuş- huzursuzum. Oturduğum yerde kıpırdanıp duruyorum ve o çok önemli mektubu, o çirkin teneke kolyeyi -paha biçilmez kanıtı- ve onları bekleyen uzun yolculuğu düşünüyorum. Tanner Sack, Sengka’nın bunları taşımayı kabul ettiğini söyledi. Uzun bir yol, zorlu bir yolculuk. Umarım daha sonra fikrini değiştirmez. Silas’ın teklifi onu yeterince ikna etsin diye dua ediyorum.</p>

  <p class="calibre1 sgc-4">Tanner Sack ve ben göz göze gelmekten kaçınıyoruz. <span class="font6">Üçlü Çatal’ın</span> lüks sepetinde aynı anda bulunmamaya çalışıyoruz ve suçluluk duygusu ikimizi de geriyor. Ben onu tanımıyorum, o da beni: Anlaşmamız böyle.</p>

  <p class="calibre1 sgc-4">Saatlerdir Krüach Aum’u izliyorum.</p>

  <p class="calibre1 sgc-4">Onun hali beni etkiliyor. Dokunaklı bir manzara.</p>

  <p class="calibre1 sgc-4">Hayranlık ve heyecandan tir tir titriyor. Gözleri iyice açılmış, soluk aldıkça büzük ağzı daralıp genişliyor. Pencereden pencereye gidiyor -koşuyor denemez, ama güvensiz, telaşlı bir yürüyüş bu, tekneye güç sağlayan motorlara bakıyor, pilotun kontrol kabinini, tuvaletleri, ranzaları ve gaz torbalarının yığıldığı büyük alanı dolaşıyor.</p>

  <p class="calibre1 sgc-4">Aum benden başka kimseyle iletişim kuramıyor, bu yüzden benim yardımımı isteyeceğini düşünüyorum. Ama hayır, bana iş düşmüyor. İzlemek yetiyor ona. Ben de burada oturup bir çocuk gibi bir o tarafa bir bu tarafa koşuşturmasını izlemekten başka bir şey yapmıyorum.</p>

  <p class="calibre1 sgc-4">Bütün yaşamını o kaya üzerinde geçirmiş. Şimdi etrafında olan her şeyi yiyip tutuyor.</p>

  <p class="calibre1 sgc-4">Doul yanıma geldi. Kollarını rahatça kavuşturup, kayıtsız bakışlarla, daha önce yaptığı gibi (o ilk gelişinde) karşıma oturdu. Güzel sesiyle konuşmaya başladı.</p>

  <p class="calibre1 sgc-4">Bu kez korkudan kaskatı kesildim -sanki Tanner Sack ile ne yaptığımı biliyormuş gibi- ama benden beklenildiği gibi, sakince yüzüne baktım.</p>

  <p class="calibre1 sgc-4">İkimizin, Doul ve benim, birbirimizi anladığımıza inanıyordum hâlâ. Hissettiğim bağı güçlendiren şeyin bu olduğuna ve bu inancı da kullandığıma. Onunla karşılaşınca hissettiğim korkuyu denetlemeye çalıştığımı görüyor (eminim) ve efsanevi Uther Doul karşısında dizlerimin bağı çözülmediği için bana saygı duyuyor.</p>

  <p class="calibre1 sgc-4">Kuşkusuz, gerginliğimin nedeni benim bir hain olduğumu keşfedecek olması. Ama bu aklına gelmiyor.</p>

  <p class="calibre1 sgc-4">Uzun bir süre konuşmadan Aum’u izledik. Sonunda Doul konuştu (Sessizliği bozan asla ben olmuyorum).</p>

  <p class="calibre1 sgc-4">“Artık o bizimle olduğuna göre,” dedi, “bizi başlamaktan alıkoyacak hiçbir şey göremiyorum. Armada yakında yeni bir döneme giriyor.”</p>

  <p class="calibre1 sgc-4">“Ya diğer ilçeler bundan hoşlanmazsa?” dedim.</p>

  <p class="calibre1 sgc-4">“Endişeli olanlar var, tabii, ama bir düşün. Şu anda şehir emekliyor. Deniz şeytanını elimize geçirdiğimizde, böyle bir yaratığı kontrol altına aldığımızda, yapamayacağımız hiçbir şey yok. Dünyanın ta öbür ucuna, şimdikiyle kıyaslanamayacak kadar çabuk gidebiliriz.” Durdu ve gözlerini çevirdi. “Şu anda bize kapalı olan yerlere gidebiliriz,” dedi sesi yavaşlayarak.</p>

  <p class="calibre1 sgc-4">İşte yine aynı şey: gizli bir güdünün iması.</p>

  <p class="calibre1 sgc-4">Silas ve ben hikâyenin ancak yarısını öğrenmiştik. Bu proje deniz şeytanını çıkarmaktan öte bir şey. Armada'nın bütün sırlarını ortaya çıkardığımı sanırken, birdenbire oluşan bu cehalet duygusundan hoşlanmıyorum. Hem de hiç hoşlanmıyorum.</p>

  <p class="calibre1 sgc-4">“Belki de ölülerin ülkesine, ha?” diyorum yavaşça. “Gölgeler ülkesine gidip gelmek gibi?”</p>

  <p class="calibre1 sgc-4">Laf olsun diye konuşuyormuş gibi, hakkında duyduğum dedikoduları aktarıyorum. Beni düzeltmesi için önüne yem atıyorum. Projenin aslını ve onunla ilgili gerçeği öğrenmek istiyorum.</p>

  <p class="calibre1 sgc-4">Ama Doul beni şaşırtıyor. Ben kim olduğuyla ilgili dolaylı bir ipucu, kesin olmayan bir fikir vereceğini sanmıştım. Bana bundan çok fazlasını sunuyor.</p>

  <p class="calibre1 sgc-4">Bu da onun projesinin, aramızda bir bağ yaratmanın parçası olmalı (nasıl bir bağ olduğunu hâlâ anlamış değilim) ama nedeni ne olursa olsun, bana çok daha fazlasını sunuyor.</p>

  <p class="calibre1 sgc-4">“Bir fısıltılar zinciri,” dedi. Eğilmiş, sessizce konuşuyor, sohbetimizi başkalarının duymasını istemiyor.</p>

  <p class="calibre1 sgc-4">“Sana benim ölüler ülkesinden geldiğini söylediklerinde, sen de bir fısıltı zincirinin ucuna eklendin. Her halka, etrafındakilere uyduruk bir şekilde bağlanıyor ve anlam aralarından süzülüyor.”</p>

  <p class="calibre1 sgc-4">Bunlar tam sözcükleri değilse de ona yakın. Yazılı bir metni okur gibi monologlar halinde konuşuyor. Sessizliğim ilgisizliğimden değil -bir dinleyici sessizliği bu.</p>

  <p class="calibre1 sgc-4">“Zincirin benim olduğum ucunda ise gerçek var,” diye devam etti. Birden elimi tutarak iki parmağımı bileğine, yavaş atmakta olan nabzının üzerine bastırdı. “Seninle aynı hayata doğdum. İsyan’dan üç bin yıl sonra -bana inanıyorlar mı dersin? Ölülerin dünyasından dönüş yok.” Nabzı <span class="font6">güm güm</span> atıyordu, soğukkanlı bir hayvanın, bir kertenkelenin ki gibi, ağır ağır.</p>

  <p class="calibre1 sgc-4"><span class="font6">Bunların çocuk masalı olduğunu biliyorum,</span> diye düşünüyordum. <span class="font6">Hayalet olmadığını biliyorum. Bunu bildiğimi sen de biliyorsun. İstediğin sana dokunmam mı?</span></p>

  <p class="calibre1 sgc-4">“Ölüler dünyasından gelmiyorum,”diye devam etti. “Ama ölülerin dolaştığı bir yerden geldiğim doğru. Yüksek Cromlech’de doğup büyüdüm.”</p>

  <p class="calibre1 sgc-4">Çığlık atmamak için kendimi zor tuttum. Bu arada, eminim gözlerim yerinden fırlamıştı.</p>

  <p class="calibre1 sgc-4">Altı ay önce bana sorulacak olsaydı, Yüksek Cromlech’in var olduğundan emin olmadığımı söyleyecektim. Oranın zombi fabrikaları ve soylu ölülerin bulunduğu söylenen hayali bir yer olduğunu biliyordum. Aç gulyabanilerin olduğu bir yer.</p>

  <p class="calibre1 sgc-4">Sonra, Silas orada bulunduğunu, orada yaşadığını söylemişti -doğru söylediğine inanıyorum. Ama yine de onun açıklamaları gerçek olmaktan çok bir düşü andırıyordu. Puslu ve gösterişsiz görüntülerden ibaretti yalnızca.</p>

  <p class="calibre1 sgc-4">Şimdi ise burayı bilen ikinci insanla karşılaşıyorum. Üstelik bu kez bir yolcu da değil, oranın yerlisi.</p>

  <p class="calibre1 sgc-4">Doul’un nabzına fazla bastırdığımı fark ettim. Yavaşça bileğini çekti.</p>

  <p class="calibre1 sgc-4">“Yüksek Cromlech’in tamamının ölümsüz derebeylerden oluştuğunu düşünmek,” dedi, “büyük bir yanlışlık. Orada canlılar da var.” (Onu dikkatle dinliyor, aksanını anlamaya çalışıyorum.) “Biz azınlığız, bu doğru. Ayrıca her yıl doğanlardan birçoğu çiftlik-üre-timi, öldürülüp birer zombi olarak yeniden yaratılacak duruma gelene kadar kafeslerde tutuluyorlar. Diğerleri ise belli bir yaşa gelene ve katledilerek ölüler toplumuna girene kadar soylular tarafından yetiştiriliyor. Ama...”</p>

  <p class="calibre1 sgc-4">Sesi alçaldı ve bir an kendi kendine düşündü. “Ama bir de, Canlıyaka var. Bir varoş. Gerçek canlıların yaşadığı yer. Benim annem varlıklı biriydi. Biz daha zengin olan uçta yaşıyorduk.</p>

  <p class="calibre1 sgc-4">“Yalnızca canlıların yapabileceği işler var. Bazıları elle yapılan işler, zombilere verilemeyecek kadar tehlikeli işler bunlar -onları canlandırmak çok masraflı, ama canlılardan daha bir sürü üretilebiliyor.” Sesinde en ufak bir duygu kırıntısı yoktu. “Şanslı olanlar, kaymak tabakada olanlar için ise -canlıerkekler, canlıkadınlar ve canlıeşraf için- ölülere yasaklanmış işler var ve bunları yaparak, bir canlı, varsıl bir biçimde yaşamını sürebiliyor.</p>

  <p class="calibre1 sgc-4">“Annem yeterince para kazanınca kendisini öldürmeyi, ardından da ölüsünü bir ceset cerrahına mumyalattırıp yeniden diriltilmeyi tercih etti. Yüksek sınıftan biri olarak değil ama bir ölümsüz olarak. Herkes Canlıkadın Doul’un ölükadın Doul’a dönüştüğünü öğrendi. Ama ben orada değildim. Ayrılmıştım.”</p>

  <p class="calibre1 sgc-4">Bana bunları neden anlattığını bilmiyorum.</p>

  <p class="calibre1 sgc-4">“Ölülerin arasında büyüdüm ben,” dedi. “Hepsinin sessiz olduğu doğru değil, ama çoğu öyle ve hiçbiri gürültücü değil. Büyüdüğüm yerde bizler, Canlıyaka’nın oğlanları ve kızları, sokaklardaki akılsız zombilerin, birkaç umutsuz vampirin ve varsıl ölümsüzlerin, yani güzel kıyafetli ve tenleri, iyi korunmuş derileri andıran ağzı dikili zombilerin yanından bağıra çağıra koşup geçerdik. Hepsinden daha çok, sessizleri anımsıyorum.</p>

  <p class="calibre1 sgc-4">“Kötü bir davranışla karşılaşmadım. Anneme saygı duyarlardı ve ben de uslu bir çocuktum. Alaycı bir sırıtmadan daha fazla bir tatsızlıkla karşılaşmadık. Çeşitli mezheplere, suçlulara ve aykırı düşünce gruplarına katıldım. Ama çok içlerine girmedim ve çok uzun süre de kalmadım. Canlıların, ölülerden daha iyi oldukları iki şey var. Birisi gürültü. Diğeri ise hız. Birinciye sırtımı döndüm, ama İkincisine asla.</p>

  <p class="calibre1 sgc-4">Konuşmasının bittiğine emin olunca, konuşmaya başladım.</p>

  <p class="calibre1 sgc-4">“Dövüşmeyi nerede öğrendin?” diye sordum.</p>

  <p class="calibre1 sgc-4">“Yüksek Cromlech’den ayrıldığımda çocuktum,” dedi. O zamanlar bana öyle gelmiyordu ama öyleydi. Trene atlayıp oradan ayrıldım.”</p>

  <p class="calibre1 sgc-4">Daha fazla bir şey söylemek istemedi. O zamandan, Armada'ya gelişine kadar on yıldan fazla bir süre geçmiş olmalıydı. O arada neler olduğunu anlatmak istemedi. Ama apaçık belliydi ki, akıl almaz becerilerini o sürede kazanmıştı.</p>

  <p class="calibre1 sgc-4">Doul sakinleşiyordu ve konuşmanın sona ermesini istediğini hissettim. Ama ben istemiyordum. Haftalar süren inzivanın ardından, konuşmaya devam etmesini istiyordum. Beceriksizce bir çaba gösterdim, şaka yapar gibi lafa girdim. Kurnaz ve arsız biri gibi göründüğümden emindim.</p>

  <p class="calibre1 sgc-4">“Ayrıldıktan sonra da, Hayaletkafa İmparatorluğuyla savaştın ve -neydi adı- Olduran Kılıç’ı kazandın, değil mi?” Basit, seramik yapımı kılıcını işaret ettim.</p>

  <p class="calibre1 sgc-4">Bir süre hiç tepki vermedi ve sonra birdenbire yüzü güzel bir gülümsemeyle aydınlandı. Gülümseyince bir oğlan çocuğuna benziyor.</p>

  <p class="calibre1 sgc-4">“Bu da bir başka anlam zinciri,” dedi, “yarısı kaybolmuş bir zincir. Hayaletkafalar çoktan yok oldu ama Bas-Lag’in her yerinde İmparatorluğun kalıntıları var. Kılıcımın bir Hayaletkafa eseri olduğu da doğru.”</p>

  <p class="calibre1 sgc-4">Neler ima ettiğini anlamaya çalıştım. <span class="font6">Kılıcım Hayaletkafa tekniklerinin bir eseri,</span> diye düşündüm, sonra, <span class="font6">Kılıcım bir Hayaletkafa tasarımı,</span> ama yüzüne baktığımda, kesinlikle söylediği şeyi kastettiğini anladım.</p>

  <p class="calibre1 sgc-4">Afalladığımı apaçık görüyor olmalıydı. Başını çabuk çabuk salladı.</p>

  <p class="calibre1 sgc-4">“Kılıcım üç bin yıldan daha eski,” dedi.</p>

  <p class="calibre1 sgc-4">Olanaksız. Onu gördüm. Basit, biraz aşınmış ve çağlarını izini taşıyan bir çömlek parçası. Eğer elli yıllık olduğunu söyleseydi de şaşırırdım.</p>

  <p class="calibre1 sgc-4">“Adı da...” Yine aynı şekilde gülümsedi. “Bir başka yanlış anlama. Bu kılıcı çok uzun bir araştırmanın sonunda, ölü bir bilimde ustalaştıktan sonra buldum. Ona <span class="font6">Olasılık</span> Kılıcı diyorlardı. Olduran değil.” Yavaşça konuşuyordu. “Olabilir, olamayabilir. <span class="font6">Olabilir, güç</span> değil, <span class="font6">gizil güç</span> anlamına geliyor. Gerçek adının yozlaştırılmış hali. Bir zamanlar bunun gibi bir sürü silah vardı,” dedi. “Şimdi, sanırım bir tek bu kaldı.</p>

  <p class="calibre1 sgc-4">“O bir Olasılık Kılıcı.”</p>

  <p class="calibre1 sgc-4">Dönüş yolunda bile bilim adamları plan yapıp durdular. Onları bekleyen işi hafife almıyorlardı. Daha zorlu bir çalışma bekliyordu hepsini.</p>

  <p class="calibre1 sgc-4"><span class="font6">Üçlü Çatal</span> geldiği yönün aksi istikamette gitmiyordu: Armada bıraktığımız yerde değildi, hareketine devam ediyordu. Bellis’in anlayamadığı o tuhaf yöntemlerle, hiç durmaksızın Armada'ya doğru gidiyorlardı.</p>

  <p class="calibre1 sgc-4">Gri bulutların ve mermi gibi düşen yağmur damlalarının saldırısına uğrayan hava gemisi hızlanmaya başladı. Bellis toplantı odasının penceresinden çalkantı halindeki denize ve göğün sonundaki kara bulutlara baktı.</p>

  <p class="calibre1 sgc-4">Bir fırtına yaklaşıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kötü havanın en kötü zamanını geride bıraktılar. Fırtına kendi sınırları içinde çok şiddetliydi ama hızlı ilerlemiyordu. İç kısmında kıyamet kopuyordu. <span class="font6">Üçlü Çatal</span> fırtınanın yanından geçerken, gölgesiyle yarışır gibi hızla gelen bir yağmura yakalandı.</p>

  <p class="calibre1 sgc-4">Armada'nın, arızalı bir yığın teknesinin ufkun ötesine uzandığını ve aşağısındaki suda çok geniş bir alana yayıldığını gördüğünde, şehrin büyüklüğü Bellis’i şaşkınlık içinde bıraktı. Bozuk ve onarılmış gemiler şekilsiz ve düzensiz bir biçimde dalgaların üzerinde parlıyordu, suyun üzerinde rastgele yayılmışlardı ve hiç yer değiştirmiyorlardı. Onu binlerce kilometre boyunca çeken römorklar ve buharlılar, şehir durunca ondan ayrılmıştı ve birçoğu yük taşıyarak etrafında dolanıp duruyordu. Bellis yine bunlara gereken yakıt miktarını düşündü. Armada'nın korsan gemilerinin bu kadar açgözlü olmasına şaşırmamak gerekiyordu.</p>

  <p class="calibre1 sgc-4">Onu gördüğünde, ne olduğunu anlayamadığı büyük bir duygu seline kapıldı.</p>

  <p class="calibre1 sgc-4">Şehrin dış kenarında <span class="font6">Terpsikor’u</span> gördü. Ayrıca <span class="font6">Sorghum</span> kuyusunun anlaşılması güç sınırları gözüne ilişti, tepesinden çıkan alevi, bunun yarattığı akımla dalgalanan havayı gördü. Ayaklarının etrafında tekneler kaynaşıyor, basınç altındaki damarlardan, yüzyıllardır akan petrol ve kayasütü çıkarıyordu. Armada bir kaynağın üzerine gelmişti. <span class="font6">Sorghum</span> yapılacak güçlü büyü için yakıt depoluyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Zarganadenizi’nin arkasına gelmişlerdi. Direklerin üzerinden dikkatle geçiyorlardı. Aşağıda, <span class="font6">Üçlü Çatal’</span>ın izini takip eden, meraklı bir yığın şekil vardı: hava kabinleri ve yalnız baloncular, tuhaf hantal görünüşlü hava gemileri.</p>

  <p class="calibre1 sgc-4"><span class="font6">Üçlü Çatal, Azamet'</span>le aynı yükseklikte kalarak, <span class="font6">Muhteşem Doğu'nun</span> güvertesine indi. Bellis etraftaki gemilerden ve küçük hava araçlarından dışarı bakanları görüyordu ama <span class="font6">Muhteşem Doğu</span> kapatılmıştı. Güvertesi neredeyse bomboştu. Bir muhafız grubu onları bekliyordu ve başlarında, yüzündeki sevinç ta uzaktan okunan erkek Sevgili duruyordu.</p>

  <p class="calibre1 sgc-4">Bellis adamın suratında yeni bir kesik gördü, iyileşmeye başlamış bir kabuk. Dudaklarının sol kenarında başlıyor ve çenesinin altına kıvrılıyordu. Bellis’in Sevgilinin kendi üzerinde açtığını duyduğu yaranın diğer eşiydi bu.</p>

  <p class="calibre1 sgc-4">Sevgililer birbirlerini görünce uzun bir sessizlik oldu, sonra karşılıklı yürüyerek birbirlerine sarıldılar. Birbirlerini itip çekiştirmeye başladılar. Dokunuşları tutkulu ve yoğundu ve bir iki dakika kadar sürdü. Kucaklaşmaya benzemiyordu: Sevgililer sanki ağır çekimde bir kavgaya girişmişlerdi. Görüntüleri Bellis’i son derece rahatsız etti.</p>

  <p class="calibre1 sgc-4">Sonunda ayrıldılar. Bellis birbirlerine fısıldadıklarını duyacak kadar yakınlarında duruyordu. Sevgili erkeğini tokatlıyor, gittikçe daha sert bir şekilde boynunu ve yüzünü tırmalıyordu. Adamın yeni kesiğine dokununca, sanki karşısındaki bir bebekmiş gibi ellerinin hareketi birden yumuşadı.</p>

  <p class="calibre1 sgc-4">“Tam konuştuğumuz gibi,” diye fısıldadı kadın Sevgili, kendi yarasına dokunarak, “tam konuştuğumuz anda. Beni hissettin mi? Söyle? Yemin ederim ben hissettim, seni hissettim, her santiminde, kanımın her damlasında.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ahşap kaplı oda mühendis ve politikacıların eski yağlıboya tablolarıyla doluydu -Yeni Crobuzonlular anlamsız bir şekilde çalıntı geminin duvarlarında çürümeye bırakılmışlardı. At nalı şeklindeki büyük bir masanın etrafında Armada Senatosu oturmuştu: Onların karşısında Tintinnabulum, <span class="font6">Üçlü Çatal</span>’daki bilim adamı ve mühendis gruplarının liderleri ile Krüach Aum vardı. Şaşkın bakışlı anofelin yanında da Bellis oturuyordu.</p>

  <p class="calibre1 sgc-4">Armada Senatosu sekiz yıldır toplanmamıştı. Ama ilçelerin yöneticileri <span class="font6">Üçlü Çatal’ın</span> dönüşünü, Armada tarihindeki bu kırılma anını oylamaya açmayı beklemişlerdi. Ne yapılacağına gelişmelere göre karar verilecekti.</p>

  <p class="calibre1 sgc-4">Armada’daki her ilçenin Senatoda bir oyu vardı. Bazı ilçeleri tek bir kişi, bazılarını ise küçük gruplar temsil ediyordu. Bellis gözlerini yavaşça, uzun masada gezdirdi, bütün liderlere tek tek baktı. Kim olduklarını anlamak zor değildi.</p>

  <p class="calibre1 sgc-4">Bragi-nod, Jhour’un kaktüs kraliçesi, yanında danışmanları.</p>

  <p class="calibre1 sgc-4">Kitapkent, kafa kafaya vermiş, çeşitli jestler ve kimyasal püskürmelerle konuşan ve söyledikleri insan yardımcıları tarafından çevrilen bir üçlü yönetim tarafından temsil ediliyordu. İsimlerini bilmiyordu: İlçeyi, nöbetleşe yöneten küçük bir politik grubun sembolik başkanlarıydılar.</p>

  <p class="calibre1 sgc-4">Masanın hemen sonunda keşiş cübbeli bir adam vardı: Bask temsilcisi. Onun yanında hırpani kılıklı altmış yaşlarında birisi oturuyordu. Adamı posterlerinden tanıdı -Sen-Ve-Senin bölgesinin ticaret kralı Friedrich’di. Onun da yanında gri ve yaralı suratlı bir adam vardı: Shaddler’ın generali.</p>

  <p class="calibre1 sgc-4">En büyük grubu İtevi’nden gelenler oluşturuyordu. Demokratik Konsey’in büyük bir bölümü orada gibiydi -karmakarışık ırklardan kadın ve erkekler, bir çarkın dişleri misali bir masanın etrafına toplanmışlardı. Aralarında sürekli fısıldaşıyor ve Zarganadenizi temsilcilerini gözle görülür bir düşmanlıkla izliyorlardı.</p>

  <p class="calibre1 sgc-4">Masanın sağ taraftaki ucunda ise Sevgililer vardı. Yalnızca izliyor, hiç konuşmuyorlardı. Sessizce birbirlerinin yanında oturuyorlardı, yüzleri uyguladıkları şiddetin bir aynası gibiydi.</p>

  <p class="calibre1 sgc-4">Tam karşılarında ise, gözlerini onlara dikmiş, savunmacı bir düşmanlık sergileyen İtevi konsey üyelerinden çok daha dikkatle ve zekice izleyen, siyah ve basit giysiler içerisinde soluk yüzlü bir adam vardı, ve Bellis adamı daha önce hiç görmemişti. Geniş burunlu ve kalın dudaklıydı. Kıvırcık saçları adamda asi görünen tek şeydi. Gözleri olağanüstüydü. Koyu ve berrak. Büyüleyici.</p>

  <p class="calibre1 sgc-4">Hafifçe ürpererek adamın Sevgililer’in en büyük düşmanı, Kurak Şelale ilçesinin lideri olduğunu fark etti. Toplantının gün batınımdan sonra yapılma nedeni oydu. Vampirdi o -Brucolac’dı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu toplantının bir formalite olduğuna ve başrol oyuncularının konumlarına çoktan karar verilmişti. Tartışmalar ve didişmeler çok resmî bir havada yapılıyor, dile getirilmeyen bağlılıklar ve düşmanlıklar alttan alta kendini sezdiriyordu. Bellis kendisine soruldukça konuşuyor, dil ile ilgili konularda kısaca fikrini söylüyordu.</p>

  <p class="calibre1 sgc-4">Sevgililer’in planlarına katılan beş ilçe vardı. Kitapkent, plana kendini çok kaptırmıştı; fhour ve Shaddler onun paralı adamıydılar ve isteneni yapacaklardı. Sen-Ve-Senin ilçesinden Friedrich, oyunu Sevgililere satmıştı, onların diğer bütün ilçelerden daha fazla ödeyeceğini bilerek ve hiç utanmadan hem de.</p>

  <p class="calibre1 sgc-4">Yalnızca, birlikte hareket eden Bask ve İtevi ve tek başına duran Kurak Şelale’nin Brucolac’ı Sevgililere karşıydı. Beşe karşı üç. Plan hemen uygulamaya konulacaktı.</p>

  <p class="calibre1 sgc-4">“Bize haber verilmedi,” dedi İtevi temsilcilerinden Vordakine. Sert bakışlı bir kadındı, Sevgililer’i dürüst davranmamakla suçluyordu. Friedrich’i ya da Kitapkent’in keprilerini caydırmak için umutsuzca çabalıyordu. “Çapulcuları Crobuzon kuyusu <span class="font6">Sorghum'u çekip getirdiğinde, Zarganadenizi bize niyetlerinin ne olduğunu söylemedi. O zaman tek konuşulan şey, artan enerji ve güç, elektrik üretimi ve ucuz yakıttı. Kayasütünün adı hiç geçmiyordu. Şimdi ise bütün bu ucuz gücün deniz şeytanı projesine vakfedildiğini görüyoruz. Deniz şeytanını ele geçirdiklerinde ne yapmayı düşündüklerini bilen var mı?”</span></p>

  <p class="calibre1 sgc-4"><span class="font6">Brucolac ilk kez ayağa kalktı. Bellis, adamın gözlerini, Sevgililerin grubuna, özellikle de Doul’a diktiğini fark etti.</span></p>

  <p class="calibre1 sgc-4"><span class="font6">“Evet, sorun bu <span class="font6">işte,”</span> dedi hiç beklenmedik bir şekilde. Sesi hırçın, sanki boğazını yırtar gibiydi. “Sorun bu.” Uzun çatallı dili titredi. Bellis gözlerini kocaman açtı. “Ne yapmayı düşünüyorlar? Bir deniz şeytanıyla ne yapılabilir? Nereye gidilebilir?”</span></p>

  <p class="calibre1 sgc-4">Ticaret kralı Friedrich kıpırdandı ve tükürdü. Vordakine ondan destek bekleyerek, Bellis’in hiç bilmediği sözlerini ve geçmişte yapılan iyilikleri anımsattı. Adam başını çevirdi. Kadın aklını çelememişti. Friedrich Sevgililere baktı ve onlar da ona bakıp gülümseyerek aynı anda kafalarını salladılar.</p>

  <p class="calibre1 sgc-4">Bu tavırla, <span class="font6">Biz seni satın alırız,</span> demek istiyorlardı ve <span class="font6">eğer İtevi ve Bask ilçesi ya da bir başkası bize karşı birleşiyorsa, biz onlardan fazlasını öderiz. Sen yalnızca fiyatını söyle.</span></p>

  <p class="calibre1 sgc-4">Odanın karşısında, deniz şeytanının çıkarılmasına karşı olanlar oturuyordu, yaşlı ve bitkin görünüyorlardı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Kuyu, kitap, Krüach Aum’un kendisi -Sevgililer’in planlarının hep işlediğini fark etti Bellis.</p>

  <p class="calibre1 sgc-4">Gece olmuş, pencereden bakınca fırtına kilometrelerce uzaktan bile hâlâ görülebiliyor, aniden çakan şimşeklerle etraf kısa süreliğine aydınlanıyordu. Etrafı, yeni yeni anlamaya başladığı güçlerin temsilcileriyle çevrili, çoktan yok olduğunu sandığı bir ırktan birinin çevirmenliğini yapan Bellis kendini umutsuz ve yalnız hissediyordu.</p>

  <p class="calibre1 sgc-4">Odadan son çıkanlardan biriydi. Kapıya geldiğinde başını kaldırıp Uther Doul’a baktı ama onun kendisine bakmadığını fark etti. Gözleri ve ağzı bir cam gibi donuk bir halde karşısında duran Brucolac’e bakıyordu.</p>

  <p class="calibre1 sgc-4">Sevgililer gitmişti. Bütün diğer temsilciler de öyle. İçeride, yalnızca Uther Doul ve Brucolac ile ikisinin arasında duran Bellis kalmıştı.</p>

  <p class="calibre1 sgc-4">Gitmek için can atıyordu ama Doul, sanki bir kavgaya hazırlanıyor gibi ayağını önüne dikmişti. Adamı itip geçemezdi, bir şey söylemeye de korkuyordu. Diğer tarafında ise darmadağınık saçları, hafifçe aralanmış dudakları, titreyip duran korkunç diliyle Brucolac duruyordu. Bellis ikisinin arasında kapana kısılmış, kımıldayamıyordu. Ona hiç aldırış ettikleri yoktu.</p>

  <p class="calibre1 sgc-4">“İçin hâlâ rahat mı, Uther?” diye sordu Brucolac. Sesi, sevimsiz bir fısıltı halinde çıkıyordu.</p>

  <p class="calibre1 sgc-4">Uther Doul yanıt vermedi. Brucolac’ın yüzünde buz gibi, yapmacık bir gülümseme belirdi.</p>

  <p class="calibre1 sgc-4">“Bunun sona erdiğini sanma, Uther,” dedi. “İkimiz de bu soytarılığın sonunu biliyoruz. Burası karar verme yeri değil.”</p>

  <p class="calibre1 sgc-4">“Ölüadam Brucolac,” dedi Doul, “Bu proje ile ilgili endişelerini duyduk. Duyduk ve umursamıyoruz. Şimdi, izninle, Krüach Aum’u ve çevirmenini yerlerine götürmem gerekiyor.” Doul gözlerini vampirin soluk yüzünden ayırmıyordu.</p>

  <p class="calibre1 sgc-4"><span class="font6">“Dikkat</span> ettin mi, Uther,” dedi kibar bir sesle Brucolac, “diğer birkaç itirazcı da sonunda bir şeyler olduğunu anladı, ne dersin?” Yavaşça Uther Doul’a doğru yürüdü. Bellis donup kalmıştı. Deli gibi odadan çıkmak istiyordu. Yıllardır hep dikkatli ve soğukkanlıydı. Kendisinde denetleyemediği çok az duygu vardı.</p>

  <p class="calibre1 sgc-4">Brucolac’ın onu dehşete düşürdüğünü fark etmek onu fazlasıyla şaşırtmıştı. Adamın sesi sanki, tamamen onun korkularına ayarlıydı.</p>

  <p class="calibre1 sgc-4">Oda karanlıktı, gaz lambaları sönmüştü, bir iki tane mum yanıyordu yalnızca. Ama adamın uzun boyunu, bir dansçı gibi kıvrak hareketlerle <span class="font6">{Uther Doul kadar kolaylıkla)</span> yaklaştığını görebiliyordu.</p>

  <p class="calibre1 sgc-4">Doul sessizdi. Kımıldamadı.</p>

  <p class="calibre1 sgc-4">“Vordakine’in bundan sonra ne olacağını sorduğunu işittin. İçlerinde en iyisinin o olduğunu söylemiştim. Sonunda anlamaya başlıyorlar, Uther,” diye fısıldadı Brucolac. “Onlara ne zaman söyleyeceksin, Uther? Planı ne zaman öğrenecekler?</p>

  <p class="calibre1 sgc-4">“Benim karşıma çıkabileceğine,” diye birden vahşileşen bir sesle devam etti, <span class="font6">“gerçekten inanıyor musun</span>? Beni yenebileceğini mi sanıyorsun? Projenin benim rızam olmadan devam edebileceğini mi sanıyorsun? Benim... <span class="font6">kim</span> olduğumu... <span class="font6">biliyor</span> musun?”</p>

  <p class="calibre1 sgc-4">Sanki kullandığı lehçenin kendisi, çıkmasına izin verdiği her sözcükten nefret ediyormuş gibi, öksürük ve yutkunmalardan oluşan bir dille konuşmaya başladı.</p>

  <p class="calibre1 sgc-4">Yüksek Cromlech dili.</p>

  <p class="calibre1 sgc-4">Her ne dediyse, bunları duyan Uther Doul’un gözleri birkaç saniyeliğine kocaman açıldı. Sonra bir şeyler söyledi.</p>

  <p class="calibre1 sgc-4">“Ah, evet, Brucolac,” dedi. Sesi sert ve bir çakmak taşının kenarı kadar keskindi. Bellis orada değilmiş gibi, onun üzerinden, dimdik vampire bakıyordu. “Ne olduğunu çok iyi biliyorum. Senin aslında ne olduğunu, herkesten çok ben biliyorum.”</p>

  <p class="calibre1 sgc-4">Adamlar, birbirlerinden birkaç adım uzaklıkta, aralarında gönülsüz bir hakem gibi duran Bellis’Ie durmuş, hiç kımıldamadan birbirlerine bakıyorlardı.</p>

  <p class="calibre1 sgc-4">Doul, “Sana incelik göstererek bir soylu unvanıyla sesleniyorum, <span class="font6">Ölüadam,”</span> dedi, tıslar gibi bir sesle. “Ama benden daha soylu değilsin. Sen hortlaksın, ölümsüzlerden değilsin. Ne olduğunu unutuyorsun, Brucolac. Senin gibilerin açıkça yaşamalarına izin verilen bir başka yer daha olduğunu unutuyorsun. Sığınmacılarınızın terk ettiği yer. Ölülerin yönettiği ve canlıları koruduğu yerde sizlerden korkmak için bir neden yok. Yüksek Cromlech’de vampirler olduğunu da unutuyorsun.” Brucolac’ı işaret etti.</p>

  <p class="calibre1 sgc-4">“Canlıların olduğu varoşların gerisinde yaşıyorlar. Kümes gibi evlerde. Gecekondularda.” Gülümsedi. “Her gece, güneş battıktan sonra, rahatça barakalarından çıkıp şehre dağılıyorlar. Paçavra içindeki çöp bacaklılar duvarlara yaslanıyor. Bitkin ve aç, ellerini açıyorlar. Dileniyorlar.” Sesi yumuşamış ama acımasızdı. “Canlılara yalvararak onlara acımalarını istiyorlar. Arada sırada içimizden biri nasılsa yalvarmalarına karşılık verecek, acıyarak ve tiksinerek, kendi yardımseverliğimizden utanarak bir binanın saçaklarının gölgesinde bileklerimizi uzatacağız. Sen ve senin türün, açlıktan kendini kaybetmiş bir halde bunlara yapışacak ve mutlulukla yaltaklanarak, birkaç yudum çekecek, sonunda yeterince aldığını söyleyip elimizi çekince yalvarıp ağlayarak biraz daha isteyecek, belki de çok uzun süre bekleyen mideniz bunu kaldıramadığından kusacaksınız ve sizi küçük besininizle mutlu, pislik içinde yuvarlanır bir halde bırakarak oradan ayrılacağız.</p>

  <p class="calibre1 sgc-4">“Yüksek Cromlech’de senin ne olduğunu çok iyi biliyoruz, Brucolac.” Yine gülümsedi.</p>

  <p class="calibre1 sgc-4">“Keşler. Bazılarımızın hoş gördüğü, bazılarımızın nefret ettiği ve hepimizin, canlı ya da ölü olalım, acıdığı varlıklar.</p>

  <p class="calibre1 sgc-4">“Bu yüzden,” birden tükürdü, “sakın beni korkutmaya kalkma. Çünkü, evet, Brucolac, senin aslında ne olduğunu çok iyi biliyorum.”</p>

  <p class="calibre1 sgc-4">Kimse bir şey söylemedi. İki adam kımıldamadan birbirine bakıyordu. Yalnızca Brucolac’ın dili oynuyor, havayı tadıyordu.</p>

  <p class="calibre1 sgc-4">Sonra birden yok oldu.</p>

  <p class="calibre1 sgc-4">Bellis gözlerini kırpıştırdı ve etrafına bakındı, havada bir kımıltı, bir iz, Brucolac’ın aniden gidişiyle ardından yükselen bir toz zerresi aradı. Başını tuttu. <span class="font6">Bana ne yaptı</span>, diye düşündü. <span class="font6">Nasıl yapıyor bunu? Hipnoz mu? Kahretsin, Doul’dan bile hızlı...</span></p>

  <p class="calibre1 sgc-4">Kalbi sakinleşip nefesi normale dönerken, Uther Doul’un ona baktığını fark etti.</p>

  <p class="calibre1 sgc-4">“Benimle gel,” dedi adam, sesi sanki hiçbir şey olmamış, sanki Bellis hiçbir şey izlememiş gibi donuk ve heyecansızdı. “Krüach Aum’a yardım etmelisin.”</p>

  <p class="calibre1 sgc-4">Odadan çıkarken, tökezlememeye çalışıp, tir tir titreyerek Brucolac’ın söylediği şeyi düşünüyordu.</p>

  <p class="calibre1 sgc-4"><span class="font6">Nereye gidiyoruz?</span> diye merak ediyordu, Uther Doul’un arkasından giderken.</p>

  <p class="calibre1 sgc-4"><span class="font6">Plan ne?</span></p>

  <div class="calibre7 sgc-1"></div>
</body>
</html>
