<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
img.sgc-6 {text-indent: 1.5em; font-size: 1em; line-height: 1.2;}
  h1.sgc-5 {text-align: justify;}
  p.sgc-4 {text-align: justify;}
  div.sgc-3 {text-indent: 28.80000114440918px; text-align: center;}
  h2.sgc-2 {text-align: center;}
  div.sgc-1 {text-align: justify;}
</style>
</head>

<body class="calibre">
  <div class="calibre7 sgc-1">
    <br />
  </div>

  <div class="calibre7 sgc-1">
    <h2 class="calibre7 sgc-2">31</h2>

    <div class="calibre7 sgc-3">
      <br />
    </div>

    <div class="calibre7 sgc-3"><img alt="" class="calibre8" src="../Images/main-9.jpg" /></div>

    <div>
      <br />
    </div>
  </div>

  <p class="calibre1 sgc-4">Şekel gündüzleri boştu.</p>

  <p class="calibre1 sgc-4">Basil Tersanesi’nin etrafında aylaklık yapan genç serserilerin çoğu nasıl yapıyorsa, yaşamını öyle -Yeni Crobuzon’daki gibi, gözünü kulağını dört açıp, patronunun o an vereceği bir avuç bozuk para karşılığında ayak işleri yaparak, mesaj ve mal taşıyarak- kazanıyordu. Saltçası çok akıcı olmasa da anlaşılıyordu.</p>

  <p class="calibre1 sgc-4">Akşamlarının yarısından çoğunu Angevine ile geçiriyordu. Kadının kaldığı yer Tintinnabulum’un Kastor'unda, çan kulesinin altındaydı. Tintinnabulum, arkadaşları Krüach Aum, Sevgililer ve Bellis ile saatler süren toplantılar yaptığından, Angevine çoğu zaman geceleri geç dönüyordu ve Şekel için kütüphaneden ya da geminin arka tarafındaki laboratuvardan kitap ya da malzeme alıyordu. Geldiğinde yorgun oluyor ve Şekel, yaptığı yemekler ve acemice masajlarla kadını rahatlatmaya çalışıyordu.</p>

  <p class="calibre1 sgc-4">Angevine, deniz şeytanı projesinden pek söz etmiyordu ama Şekel ondaki heyecan ve gerginliği sezebiliyordu.</p>

  <p class="calibre1 sgc-4">Diğer akşamlarda ise zamanının çoğunu, hâlâ kendi evi olarak düşündüğü, Tanner’la paylaştığı yerde geçiriyordu.</p>

  <p class="calibre1 sgc-4">Tanner her zaman orada olmuyordu -Angevine gibi, o da proje yüzünden uzun ve yorucu saatler boyunca çalışmak zorundaydı. Ama evde olduğu zamanlarda, çoğu kez yapmakta olduğu şeylerden bahsediyordu. Şekel’e, berrak suyun içinde uzanan koşumun olağanüstü görüntüsünü, şimdiden bitkiler ve yapışkan kabuklularla kaplanmaya başlamış bağlarının arasında dolaşan parlak, tropik balık sürülerini, gecenin soğuk ışıklarıyla belirmeye başlamalarını anlatıyordu. Saatlerce süren işler ve aynı anda hem tasarımcı, hem ustabaşı, hem de bir inşaatçı gibi çalışmak Tanner’ı hem yoruyor, hem de mutlu ediyordu.</p>

  <p class="calibre1 sgc-4">Şekel odalarını temiz ve sıcak tutuyordu. Eğer Angevine için yapmıyorsa, Tanner için yemek pişiriyordu.</p>

  <p class="calibre1 sgc-4">Endişeliydi.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">İki gece önce, Luddi’de, gece yarısını biraz geçe, fabrika gemisindeki eski odasında birdenbire uyanmıştı. Doğrulmuş ve hiç hareket etmeden, sessizce yatağında oturmuştu.</p>

  <p class="calibre1 sgc-4">Dışarıdaki ışık ve yıldızların soluk gölgeler bıraktığı odaya göz gezdirmişti: Masaya ve sandalyelere, kovaya, tabak ve tencerelere, Tanner’ın boş yatağına <span class="font6">(yine geç saatlere kadar çalışıyor)</span> bakmıştı. Gölgelerle sarılı olsa bile kimsenin saklanabileceği bir yer yoktu ve Şekel yalnız olduğunu görebiliyordu.</p>

  <p class="calibre1 sgc-4">Ama yine de sanki öyle değilmiş gibi bir hisse kapılmıştı.</p>

  <p class="calibre1 sgc-4">Bir mum yaktı. Garip bir ses ya da ışık ya da gölge yoktu, ama biraz önce bir şey duymuş ya da görmüş -tekrar tekrar, sanki anıları ondan önce gidiyor, ona henüz olmamış bir şeyi anımsatıyormuş gibi- olduğunu düşünüyordu.</p>

  <p class="calibre1 sgc-4">Sonunda yine uykuya daldı ve ertesi sabah uyandığında, bu önseziyi hayal meyal anımsıyordu. Ancak, ertesi gece, karanlıkla birlikte, bu duygu onu yine rahat bırakmadı. Durup -bir budala gibi öylece donup- dikkatlice etrafına göz attı. Şu giysiler yer mi değiştirmişti? Şu kitap? Şu tabaklar?</p>

  <p class="calibre1 sgc-4">Şekel’in dikkati bir nesneden diğerine, bir eşya yığınından ya da bir çekmeceden diğerine gidip geldi, gözleri, sanki odada yürüyen ve her yere sırayla dokunup karıştıran birini izliyormuş gibi bunların üzerinde dolaştı. Aynı anda hem öfkelendi hem de korktu.</p>

  <p class="calibre1 sgc-4">Kaçmak istedi ama Tanner’a bağlılığı yüzünden, odalarından ayrılamadı. Lambaları yakıp yüksek sesle şarkı söyledi ve Tanner -neyse ki çok geç kalmamıştı, dışarıda sesler kesildiğinde- eve dönene kadar çabucak bir sürü yemek yaptı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Konuyu açtığında Tanner’ın anlattıklarını ilgiyle dinleyip ciddiye alması Şekel’i rahatlattı ve şaşırttı.</p>

  <p class="calibre1 sgc-4">Adam küçük odaya dikkatlice göz gezdirip mırıldandı. “Tuhaf zamanlar, evlat.” Çok bitkin de olsa, Şekel’in tarif ettiği şekilde, odayı dolaştı. Yanından geçtiği eşyaları eline aldı, dikkatle inceledi. Mırıldanarak çenesini kaşıdı.</p>

  <p class="calibre1 sgc-4">“Herhangi bir işaret göremiyorum, Şekel,” dedi. Gözleri çok yorgun bakıyordu. “Tuhaf zamanlar. Şu sıralarda olmadık tipler olmadık şeyler deniyorlar -yalanlar, söylentiler ve Tanrı bilir başka neler. Şimdiye kadar, Zarganadenizi ve projeyle sorunu olanlar bunu henüz yüksek sesle dile getirmediler -bu daha sonra olacak, bundan emin olmalıyım. Ama belki de her şeyi bozmak isteyen birisi vardır. Bu projede önemli biri olduğumdan değil, evlat, ama o adaya gittiğim ve koşumun yapımına yardım ettiğim biliniyor. Buraya gelip işleri -bilemiyorum ama- bozmaya çalışacak birisi olabilir. Kendi taraflarını güçlendirmeye çalışıyor olabilirler. Sanki planları burada saklayacak kadar aptalmışım gibi.</p>

  <p class="calibre1 sgc-4">“İnsanlar gergin. Her şey çok çabuk gelişiyor. Sanki kimsenin kontrolünde değil.” Bir kez etrafa bakındı, sonra Şekel’le göz göze geldi.</p>

  <p class="calibre1 sgc-4">“Bırak gelsinler, derim ben. Eğer haklıysan, bir şey almayıp bizi rahat bıraktıkları sürece, boş ver. Korkmuyorum.” Meydan okurcasına sırıttı, Şekel de gülerek karşılık verdi.</p>

  <p class="calibre1 sgc-4">“Ama yine de,” dedi Şekel sessizce. “Yine de...”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Ertesi gün, Angevine’a yaşadığı olayı anlattığında, kadın da neredeyse Tanner ile aynı tepkiyi verdi.</p>

  <p class="calibre1 sgc-4">“Belki de aradıkları bir şey var,” dedi yavaşça “Garip bir dönem bu, biliyorsun. Halk heyecan içinde, bazıları korkuyor. Birkaç hafta içinde yaşayacaklarımızın yanında, bu görünmeyen davetsiz misafirlerin çok garip olduğunu söyleyebilir miyiz, bilemem, sevgilim. Fabrikalar koşum için fazla mesai yaptıkça halk homurdanıyor. Mühendisler başka işlere yetişemiyor, hiçbir makine ya da metal parça imal edilmiyor. ‘Kuyudan sağlanan o güç,’ diyor herkes, ‘ne zaman <span class="font6">bizim</span> işimize yarayacak? Lanet olası deniz şeytanının bunun ne kadarına gereksinimi olabilir ki?’</p>

  <p class="calibre1 sgc-4">“Hmm, çok fazlasına, Şekel. Akıl almaz miktarına, şimdi ve bundan sonra hep.” Oğlanın gözlerine baktı ve elini tuttu. “Şu sıralarda duyduğun homurdanmalar -çoğunlukla Bask, İtevi ve Kurak Şelale’de olsalar da, aslında her yerde- artacak. Halk, petrol ve kayasütünün, kendi planlarından daha önemli şeyler için kullanılacağını anlamaya başladığında...”</p>

  <p class="calibre1 sgc-4">Dalgın dalgın konuşuyor, Tintinnabulum ve diğerleri arasında geçen konuşmalardan kulağına çalınanları anımsamaya çalışıyor ve Şekel kafasını sallamanın ötesinde bir şey yapamıyordu.</p>

  <p class="calibre1 sgc-4">“Sorun yaratanlar ortaya çıkmaya başladı bile,” diyerek düşünmeye başladı. “İtevi’nde Vordakine, Bask’da Sallow. Gizemli Simon Fench. El ilanları, duvar yazıları, fısıltılar. İyi insanların da kuşkuları var. Hedrigall bile, ki ne kadar sadık olduğu bilinir, Fench denen bu herifi <span class="font6">tanıyor,</span> bazen onunla içmeye gidiyor. Deniz şeytanı çağrıldığında, halk coşacak, bu kadar muazzam bir şey onları heyecanlandıracak. Ama böyle bitmeyecek, Şekel, inan bana.”</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Armada'nın denk geldiği bu ekvator yazı sıcağında, Croom Parkı iyice çiçeklenmişti.</p>

  <p class="calibre1 sgc-4">Bellis oraya son kez gittiğinde, her taraf yemyeşildi: Nemli, verimli ve bitki özü kokan bir yerdi. Şimdi ise yeşilin üzerini baharın ve yazın renkleri sarmıştı: Ayaklarının altında, erkenci bahar çiçeklerinden bir örtü uzanıyordu, orada burada bazı ağaçların tepeleri hâlâ bembeyazdı; İlkyaz çiçekleri, parlayan yabani otlar, kızılcık ağaçları ve nergislerle yarışıyordu. Koruluğu, küçük yaşamların hışırtıları sarmıştı.</p>

  <p class="calibre1 sgc-4">Parkta, Bellis’in yanında Silas değil, Johannes Tearfly vardı ve kendini ihanet ediyormuş gibi hissetmek ona buruk bir sevinç veriyordu.</p>

  <p class="calibre1 sgc-4">En sevdiği yoldan, bir zamanlar gemi kabinlerinin arasındaki bir koridor olan, şimdi ise sarmaşık kaplı bir vadiye dönüşmüş olan yoldan yürüyordu. Duvarlar çarkıfeleklerle, bir kök sarmaşığının altında zar zor seçilen kırık pencerelerle kaplıydı. Eski kabin-tepelerinin çimenlerin altında kaldığı ve patikanın güneşe açıldığı yerde üzeri vızıldaşan arılarla kaynayan bir hanımeli kümesi vardı.</p>

  <p class="calibre1 sgc-4"><span class="font6">Bu güzel bir an,</span> diye düşündü Bellis, Johannes ise, utangaç ve dalgın, arkasından geliyordu. <span class="font6">Ama biraz sonra bunu bozacaksın, Johannes, konuşman gerekecek.</span></p>

  <p class="calibre1 sgc-4">Çiçekler ve çimenle geçen birkaç dakikanın ardından, yalnızca ısınmış böceklerin titreşimli sesleri duyulurken, konuştu da.</p>

  <p class="calibre1 sgc-4">Uzun bir süre şehrin altında süregelen işi konuştular.</p>

  <p class="calibre1 sgc-4">“Bir iki kez bir batiskafla aşağıya indim. Olağanüstü bir şey, Bellis. Onu inanılmaz bir hızla inşa ediyorlar.”</p>

  <p class="calibre1 sgc-4">“Öyle, diğer gemilerin arasında, <span class="font6">Terpsikor'u</span> ne kadar parçaladıklarını gördüm,” dedi. “İnanırım.”</p>

  <p class="calibre1 sgc-4">Johannes ona karşı hâlâ tetikteydi, ama bir zamanlar aralarında olan bağı yeniden hissetmek istiyordu. Adamın ona elini uzattığını, yapabileceği her tür kabalığa kendince bir özür bulmaya çalıştığını hissediyordu.</p>

  <p class="calibre1 sgc-4">“Bana adadan pek söz etmedin,” dedi adam.</p>

  <p class="calibre1 sgc-4">Bellis içini çekti. “Zordu,” dedi. “Bu konu hakkında konuşmaktan hoşlanmıyorum.” Yine de anlattı: Dayanılmaz sıcağı, hiç bitmeyen korkuyu, erkek-anofellerin kesilmeyen meraklarını ve eşlerinin ölümcül açlıklarını.</p>

  <p class="calibre1 sgc-4">Adam onun anlattıklarını ölçüp tartmaya çalışıyordu. Bellis, acaba kendini kurnaz ve zeki mi sanıyor diye merak etti.</p>

  <p class="calibre1 sgc-4">“Aum’u götürdüler, dün,” diye devam etti ve Johannes ona doğru döndü, şaşırmıştı. “Birkaç haftadır ona Saltça öğretiyorum, başka bir şey yok. Beni korkutan bir süratle öğreniyor. Söylediğim her şeyi yazıyor -şimdiden bir ders kitabına yetecek kadar malzeme topladı. Ama, yine de, benim yardımım olmadan konuşmalara katılabileceğini -henüz- sanmıyordum. Ancak dün öğleden sonra Tintinnabulum ve mühendis komitesiyle işimiz bittiğinde onu götürdüler ve bir süre bana gerek olmadığını söylediler.</p>

  <p class="calibre1 sgc-4">“Belki de Saltçasının, benim sandığımdan daha iyi olduğuna inanıyorlar. Kim bilir, belki de Yüksek Kettai uzmanlarından biri yeterince pratik yaparak işlerine yarayabilecek düzeye geldi.” Bunu alaycı alaycı sırıtarak söyledi ve Johannes hafifçe gülümsedi. “Uzun zamandır benden, en kısa zamanda Saltçasını, akıcı bir hale getirmemi isteyip duruyorlardı; beni ilgilendirmeyen projeler için ona ihtiyaçları olacağını söylüyorlardı. Benden kurtulmaya çalışıyorlar.”</p>

  <p class="calibre1 sgc-4">Johannes’e döndü ve onunla göz göze geldi. Ağaçlarla ve güdük gül çalılarıyla çevrili bir açıklıkta duruyorlardı.</p>

  <p class="calibre1 sgc-4">“Benim işe yararlılığım sona eriyor ve buna da seviniyorum, çünkü yorgunluktan ölüyorum. Ama Aum’un işi şimdi başlıyor, görünüşe göre. Onu götürenler de her zamanki grup değildi. Uther Doul ve yanında daha önce hiç görmediğim adamlar ve kadınlar geldi. Bu ne anlama geliyor, bilmiyorum. Bana göre iş deniz şeytanını çıkarmakla kalmayacak.”</p>

  <p class="calibre1 sgc-4">Johannes başını diğer tarafa çevirdi ve çiçeklere dokundu.</p>

  <p class="calibre1 sgc-4">“Bunu daha şimdi mi anlamaya başladın, Bellis?” diye sordu yavaşça. “Tabii haklısın. Dahası var. Deniz şeytanını çıkarma çabasının büyüklüğüne bakılacak olursa, bunu hayal etmek bile zor ama belki de yapılanlar, asıl planlarına sadece bir... <span class="font6">giriş.</span> Bunun ne olduğunu da, bilmiyorum. Alınan karara göre beni ilgilendirmiyor.</p>

  <p class="calibre1 sgc-4">“Biliyorsun,” dedi, “burada görevlendirilmem tamamen şans eseri, gerçekten de.”</p>

  <p class="calibre1 sgc-4"><span class="font6">Şans mı?</span> diye düşündü Bellis, hayretler içinde kalmıştı.</p>

  <p class="calibre1 sgc-4">“Eski zincirleri görüp bu işi bilenler, Armada'nın deniz şeytanını çağırmayı denemesini <span class="font6">onlarca yıldır</span> tartışıyormuş, ama Sevgililer onlara kulak asmamış, yıllarca hiç ilgilenmemişler -duyduklarım bunlar.</p>

  <p class="calibre1 sgc-4">“Uther Doul şehre, onlar için çalışmaya gelince her şey değişiyor. Ne yaptı ya da onlara ne söyledi bilmem ama birdenbire deniz şeytanı projesi tekrar gündeme geliyor. Onlara söylediği şey her ne ise, bu zincirler yapıldığından -ne zaman yapıldıklarını ya da ne olduğunu bilen kimse yok- beri ilk kez, eski tozlu planların tekrar ortaya çıkarılmasına yol açıyor.</p>

  <p class="calibre1 sgc-4">“Bundan sonrası beni aşıyor. Başka konulara geçtiler.</p>

  <p class="calibre1 sgc-4"><span class="font6">Kıskanıyor,</span> diye geçirdi içinden Bellis. <span class="font6">Hiçe sayıldı, terk edildi ve öfkeli.</span> Johannes’in çalışması -ve Johannes- deniz şeytanını çağırma işinin olmazsa olmazıydı ama daha sonra neler olduysa ona gerek kalmamıştı.</p>

  <p class="calibre1 sgc-4">Yavaşça ve hissettirmeden Bellis adamın bu sıkıntısının etrafında dolaştı. Sorularının arasına ufak ufak anlamsız ayrıntılar serpiştirdi.</p>

  <p class="calibre1 sgc-4">Kızgınlık içindeki Johannes, Sevgililerin planlarına duyulan kuşkuları ciddi ciddi konuşmaya hazırdı.</p>

  <p class="calibre1 sgc-4">Ağaçlık gemide yürüdüler, üstleri kapanmış eski bacaları ve baca kapaklarını geçtiler, bu arada Bellis, kurnaz sorularıyla Johannes’in öfkesini besleyerek, parça parça bilgi topladı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bir defa dinlemeye başlayınca, Johannes’den her yerde duyduğu aynı söylentileri, aynı isimleri duydu. Armada'nın üzerini kaplayan sadakat tabakası epey inceydi. Endişeler ve çekişmeler, cilanın altında görülebilen tahta kırıntıları kadar kolay izlenebiliyordu artık.</p>

  <p class="calibre1 sgc-4">Bu aykırı seslerin sahiplerinin, yalnızca Bask ve İtevi ilçesinin kodamanları olmadığını fark edince çok şaşırdı. Zarganadenizi’nin en sadık hizmetlilerinden bazıları bile kuşkulananlar arasına girmiş, hainlere katılmıştı.</p>

  <p class="calibre1 sgc-4">Sevgililerin görüş birliği dengeli değildi. Ayrıca, az çok beklediği gibi, en çok duyulan, bu hoşnutsuzluğun odak noktası olarak en çok söz edilen isim, Simon Fench’di.</p>

  <p class="calibre1 sgc-4">Bellis onu araştırmaya başladı.</p>

  <p class="calibre1 sgc-4">Tanıdığı herkese Simon Fench’i sordu. Carrianne omuzlarını silkti ama kulaklarını dört açacağını ekledi. Johannes kuşkuyla baktı ve hiçbir şey söylemedi. Şekel, düzensiz buluşmalarının birinde ona olumlu bir yanıt verdi. “Ange ondan söz etti,” dedi. Çok ilgilenmiyormuş gibi görünerek, Şekel’den daha fazla bilgi toplamasını istedi.</p>

  <p class="calibre1 sgc-4">Yaptığı soruşturma sokak köşelerinden geçti, gemilerin parmaklıklarında aylaklık yapan, şehrin maymunlarına sapanla taş atan, barlarda oturup kâğıt oynayan ya da bilek güreşi yapan gençlerin arasında dolaştı. Her birinin kendi arkadaşları, kendi bağlantıları vardı, oğlanların ya da kızların önemsiz de olsa yapabilecekleri herhangi bir hizmet karşılığında ellerine biraz para sıkıştırabilecek kadınlar ve erkekler. Bellis’in sorusu onlardan, Zarganadenizi, Shaddler, Kitapkent ve Sen-Ve-Senin ilçelerinin içki salonlarından geçti.</p>

  <p class="calibre1 sgc-4">Yeni Crobuzon’da bir şey yasalarca düzenlenmemişse, yasalara aykırı demekti. Armada’da her şey farklıydı. Bir korsan şehri değil miydi, zaten? Şehri doğrudan tehdit etmeyen bir şey yetkilileri de rahatsız etmiyordu. Bellis de mesajını, aynı diğer gizli kapaklı işler gibi, gizlemeye çalışmak zorunda değildi, ama eski yurdunda milislerden kaçınmak için böyle davranmak gerekliydi. Şimdi ise, mesajı bu kavgacı şehirde büyük bir kolaylıkla ve hızla yayılıyor, nasıl arayacaklarını bilenler için küçük bir iz bırakıyordu.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">“Beni arıyordun.”</p>

  <p class="calibre1 sgc-4">Silas, Bellis’in yatağının yanında duruyordu. Kadın daha soyunmamıştı. Dizlerini toplayıp oturmuş, gaz lambasının ışığında bir kitap okuyordu. Daha bir saniye önce yalnızdı.</p>

  <p class="calibre1 sgc-4"><span class="font6">Yine mi büyü, Silas?</span> diye düşündü.</p>

  <p class="calibre1 sgc-4">Kaplumbağakabuğu, 10 Scabdi akşamıydı, çeyreğin son günü -bir festival günüydü. Sokaklardan sesler geliyordu, herkes sarhoş olmuştu, bağrışmalar ve kahkahalar duyuluyordu. Gemiler ve sokaklar renkli kurdelelerle bezenmişti. Hava, havai fişek ve konfeti kaynıyordu (bu arada suyun altındaki çalışma devam etmekteydi).</p>

  <p class="calibre1 sgc-4">“Evet, öyle,” dedi.</p>

  <p class="calibre1 sgc-4">“Dikkatli olmalısın. Muhaliflerle görüşen birisi olarak görünme, istersen.”</p>

  <p class="calibre1 sgc-4">Bellis güldü. “Tanrı aşkına, Silas. Sen bir de arkadaşın olduğunu tahmin ettiklerinin listesini gör. Ya da Bay Fench’in. Benden çok daha büyük balıklar var orada. Hedrigall ile içmeye gittiğiniz doğru mu?” Adam cevap vermedi. “Yani, kimsenin bana aldıracağını sanmıyorum.”</p>

  <p class="calibre1 sgc-4">Sessizce birbirlerini süzdüler. <span class="font6">Bunu kaç kez yaptık,</span> diye düşündü Bellis umutsuzca. <span class="font6">Gizli gizli odamda bir araya gelip, çay içerek, ne bilip ne bilmediğimizi tartışarak ne çok zaman tükettik..?</span></p>

  <p class="calibre1 sgc-4">“Bir şey planlıyorlar,” dedi ve sesindeki komplocu tınıyı duyunca, neredeyse acı acı gülmeye başladı. “Deniz şeytanıyla bitmiyor. Aum Saltçayı hemencecik halletti ve adamı götürüp yeni bir projeye soktular. Baştan beri işin içinde olan bazı mühendisler bile dışlanıyor. Bir çekirdek kadro var -Tintinnabulum; Sevgililer; Aum- bu kez Uther Doul da işin içinde. Bir şey planlıyorlar.”</p>

  <p class="calibre1 sgc-4">Silas başını salladı. Bunu zaten bildiği apaçık ortadaydı.</p>

  <p class="calibre1 sgc-4">“Eee?” diye sordu. “Ne peki?”</p>

  <p class="calibre1 sgc-4">“Bilmiyorum,” dedi Silas. Bellis’in ona inanıp inanmadığını anlayamamıştı.</p>

  <p class="calibre1 sgc-4">“Ne planladıklarını ortaya çıkarabilirsek,” dedi Bellis, “buradan... kurtulma şansı bulabiliriz.”</p>

  <p class="calibre1 sgc-4">“Açıkçası,” dedi adam yavaşça, “ben planlarının ne olduğunu anlayamadım. Öğrenirsem, sana söylerim. Tabii.”</p>

  <p class="calibre1 sgc-4">Birbirlerini incelediler.</p>

  <p class="calibre1 sgc-4">“Anladığıma göre Uther Doul sana kur yapıyor,” diye devam etti. Kabalık etmek istemiyordu ama suratındaki yapmacık gülüş çok sinir bozucuydu.</p>

  <p class="calibre1 sgc-4"><span class="font6">“Ne</span> yaptığını bilmiyorum,” dedi Bellis, sertçe. “Bazen, ben de öyle düşünüyorum -bana kur yaptığını- ama öyleyse eğer, Tanrı bilir ya, çok beceriksiz. Bazen başka nedenleri olduğunu düşünüyorum ama ne olduğunu anlayamıyorum.”</p>

  <p class="calibre1 sgc-4">Yine sessizlik oldu. Dışarıdan bir kedinin acı acı miyavlaması duyuldu.</p>

  <p class="calibre1 sgc-4">“Söylesene, Silas,” dedi Bellis. “Bu senin dünyan. Yaptıkları projeye ciddi bir muhalefet var mı? Tam anlamıyla <span class="font6">ciddi.</span> Eğer varsa, buradan kurtulmak için kullanabilir miyiz onu? İşimize yarar mı?”</p>

  <p class="calibre1 sgc-4"><span class="font6">Aklımdan tam olarak ne geçiyor olabilir?</span> diye merak ediyordu. <span class="font6">Evimize mesaj gönderdik. Onu kurtardık. Yapılacak başka bir şey kalmadı. Desteğini alacağımız bir grup yok. Bizi evimize götürmeye ikna edebileceğimiz kimse yok.</span></p>

  <p class="calibre1 sgc-4">Silas’ın kaçmaya çalışmakla ilgili söyledikleri, Armada'nın ortalarında bir yerlere dalıp gözden kaybolması, Simon Fench’e dönüşmesi, kendisini bir yardımlaşma, dedikodu ve anlaşma ağıyla sarması -bütün bunlar hayatta kalma taktikleriydi. Silas uyum sağlıyordu.</p>

  <p class="calibre1 sgc-4">Bellis’in yapabileceği hiçbir şey yoktu. Ne bir parçası olabileceği komplolar, ne gizli planlar vardı.</p>

  <p class="calibre1 sgc-4">Hâlâ Yeni Crobuzon ile Demir Körfez arasındaki o nehri düşlüyordu.</p>

  <p class="calibre1 sgc-4"><span class="font6">Hayır,</span> diye, düşündü, kızgınlıkla ve inatla. <span class="font6">Gerçek ne olursa olsun, durum neyi gösterirse göstersin, amacımız ne kadar umutsuz olursa olsun, kaçmaktan vazgeçmiyorum.</span></p>

  <p class="calibre1 sgc-4">Bu buz gibi yakan öfke düzeyinin, kaçma arzusunun oluşması epey zamanını almıştı ve ondan vazgeçmeye dayanamazdı.</p>

  <p class="calibre1 sgc-4"><br /></p>

  <p class="calibre1 sgc-4"><br /></p>

  <p class="calibre1 sgc-4">Bu yüzden bu <span class="font6">Hayırı,</span> kuşkularla sulandırmamak için bir kenara bıraktı.</p>

  <p class="calibre1 sgc-4">Ertesi gün uyandığında pencereden uzanıp kendini ılık rüzgâra bıraktı, sokaklardan ve güvertelerden önceki gecenin döküntülerini toplayan, akşamdan kalma, bitkin görevlileri izledi. Tozları, renkli paçavraları, maskeli partilerden kalan kostüm ve kıyafetleri, uyuşturuculardan kalan artıkları süpürerek bir araya topluyorlardı.</p>

  <p class="calibre1 sgc-4"><span class="font6">Sorghum</span> kulesinin tepesinden fışkıran sarımsı alevler kesilmişti. Kuyu soğumuş, çekilmiş olan petrol ve kayasütü depolanmıştı. Buharlılar, şilepler, küçük endüstriyel tekneler, bir mıknatısa doğru giden demir parçası gibi tekrar şehre dönüyordu. Bellis, tayfaların bunları Armada’nın kenarına bağlamalarını izledi.</p>

  <p class="calibre1 sgc-4">Bütün hizmet gemileri şehre bağlanarak burunlarını, rüzgârın tersi yöne, güneydoğuya çevirdi, siyah dumanlar püskürtüyor, çarkları sürtünüyor, büyük miktarlarda çalıntı kömür ve yakılabilecek her şeyi yiyip yutuyorlardı. Akıl almaz bir yavaşlıkla, Armada hareket etmeye başladı.</p>

  <p class="calibre1 sgc-4">Aşağıda berrak suyun içinde, dalgıçlar çalışmaya devam ediyorlardı. Birbiri ardına gemiler sökülmeye devam etti, bunlardan çıkarılan malzemeler fabrikalara ulaştırılıyor, sonu gelmeyen bir sıra halinde, bir sürü hava gemisi, tekne cesetleriyle demirhaneler arasından geçip duruyordu.</p>

  <p class="calibre1 sgc-4">Deniz, dalgaların altında gizli dev koşumun etrafında, zayıf akıntılar halinde deviniyordu. Armada'nın hızı fark edilemeyecek kadar azdı, her iki saatte ancak bir buçuk iki kilometre yol alıyordu.</p>

  <p class="calibre1 sgc-4">Ama hiç yavaşlamadı. Hiç durmadı. Bellis, onun, aradığı yere ulaştığında ve zincirleri indirilip büyüye başvurulduğunda, her şeyin değişeceğini biliyordu. Yine kendi sesini duydu, <span class="font6">Hayır,</span> boyun eğmeyi reddediyor, burayı evi olarak görmeye karşı çıkıyordu.</p>

  <p class="calibre1 sgc-4">Günler geçtikçe, ona daha az gerek duyuluyordu. Koşumdan sorumlu kadro, saatlerce çalışıp ortaya çıkan tasarım sorunlarını, birer birer çözdükçe, onun mühendislerle geçirdiği çeviri oturumları da azalmıştı. Bellis olayların merkezinden uzaklaştığını hissediyordu.</p>

  <p class="calibre1 sgc-4">Doul hariç. Adam hâlâ onunla konuşuyor, ona hâlâ kamarasında şarap ikram ediyordu. Aralarında hâlâ netleşmeyen bir şey vardı, ama Bellis bunun ne olduğunu bilemiyordu. Doul’un konuşmaları her zaman olduğu gibi yine anlaşılmazdı ve Bellis’i rahatlatmıyordu. Bir iki kez daha, onu o küçük bölmeye, Sevgililer’in odasının altındaki ses odasına götürmüştü. Neden adamın peşine takıldığını bilemiyordu. Hep gece gidiyorlardı, hep gizlice. Onların soluk soluğa ortaya koydukları aşklarını, acı ve tutku iniltilerini dinliyordu. Bu duygu onu hâlâ irkiltiyor ve sanki içinde çürüyen bir şey varmışçasına midesini bulandırıyordu.</p>

  <p class="calibre1 sgc-4">İkinci kez onların zevk diye düşündükleri fısıltıları dinlemişti ve ertesi gün Aum ile toplantı odasına girdiğinde, Sevgililer, taze yaraları, alınlarında kabuklaşan kan, yüzlerinde birbirinin aynadaki yansıması halindeki derin kesikleriyle, dönüp ona bakmışlardı.</p>

  <p class="calibre1 sgc-4">Bellis duraklamıştı. Kulak misafiri olduğu o garip duygunun tiryakisi olmuş bu insanların merhametine kaldığını düşünmeye dayanamıyordu.</p>

  <p class="calibre1 sgc-4"><span class="font6">Hayır.</span></p>

  <p class="calibre1 sgc-4">Havalar hâlâ ısınmaya devam etse bile, günler günleri kovalayarak, bir hafta, derken iki hafta geçmiş ve koşum neredeyse tamamlanmış, Silas ona uğramamış ve Doul’un hâlâ ne yapmak istediğini anlayamamış olsa bile; güç merkezinden uzaklaşsa ve Sevgilileri her gün görmesi gerekmediğini bilmenin verdiği sevinç, gitgide artan işe yaramazlık duygusunun altında ezilse de; elindeki güce benzeyen son şeyi kaybetmiş olsa da; kapana kısıldığı apaçık görünse de, Bellis’in içindeki ses katılaşmış ve iyice netleşmişti.</p>

  <p class="calibre1 sgc-4"><span class="font6">Hayır.</span></p>

  <div class="calibre7 sgc-1"></div>
</body>
</html>
