<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitapp-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitapp" xml:lang="tr-TR">
		<div>
			<p></p>
			<p id="toc_marker-10"><st c="0">İçimizdeki en iyi şey...</st></p>
			<p xml:lang="en-GB"><span xml:lang="tr-TR"><st c="25">Hiçbir insan kötü olarak doğmaz. </st><st c="59">Onu bu yola sevk eden ve kötü bir ruhta ikamet etmesini sağlayan yine insanlardır. </st><st c="142">Hiçbir insan iyi olarak da doğmaz, çünkü böyle bir bilincin varlığı ancak belli bir yaşta ortaya çıkar. </st><st c="246">Bir insan dünyaya geldiğinde, iyi ve kötü kavramlarının olmadığı o tenha coğrafyada yer alır. </st><st c="340">Bu kavramları bilmez ve bilmesi de uzun zaman alır. </st><st c="392">O dönem gelene dek de yaşadıkları ve kendisine öğretilenler farkında bile olmadan kişiyi bir yere doğru yönlendirir. </st><st c="509">Ve hassas bir durumda ortaya çıkan tavır, o kişinin hayat karmaşasındaki yerini de gösterir; iyi ya da kötü biri olarak karşımıza çıkar. </st><st c="646">Bu tamamen bir tercih meselesidir. </st><st c="681">Ciddi sonuçlar doğurabilecek bir eylemle somut anlamda karşılaşıldığında o andaki her tavır, o kişinin gerçek anlamda karakterini ve kişiliğini de eleverir bir anlamda. </st><st c="850">İşte tam da böyle durumlarda bir insanın iyiliği ya da kötülüğü konuşulur. </st><st c="925">İnsanın içindeki iyi şeyler de kötü şeyler de o zaman ortaya çıkar. </st><st c="993">Bu temel durum, çoğu insan için geçerlidir.</st></span></p>
			<p xml:lang="en-GB"><span xml:lang="tr-TR"><st c="1036">Aslında bu durumdan daha da zor bir an vardır; tüm öğrendiklerinizi, inandıklarınızı, düşüncelerinizi inkâr etmeniz istenseydi ne yapardınız? </st><st c="1179">Ve bunları yapmadığınızda ölümle tehdit edildiğinizi düşünün. </st><st c="1241">Ama eğer söyleneni yaparsanız hem hayati bir tehlikeniz olmayacak hem de hayatınızı kolaylaştıracak imkânlar size sunulacak. </st><st c="1366">Tarih boyunca böyle teklifler sunulan kişilerin büyük çoğunluğu can korkusundan bu teklifleri kabul etmişlerdir. </st><st c="1479">Ve onlar için dünya, o kararı aldıkları gün durmuştur. </st><st c="1534">Dünya, canı pahasına düşüncelerine ve bilime sahip çıkanların hatırına dönüyor denseydi, abartılmış olmazdı.</st></span></p>
			<p xml:lang="en-GB"><span xml:lang="tr-TR"><st c="1642">Dünya Hypatia</st></span><span xml:lang="tr-TR"><st c="1656">’</st></span><span xml:lang="tr-TR"><st c="1658">nın hatırına dönüyor. </st><st c="1680">Aslında bu deyiş, mecazi bir anlamdan fazlasıdır. </st><st c="1730">Hypatia kendi bildiklerinden, düşüncelerinden ve inandığı değerlerden canı pahasına dönmedi; ama onu yargılayanlar, mahkûm edenler asırlar sonra pek açık etmeseler de yanlışlarından döndüler. </st><st c="1922">Ve tarih onları geçmişin karanlık sayfalarına mahkûm etti.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1980">“Bir doğruyu bilimsel ve toplumsal anlamda ispat etmek için onu söylemek yetmez, o doğrunun vücut bulması için eyleme geçmek ve arkasında durmak gerekir.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2135">Hypatia, insanın iyilik ya da kötülüğe sahip olduğunu ve bunun tercihinin insanların elinde olduğunu, insan istediğinde bu tercihler üzerinde kimsenin etki sahibi olamayacağını ve son kararın kişinin kendisinde olduğunu düşünüyordu. </st><st c="2369">İnsanlar tarih boyunca her daim manipleye açık halde oldular ve birbirlerini maniple ettiler. </st><st c="2463">Her insan bu duruma açık haldedir. </st><st c="2498">İnsanların, kendilerini bu maniplelere karşı koruması gerektiğini düşünürdü. </st><st c="2575">Hypatia hakkında ölüm emri veren Aziz Cyril</st></span><span xml:lang="tr-TR"><st c="2618">’</st></span><span xml:lang="tr-TR"><st c="2620">in yöntemi de buydu, insanları maniple ederek istediğini yaptırmak. </st><st c="2688">Ve insanlar manipleye açık olduklarından, Cyril bu konuda sonuca ulaşabildi. </st><st c="2765">İncil</st></span><span xml:lang="tr-TR"><st c="2770">’</st></span><span xml:lang="tr-TR"><st c="2772">de hiç olmadığı halde, kadınlar üzerine Tanrı’nın sözleri diye İncil’e birkaç söz ekledi ve bu sözler üzerinden sadece halkı değil, nüfuz sahibi insanları da etkilemeyi başardı. </st><st c="2950">Elinde çok güçlü bir silah vardı ve bu silahı nasıl kullanacağını iyi biliyordu. </st><st c="3031">Çünkü insanların gözlerindeki korkuyu görmüştü.</st></span></p>
			<p xml:lang="en-GB"><span xml:lang="tr-TR"><st c="3078">Hypatia, tüm bunların tercihle ilgili olduğunu gayet iyi biliyordu; içinde ne varsa insan ona göre davranır. </st><st c="3188">İnsan, yaptıklarıyla ölçülür ve değerlendirilir. </st><st c="3237">Bir insan ne kadar konuşursa konuşsun, son kertede eyleme dökülen hali önemlidir. </st><st c="3319">Eyleme dökülmüş hali de o insanın kim olduğunu gösterir. </st><st c="3376">Hypatia da hem söyledikleriyle, hem yaşadıklarıyla, hem de davranışlarıyla tam bir tutarlılık abidesiydi. </st><st c="3482">Söyledikleri ve yaptıklarında daima bir tutarlılık vardı. </st><st c="3540">Çünkü o, içindeki en iyi şey ne ise insanlara onu vermek, onu öğretmek istiyordu. </st><st c="3622">İçlerinden en kötü şeyleri onu yok etmek için kullanan düşmanlarına rağmen Hypatia, içindeki en iyi şeyi yapmaktan hiçbir zaman geri durmadı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3763">“İnsan, içindeki en iyi şeyi ortaya çıkarmalı. </st><st c="3811">Ancak bu şekilde kendisini tanıyabilir, sınırlarını ölçebilir ve insanlığa yararlı biri olabilir.”</st></p>
			<p xml:lang="en-GB"></p>
			<p xml:lang="en-GB"><st c="3909">***</st></p>
			<p xml:lang="en-GB"><st c="3913">“Kapımızın önündeki şeyleri anlamaya çalışmak daha ötelerde yatanları anlamak için en iyi hazırlıktır.”</st></p>
		</div>
	<div id="charCountTotal" value="4017"></div></body>
</html>
