<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_28">4. Sahne</h2>
	<p class="indentmetin">(Portia, Nerissa, Lorenzo, Jessica, Balthasar ve </p>
	<p class="indentmetin">Portia’nın bir adamı girerler.)</p>
	<p class="normal1">LORENZO</p>
	<p class="normal">Madam, gerçi bunu sizin huzurunuzda söylüyorum ama,</p>
	<p class="normal">Gerçekten de soylu ve üstün bir arkadaşlık anlayışınız var,</p>
	<p class="normal">Lordunuzun yokluğuna </p>
	<p class="normal">Böylesine katlanışınız açıkça belli ediyor.</p>
	<p class="normal">Ama böyle davranmakla kime saygı gösterdiğinizi,</p>
	<p class="normal">Nasıl gerçek bir beyefendiye huzur verdiğinizi,</p>
	<p class="normal">Kocanızı, lordumu çok seven birine </p>
	<p class="normal">Yardım ettiğinizi bilseydiniz;</p>
	<p class="normal">Herhangi bir iyilik yapma isteğinden </p>
	<p class="normal">Daha fazla gurur duyardınız.</p>
	<p class="normal1">PORTIA</p>
	<p class="normal">İyilik yapmaktan şimdiye kadar asla pişman olmadım,</p>
	<p class="normal">Şimdi de olmam; görüşüp konuşan, birlikte vakit geçiren,</p>
	<p class="normal">Ruhları aynı aşk boyunduruğunu taşıyan iki insanın</p>
	<p class="normal">Kişilikleri, huyları ve duyguları da birbirine benzer.</p>
	<p class="normal">Mademki bu Antonio lordumun can dostu,</p>
	<p class="normal">Lorduma benzeyen biri olmalı. E öyleyse,</p>
	<p class="normal">Benim ruhumun benzerinin</p>
	<p class="normal">O cehennem azabını telafi etmek için</p>
	<p class="normal">Çok az bir bedel ödemişim.</p>
	<p class="normal">Bu galiba biraz övünmek gibi oldu;</p>
	<p class="normal">Onun için bırakalım artık bu konuyu.</p>
	<p class="normal">Başka şeylerden söz edelim:</p>
	<p class="normal">Lorenzo, lordum dönünceye kadar</p>
	<p class="normal">Size bırakıyorum evimin bakımı ile yönetimini.</p>
	<p class="normal">Bana gelince, Tanrı’ya gizli bir adağım var;</p>
	<p class="normal">Yalnızsa Nerissa ile ben,</p>
	<p class="normal">Onun kocası ve lordum dönünceye kadar</p>
	<p class="normal">Dua ve ibadetle geçireceğiz vaktimizi.</p>
	<p class="normal">İki mil ötede bir manastır var, bir süre orada kalacağız.</p>
	<p class="normal">Bu sorumluluğu reddetmemenizi istiyorum,</p>
	<p class="normal">Sevgim ve bazı ihtiyaçlar zorladı beni</p>
	<p class="normal">Sizden bunu istemeye.</p>
	<p class="normal1">LORENZO</p>
	<p class="normal">Madam, canı yürekten hazırım bütün emirlerinize.</p>
	<p class="normal1">PORTIA</p>
	<p class="normal">Adamlarım bilirler ne istediğimi:</p>
	<p class="normal">Lord Bassanio ve benim yerime,</p>
	<p class="normal">Siz ve Jessica’yı ev sahibi bilecekler.</p>
	<p class="normal">Tekrar görüşünceye kadar hoşça kalın şimdi.</p>
	<p class="normal1">LORENZO</p>
	<p class="normal">Size güzel düşünmeler ve mutlu saatler dilerim!</p>
	<p class="normal1">JESSICA</p>
	<p class="normal">Ben de günlerinizin gönlünüzce geçmesini dilerim efendim.</p>
	<p class="normal1">PORTIA</p>
	<p class="normal">Dilekleriniz için teşekkür ederim.</p>
	<p class="normal">Ben de size aynı güzellikleri dilerim.</p>
	<p class="normal">Hoşça kal Jessica.</p>
	<p class="indentmetin">(Jessica ve Lorenzo çıkarlar.)</p>
	<p class="normal">Evet Balthasar,</p>
	<p class="normal">Şimdiye kadar nasıl dürüst ve sadık kaldınsa,</p>
	<p class="normal">Aynen öyle kalmanı isterim bundan sonra da.</p>
	<p class="normal">Al şu mektubu, gücünün verdiği olanca hızla</p>
	<p class="normal">Yetiştir bunu Padova’ya.</p>
	<p class="normal">Orada kuzenim Doktor Bellario’ya bunu kendi elinle ver,</p>
	<p class="normal">O da sana bazı belgelerle giysiler verecek;</p>
	<p class="normal">Lütfen onları düşünce hızıyla</p>
	<p class="normal">Venedik’e kalkan gemilerin bulunduğu iskeleye getir.</p>
	<p class="normal">Hadi fırla şimdi, lafla zaman kaybetme.</p>
	<p class="normal">Ben senden önce orada olurum.</p>
	<p class="normal1">BALTHASAR</p>
	<p class="normal">Hanımım, olanca hızımla gidiyorum.</p>
	<p class="indentmetin">(Çıkar.)</p>
	<p class="normal1">PORTIA</p>
	<p class="normal">Hadi gel Nerissa, henüz bilmediğin</p>
	<p class="normal">Yapacak bir işimiz var.</p>
	<p class="normal">Daha bizi düşünmelerine vakit kalmadan</p>
	<p class="normal">Kocalarımızı göreceğiz.</p>
	<p class="normal1">NERISSA</p>
	<p class="normal">Onlar bizi görecek mi?</p>
	<p class="normal1">PORTIA</p>
	<p class="normal">Görecekler. Ama öyle bir kılığa bürüneceğiz ki,</p>
	<p class="normal">Bizde olmayan o şeyi var sanacaklar.</p>
	<p class="normal">Birer delikanlı kılığına girdiğimizde</p>
	<p class="normal">Bahse tutuşurum seninle;</p>
	<p class="normal">İkimizin daha yakışıklısı ben olurum,</p>
	<p class="normal">Hançerimi şöyle yiğitçe bir fiyakayla taşırım,</p>
	<p class="normal">Sesimi kaval sesi gibi, </p>
	<p class="normal">Erkekle çocuk sesi arası kalınlaştırırım,</p>
	<p class="normal">Kadınsı minik adımlar yerine, erkeksi adımlar atarım,</p>
	<p class="normal">Böbürlenen gençler gibi, </p>
	<p class="normal">Kavgadan, kız bozmadan söz ederim,</p>
	<p class="normal">Usturuplu yalanlar kıvırırım:</p>
	<p class="normal">Kibar hanımların peşime nasıl düştüklerini,</p>
	<p class="normal">Ben onları reddettikçe hasta olup öldüklerini anlatırım;</p>
	<p class="normal">Artık çok geç, onlara bir şey yapamazdım ki der</p>
	<p class="normal">Ama sonra da pişman olup</p>
	<p class="normal">Keşke ölümlerine sebep olmasaydım diye düşünürüm.</p>
	<p class="normal">Böyle yirmi ham yalanı ardı ardına sıraladım mı</p>
	<p class="normal">On iki aydan sonra okulu bıraktığıma herkes yemin eder.</p>
	<p class="normal">O palavracı kabadayıların adi numaralarından</p>
	<p class="normal">Bende uygulayabileceğim binlercesi var.</p>
	<p class="normal1">NERISSA</p>
	<p class="normal">Neden erkeğe döneceğiz ki?</p>
	<p class="normal1">PORTIA</p>
	<p class="normal">Ayıp, ne biçim soru o!</p>
	<p class="normal">Sanki fesat biriymişsin gibi!</p>
	<p class="normal">Neyse, gel şimdi, bahçe kapısı önünde araba bekliyor;</p>
	<p class="normal">Planımı arabada anlatırım; acele et,</p>
	<p class="normal">Çünkü bugün yirmi mil yol kat edeceğiz.</p>
	<p class="indentmetin">(Çıkarlar.)</p>
	</body>
</html>