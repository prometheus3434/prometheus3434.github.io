<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_32">2. Sahne</h2>
	<p class="indentmetin">(Portia ve Nerissa aynı kıyafette girerler)</p>
	<p class="normal1">PORTIA</p>
	<p class="normal">Yahudinin evini bul, bu belgeyi ona ver, imzalat!</p>
	<p class="normal">Bu gece yola çıkarsak,</p>
	<p class="normal">Kocalarımızdan bir gün önce evde oluruz.</p>
	<p class="normal">Lorenzo bu belgeye çok sevinecek.</p>
	<p class="indentmetin">(Graziano girer.)</p>
	<p class="normal1">GRAZIANO</p>
	<p class="normal">Nihayet yakaladım sizi, yakışıklı efendim.</p>
	<p class="normal">Lordum Bassanio, düşünüp taşındıktan sonra</p>
	<p class="normal">Bu yüzüğü size gönderdi.</p>
	<p class="normal">Yemeğe kalmanızı diliyor.</p>
	<p class="normal1">PORTIA</p>
	<p class="normal">Bu imkânsız.</p>
	<p class="normal">Ama yüzüğü teşekkürlerimle kabul ettiğimi</p>
	<p class="normal">Lütfen kendisine iletin. Bu arada,</p>
	<p class="normal">İhtiyar Shylock’un evini yardımcıma gösterir misiniz?</p>
	<p class="normal1">GRAZIANO</p>
	<p class="normal">Elbette.</p>
	<p class="normal1">NERISSA</p>
	<p class="normal">Bayım, sizinle bir şey konuşacağım.</p>
	<p class="indentmetin">(Portia’ya fısıldar)</p>
	<p class="normal">Bakalım ben de kocamın yüzüğünü alabilecek miyim?</p>
	<p class="normal">Onu ölünceye kadar saklayacağına yemin ettirmiştim.</p>
	<p class="normal1">PORTIA</p>
	<p class="indentmetin">(Nerissa’ya fısıldar)</p>
	<p class="normal">Emin ol, alabilirsin. Yüzükleri erkeklere verdik diye</p>
	<p class="normal">Kim bilir ne yeminler edecekler;</p>
	<p class="normal">Ama biz hem sözle, hem yeminle baskın çıkarız onlara.</p>
	<p class="normal">Hadi! Acele et! Nerede beklediğimi biliyorsun.</p>
	<p class="indentmetin">(Çıkar.)</p>
	<p class="normal1">NERISSA</p>
	<p class="normal">Hadi gidelim, şu evi gösterin bana.</p>
	<p class="indentmetin">(Çıkarlar.)</p>
	</body>
</html>