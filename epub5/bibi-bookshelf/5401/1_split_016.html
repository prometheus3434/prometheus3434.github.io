<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_17">2. Sahne</h2>
	<p class="indentmetin">(Soytarı Lancelot Gobbo yalnız başına girer.)</p>
	<p class="normal1">LANCELOT</p>
	<p class="normal">Elbette bir gün vicdanım şu efendim Yahudinin elinden kaçıp kurtulmama yanaşacak. Şeytan dirseğimin dibinde beni dürtüp kışkırtıyor, diyor ki: “Gobbo, Lancelot Gobbo, Lancelot’cuğum,” ya da “Gobbo’cuğum,” ya da “Lancelot Gobbo’cuğum, tabanları yağla, kirişi kır, kaç buradan.” Vicdanım, “Yooo,” diyor, “Sakın ha, dürüst Lancelot; sakın ha, dürüst Gobbo,” ya da daha önceki gibi, “Dürüst Lancelot Gobbo, sakın kaçayım deme, tabanları yağlayıp kaçmak sana yakışmaz.” Evet ama, şu gözü pek şeytansa, “Hadi fırla git!” diyor, “Hadi, durma koş,” diyor. “Tanrı aşkına, cesaretini topla, kaç git,” diyor şeytan. Ama vicdanım yüreğimin boynuna asılmış akıllı uslu sözler ediyor: “Dürüst dostum Lancelot, namuslu bir babanın evladı olarak –daha doğrusu namuslu bir ananın çocuğusun demeli; gerçekten de babam biraz şapır şupurmuş; yani şey gördü mü şeyi uyanırmış– garip bir düşkünlüğü varmış. Her neyse, Vicdanım diyor ki, “Lancelot, yerinde kal.” “Kalma,” diyor şeytan. Vicdanım, “Kal!” “Kalma.” “Ey Vicdan,” diyorum, “iyi öğüt veriyorsun; ”Ey şeytan, iyi akıl öğretiyorsun.” Vicdanımın sesini dinlersem, efendim Yahudinin yanında kalmam gerekiyor, tövbeler olsun, zaten o da bir çeşit şeytan değil mi! Yahudiden kaçıp gitsem, bağışlayın ama, bu kez de iblisin ta kendisi olan şeytanın emrine girdim demektir. Yahudi kesinlikle insan kılığında bir şeytan; vicdanıma gelince vicdanım öylesine kaskatı bir vicdan ki, Yahudinin yanında kalmam için bana öğüt veriyor. Şeytan daha dostça akıl veriyor: kaçıyorum işte Şeytan, tabanlarım emrinde, kaçıyorum.</p>
	<p class="indentmetin">(İhtiyar Gobbo girer, kördür ve bir sepet taşımaktadır.)</p>
	<p class="normal1">GOBBO</p>
	<p class="normal">Hey, delikanlı, rica ederim söyleyin, Yahudi efendinin evine hangi yoldan gidilir?</p>
	<p class="normal1">LANCELOT</p>
	<p class="indentmetin">(Kendi kendine)</p>
	<p class="normal">Vay canına, bu beni tedarik eden babam. Kısmen kör, yo yo, hatta üç çeyrek kör olduğu için beni tanımadı. Şununla biraz şakalaşayım bari.</p>
	<p class="normal1">GOBBO</p>
	<p class="normal">Delikanlı, size söylüyorum: Yahudi Efendi’nin evine nereden gidilir?</p>
	<p class="normal1">LANCELOT</p>
	<p class="normal">İlk köşeden sağa dön, ama sonraki köşeden sola, daha sonraki köşeden hiçbir yere dönme, ama doğrudan aşağı dolan, Yahudinin evine gelirsin.</p>
	<p class="normal1">GOBBO</p>
	<p class="normal">Kutsal ermişler hakkı için, ben bu yolu zor bulurum. </p>
	<p class="normal">Söyler misiniz, yanında Lancelot diye biri vardı </p>
	<p class="normal">Hâlâ onun yanında mı, değil mi?</p>
	<p class="normal1">LANCELOT</p>
	<p class="normal">Genç Lancelot efendiden mi söz ediyorsunuz?</p>
	<p class="indentmetin">(Kendi kendine)</p>
	<p class="normal">Bakın şimdi nasıl anafor yaratıp işi daha da karıştıracağım. Genç Lancelot efendiden mi söz ediyorsunuz?</p>
	<p class="normal1">GOBBO</p>
	<p class="normal">Ne efendisi, bayım, sadece yoksul bir adamın oğlu. Gerçi bana düşmez, babası namuslu, ama çok yoksul biridir; şükürler olsun geçinecek kadar varlıklıdır.</p>
	<p class="normal1">LANCELOT</p>
	<p class="normal">Canım babası neyse ne, biz Efendi Lancelot’tan söz edelim.</p>
	<p class="normal1">GOBBO</p>
	<p class="normal">Siz efendimin dostu, sadece Lancelot, efendim.</p>
	<p class="normal1">LANCELOT</p>
	<p class="normal">Ergo<sup class="calibre3"><a href="1_split_075.html#footnote-100-11" id="footnote-100-11-backlink" name="footnote-100-11-backlink">[11]</a></sup>, lütfen ihtiyar, ergo rica ederim, sadece genç efendi</p>
	<p class="normal">Lancelot’u mu kastediyorsun?</p>
	<p class="normal1">GOBBO</p>
	<p class="normal">Evet, Lancelot’u kastediyorum, saygıdeğer efendim.</p>
	<p class="normal1">LANCELOT</p>
	<p class="normal">Ergo Efendi Lancelot. Efendi Lancelot’tan söz etme babalık, çünkü bu genç centilmen Kader Kısmet denen şu çeşitli söylencelerdeki –ve hatta bilimlerdeki– Üç kız kardeş<sup class="calibre3"><a href="1_split_076.html#footnote-100-12" id="footnote-100-12-backlink" name="footnote-100-12-backlink">[12]</a></sup> yüzünden öldü. Yani kısacası, cennete gitti.</p>
	<p class="normal1">GOBBO</p>
	<p class="normal">Meryem adına, Tanrı korusun! O çocuk ihtiyarlığımda benim bastonumdu, tek desteğimdi.</p>
	<p class="normal1">LANCELOT</p>
	<p class="indentmetin">(Kendi kendine)</p>
	<p class="normal">Benim öyle bastona ya da ahır direğine, sopaya ya da asaya benzer yanım mı var? Baba, beni tanıdın mı?</p>
	<p class="normal1">GOBBO</p>
	<p class="normal">Yazıklar olsun bana, seni tanıyamadım genç centilmen, rica ederim söyle: Oğlum –Tanrı ruhuna huzur versin– yaşıyor mu, öldü mü?</p>
	<p class="normal1">LANCELOT</p>
	<p class="normal">Beni tanımadın mı, baba?</p>
	<p class="normal1">GOBBO</p>
	<p class="normal">Ah efendim, yarı körüm ben, sizi tanıyamadım.</p>
	<p class="normal1">LANCELOT</p>
	<p class="normal">Gözlerin sağlam olsaydı bile yine beni tanımaktan kaçınırdın: Babanın akıllısı evladını tanır. Pekâlâ ihtiyar, sana haber vereyim.</p>
	<p class="indentmetin">(Diz çöker.)</p>
	<p class="normal">Hayır duanızı alayım. Gerçek ortaya çıkar; cinayet uzun süre gizli kalmaz. Oğullar saklanabilir belki, ama gerçek er geç aydınlanır.</p>
	<p class="normal1">GOBBO</p>
	<p class="normal">Rica ederim efendim, ayağa kalkın: siz kesinlikle benim oğlum değilsiniz.</p>
	<p class="normal1">LANCELOT</p>
	<p class="normal">Ne olur artık bu şakayı bırakalım. Hayır duanı benden esirgeme: ben Lancelot’um, senin bir zamanlar minik yavrun, sonra oğlun, daha sonra da kazık kadar evladın olan kişiyim.</p>
	<p class="normal1">GOBBO</p>
	<p class="normal">Oğlum olduğunuzu hiç sanmıyorum.</p>
	<p class="normal1">LANCELOT</p>
	<p class="normal">Ben de ne diyeceğimi bilemiyorum artık. Ben Yahudinin adamı Lancelot. Karın Margery’nin de anam olduğuna eminim.</p>
	<p class="normal1">GOBBO</p>
	<p class="normal">Adı gerçekten Margery! Eğer sen Lancelot’san, kesinlikle benim kanımdansın.</p>
	<p class="indentmetin">(Lancelot’un kafasının arkasına dokunur.)</p>
	<p class="normal">Hey yüce Tanrım, bu ne sakal böyle! Çenendeki kıllar, benim katana Dobbin’in kuyruğundaki kıllardan daha fazla.</p>
	<p class="normal1">LANCELOT</p>
	<p class="normal">Demek Dobbin’in kuyruğu da tersine uzuyor, o zaman. Onu son gördüğümde kuyruğundaki kıllar benim yüzümdekilerden fazlaydı.</p>
	<p class="normal1">GOBBO</p>
	<p class="normal">Görmeyeli ne kadar değişmişsin! Efendinle aran iyi mi? Ona bir hediye getirdim. Şu sıra aranız nasıl?</p>
	<p class="normal1">LANCELOT</p>
	<p class="normal">Evet, evet. Kendi adıma kaçmayı aklıma koyduğum için, biraz yol almadan arkama bakmaya hiç niyetim yok. Efendime gelince, fazlasıyla Yahudi. Bir de ona hediye mi vereceksin? Ona yağlı bir ilmik ver, daha iyi! Kapısında aç kaldım; bak, kaburgalarımdaki her kemiği tek tek sayabilirsin. İyi ki geldin baba. Hediyeni efendi Bassanio’ya ver; adamlarına hep gıcır gıcır yeni giysiler alır. Onun hizmetine giremezsem, Tanrı’nın bile bulamayacağı kadar uzaklara kaçacağım.</p>
	<p class="indentmetin">(Bassanio, Leonardo ve bir iki adamıyla girer.)</p>
	<p class="normal">Aa, kısmet ayağımıza geldi! İşte adamımız bu: Hadi yanına gidelim baba; Yahudiye hizmet eden Yahudi olsun.</p>
	<p class="normal1">BASSANIO</p>
	<p class="indentmetin">(Adamlarından birine)</p>
	<p class="normal">Öyle yapabilirsin, ama elini çabuk tut, akşam yemeği en geç beşte hazır olsun. Şu davetiyeleri dağıt, uşak giysileri için sipariş ver; bir de Graziano’ya söyle hemen evime gelsin.</p>
	<p class="indentmetin">(Adam çıkar.)</p>
	<p class="normal1">LANCELOT</p>
	<p class="normal">Hadi baba yanına gidelim.</p>
	<p class="normal1">GOBBO</p>
	<p class="normal">Tanrı sizi kutsasın efendim.</p>
	<p class="normal1">BASSANIO</p>
	<p class="normal">Çok teşekkür ederim. Bir şey mi istediniz?</p>
	<p class="normal1">GOBBO</p>
	<p class="normal">Bu benim oğlum, efendim, yoksul bir çocukcağız.</p>
	<p class="normal1">LANCELOT</p>
	<p class="normal">Yoksul bir çocukcağız, değil efendim; zengin Yahudinin adamı, babamın da arz edeceği gibi.</p>
	<p class="normal1">GOBBO</p>
	<p class="normal">Sözün kısası, büyükçe bir estiği<sup class="calibre3"><a href="1_split_077.html#footnote-100-13" id="footnote-100-13-backlink" name="footnote-100-13-backlink">[13]</a></sup> var, yani size hizmet.</p>
	<p class="normal1">LANCELOT</p>
	<p class="normal">Evet, yani sözün kısası ve uzunu şu ki, Yahudiye hizmet ediyorum, ama babamın da dediği gibi, isteğim şey.</p>
	<p class="normal1">GOBBO</p>
	<p class="normal">Yüksek izninizle efendim, oğlumla efendisi pek de yakın dost sayılmazlar.</p>
	<p class="normal1">LANCELOT</p>
	<p class="normal">Kısacası, gerçek şu ki, Yahudi bana haksızlık ettikten başka, ayrıca umarım ihtiyar babamın da belirteceği gibi.</p>
	<p class="normal1">GOBBO</p>
	<p class="normal">Siz yüce efendimize lütfetmek<sup class="calibre3"><a href="1_split_078.html#footnote-100-14" id="footnote-100-14-backlink" name="footnote-100-14-backlink">[14]</a></sup> için bir tabak güvercin getirdim, isteğime gelince.</p>
	<p class="normal1">LANCELOT</p>
	<p class="normal">En kısası, şu namuslu ihtiyardan yüce efendimin öğreneceği gibi bu istek benim için soygundur<sup class="calibre3"><a href="1_split_079.html#footnote-100-15" id="footnote-100-15-backlink" name="footnote-100-15-backlink">[15]</a></sup>. Siz bana bakmayın, ihtiyarlığına bakmayın, aslında zavallı adam, yani babam.</p>
	<p class="normal1">BASSANIO</p>
	<p class="normal">İkiniz adına, bir kişi konuşsun. Ne istiyorsunuz?</p>
	<p class="normal1">LANCELOT</p>
	<p class="normal">Sizin hizmetinize girmek efendim.</p>
	<p class="normal1">GOBBO</p>
	<p class="normal">İşte işin özrü<sup class="calibre3"><a href="1_split_080.html#footnote-100-16" id="footnote-100-16-backlink" name="footnote-100-16-backlink">[16]</a></sup> de burada efendim.</p>
	<p class="normal1">BASSANIO</p>
	<p class="indentmetin">(Lancelot’a)</p>
	<p class="normal">Seni iyi tanıyorum. İşe alındın.</p>
	<p class="normal">Efendin Shylock bugün benimle konuşurken</p>
	<p class="normal">Seni tavsiye etti.</p>
	<p class="normal">Zengin bir Yahudinin hizmetinden çıkıp benim gibi</p>
	<p class="normal">Yoksul bir beyin hizmetine girmek iyi bir seçim mi</p>
	<p class="normal">Bilemem.</p>
	<p class="normal1">LANCELOT</p>
	<p class="normal">Hani şu ünlü atasözü<sup class="calibre3"><a href="1_split_081.html#footnote-100-17" id="footnote-100-17-backlink" name="footnote-100-17-backlink">[17]</a></sup> vardır ya, efendim; sizinle Yahudi arasında çok güzel bölüştürülmüş: size “Tanrı’nın inayeti,” ona da “yeter”i düşmüş.</p>
	<p class="normal1">BASSANIO</p>
	<p class="normal">İyi söyledin. Hadi baba, şimdi oğlunla git,</p>
	<p class="normal">Sen de eski efendinin iznini iste,</p>
	<p class="normal">Sonra da yerini sor, öğren, gel evime.</p>
	<p class="indentmetin">(Adamlarından birine)</p>
	<p class="normal">Ona kapı yoldaşlarından daha süslü bir kıyafet verin:</p>
	<p class="normal">Buna bizzat dikkat edin.</p>
	<p class="normal1">LANCELOT</p>
	<p class="normal">Baba, yaşasın girdim. Sanki kafamda dilim yokmuş gibi, meramımı anlatamazmışım gibi... (Avucuna bakar) Ee, İtalya’da falı bu avuçtan daha güzel biri çıkıp Kutsal Kitap’a el bassa bile benim talihim yine güzel olur. Her neyse, önemsiz bir hayat çizgisi; işte şurada alacağım kadınları gösteriyor –vay vay, on beş karı hiçbir şey değil. On bir dul ile dokuz bakire’nin getirecekleri bir erkek için yeterli. Sonra üç kez denizden boğulmaktan kurtulacağımı gösteriyor. Bir de kuştüyü yatağın kenarında hayatım tehlikede. Burada bir iki önemsiz kaçamak da var. Eh, talih eğer kadınsa, bu iş için uygun bir kaltakmış. Baba, gel; göz açıp kapayana kadar Yahudiyle vedalaşırım.</p>
	<p class="indentmetin">(Gobbo ile çıkar.)</p>
	<p class="normal1">BASSANIO</p>
	<p class="normal">Lütfen dostum Leonardo, şunu aklından çıkarma:</p>
	<p class="normal">Bunlar satın alınacak, bir kısmı da düzenle taşınacak,</p>
	<p class="normal">İşin bitince hemen geri dön, çünkü bu gece</p>
	<p class="normal">En saydığım dostuma bir yemek veriyorum. Hadi durma!</p>
	<p class="normal">LEONARDO</p>
	<p class="normal">Elimden geleni yapacağım.</p>
	<p class="indentmetin">(Bassanio’dan ayrılır. Graziano girer.)</p>
	<p class="normal1">GRAZIANO</p>
	<p class="normal">Efendin nerede?</p>
	<p class="normal">LEONARDO</p>
	<p class="normal">İşte orada efendim, yürüyor.</p>
	<p class="indentmetin">(Çıkar.)</p>
	<p class="normal1">GRAZIANO</p>
	<p class="normal">Sinyor Bassanio!</p>
	<p class="normal1">BASSANIO</p>
	<p class="normal">Graziano!</p>
	<p class="normal1">GRAZIANO</p>
	<p class="normal">Sizden bir ricam var.</p>
	<p class="normal1">BASSANIO</p>
	<p class="normal">Kabul ettim gitti.</p>
	<p class="normal1">GRAZIANO</p>
	<p class="normal">Sakın hayır demeyin: Sizinle Belmont’a gelmek zorundayım.</p>
	<p class="normal1">BASSANIO</p>
	<p class="normal">Zorundaysan, elbette. Ama beni dinle Graziano;</p>
	<p class="normal">Senin sağın solun belli olmaz, biraz pervasızsın;</p>
	<p class="normal">Ağzından çıkanı da kulağın duymaz;</p>
	<p class="normal">Bunların bir kısmı sana yakışır,</p>
	<p class="normal">Bizim gözümüzde kusur sayılmaz;</p>
	<p class="normal">Ama seni tanımayanlar arasında çok göze batar.</p>
	<p class="normal">Ne olur biraz kendini sık da, birkaç damla</p>
	<p class="normal">İtidal damlat o uçarı ruhuna.</p>
	<p class="normal">Yoksa hırçın davranışların gittiğim yerde</p>
	<p class="normal">Beni gözden düşürür, umutlarım yok olur.</p>
	<p class="normal1">GRAZIANO</p>
	<p class="normal">Sinyor Bassanio, beni dinleyin:</p>
	<p class="normal">Eğer doğru dürüst giyinip ciddi tavırlar takınmazsam,</p>
	<p class="normal">Saygıyla konuşmaz, küfrü azaltmazsam,</p>
	<p class="normal">Cebime bir dua kitabı koyup vakur bakışlar fırlatmazsam,</p>
	<p class="normal">Sıra duaya gelince, gözlerimi şapkamla kapatıp</p>
	<p class="normal">İçimi çekerek “âmin” demezsem;</p>
	<p class="normal">Ninesini memnun etmek için</p>
	<p class="normal">İyi çalışılmış ciddi bir görünüşü,</p>
	<p class="normal">Uygar davranışın bütün kurallarıyla yerine getirmezsem,</p>
	<p class="normal">Bir daha hiçbir sözüme inanmayın.</p>
	<p class="normal1">BASSANIO</p>
	<p class="normal">Pekâlâ, görelim bakalım.</p>
	<p class="normal1">GRAZIANO</p>
	<p class="normal">Sadece bu gece dışında:</p>
	<p class="normal">Bu gece yapacaklarımla sakın beni tartmaya kalkmayın.</p>
	<p class="normal1">BASSANIO</p>
	<p class="normal">Hiç olur mu, bence en coşkulu halinde olmalısın bu gece,</p>
	<p class="normal">Dostlarımız eğlenmek için gelecekler zaten.</p>
	<p class="normal">Neyse şimdilik hoşça kal. Yapacak işlerim var benim.</p>
	<p class="normal1">GRAZIANO</p>
	<p class="normal">Ben de Lorenzo ve arkadaşlarla buluşacağım.</p>
	<p class="normal">Akşam yemeğinde görüşürüz.</p>
	<p class="indentmetin">(Ayrı yönlere çıkarlar.)</p>
	</body>
</html>