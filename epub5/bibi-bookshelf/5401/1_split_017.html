<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_18">3. Sahne</h2>
	<p class="indentmetin">(Jessica ile Lancelot girerler.)</p>
	<p class="normal1">JESSICA</p>
	<p class="normal">Yazık, demek babamdan ayrılıyorsun artık.</p>
	<p class="normal">Evimiz bir cehennem, sen, neşeli şeytan,</p>
	<p class="normal">Bir ölçüde dağıtıyordun bu sıkıcı havayı.</p>
	<p class="normal">Pekâlâ, hadi güle güle; işte sana bir düka.</p>
	<p class="normal">Lancelot, bir de yemekte, yeni efendinin arkadaşı</p>
	<p class="normal">Lorenzo’yu gördüğünde bu mektubu gizlice ver ona.</p>
	<p class="normal">Hadi, hoşça kal! Babam görmesin seninle konuştuğumu.</p>
	<p class="normal1">LANCELOT</p>
	<p class="normal">Elveda. Gözyaşlarım konuşmamı çengelliyor<sup class="calibre3"><a href="1_split_082.html#footnote-100-18" id="footnote-100-18-backlink" name="footnote-100-18-backlink">[18]</a></sup>. Güzeller güzeli kâfir, şirinler şirini Yahudi! Eğer alçak Hıristiyan’ın biri yolunu bulup sizi almazsa çok şaşırırım doğrusu. Ama hoşça kalın. Bu aptal gözyaşlarımın selinde erkekliğim boğuluyor sanki. Elveda.</p>
	<p class="indentmetin">(Çıkar.)</p>
	<p class="normal1">JESSICA</p>
	<p class="normal">Güle güle sevgili Lancelot.</p>
	<p class="normal">Ah, babamın evladıyım diye utanmam</p>
	<p class="normal">Ne iğrenç bir günah!</p>
	<p class="normal">Ama kızı olarak onun kanını taşısam da,</p>
	<p class="normal">Ona hiç çekmemişim. Ah Lorenzo,</p>
	<p class="normal">Eğer sözünü tutarsan, kurtulurum tasalarımdan;</p>
	<p class="normal">Hem Hıristiyan olurum, hem de seni seven karın.</p>
	<p class="indentmetin">(Çıkar.)</p>
	</body>
</html>