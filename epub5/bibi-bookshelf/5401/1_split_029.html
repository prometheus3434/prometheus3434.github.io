<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_29">5. Sahne</h2>
	<p class="indentmetin">(Lancelot ile Jessica girerler.)</p>
	<p class="normal1">LANCELOT</p>
	<p class="normal">Evet, elbette; bildiğiniz gibi, babaların günahını çocuklar ödermiş; bu yüzden, inanın ki sizin için endişeliyim. Sizinle hep açık konuştum; durumunuzu gördükçe şimdi de açıkça sizi tahrik ediyorum<sup class="calibre3"><a href="1_split_102.html#footnote-100-38" id="footnote-100-38-backlink" name="footnote-100-38-backlink">[38]</a></sup>. Bu nedenle keyfinizi hiç bozmayın, aslında sizin lanetlenmiş olduğunuzu düşünüyorum. Sizi rahatlatacak bir kurtuluş umudunuz olabilir ve bu da piç bir umut olabilir.</p>
	<p class="normal1">JESSICA</p>
	<p class="normal">Nasıl bir umutmuş bu, söyler misin?</p>
	<p class="normal1">LANCELOT</p>
	<p class="normal">Yani yarı yarıya bir babadan olmamış olduğunuzu umut edebilirsiniz; kısacası Yahudinin kızı olmayabilirsiniz.</p>
	<p class="normal1">JESSICA</p>
	<p class="normal">Çok piç umutmuş gerçekten! Bu durumda anamın günahlarını devralmış oluyorum.</p>
	<p class="normal1">LANCELOT</p>
	<p class="normal">Haklısınız. Korkarım siz hem babanız hem de ananız tarafından lanetlenmişsiniz. Böylece, ben babanız Skilla’dan kaçarken, ananız Kharibdis’in<sup class="calibre3"><a href="1_split_103.html#footnote-100-39" id="footnote-100-39-backlink" name="footnote-100-39-backlink">[39]</a></sup> kucağına düşüyorum. Anlayacağınız, her iki taraftan da lanetlenmişsiniz.</p>
	<p class="normal1">JESSICA</p>
	<p class="normal">Beni kocam kurtaracak; o beni Hıristiyan yaptı.</p>
	<p class="normal1">LANCELOT</p>
	<p class="normal">E, iyi halt etmiş! Zaten önceden de yeterli Hıristiyan vardı, hatta şurada birlikte ve birbirimizden kopuk her birimiz bu kadar kalabalıkta yaşamaya çabalarken. Böyle önüne geleni Hıristiyan yapmaya kalkarlarsa domuz fiyatlarını gör sen. Herkes domuz yemeğe başlarsa, çok geçmez tonlarca paraya bile tütsülenmiş domuz pastırması bulamayız artık.</p>
	<p class="indentmetin">(Lorenzo girer.)</p>
	<p class="normal1">JESSICA</p>
	<p class="normal">Bu dediklerini kocama söyleyeceğim Lancelot; işte o da geliyor.</p>
	<p class="normal1">LORENZO</p>
	<p class="normal">Karımı böyle kıyı köşeye sıkıştırmaya kalkarsan Lancelot, yakında seni kıskanmaya başlarım sonra.</p>
	<p class="normal1">JESSICA</p>
	<p class="normal">Bizim için korkmana hiç gerek yok Lorenzo. Zaten Lancelot ile bozuştuk. Bana açıkça diyor ki: Bir Yahudinin kızı olduğum için öbür dünyada bana merhamet etmeyeceklermiş. Bir de şöyle diyor: Yahudileri Hıristiyan’a döndürmekle sen devletin iyi bir yurttaşı sayılmazmışsın, çünkü domuz etinin fiyatını yükseltiyormuşsun.</p>
	<p class="normal1">LORENZO</p>
	<p class="indentmetin">(Lancelot’a)</p>
	<p class="normal">Sen şu zencinin karnını nasıl şişirdiğini açıklayabilirsen, ben de bunu devlete haydi haydi açıklarım. Mağribi<sup class="calibre3"><a href="1_split_104.html#footnote-100-40" id="footnote-100-40-backlink" name="footnote-100-40-backlink">[40]</a></sup> kadını gebe bırakmışsın Lancelot!</p>
	<p class="normal1">LANCELOT</p>
	<p class="normal">Mağribinin karnı ne kadar büyürse, hiç iffetli bir kadın olmasa bile, o kadar makbuldür benim gözümde.</p>
	<p class="normal1">LORENZO</p>
	<p class="normal">Budalalar nasıl da beceriyor sözcüklerle oynamayı! Sanırım yakında zekâsı en uygun olanların hepsi susacak, sadece papağanların sohbeti rağbet kazanacak. Hadi bakalım efendi, içeri gir de yemek için hazırlanmalarını söyle.</p>
	<p class="normal1">LANCELOT</p>
	<p class="normal">Çoktan hazırlandı, herkesin iştahı kabardı.</p>
	<p class="normal1">LORENZO</p>
	<p class="normal">Hey Tanrım! Ne laf ebesiymişsin sen de! Öyleyse yemeği hazır etmelerini söyle.</p>
	<p class="normal1">LANCELOT</p>
	<p class="normal">O da tamam efendim; iş bir örtüye kaldı.</p>
	<p class="normal1">LORENZO</p>
	<p class="normal">Peki, ört öyleyse!</p>
	<p class="normal1">LANCELOT</p>
	<p class="normal">Yoo hayır, örtemem efendim, ben haddimi bilirim<sup class="calibre3"><a href="1_split_105.html#footnote-100-41" id="footnote-100-41-backlink" name="footnote-100-41-backlink">[41]</a></sup>.</p>
	<p class="normal1">LORENZO</p>
	<p class="normal">Laf cambazlığı için fırsat buldu ya! Nükte yapma becerinin hepsini bir defada göstermek zorunda mısın? Lütfen, basit bir adamın söylediklerini çarpıtmadan basit bir şekilde anla: git arkadaşlarının yanına, masayı örtmelerini, et servisini yapmalarını söyle, biz de yemeğe gelelim.</p>
	<p class="normal1">LANCELOT</p>
	<p class="normal">Masa servisi yapılacak, etin üstü örtülecek, sizin yemeğe gelmenize gelince, onu da paşa gönlünüz bilir efendim.</p>
	<p class="indentmetin">(Çıkar.)</p>
	<p class="normal1">LORENZO</p>
	<p class="normal">Ah şu ince farkları görebilme yeteneği,</p>
	<p class="normal">Nasıl da yerine oturttu sözcükleri!</p>
	<p class="normal">Bir ordu dolusu güzel sözle doldurmuş belleğini soytarı,</p>
	<p class="normal">Bundan çok daha üstün yerlerde,</p>
	<p class="normal">Nice soytarı bilirim ben, aynıdır donanımları,</p>
	<p class="normal">Soyut bir söz yakaladıklarında bile</p>
	<p class="normal">Karşı koyarlar çarpıcı bir şekilde.</p>
	<p class="normal">Ya sen iyi misin Jessica?</p>
	<p class="normal">Şimdi söyle bakalım tatlı sevgilim benim:</p>
	<p class="normal">Lord Bassanio’nun karısını beğendin mi?</p>
	<p class="normal1">JESSICA</p>
	<p class="normal">Hem de çok beğendim.</p>
	<p class="normal">Bence Lord Bassanio artık düzgün bir hayat sürmeli;</p>
	<p class="normal">Çünkü o kadar harika bir eşe sahip olmuş ki,</p>
	<p class="normal">Cennetin bütün mutluluklarını bu dünyada bulmuş bile</p>
	<p class="normal">Bu yüzden, eğer onun bu dünyadaki değerini bilmezse</p>
	<p class="normal">Hiç düşünmesin cennete gitmeyi.</p>
	<p class="normal">Farz et, iki Tanrı göksel bir bahse tutuşmuşlar,</p>
	<p class="normal">Ödül olarak da iki dünyalı kadın koymuşlar,</p>
	<p class="normal">Bunlardan biri Portia olsa,</p>
	<p class="normal">Karşısındaki kadının yanına</p>
	<p class="normal">Ek olarak bir şeyler koymak gerekirdi,</p>
	<p class="normal">Çünkü bu zavallı barbar dünyada</p>
	<p class="normal">Portia’nın bir eşi daha olamaz.</p>
	<p class="normal1">LORENZO</p>
	<p class="normal">O nasıl bir kadınsa, işte senin de</p>
	<p class="normal">Öyle bir kocan var benim gibi.</p>
	<p class="normal1">JESSICA</p>
	<p class="normal">Yo hayır, bunda da fikrimi sorman gerekir.</p>
	<p class="normal1">LORENZO</p>
	<p class="normal">Soracaktım zaten. Ama önce yemeğe gidelim istersen.</p>
	<p class="normal1">JESSICA</p>
	<p class="normal">Yo, iştahım varken, bırak iltifat edeyim biraz.</p>
	<p class="normal1">LORENZO</p>
	<p class="normal">Hayır, ne olur sofrada söyle söyleyeceğini,</p>
	<p class="normal">Çünkü o zaman nasıl konuşursan konuş;</p>
	<p class="normal">Bunu da hazmedip anlarım başka şeylerle birlikte.</p>
	<p class="normal1">JESSICA</p>
	<p class="normal">Eh hadi doyuralım seni.</p>
	<p class="indentmetin">(Çıkarlar.)</p>
	</body>
</html>