<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_23">8. Sahne</h2>
	<p class="indentmetin">(Salarino ve Solanio girerler.)</p>
	<p class="normal1">SALARINO</p>
	<p class="normal">Bassanio’nun yelken açtığını gördüm,</p>
	<p class="normal">Graziano da onunla birlikteydi;</p>
	<p class="normal">Eminim, Lorenzo onlarla teknede değildi.</p>
	<p class="normal1">SOLANIO</p>
	<p class="normal">Densiz Yahudi, yaygarayla dükü ayağa kaldırmış,</p>
	<p class="normal">Birlikte Bassanio’nun teknesini aramaya çıkmışlar.</p>
	<p class="normal1">SALARINO</p>
	<p class="normal">Çok geç kalmış, gemi çoktan ayrılmış.</p>
	<p class="normal">Ama birisi düke ihbar etmiş,</p>
	<p class="normal">Lorenzo ile sevgilisi Jessica’yı bir gondolda</p>
	<p class="normal">Birlikte gördüklerini söylemiş.</p>
	<p class="normal">Ayrıca Antonio da, Bassanio ile teknede olmadığı</p>
	<p class="normal">Konusunda güvence vermiş.</p>
	<p class="normal1">SOLANIO</p>
	<p class="normal">Ben o köpek Yahudinin sokaklarda attığı çığlık kadar,</p>
	<p class="normal">Garip, öfke kusan, birbirini tutmayan,</p>
	<p class="normal">Kudurmuş bir çığlık hayatımda duymadım:</p>
	<p class="normal">“Ah Kızım! Paracıklarım! Vah kızım!</p>
	<p class="normal">Bir Hıristiyan’a kaçtı! Ah benim Hıristiyan dükalarım!</p>
	<p class="normal">Adalet! Yasalar! Paracıklarım ve kızım!</p>
	<p class="normal">Bir mühürlü torba, mühürlü iki torba dolusu düka,</p>
	<p class="normal">Çifte dükalar<sup class="calibre3"><a href="1_split_089.html#footnote-100-25" id="footnote-100-25-backlink" name="footnote-100-25-backlink">[25]</a></sup>, kızım benden çaldı!</p>
	<p class="normal">Ya mücevherlerim! İki büyük taş, iki değerli taş!</p>
	<p class="normal">Hepsini kızım çaldı! Adalet! Kızımı bulun getirin bana!</p>
	<p class="normal">Taşlar onda, dükalar da!”</p>
	<p class="normal1">SALARINO</p>
	<p class="normal">Venedik’te ne kadar velet varsa, hepsi peşine takılmış,</p>
	<p class="normal">Bağırıp duruyorlar: “Değerli taşları, kızı, paracıkları!” diye.</p>
	<p class="normal1">SOLANIO</p>
	<p class="normal">Bizim Antonio, borcunu zamanında ödese iyi olur,</p>
	<p class="normal">Yoksa bedeli çok ağır olur.</p>
	<p class="normal1">SALARINO</p>
	<p class="normal">Doğru ya, iyi aklına geldi.</p>
	<p class="normal">Dün bir Fransız ile konuşuyordum; bana dedi ki:</p>
	<p class="normal">Fransa ile İngiltere arasındaki dar denizde<sup class="calibre3"><a href="1_split_090.html#footnote-100-26" id="footnote-100-26-backlink" name="footnote-100-26-backlink">[26]</a></sup></p>
	<p class="normal">Ülkemize ait yüklü bir tekne batmış.</p>
	<p class="normal">Bunu duyunca, Antonio geldi aklıma,</p>
	<p class="normal">İçimden dua ettim onunki olmasın diye.</p>
	<p class="normal1">SOLANIO</p>
	<p class="normal">Bence bu duyduğunu Antonio’ya da söylemelisin;</p>
	<p class="normal">Ama birden söyleme de sarsılmasın.</p>
	<p class="normal1">SALARINO</p>
	<p class="normal">Yeryüzüne onun kadar iyi biri gelmemiştir.</p>
	<p class="normal">Bassanio ile Antonio’nun ayrılışlarını izledim;</p>
	<p class="normal">Bassanio ona en kısa zamanda döneceğini söyleyince,</p>
	<p class="normal">O, “Hiç gerek yok; benim yüzümden işinde acele etme,</p>
	<p class="normal">Zamanın akışına bırak kendini.</p>
	<p class="normal">Yahudiyle benim aramdaki sözleşmeye gelince,</p>
	<p class="normal">Bunu sevdalı aklına hiç getirme:</p>
	<p class="normal">Keyfine bak, sana en yakışanı</p>
	<p class="normal">Aşkını göstermektir sevgiline,” dedi.</p>
	<p class="normal">Tam bunları söylerken gözleri doldu;</p>
	<p class="normal">Başını çevirdi ve elini Bassanio’nun omzuna attı</p>
	<p class="normal">Son derece duygulu bir hareketle Bassanio’nun elini sıktı.</p>
	<p class="normal">Böylece ayrıldılar.</p>
	<p class="normal1">SOLANIO</p>
	<p class="normal">Sanırım, dünyayı Bassanio var diye seviyor.</p>
	<p class="normal">Hadi, gidip onu bulalım,</p>
	<p class="normal">Üstüne çöken durgunluğu atması için</p>
	<p class="normal">Gidip biraz eğlendirip onu canlandıralım.</p>
	<p class="normal1">SALARINO</p>
	<p class="normal">Evet, öyle yapalım.</p>
	<p class="indentmetin">(Çıkarlar.)</p>
	</body>
</html>