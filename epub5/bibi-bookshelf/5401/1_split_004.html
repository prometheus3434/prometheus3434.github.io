<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_8">Yan Olay Dizisi: Jessica ile Lorenzo</h2>
	<p class="normal">Bu, yan olay dizisinin öyküsüne en yakın kaynağı Masuccio’nun Il novellino’sunda buluruz. Gerçi Marlowe’un Maltalı Yahudi’sindeki Barabas’ın kızı Abigail de Shake-speare’i ilk olarak Shylock’un kızı için harekete geçirmiş olabilir. Masuccio’nun öyküsünde, Messinalı cimri bir tüccarın, erkek yüzü görmemiş çok güzel bir kızı vardır. Kız, yakışıklı bir şövalye olan Giuffredi Saccano’ya âşık olur, şövalye de bir gün kızı pencerede görünce o anda ona vurulur. Şövalye, bir köle kızla anlaşır ve yaşlı tüccarı atlatıp kızı Carmonia’yı kaçırma planı yapar. Bu planında da başarılı olur. İş bu kadarla kalmaz, Carmonia babasının para ve mücevher dolu sandığını da çalar.<sup class="calibre3"><a href="1_split_053.html#footnote-200-19" id="footnote-200-19-backlink" name="footnote-200-19-backlink">[*19]</a></sup></p>
	<p class="normal">Jessica ile Lorenzo olayını tamamlayan başka bir öykü de Anthony Munday’ın Zelauto: Or Fountaine of Fame (1580) adını taşır. Bu hikâyede de, borç karşılığında et kesme olayı yer alır. İki arkadaş, Strabino ile Rodolfo, iki genç kızla, Cornelia ve Brisana ile flört etmektedirler. Zengin bir cimri ve Brisana’nın babası olan Truculento’nun Cornelia’da gözü vardır. İlişkilerinde başarılı olabilmek için iki delikanlı Truculento’dan borç para alırlar. Zamanında ödemedikleri takdirde, sağ gözlerinin altından et kestireceklerini belirten bir senet imzalarlar. Her iki delikanlı amaçlarına ulaşır ama borçlarını zamanında ödeyemezler. Truculento göz koyduğu kızı bu delikanlılar yüzünden elinden kaçırdığına inanarak hemen intikamını almak ister. Mahkemede, avukat kılığına giren Cornelia ve Brisana sevgililerini kurtarırlar. Yine bir damla kan dökmeden bu işi yapamayacağı için Truculento cezalandırılır. Sonunda, Truculento, Rodolfo’yu damadı olarak kabul ederek mirasçısı yapar.<sup class="calibre3"><a href="1_split_054.html#footnote-200-20" id="footnote-200-20-backlink" name="footnote-200-20-backlink">[*20]</a></sup> Bu iki öykünün birleşimi, Jessica–Lorenzo öyküsüne, başka deyişle Yahudi–Hıristiyan aşkına kaynaklık etmiştir.</p>
	</body>
</html>