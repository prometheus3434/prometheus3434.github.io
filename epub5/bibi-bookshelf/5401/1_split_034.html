<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_33">1. Sahne</h2>
	<p class="indentmetin">(Lorenzo ile Jessica girerler.)</p>
	<p class="normal1">LORENZO</p>
	<p class="normal">Ay pırıl pırıl parlıyor. Buna benzer bir gecede</p>
	<p class="normal">Tatlı bir imbat istekle öperken ağaçları</p>
	<p class="normal">Ve ağaçlar hiç ses çıkarmazken; böyle bir gecede işte</p>
	<p class="normal">Sanırım Troilus çıkmış Troya surlarına</p>
	<p class="normal">İçlerinden birinde Cressida’nın yattığı</p>
	<p class="normal">Grek çadırlarına bakmış</p>
	<p class="normal">Uzun bir ah çekmiş ruhunun derinliklerinden.</p>
	<p class="normal1">JESSICA</p>
	<p class="normal">Yine böyle bir gecede</p>
	<p class="normal">Thisbe korka korka çiğ damlasının üstünden atlarken</p>
	<p class="normal">Aslanın gölgesini önünde görmüş</p>
	<p class="normal">Ve ödü patlayıp kaçmış.</p>
	<p class="normal1">LORENZO</p>
	<p class="normal">Yine böyle bir gecede,</p>
	<p class="normal">Dido azgın bir denizin kıyısında durmuş,</p>
	<p class="normal">Ve elindeki söğüt dalını sallayarak</p>
	<p class="normal">Kartaca’ya dön diye seslenmiş sevgilisine.</p>
	<p class="normal1">JESSICA</p>
	<p class="normal">İşte böyle bir gecede,</p>
	<p class="normal">Medea, yaşlı Aeson’u gençleştiren</p>
	<p class="normal">Tılsımlı otları toplamış.</p>
	<p class="normal1">LORENZO</p>
	<p class="normal">İşte böyle bir gecede,</p>
	<p class="normal">Jessica varlıklı babasını atlatmış,</p>
	<p class="normal">Beş parasız sevgilisiyle</p>
	<p class="normal">Venedik’ten Belmont’a kaçmış.</p>
	<p class="normal1">JESSICA</p>
	<p class="normal">Yine böyle bir gecede,</p>
	<p class="normal">Genç Lorenzo yemin etmiş onu çok sevdiğine</p>
	<p class="normal">Her biri yalan çıkan bin bir yeminle</p>
	<p class="normal">Gönlünü çalıp kaçmış.</p>
	<p class="normal1">LORENZO</p>
	<p class="normal">Yine böyle bir gecede,</p>
	<p class="normal">Güzel Jessica küçük hırçın kızlar gibi,</p>
	<p class="normal">Sevgilisine iftira etmiş,</p>
	<p class="normal">Ama Lorenzo onu affetmiş.</p>
	<p class="normal1">JESSICA</p>
	<p class="normal">Eğer kimse gelmeseydi,</p>
	<p class="normal">Bu gece oyununda yenerdim seni.</p>
	<p class="normal">Ama bak ayak sesleri.</p>
	<p class="indentmetin">(Haberci Stefano girer.)</p>
	<p class="normal1">LORENZO</p>
	<p class="normal">Gecenin sessizliğinde böyle koşa koşa gelen kim?</p>
	<p class="normal">STEFANO</p>
	<p class="normal">Bir dost.</p>
	<p class="normal1">LORENZO</p>
	<p class="normal">Bir dost mu, hangi dost? Adınız ne, söyleyin dostum!</p>
	<p class="normal">STEFANO</p>
	<p class="normal">Adım Stefano; hanımımdan haber getirdim,</p>
	<p class="normal">Gün ağarmadan burada Belmont’ta olacak.</p>
	<p class="normal">Yol kenarındaki her haçın önünde durup diz çöküyor</p>
	<p class="normal">Ve mutlu bir evliliği olsun diye dua ediyor.</p>
	<p class="normal1">LORENZO</p>
	<p class="normal">Kim var yanında?</p>
	<p class="normal">STEFANO</p>
	<p class="normal">Bir keşişle ile nedimesinden başka kimse yok.</p>
	<p class="normal">Efendim döndü mü acaba, lütfen söyler misiniz?</p>
	<p class="normal1">LORENZO</p>
	<p class="normal">Henüz dönmedi. Haber de alamadık ondan.</p>
	<p class="normal">Lütfen artık içeri girelim Jessica,</p>
	<p class="normal">Evin hanımını usulünce karşılamak için hazırlanalım.</p>
	<p class="indentmetin">(Soytarı Lancelot girer.)</p>
	<p class="normal1">LANCELOT</p>
	<p class="normal">Tattara tiritiri ti! Tittiri taratara ta!</p>
	<p class="normal1">LORENZO</p>
	<p class="normal">Kim o bağırıp çağıran?</p>
	<p class="normal1">LANCELOT,</p>
	<p class="normal">Tattara, Bay Lorenzo’yu gördünüz mü, Bay Lorenzo tiritiri ti?</p>
	<p class="normal1">LORENZO</p>
	<p class="normal">Kes bağırmayı be adam: işte buradayım.</p>
	<p class="normal1">LANCELOT</p>
	<p class="normal">Tattara!</p>
	<p class="indentmetin">(çevresine göz gezdirir)</p>
	<p class="normal">Hani nerede?</p>
	<p class="normal1">LORENZO</p>
	<p class="normal">Burada.</p>
	<p class="normal1">LANCELOT</p>
	<p class="normal">Görürsen ona söyle, hanımımdan bir kurye geldi, çantası<sup class="calibre3"><a href="1_split_111.html#footnote-100-47" id="footnote-100-47-backlink" name="footnote-100-47-backlink">[47]</a></sup> iyi haberle dolu. Hanımım, gün ağarmadan burada olacakmış.</p>
	<p class="indentmetin">(Çıkar.)</p>
	<p class="normal1">LORENZO</p>
	<p class="normal">Sevgilim, içeri girip orada bekleyelim.</p>
	<p class="normal">Hayır gerek yok; niçin içeri girelim ki?</p>
	<p class="normal">Dostum Stefano, hanımının gelmek üzere olduğunu,</p>
	<p class="normal">Bir de karşılamak için müzisyenlerin dışarı çıkmasını</p>
	<p class="normal">Lütfen içerdekilere söyler misiniz!</p>
	<p class="indentmetin">(Stefano çıkar.)</p>
	<p class="normal">Şu ay ışığı kıyıda ne de güzel uykuya dalmış!</p>
	<p class="normal">Burada oturalım, müzik sesi süzülsün kulaklarımıza</p>
	<p class="normal">Hoşgörülü dinginlik ve gece</p>
	<p class="normal">Müziğin nağmeleriyle kaynaşmış</p>
	<p class="normal">Tatlı bir uyum yaratmış.</p>
	<p class="normal">Otur Jessica. Bak gökyüzü nasıl da altın kâselerle</p>
	<p class="normal">Baştan başa pırıl pırıl kaplanmış.</p>
	<p class="normal">Göğün görebildiğin en ufacık küresi bile,</p>
	<p class="normal">Yörüngesinde dönerken melekler gibi şarkı söyler,</p>
	<p class="normal">Masum bakışlı melekler gibi koro halinde geçerler.</p>
	<p class="normal">Ölümsüz ruhların içindeki uyum işte bu,</p>
	<p class="normal">Ama bir gün çürümeye mahkûm olan bu topraksı giysi</p>
	<p class="normal">Tenimizde kaldıkça duyamayız biz onu.</p>
	<p class="indentmetin">(Müzisyenler girer.)</p>
	<p class="indentmetin">(Müzisyenlere)</p>
	<p class="normal">Hey, gelin bakalım! Bir ilahiyle Diana’yı uyanık tutun.</p>
	<p class="normal">Tatlı dokunuşlarla hanımınızın kulağına erişin</p>
	<p class="normal">Ve müziğinizle onu eve getirin.</p>
	<p class="indentmetin">(Müzik başlar.)</p>
	<p class="normal1">JESSICA</p>
	<p class="normal">Güzel bir müzik duyduğumda, asla neşelenemem.</p>
	<p class="normal1">LORENZO</p>
	<p class="normal">Bütün varlığınla kendini müziğe veriyorsun da ondan.</p>
	<p class="normal">Örneğin, oradan oraya koşturan yabanıl bir sürü düşün,</p>
	<p class="normal">Ya da yaşı gereği kanı kaynayan, hoplayıp zıplayan,</p>
	<p class="normal">Var gücüyle kişneyen, kükreyen, ele avuca sığmayan</p>
	<p class="normal">Bir grup alıştırılmamış tay; bu taylar bir boru sesi işitse</p>
	<p class="normal">Ya da bir melodi kulaklarına kadar gelse</p>
	<p class="normal">Bakarsın bir anda hepsi olduğu yerde donup kalır,</p>
	<p class="normal">Müziğin tatlı gücü ile o vahşi gözleri birden yumuşayıverir.</p>
	<p class="normal">Bu yüzden şair şu öyküyü uydurmuş:</p>
	<p class="normal">Orpheus’un müziğini duyan her şey, </p>
	<p class="normal">Ağaçlar, kayalar, ırmaklar</p>
	<p class="normal">Ne kadar duyarsız, katı, azgın olursa olsunlar,</p>
	<p class="normal">O müzik onları kendisine çekip mest edermiş.</p>
	<p class="normal">Müzikten etkilenmeyecek hiçbir varlık yoktur dünyada.</p>
	<p class="normal">Müziği içinde duymayan</p>
	<p class="normal">Ya da tatlı seslerin uyumundan etkilenmeyen insan</p>
	<p class="normal">Hainliğe, düzenbazlığa, gaddarlığa müsaittir.</p>
	<p class="normal">Sezgileri gece kadar yavan ve belirsizdir,</p>
	<p class="normal">Duyguları Erebus kadar karanlıktır.</p>
	<p class="normal">Güvenilmez bu tür insanlara. Müziği dinleyin.</p>
	<p class="indentmetin">(Kendi kimlikleriyle Portia ile Nerissa yaklaşırlar.)</p>
	<p class="normal1">PORTIA</p>
	<p class="normal">Şu görünen aydınlık sofamda yanan mumun alevi.</p>
	<p class="normal">O küçücük mumun ışığı nerelere kadar ulaşıyor!</p>
	<p class="normal">Bir iyilik de bu kötü dünyada böyle ışıyor.</p>
	<p class="normal1">NERISSA</p>
	<p class="normal">Ay parlakken mumu fark etmemiştik.</p>
	<p class="normal1">PORTIA</p>
	<p class="normal">Şöhretin büyüğü küçüğünü karartır da ondan.</p>
	<p class="normal">Kralın vekili, yokluğunda kral kadar parlak sayılabilir,</p>
	<p class="normal">Ama kral bir gün gelip yerine geçince,</p>
	<p class="normal">Bir ırmağın okyanusa boşalması gibi vekilin içi boşalıverir.</p>
	<p class="normal">Dinle, müzik!</p>
	<p class="normal1">NERISSA</p>
	<p class="normal">Sizin müzisyenleriniz madam, evden geliyor.</p>
	<p class="normal1">PORTIA</p>
	<p class="normal">Hiçbir şey güzel değil yerinde olmadıkça.</p>
	<p class="normal">Bence bu müzik gündüzden daha hoş geliyor kulağa.</p>
	<p class="normal1">NERISSA</p>
	<p class="normal">Bu etkisini sessizliğe borçlu madam.</p>
	<p class="normal1">PORTIA</p>
	<p class="normal">Ortada dinleyen kimse yoksa</p>
	<p class="normal">Tarlakuşu kadar tatlı öter karga.</p>
	<p class="normal">Eğer bülbül de gündüz vakti</p>
	<p class="normal">Kazlar tıslarken ötseydi,</p>
	<p class="normal">Sesini çalıkuşundan ayırt etmek imkânsız olurdu.</p>
	<p class="normal">Kim bilir neler, yerinde ve zamanında olduğu için</p>
	<p class="normal">Beğenilmiş ve değerli bulunmuştur!</p>
	<p class="indentmetin">(Lorenzo ile Jessica’yı görür.)</p>
	<p class="normal">Hey, müziği kesin!</p>
	<p class="indentmetin">(Müzik sesi kesilir.)</p>
	<p class="normal">Ay Endymion’la<sup class="calibre3"><a href="1_split_112.html#footnote-100-48" id="footnote-100-48-backlink" name="footnote-100-48-backlink">[48]</a></sup> uykuya dalmış</p>
	<p class="normal">Hiç uyandırılmak istemez.</p>
	<p class="normal1">LORENZO</p>
	<p class="normal">Eğer yanılmıyorsam, bu Portia’nın sesi.</p>
	<p class="normal1">PORTIA</p>
	<p class="normal">Körün guguk kuşunu tanıdığı gibi,</p>
	<p class="normal">O da beni berbat sesimden tanıdı.</p>
	<p class="normal1">LORENZO</p>
	<p class="normal">Sevgili leydim, hoş geldiniz evinize.</p>
	<p class="normal1">PORTIA</p>
	<p class="normal">Kocalarımızın sağlığı için dua ediyorduk,</p>
	<p class="normal">Dileriz dualarımız kabul olmuştur da başarmışlardır.</p>
	<p class="normal">Döndüler mi?</p>
	<p class="normal1">LORENZO</p>
	<p class="normal">Henüz değil madam;</p>
	<p class="normal">Ama bir haberci geldi, yoldaymışlar.</p>
	<p class="normal1">PORTIA</p>
	<p class="normal">Nerissa içeri gir ve hizmetlilere tembih et:</p>
	<p class="normal">Bizim yokluğumuzdan kimseye bir kelime etmesinler;</p>
	<p class="normal">Sen de Lorenzo, Jessica sen de.</p>
	<p class="indentmetin">(Boru sesi gelir.)</p>
	<p class="normal1">LORENZO</p>
	<p class="normal">Kocanız yaklaştı demektir. Onun borusuydu.</p>
	<p class="normal">Biz boşboğaz değiliz madam. Merak etmeyiniz.</p>
	<p class="normal1">PORTIA</p>
	<p class="normal">Bu gece kasvetli bir güne benziyor.</p>
	<p class="normal">Ondan biraz daha soluk sadece</p>
	<p class="normal">Hani güneşin çıkmadığı günler gibi.</p>
	<p class="indentmetin">(Bassanio, Antonio, Graziano ve adamları girerler. </p>
	<p class="indentmetin">Graziano ile Nerissa bir köşede kucaklaşır ve kendi </p>
	<p class="indentmetin">aralarında konuşurlar.)</p>
	<p class="normal1">BASSANIO</p>
	<p class="normal">Siz güneş yokken dışarı çıktığınızda</p>
	<p class="normal">Dünyanın öteki tarafı gibi gündüz oluyor burası da.</p>
	<p class="normal1">PORTIA</p>
	<p class="normal">Hafif bir ışık vermek isterim, ama kendim hafif olmayayım;</p>
	<p class="normal">Çünkü kadının hafifliği kocayı ağırlaştırıp mutsuz eder<sup class="calibre3"><a href="1_split_113.html#footnote-100-49" id="footnote-100-49-backlink" name="footnote-100-49-backlink">[49]</a></sup>.</p>
	<p class="normal">Ama Bassanio benim yüzümden asla böyle olamaz.</p>
	<p class="normal">Yine de Tanrı ne isterse o olur! Evinize hoş geldiniz lordum.</p>
	<p class="normal1">BASSANIO</p>
	<p class="normal">Teşekkür ederim madam. Dostuma hoş geldiniz deyin.</p>
	<p class="normal">İşte o insan, işte Antonio,</p>
	<p class="normal">Sonsuza kadar her şeyimle ona bağlı olduğum kişi.</p>
	<p class="normal1">PORTIA</p>
	<p class="normal">Birçok nedenden ona borçlu olduğunuz insan,</p>
	<p class="normal">Duyduğuma göre, size bağlılığı onu epey sıkıntıya sokmuş.</p>
	<p class="normal1">ANTONIO</p>
	<p class="normal">Bana bol bol ödenenden daha fazla değil.</p>
	<p class="normal1">PORTIA</p>
	<p class="normal">Evimize safa geldiniz efendim.</p>
	<p class="normal">Konukseverliğimiz sadece sözlerden ibaret kalmamalı,</p>
	<p class="normal">Bu nedenle artık iltifatlı sözlere son verelim diyorum.</p>
	<p class="normal1">GRAZIANO</p>
	<p class="indentmetin">(Nerissa’ya)</p>
	<p class="normal">Şu gökteki ay adına yemin ederim, bu haksızlık!</p>
	<p class="normal">İşin doğrusu, onu yargıcın kâtibine verdim.</p>
	<p class="normal">Madem yüzüğü alana gönül verirmişsiniz,</p>
	<p class="normal">Dilerim, hadım ederler o uğursuz herifi!</p>
	<p class="normal1">PORTIA</p>
	<p class="normal">Şimdiden kavgaya mı başladınız? Nedir konu?</p>
	<p class="normal1">GRAZIANO</p>
	<p class="normal">Hepi topu altın bir halka parçası,</p>
	<p class="normal">Onun bana verdiği değersiz bir yüzük</p>
	<p class="normal">İçinde o bıçakçıların süs diye bıçaklara kazıdığı</p>
	<p class="normal">Basmakalıp dizelerden vardı:</p>
	<p class="normal">“Beni sev ve terk etme.”</p>
	<p class="normal1">NERISSA</p>
	<p class="normal">Yüzüğün değeriyle içindeki yazının ne ilgisi var şimdi?</p>
	<p class="normal">Size onu verdiğimde bana yemin etmiştiniz,</p>
	<p class="normal">Ölünceye kadar takacağınıza söz vermiştiniz,</p>
	<p class="normal">Güya mezarınızda bile parmağınızda olacaktı.</p>
	<p class="normal">Benim için olmasa bile, ettiğiniz o ateşli yeminler için</p>
	<p class="normal">Biraz saygı duyup o yüzüğü vermemeliydiniz.</p>
	<p class="normal">Hem de bir yargıç kâtibine ha!</p>
	<p class="normal">O kâtibin yüzünde bir tek tüy çıkarsa</p>
	<p class="normal">Tanrı da yargıcım olup beni yargılasın.</p>
	<p class="normal1">GRAZIANO</p>
	<p class="normal">Gelişip erkek olunca çıkacak elbette.</p>
	<p class="normal1">NERISSA</p>
	<p class="normal">Evet, eğer bir kadın erkek olursa.</p>
	<p class="normal1">GRAZIANO</p>
	<p class="normal">Bak, genç bir delikanlıya vermedimse ellerim kırılsın.</p>
	<p class="normal">Oğlan şaşkın bücürün biriydi,</p>
	<p class="normal">Yargıcın kâtibi sizden daha uzun değildi,</p>
	<p class="normal">Ücret yerine yüzüğü istedi, başımın etini yedi.</p>
	<p class="normal">Bir türlü hayır demenin yolunu bulamadım.</p>
	<p class="normal1">PORTIA</p>
	<p class="normal">Açık konuşayım, kabahat sizde,</p>
	<p class="normal">Yeminlerle parmağınıza taktığınız,</p>
	<p class="normal">Karşılıklı güvenle etinize perçinlenen</p>
	<p class="normal">Ve eşinizin ilk armağanı olan yüzüğü,</p>
	<p class="normal">Ufacık bir bahaneyle başkasına vermemeliydiniz.</p>
	<p class="normal">Ben de sevgilime bir yüzük vermiş,</p>
	<p class="normal">Asla ayrılmasın ondan diye yemin ettirmiştim.</p>
	<p class="normal">Kendisi işte burada.</p>
	<p class="normal">Kimseye vermeyeceğine ben kefil olabilirim,</p>
	<p class="normal">Dünyanın zenginliklerini verseler bile,</p>
	<p class="normal">Çıkarmaz parmağından.</p>
	<p class="normal">Doğrusu Graziano, eşinizin hatırını kırıp onu üzdünüz;</p>
	<p class="normal">Onun yerinde ben olsaydım, çılgına dönerdim.</p>
	<p class="normal1">BASSANIO</p>
	<p class="indentmetin">(Kendi kendine)</p>
	<p class="normal">Hey Tanrım, keşke şu sol elimi keseydim de</p>
	<p class="normal">Yüzüğü korurken kaybettim diyebilseydim.</p>
	<p class="normal1">GRAZIANO</p>
	<p class="normal">Lordum Bassanio da, yüzüğünü yargıca verdi;</p>
	<p class="normal">Adam o kadar yalvardı, o kadar ısrar etti ki,</p>
	<p class="normal">Ama doğrusu, yargıç da bunu hak etti.</p>
	<p class="normal">Hiç üşenmeden bütün yazıları yazan kâtip oğlan da</p>
	<p class="normal">Israrla benim yüzüğümü istedi.</p>
	<p class="normal">Ne oğlanı ne de efendisini razı edebildik</p>
	<p class="normal">Yüzüklerden başka bir şeye.</p>
	<p class="normal1">PORTIA</p>
	<p class="indentmetin">(Bassanio’ya)</p>
	<p class="normal">Hangi yüzüğü verdiniz lordum?</p>
	<p class="normal">Umarım, benden aldığınızı değildir.</p>
	<p class="normal1">BASSANIO</p>
	<p class="normal">Hatamın üstüne bir de yalan ekleyebilseydim,</p>
	<p class="normal">İnkâr edebilirdim, ama gördüğünüz gibi,</p>
	<p class="normal">Yüzük parmağımda değil artık, gitti.</p>
	<p class="normal1">PORTIA</p>
	<p class="normal">Anlaşılan yalan gönlünüzden sadakat de öyle gitmiş,</p>
	<p class="normal">Tanrı tanığım olsun, o yüzüğü görene kadar</p>
	<p class="normal">Yatağınıza asla gelmem.</p>
	<p class="normal1">NERISSA</p>
	<p class="indentmetin">(Graziano’ya)</p>
	<p class="normal">Ben de gelmem, yüzüğümü görene kadar.</p>
	<p class="normal1">BASSANIO</p>
	<p class="normal">Sevgili Portia, yüzüğü kime verdiğimi bilseydiniz,</p>
	<p class="normal">O yüzüğü kimin için verdiğimi bir anlayabilseydiniz,</p>
	<p class="normal">Ne için verdiğimi bir sezebilseydiniz,</p>
	<p class="normal">Yüzükten başka hiçbir şey kabul etmeyince</p>
	<p class="normal">O yüzükten nasıl gönülsüzce ayrıldığımı görebilseydiniz,</p>
	<p class="normal">Eminim üzüntünüz biraz olsun yatışırdı.</p>
	<p class="normal1">PORTIA</p>
	<p class="normal">Eğer o yüzüğün gücünü bir bilseydiniz,</p>
	<p class="normal">Onu size verenin yarı değerini anlayabilseydiniz,</p>
	<p class="normal">O yüzüğü elinizde tutmanın onurunu sezebilseydiniz,</p>
	<p class="normal">Yüzükten o zaman asla ayrılmazdınız.</p>
	<p class="normal">Eğer siz onu korumaya yeterince hevesli olsaydınız,</p>
	<p class="normal">Hangi erkek taşıdığı bu bağlılık simgesini</p>
	<p class="normal">Israrla sizden isteyecek kadar düşüncesiz</p>
	<p class="normal">Ve incelikten yoksun olabilir?</p>
	<p class="normal">Nerissa neye inanacağımı öğretti bana:</p>
	<p class="normal">Tanrı kahretsin beni, o yüzüğü bir kadına vermedinizse!</p>
	<p class="normal1">BASSANIO</p>
	<p class="normal">Hayır, şerefim, hayatım üzerine yemin ederim madam,</p>
	<p class="normal">Kadın filan değildi, medeni hukuk doktoruydu,</p>
	<p class="normal">Üç bin düka önerimi reddedip yüzüğü istedi;</p>
	<p class="normal">Ben de bunu reddettim.</p>
	<p class="normal">Can dostumun hayatını kurtardığı halde,</p>
	<p class="normal">Küsüp gitmesine aldırmadım.</p>
	<p class="normal">Ne diyebilirdim ki, tatlı sevgilim?</p>
	<p class="normal">Peşinden adam göndermek zorunda kaldım.</p>
	<p class="normal">Kaba davrandığım düşüncesiyle çok utanmıştım.</p>
	<p class="normal">Böylesine apaçık bir nankörlükle</p>
	<p class="normal">Şerefime leke sürdürmezdim.</p>
	<p class="normal">Beni bağışlayın sevgili leydim,</p>
	<p class="normal">Ama gecenin şu kutsal kandilleri üzerine yemin ederim;</p>
	<p class="normal">Siz de orada olsaydınız,</p>
	<p class="normal">O değerli doktora yüzüğü vermem için</p>
	<p class="normal">Siz de bana yalvarırdınız.</p>
	<p class="normal1">PORTIA</p>
	<p class="normal">O doktor evimin yakınından geçmese iyi olur.</p>
	<p class="normal">Madem yemin edip koruyacağınızı söylediğiniz</p>
	<p class="normal">O sevdiğim mücevher onun elinde artık,</p>
	<p class="normal">Ben de sizin kadar cömert ve serbest olabilirim.</p>
	<p class="normal">Benim olan hiçbir şeyi ondan esirgemem,</p>
	<p class="normal">Bedenim de onundur, kocamın yatağı da.</p>
	<p class="normal">Onu yakından tanımaya kararlıyım.</p>
	<p class="normal">Hem de kesin olarak! Evden uzaklaşmayın sakın;</p>
	<p class="normal">Argos<sup class="calibre3"><a href="1_split_114.html#footnote-100-50" id="footnote-100-50-backlink" name="footnote-100-50-backlink">[50]</a></sup> gibi peşimden ayrılmayın.</p>
	<p class="normal">Eğer ayrılırsanız ve beni yalnız bırakırsanız,</p>
	<p class="normal">Hâlâ sahip olduğum şerefim üzerine ant içerim,</p>
	<p class="normal">O hukuk doktorunu hiç düşünmeden yatağıma alırım.</p>
	<p class="normal1">NERISSA</p>
	<p class="normal">Ben de kâtibini.</p>
	<p class="normal">Bu yüzden kulağına küpe olsun bu sözler,</p>
	<p class="normal">Yoksa kendi başımın çaresine bakarım.</p>
	<p class="normal1">GRAZIANO</p>
	<p class="normal">Bak da görelim. Ama sakın elime düşmesin;</p>
	<p class="normal">Çünkü yakalarsam o kâtibin kamışını kırarım.</p>
	<p class="normal1">ANTONIO</p>
	<p class="normal">Bu tartışmalara ben sebep olduğum için çok üzgünüm.</p>
	<p class="normal1">PORTIA</p>
	<p class="normal">Siz hiç üzülmeyin efendim. Bize şeref verdiniz.</p>
	<p class="normal1">BASSANIO</p>
	<p class="normal">Portia, bu kaçınılmaz hatam için beni affediniz,</p>
	<p class="normal">İşte buradaki dostların huzurunda,</p>
	<p class="normal">İçinde kendimi gördüğüm o güzel gözleriniz adına</p>
	<p class="normal">Yemin ederim ki,</p>
	<p class="normal1">PORTIA</p>
	<p class="normal">Bakın duydunuz mu!</p>
	<p class="normal">Her iki gözümde kendini görüyormuş,</p>
	<p class="normal">Her gözde bir yüzünü yani.</p>
	<p class="normal">Demek yeminini orada gördüğü iki yüzüyle ediyor,</p>
	<p class="normal">Güvenilir yemin diye buna derim ben.</p>
	<p class="normal1">BASSANIO</p>
	<p class="normal">Yoo, bakın dinleyin. Bu hatamı bağışlayın artık,</p>
	<p class="normal">Ben de şerefim üzerine yemin ederim ki,</p>
	<p class="normal">Size karşı ettiğim yemini bir daha hiç bozmayacağım.</p>
	<p class="normal1">ANTONIO</p>
	<p class="normal">Ben onun iyiliği ve maddi durumu için</p>
	<p class="normal">Bedenimi rehine vermiştim.</p>
	<p class="normal">Kocanızın yüzüğünü alan kişi olmasaydı</p>
	<p class="normal">O beden çoktan yok olmuştu.</p>
	<p class="normal">Aynı anlaşmayı yine yapıyorum,</p>
	<p class="normal">Onu bir daha asla yemininden döndüremeyeceğine</p>
	<p class="normal">Bu kez de ruhumu koyuyorum.</p>
	<p class="normal1">PORTIA</p>
	<p class="normal">Öyleyse siz kefil oluyorsunuz.</p>
	<p class="normal">Bunu ona verin ve söyleyin ona</p>
	<p class="normal">Bunu öncekinden daha iyi korusun.</p>
	<p class="normal1">ANTONIO</p>
	<p class="normal">İşte Lord Bassanio,</p>
	<p class="normal">Yemin edin bu yüzüğü kimseye vermeyeceğinize.</p>
	<p class="normal1">BASSANIO</p>
	<p class="normal">Aman Tanrım, bu doktora verdiğim aynı yüzük!</p>
	<p class="normal1">PORTIA</p>
	<p class="normal">Ondan da ben aldım. Kusura bakma Bassanio,</p>
	<p class="normal">Bu yüzük karşılığında onunla yattım.</p>
	<p class="normal1">NERISSA</p>
	<p class="normal">Sen de beni bağışla, sevgili Graziano,</p>
	<p class="normal">Çünkü doktorun kâtibi o bücür oğlan da</p>
	<p class="normal">Bu yüzük karşılığında dün gece benimle yattı.</p>
	<p class="normal1">GRAZIANO</p>
	<p class="normal">Vay be, bu tıpkı düzgün yolların yazın onarılması gibi,</p>
	<p class="normal">Daha buna layık olmadan boynuz mu taktık?</p>
	<p class="normal1">PORTIA</p>
	<p class="normal">Bu kadar salaklaşıp kabalaşmayın!</p>
	<p class="normal">Bakıyorum hepinizin aklı karıştı.</p>
	<p class="normal">Alın şu mektubu, boş vaktinizde okursunuz.</p>
	<p class="normal">Padova’dan geliyor, Bellario’dan.</p>
	<p class="normal">Mektupta, Portia’nın doktor,</p>
	<p class="normal">Nerissa’nın da kâtibi olduğunu göreceksiniz.</p>
	<p class="normal">Sizin hemen arkanızdan yola çıktığıma,</p>
	<p class="normal">Biraz önce de döndüğüme Lorenzo tanıktır.</p>
	<p class="normal">Daha evime bile girmedim. Hoş geldiniz Antonio,</p>
	<p class="normal">Beklediğinizden daha iyi haberlerim var size.</p>
	<p class="normal">Mektubun mührünü hemen sökün.</p>
	<p class="normal">Orada göreceksiniz: gemilerinizin üçü</p>
	<p class="normal">Tam yükleriyle limana girmişler bile.</p>
	<p class="normal">Bu mektubun benim elime nasıl geçtiğini bilemezsiniz.</p>
	<p class="normal1">ANTONIO</p>
	<p class="indentmetin">(Mektubu okur.)</p>
	<p class="normal">Dilim tutuldu!</p>
	<p class="normal1">BASSANIO</p>
	<p class="normal">Demek doktor sizdiniz ve ben sizi tanıyamadım ha!</p>
	<p class="normal1">GRAZIANO</p>
	<p class="normal">Beni boynuzlayan o kâtip sizdiniz ha!</p>
	<p class="normal1">NERISSA</p>
	<p class="normal">Evet, ama erkek oluncaya kadar</p>
	<p class="normal">Böyle bir niyeti olmayan kâtip.</p>
	<p class="normal1">BASSANIO</p>
	<p class="normal">Sevgili doktor, sen benim yatak yoldaşım olacaksın.</p>
	<p class="normal">Ben olmadığım zaman da karımla yatarsın.</p>
	<p class="normal1">ANTONIO</p>
	<p class="normal">Tatlı bayan, bana hayat ve yaşama sevinci verdiniz,</p>
	<p class="normal">Okuduğuma göre, gemilerim kesinlikle</p>
	<p class="normal">Limana girip demir atmışlar.</p>
	<p class="normal1">PORTIA</p>
	<p class="normal">Gelelim size Lorenzo!</p>
	<p class="normal">Size de kâtibimin güzel haberleri var.</p>
	<p class="normal1">NERISSA</p>
	<p class="normal">Evet, hem de ücretsiz olarak veriyorum.</p>
	<p class="normal">İşte bu belgeyi alın: O zengin Yahudiden</p>
	<p class="normal">Size ve Jessica’ya özel bir armağan,</p>
	<p class="normal">Ölümünden sonra malı mülkü sizin.</p>
	<p class="normal1">LORENZO</p>
	<p class="normal">Sevgili bayanlar, açlıktan ölenlerin yoluna</p>
	<p class="normal">Göklerden Tanrı’nın nimetini yağdırıyorsunuz siz.</p>
	<p class="normal1">PORTIA</p>
	<p class="normal">Sabah olmak üzere.</p>
	<p class="normal">Ama eminim, merakınızı giderecek kadar</p>
	<p class="normal">Bütün olan bitenden haberdar değilsiniz.</p>
	<p class="normal">İçeri girelim, orada istediğinizi sorabilirsiniz bize,</p>
	<p class="normal">Biz de her şeyi olduğu gibi anlatırız size.</p>
	<p class="normal1">GRAZIANO</p>
	<p class="normal">Peki, öyle olsun. Nerissa’mın yemin edip cevap vereceği</p>
	<p class="normal">İlk sorum şu: Tercihi nedir, yarın geceye kadar beklemek mi,</p>
	<p class="normal">Yoksa gün doğumuna iki saat daha varken</p>
	<p class="normal">Hemen yatağa girmek mi?</p>
	<p class="normal">Sabah olsa bile, bir an önce hava kararsın isterdim,</p>
	<p class="normal">Doktorun kâtibiyle yatmayı dilerdim.</p>
	<p class="normal">Doğrusu bundan böyle tek bir kaygım olacak:</p>
	<p class="normal">O da Nerissa’nın mücevherini korumak.</p>
	<p class="indentmetin">(Çıkarlar.)</p>
	    
    <div class="calibre1" id="calibre_pb_35"/></body>
</html>