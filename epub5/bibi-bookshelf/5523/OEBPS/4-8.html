<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-8.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-8.html" xml:lang="tr-TR"><div><p></p><p id="toc_marker-7"><st c="9"> Kedibalı</st></p><p><st c="18"> H. </st><st c="22">Turgut için </st></p><p><st c="34">Başlangıçta böyle değildi. </st><st c="61">Onların yüzlerini görebiliyordum daha: okuldan döner dönmez, ödevinin başına geçmeden önce gazeteye gözgezdiren zeki, meraklı bir ortaokul öğrencisi sözgelimi – o yaşlarda ben de tiryakiydim, harçlığımı bu yoldan kazanmaya başlamadan önce. </st><st c="301">Ya da diyelim yüksek öğrenim görmüş, sonra evlenince eve kapanmış, değeri anlaşılmamış bir kadın – güzelce, hayır düpedüz güzel bir kadın; ev işlerini bitirdikten sonra geleneksel on bir kahvesini içerken gazete okuma alışkanlığından vazgeçmemiş, günlük fala, moda sayfasına bakmıyor bile, bellibaşlı yazıları, dış politika yorumlarını okuduktan sonra benim köşemde karar kılıyor, gazeteyi özenle katlayarak benim alanımla sınırlıyor, elinde kurşunkalem ve silgi tabii. </st><st c="771">Genç bir bilgi dağarcığı var, bu bilgilerin bir bölüğünü, özellikle teknolojik bulgularla yeni elementler konusundaki bilgilerini bana borçlu. </st><st c="914">Onun adına üzülüyorum, belki kıskanç kocası engellemiştir çalışmasını, bunu düşünür düşünmez de ilişkilerin yıpratıcılığı ürkütüyor beni, kadınlarla ilişki kurmaktan baştanberi neden kaçındığımı kavrıyorum. </st></p><p><st c="1121">Evet otuz dört yaşındayım. </st></p><p><st c="1148">Ya da diyelim bir pazar günü, bütün aile sofranın başında, kahvaltı ediyor; boyalı-boyasız bütün gazetelerle dergiler ortalığa saçılmış: her evin Pazar çılgınlığı. </st><st c="1312">Oda, demli çay ve kızarmış sucuk kokuyor. </st><st c="1354">Baba haftanın yorgunluğundan sıyrılamamış daha, yüzü biraz asık ama birazdan benim aracılığımla oğluyla bir şeyler paylaşacak, keyfi yerine gelecek, çünkü ailece beni sona saklamışlar. </st><st c="1539">Hadi, köşedeki sedire tel gözlüklü, İdadi bitirmiş, emekli bir Dede de oturtayım. </st><st c="1621">Resim tamam. </st></p><p><st c="1634">Şimdi onları birleştirmek, kaynaştırmak adına kolları sıvamalıyım. </st><st c="1701">Benim bu uğurda bütün Pazarlarımı tek başıma, iyice ısınmayan bir odada geçirdiğimi bilmiyorlar ama olsun. </st><st c="1808">Hafta arası öyle doluyum ki hepsi Pazar’a kalıyor; onların suçu yok. </st></p><p></p><p><st c="1877">Başlangıçta keyifliydim. </st><st c="1902">Kendimi de o sofranın bir köşesine ilişmiş görüyordum. </st><st c="1957">Çocukluğumda bizim evde pazar kahvaltısı geleneği yoktu, yine de onları gözlerimin önüne getirebiliyordum. </st><st c="2064">Biraz da kendim için hazırlıyordum oyunumu. </st><st c="2108">Önce 1 Soldan Sağa, yirmi kare: biraz güç bulunabilecek, gelgelelim </st><span><st c="2176">benimkilerin</st></span><st c="2188"> bilmeleri gereken ünlü bir sanatçı, yazar ya da besteci. </st><st c="2246">Sonra 1 Yukarıdan Aşağıya, on altı karelik bir bilim adamı, düşünür ya da tarihi bir kişilik. </st><st c="2340">Bu iki dizgeyi titizlikle saptamam gerek çünkü bundan böyle ortak harfler, bir yandan köşeleri tutmamı sağlarken öte yandan geriye dönmemecesine bağlayacak beni. </st><st c="2502">Ünlü-ünsüz harf dağılımını bütün’ü gözönünde tutarak gerçekleştirmeliyim. </st><st c="2576">İyi ki zorlanmıyorum, anadilimin ses-akışını avucumun içi gibi bilirim – en övündüğüm özelliğim. </st><st c="2673">Bir de, altın ölçüden hiç şaşmam, kapalı karelerimin sayısı ondabiri, bilemediniz sekizdebiri aşmaz. </st><st c="2774">Aydınlatıcı bilgi olarak –dilerseniz ipucu diyelim– adları seçilen ünlü kişilerin hemen akla gelebilecek özelliklerini, ders kitaplarına geçmiş yapıtlarını sayıp dökmüyorum tabii. </st><span><st c="2954">Benimkilere </st></span><st c="2966">saygımdan. </st><st c="2977">O kişileri tarihe ya da günümüze yerleştirilen üstü örtülü yanları, beklenmedik zayıflıkları –sözgelimi, “aşk acısı çeken cengâver bir padişah.” bakın burada Dede’nin yardımı dokunabilir– gözardı edilmiş başyapıtlarını –sözgelimi “Eski Hastalık yazarının soyadı–” soruyordum onlara. </st><st c="3260">Böylelikle, sıradan bilgilerle donanmışlarla gerçek anlamda bilgi düşkünleri arasında kesin bir sınır çekiyordum. </st></p><p></p><p><st c="3374">Arasıra ödün veriyordum vermesine. </st><st c="3409">Özellikle çocukları ve sınavıma yeni katılan acemileri heveslendirmek, gözlerini korkutmamak amacıyla; işe ucun ucun başlarlarsa sonradan aramıza katılabilirler. </st><st c="3571">Yardımcı sözcükleri ustalıkla aralara serpiştiriyordum: bir bağlaç, bir Mısır tanrısı, en kısa zaman, bir göz rengi, bir nota, Hollanda’nın plaka işareti, sodyumun simgesi, bir çoğul takısı, su (eski dilde), bir renk, bir hayvan, temel bir besin maddesi, bir haber ajansımızın kısaltılmış adı gibi. </st><st c="3870">Bu tür sözcüklerin iki ya da üç harfli olması, sıkıcıydı, kusursuz kurgum zedeleniyordu. </st><st c="3959">Ayrıca, </st><span><st c="3967">benimkilerle</st></span><st c="3979"> aramızdaki sözsüz anlaşma gereğince, temel besin maddesinin </st><span><st c="4040">un </st></span><st c="4043">değil </st><span><st c="4049">et, </st></span><st c="4053">hayvanın </st><span><st c="4062">it </st></span><st c="4065">değil </st><span><st c="4071">at</st></span><st c="4073">, üç harfli peygamber adının </st><span><st c="4102">Nuh </st></span><st c="4106">değil </st><span><st c="4112">İsa, </st></span><st c="4117">eski dilde suyun genellikle </st><span><st c="4145">ma </st></span><st c="4148">değil </st><span><st c="4154">ab</st></span><st c="4156"> olması da baştan kararlaştırılmıştı. </st><st c="4194">İlerde, benim hızıma ayak uydurduklarında gözlerinden düşmeme yol açabilecek küçük hilelere asla başvurmuyordum. </st><st c="4307">Sözgelimi </st><span><st c="4317">Ra’</st></span><st c="4320"> yı sormak istiyorduysam, daha doğru bir deyişle, sormak istediğim </st><span><st c="4387">Ra </st></span><st c="4390">idiyse, “tersi sanat” falan demiyordum. </st></p><p></p><p><st c="4430">Başlangıçta, servisteki arkadaşlar, hatta şefim övünüyorlardı benimle. </st></p><p></p><p><st c="4501">Evet, bir bankada çalışıyorum. </st></p><p></p><p><st c="4532">Dediklerine göre, engin bir kültürüm varmış, bulmacalarımı çözerken epey zorlanıyorlarmış, ansiklopedilere, sözlüklere bakıyormuş, hatta telefonla uzmanlara da danışanlar varmış aralarında. </st><st c="4722">Kaçınmadan, açıkça söylüyorlardı yüzüme. </st><st c="4763">Gazeteye de övgü mektupları yağıyormuş. </st><st c="4803">Haftada bir, bulmacalarımı sunmak için uğradığımda mektuplarımı alıyor, o gecemi onlara ayırıyordum. </st><st c="4904">Öbür gecelerimi, demin dediğim gibi, yüzlerini görebildiğim okurlarımla, </st><span><st c="4977">benimkilerle</st></span><st c="4989"> paylaşıyordum; ne yapıp edip işyerimin adresini öğrenmişlerdi. </st></p><p></p><p><st c="5053">O günlerde, bankaya girip çıkanların hangilerinin bizden olduğunu kestirmeye çalışmak, en sevdiğim oyundu. </st><st c="5160">Ne bileyim, giyimlerinden, ellerindeki gazetelerle kitaplardan, konuşurken seçtikleri sözcüklerden. </st><st c="5260">Gözlerinin içine baktığımı farkedince, hafifçe, başkalarına çaktırmadan bana gülümsüyorlardı. </st><st c="5354">Tamam, diyordum içimden. </st></p><p></p><p><st c="5379">Evet Hayır, başağrıları yoktu daha. </st><st c="5415">Hafif bir çarpıntı belki. </st><st c="5441">Mektupları okurken damarlarıma bir sıcaklık yayılıyordu. </st><st c="5498">Çünkü kusursuz bir bulmaca çatmanın kusursuz bir şiir yazmaktan daha kolay olmadığı gün gibi ortadaydı artık. </st><st c="5608">Okurlarım da bu gerçeği kavrayabilmiş kültürlü, seçkin kişilerdi. </st><st c="5674">Bulmacalarım enikonu etkiliyordu onları. </st><st c="5715">Adlarını ya da soyadlarını –arasıra tam adlarını– sorduğum ünlülerden teşekkür mektupları alıyordum. </st><st c="5816">Hangi okulları bitirdiğimi, nerede çalıştığımı, bunca bilgiyi nasıl edindiğimi öğrenmek istiyorlardı. </st></p><p><st c="5918">Hayır Evet, okuyamadım ortaokuldan sonra. </st><st c="5960">Babam ölünce –fabrika işçisiydi– tek başına, ablamla beni geçindirmek zorunda kalan anneme destek olmam şarttı. </st><st c="6072">O yıllarda, zaman bulabildikçe yazdığım şiirler değerlendirilmedi nedense. </st><st c="6147">Dergi yöneticileri, doğru yolda ilerlediğimi söylüyorlardı gerçi, ama özgün bir şiire varmak istiyormuşsam, çok okumam gerekiyormuş, ortalıkta bir sürü genç şair varmış ve benim şiirlerimde, nasıl söyleseler, garip bir kuruluk göze çarpıyormuş. </st><st c="6392">Şiirlerimi okuduklarını sanmıyorum. </st><st c="6428">Ne zaman uğrasam bıraktığım masada görüyordum dosyamı. </st></p><p><st c="6483">Hayır Evet, bahar başıydı sanırım. </st><st c="6518">Başağrıları, dalgınlık. </st><st c="6542">Karşı kaldırıma geçiyordum, meydan saatine ilişti gözüm. </st><st c="6599">Birileri, kadranını söküp götürmüşler. </st><st c="6638">Geriye boş bir gök parçasını gösteren çatlak bir cam kalmış. </st><st c="6699">Ötedenberi bozuktu. </st><st c="6719">Demek şimdi onarmaya karar vermişler, dedim içimden. </st><st c="6772">Neden? </st></p><p><st c="6779">Bulmaca deyimleriyle konuşacaksak, aklarla karaların birbirine karıştığını sezdiğim günlerdi. </st><st c="6873">Eve gidip kapıyı kilitledim. </st><st c="6902">Kimler benimkilerdi? </st><st c="6923">Kimler ötekiler? </st><st c="6940">Hepsinin elinde aynı boyalı gazeteleri, ipe sapa gelmez bulmaca ve mizah dergilerini görüyordum. </st><st c="7037">Başka dostum yokken, bütün Pazarlarımı, gençliğimin en güzel günlerini onlara adamışken ben. </st><st c="7130">Dehşet vericiydi. </st><st c="7148">Üstelik, her gün mantar gibi biten ansiklopedilere, ansiklopedi fasiküllerine, kılavuz kitaplara, eklere, rekor kitaplarına, terim sözcüklerine, el kitaplarına, bilim dergilerine, yolculuk rehberlerine maaşım yetmediğinden, daha küçük, daha soğuk bir odaya taşınmıştım. </st><st c="7418">Daha sapa bir semte. </st><st c="7439">Gelenim gidenim yoktu zaten; karyolamı, iki koltuğumu, sehpayı sattım. </st><st c="7510">Öbür eş-sehpa, üçüncü koltuk, büyük halı, on yedisinde evlenmek zorunda kalan ablamın evindedir. </st><st c="7607">Bu kadar eşya neme yetmezdi ki? </st><st c="7639">Bir yer yatağı, bir tahta masa, bir lamba ve kitaplarım. </st><st c="7696">İnsanları (artık benimkiler ve ötekiler diye düşünmüyordum) artist fotoğraflı bulmacalar, anagramlara, yazbozlara, yani her türlü yozluğa karşı koruyabilsem yeterdi, bu çılgın başıboş gidişe bir son versem. </st><st c="7903">Mesleğimin ölmesine nasıl göz yumardım? </st></p><p></p><p><st c="7943">O günlerde, kendimle yarışmak zorunda kaldım. </st><st c="7989">En son elementleri, en taze sibernetik, yapısalcılık, dilbilim, çevrebilim tartışmalarını, dergileri, son sergileri, son konserleri kaçırmamalıydım. </st><st c="8138">Genç yazarların ilk, eski yazarların son yapıtları, yılın ödülleri, gerekli doğum-ölüm tarihleri, kitapların ilk yayımlandığı, resimlerin bitirildiği, bestelerin ilk yorumlandığı tarihler, ünlü bestecilerle ressamlara esin kaynağı olmuş kadınların genç kızlık soyadları, bağımsızlığını yeni kazanan, bağımsızlığı tanınan devletlerin adları –eski ve yeni olarak– ulusal kahramanları... </st><st c="8523">Yetişemiyordum. </st></p><p><st c="8539">Şefim anlayış gösteriyordu, dalgınlığımı hoşgörüyordu, yine de onun ve servisteki kızların bakışlarını ensemde duyuyordum. </st><st c="8662">Gömleğimin sararmış yakasına, paltomun parlayan kumaşına bakıyorlardı galiba. </st><st c="8740">Bana eskiden gösterdikleri saygıyı neden göstermediklerini biliyordum: piyasayı tutan toy, kolaycı bulmacacılar, benim ne zahmetler pahasına elde ettiğim bilgileri, bir haftada ayağa düşürüyorlardı, biz bulmacacıların “terminoloji” dediğimiz hazır bilgi dağarcığına katıyorlardı. </st><st c="9020">Yağmalıyorlardı beni. </st><st c="9042">Elimden ne gelirdi? </st></p><p></p><p><st c="9062">O günlerde gazeteden ilk uyarı geldiğinde şaşmadım doğrusu. </st><st c="9122">Yöneticilerin bana, benim hızıma ayak uydurmaları beklenmezdi ama okurların eleştirileri ummayacağım ölçüde sertti: bulmacalarım, iyice içinden çıkılmaz hale geliyormuş, eğlence yerine kıyasıya bir savaşa dönüyormuş, onlara baskı yapıyormuşum. </st><st c="9366">Doğru, geçen hafta, “Nikaragua’daki bir ırmağın önemsiz kolu”nu sormuştum, varolmayan bir elemente “bir simge” uydurmuştum doğru, doğru, harflerin şapkalarını gönlümce koyup çıkarıyordum, g’yi canım istediğinde yumuşatıyordum, sözcük sonuna gelen sert sessizleri de, bazı sözcüklerin yerel ağızlardaki karşılıklarını soruyordum. </st></p><p><st c="9695">“An,” en kısa zaman değildi, çiftlik sınırıydı artık. </st><st c="9749">“Kırlangıç,” serçegillerden bir kuş değil, bir tekne türüydü. </st><st c="9811">Anlaşmayı bozmuştum evet. </st><st c="9837">Ama amacımın onları yeniden kazanmak, görmek olduğunu bir türlü anlamadılar. </st><st c="9914">Benim bu uğurda özenle uydurduğum sözcüklerin, kavramların, genel geçer doğrular gibi görünmesine, yaygınlaşmasına ses çıkarmadılar. </st></p><p><st c="10047">Evet Hayır, evden pek çıkmıyorum şimdilerde. </st><st c="10092">Sürekli izindeyim. </st><st c="10111">Ama uyanıkken de karabasanlar görüyorum. </st><st c="10152">Siyah-beyaz, renksiz düşler. </st><st c="10181">Dün akşam, kendimi karelere bölünmüş bir atlasın üstünde gördüm. </st><st c="10246">Kapalı kareleri bir bir atlayıp sondaki boş kareye ulaşırsam, ortaya bembeyaz bir bulmaca çıkacakmış. </st><st c="10348">Kareler seramiktenmiş, bulmacaysa yeryüzüymüş. </st><st c="10395">Karşıma dikilen dış çizgileri silik yoğun kitle de olmasa olacak. </st><st c="10461">Kapımı hep kilitli tutsam da içeri sızmanın yolunu buluyor etsiz renksiz yüzsüz onunla savaşamıyorum kayıyor sürekli oynuyor terliyor benimkiler hâlâ varlarsa oradaysalar acaba bazı bilgiler verirler mi bana dışardan kibrit çöpleri yine kutuların üstünde belirtilen sayıdan az mı çıkıyor sigara paketlerinde yine yirmi sigara mı var tabak takımları çatal bıçaklar kaşık hariç ve bardaklar düzinelerle mi satılıyor yine bir manga on kişi bir takım dört manga bir bölüm üç takım bir tabur üç bölük mü geleneksel özel adlar bol harfli çağdaş adlar az harfli mi hâlâ insan giysilerindeki harflerin sayıları değişti mi ya renklerin ya doğa parçalarının baharda eskisi gibi yedi harfli kır çiçekleri beş harfli kuşlar görülüyor mu kırlarda bir yerlerden beklenmedik bir ırmak fışkırmış olmasın sakın şimdilik atlaslarda izleyemediğimiz bir ırmak adı seksen harfli bir kuş havalanmış olmasın bu aralar düzen yerli yerinde mi ve nokta işaretleri özgür koşuğun ilerki yüzyıllardaki kuralları belirlendi mi şimdiden çağrılar iki kişi adına mı yazılıyor yine. </st></p></div></div><div id="charCountTotal" value="11511"></div></body>
</html>
