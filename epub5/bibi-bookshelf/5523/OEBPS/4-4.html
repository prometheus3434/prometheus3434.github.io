<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-4.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-4.html" xml:lang="tr-TR"><div><p></p><p id="toc_marker-4"><st c="9"> Küçük Kötülükler </st></p><p><st c="27">A.C’ye</st></p><p><st c="33"> 1. </st></p><p><st c="37">“Aaa! </st><st c="43">Bizim Nurten olamaz!” diyeceksin kapıya bakarken. </st><st c="93">Önündeki masada her zamanki gibi arabanın anahtarları, altın çakmağın, altın sigara tabakan. </st><st c="186">Boynunda, kulaklarında, parmaklarında ışıl ışıl takıların. </st><st c="245">Üstünde, günün her saatinde simler, boncuk işlemeler. </st><st c="299">Dudaklarında, yerli yersiz kullandığın ecnebi sözcükler. </st><st c="356">Yüzünde, telefonda konuşan birinin yüzündeki o boş gülücük. </st><st c="416">Bunlar zırhların senin. </st><st c="440">Güvensizliğinin. </st></p><p><st c="457">Seni şu uzaklıktan izliyorum. </st><st c="487">Yarım saattir gözün kapıda, yarım saat önce buluşacaktık. </st><st c="545">Telaşlandın. </st><st c="558">Kocanın soyadının bilinmediği yerlerde hep telaşlanırsın böyle. </st><st c="622">Ama biliyorum, gitmeyeceksin, biraz daha bekleyeceksin, zorundasın. </st><st c="690">Bu kadar çok yanmamalısın, böylesine sıkı perhizlere girmemelisin. </st><st c="757">Boynun kırışmış, baksana, kollarındaki etler sarkmış zayıflıktan. </st><st c="823">Güneş, şu ipeklerin güderilerin altında gizlenen aslını –naylonu– fena halde eleveriyor. </st></p><p></p><p><span><st c="912">Sevgili Semra, </st></span></p><p><span><st c="927">Bu mektubu alınca ne şaşıracaksın kimbilir. </st><st c="971">Görüşmeyeli ne kadar çok oldu, değil mi? </st><st c="1012">Esti işte, şeytanın bacağını kırayım dedim. </st><st c="1056">Salı günü saat beş buçukta kulübe gelsene. </st><st c="1099">Bir şeyler içer, eski günleri anarız. </st></span></p><p><span><st c="1137">Sevgiyle </st></span></p><p><span><st c="1146">İnci </st></span></p><p></p><p><span><st c="1151">Not: Önemli değil ama o gün doğum günüm. </st></span></p><p><st c="1192">2.</st></p><p><st c="1194"> — Aaa! </st><st c="1202">Bizim Nurten olamaz!</st></p><p><st c="1222"> Ama kapıdan ürkek adımlarla giren, danışmadaki adama bir şeyler soran, sonra da masaya doğru yürüyen kadın Nurten gerçekten! </st><st c="1348">Nasıl olur? </st><st c="1360">Nurten’in böyle bir kulübe gelmesi düşünülemez. </st><st c="1408">Şey bakımından. </st><st c="1424">Yine de belli etmemeliyim. </st><st c="1451">Zaten allahtan şeyi belli olmuyor. </st><st c="1486">Doğru dürüst giyinmiş. </st><st c="1509">Şu klasik etek-ceket modası hiç geçmez zaten. </st><st c="1555">Bluzu ipek olamaz, ponje gibi bir şey ama ipektir belki, bu manikürcüler iyi kazanıyorlar, hiç boş kalmıyorlar, yüz lira senden, iki yüz benden. </st></p><p><st c="1700">— Hoşgeldin Nurtenciğim. </st><st c="1725">Nereden çıktın kız? </st></p><p><st c="1745">— Hoşbulduk Semra abla. </st><st c="1769">Nasılsınız? </st></p><p><st c="1781">— Otursana. </st></p><p><st c="1793">Bir türlü şu ezikliği atamadı üstünden Nurten. </st></p><p><st c="1840">— İnci abla nerede? </st></p><p><st c="1860">— Sen de mi İnci’yle buluşacaktın yoksa? </st></p><p><st c="1901">Bir tedirginlik. </st></p><p><st c="1918">— Dükkâna telefon etmiş geçen gün. </st><st c="1953">Ben müşteriye gitmiştim, haber bırakmış. </st><st c="1994">Kulübe gelsin altı sularında Salı günü demiş. </st></p><p><st c="2040">En iyisi doğum günü konusunu Nurten’e hiç açmamak. </st><st c="2091">Belki... </st><st c="2100">Belki Mahmut haklı. </st><st c="2120">Doğum günü bahanesiyle... </st><st c="2146">Fırsatı kaçırdığını anladı İnci. </st><st c="2179">Ama geç artık. </st><st c="2194">Piyasa altüst. </st><st c="2209">Geçen yıl olsaydı konak karşılığında iki kat verecekti Mahmut. </st><st c="2272">Şimdi en çok bir kat verebilirmiş. </st><st c="2307">Keşke onu dinleyip şu glayölleri alacağıma bir kaktüs alsaydım. </st><st c="2371">Hem taşıması kolay olurdu, hem daha çok dayanırdı. </st></p><p><st c="2422">— Saat kaç oldu Semra abla? </st></p><p><st c="2450">— Altıyı biraz geçiyor. </st><st c="2474">Trafik yüzünden gecikmiştir. </st><st c="2503">Kız bari biz bir şeyler söyleyelim. </st><st c="2539">Ne içersin? </st></p><p><st c="2551">— Bilmem ki. </st><st c="2564">Bir cin-tonik içeyim. </st></p><p><st c="2586">1. </st></p><p><st c="2589">Tam o sırada garson bir viski ve bir cin-tonikle çıkagelecek. </st></p><p><st c="2651">“Semra hanım?” diye soran bakışlarla ikisinin yüzünü inceleyerek, hangisi olduğunu kestirmeye çalışarak. </st></p><p><st c="2756">— İnci hanım aradı demin, biraz gecikecekmiş. </st><st c="2802">Özür diliyor. </st></p><p><st c="2816">Semra, “Oh!” diyecek içinden.</st></p><p><st c="2845"> Nurten tutuk. </st><st c="2860">Bu çevreye alışık değil. </st><st c="2885">Zengin, sereserpe kadınlar son moda mayolarıyla, bellerine doladıkları alacalı ipek şallarla şezlonglara uzanmışlar. </st><st c="3002">Yüzme okulunun öğrencileri gidince boşalan, kendilerine kalan havuzda şöyle bir ıslanıp geliyorlar arasıra, Nurten, tırnak cilalarını inceliyor; en son Avrupa renkleri, dükkâna gelmedi bunlar daha. </st></p><p><st c="3200">Havada mazot kokusu. </st><st c="3221">Deniz, kurşun renkli bir alaşım. </st></p><p><st c="3254">Nurten cinini yudumlarken, korkusunun biraz seyreldiğini kavrayacak. </st><st c="3323">O anda aklına düşecek: “Neden buraya çağırdı ki beni İnci abla?” Sorunun yanıtını bulmaya, yani geçmişi anımsamaya çalışacak. </st><st c="3449">Önce o soracak: “Neden?” </st></p><p><st c="3474">Rumelikavağı vapuruna İnci ablayla birlikte bindiklerini. </st><st c="3532">Çayla simit. </st><st c="3545">Aynı mahalleden. </st><st c="3562">Yalnız İnci abla kıyıda, iki katlı, bahçeli bir evde oturuyor. </st><st c="3625">(Semra abla, Nurten, Güler, Oya abla “konak,” diye alay ediyorlar). </st><st c="3693">Nurten’se daracık bir yokuşun tepesinde, kulübemsi bir evde. </st></p><p><st c="3754">Yoo kötü çocuklar değiller. </st><st c="3782">Oturdukları evler bir örnek sayılabilir. </st><st c="3823">Girişteki serin taşlıkta pabuçlar, terlikler, tokyolar. </st><st c="3879">Oturma odasında sedirler, minderler; ev büyükçeyse, bir oda daha varsa, perdeleri çekili, kanepeleri, koltukları beyaz örtülerle korunan konuk odası, büfenin üstünde gümüş çerçeveli aile fotoğrafları, radyonun üstünde işlemeli örtü. </st><st c="4112">Esnaf, memur aileleri çoğu. </st></p><p><st c="4140">Sonraları neden yalnız bizim evin camlarının kırıldığını, bahçedeki çiçekleri kimin yolduğunu öğrenince de kızmayacaktım. </st><st c="4262">Ev, usulca çöküyordu zaten. </st><st c="4290">Piyanomu satmıştık, artık evlere derse gidiyordum. </st><st c="4341">Onlar haklıydılar. </st><st c="4360">Yani “Neden?”in yanıtı tam bu değil. </st><st c="4397">Belki bir parçası yanıtın. </st></p><p><st c="4424">3.</st></p><p><st c="4426"> — Şu Güler abla değil mi? </st></p><p><st c="4453">— Güler ya, diyor Semra. </st></p><p><st c="4478">Daha, ısmarlanmadan gelen viski ile cinin şaşkınlığını atlatamadı ki. </st></p><p><st c="4548">Güler koşarcasına geliyor masaya doğru. </st></p><p><st c="4588">— Merhaba Semra, merhaba Nurten. </st><st c="4621">İnci nerede? </st><st c="4634">Gelmedi mi yoksa? </st></p><p><st c="4652">— Gecikecekmiş, telefon etmiş, garson söyledi. </st></p><p><st c="4699">— Aman aman geciksin, başka bir şey olmasın da.</st></p><p><st c="4746"> — Ne demek istiyorsun Güler abla? </st><st c="4781">diyor Nurten, yüreğinde hafif bir çarpıntıyla. </st></p><p><st c="4828">Güler her zamanki Güler. </st><st c="4853">Ya kot pantolon ya Hint sarisi, ortası yoktur. </st><st c="4900">Ama hep sert öğretmen tavırlı, o hiç değişmez.</st></p><p><st c="4946"> — Bilmem size söylemem doğru mu. </st><st c="4980">Yani İnci ağır hasta da. </st></p><p><st c="5005">— Olamaz! </st><st c="5015">diye haykırıyor Nurten. </st><st c="5039">Nesi varmış? </st></p><p><st c="5052">— Ur gibi bir şey. </st><st c="5071">Daha, kesin bir şey bilmiyoruz. </st><st c="5103">Sonucu bu hafta alacaktı. </st><st c="5129">Mektubunda dediğine göre... </st></p><p><st c="5157">Semra, durumun ciddiliğini unutuyor birden: </st></p><p><st c="5201">— Ayol siz mektuplaşır mıydınız? </st></p><p><st c="5234">— Böyle konularda şaka yapmak tuhaf geliyor bana doğrusu, diyor Güler sert bir sesle. </st><st c="5320">Kaç yıllık dostuz hepimiz. </st><st c="5347">Yani Melih’in İnci’nin eski kocası olması neyi değiştirir? </st></p><p><st c="5406">— Canım şu ağır havayı dağıtmak için söyledim, diyor Semra kıpkırmızı kesilerek. </st><st c="5487">Melih nasıl sahi? </st></p><p><st c="5505">— İyi, sağ ol. </st><st c="5520">Ya Mahmut Bey? </st></p><p><st c="5535">— O da iyi. </st><st c="5547">Bilseydi burada olacağını selam söylerdi. </st><st c="5589">Bilirsin çok sever seni, diye yaranıyor Güler’e. </st></p><p><st c="5638">— Melih de ben de çok üzülüyoruz İnci’nin durumuna, diyor Güler. </st><st c="5703">Bu hastalık amma yaygınlaştı. </st><st c="5733">Düşünün, bir de parasızlık. </st><st c="5761">İlaçlar ne kadar pahalı. </st><st c="5786">Tabii Melih’le ben gerekirse... </st></p><p><st c="5818">— Konağın bir odasına sığışmış diye duydum, diyor Nurten. </st><st c="5876">Öbür odaları öğrencilere kiralıyormuş. </st><st c="5915">Bir türlü fırsatını bulup yoklayamadım. </st><st c="5955">Oysa zamanında bana... </st></p><p><st c="5978">— Zamanında Mahmut’un dediğini dinleseydi bu sıkıntılara katlanmazdı şimdi, yazık valla, diyor Semra ve o anda onun, “Neden?”i biçimleniyor: Neden burada? </st><st c="6133">Neden üçümüz? </st><st c="6147">Gerçi Mahmut biraz fazlaca üsteledi. </st><st c="6184">Tanıdığı komisyoncuları yolladı boyuna neler söyleyeceklerini, konağa önerilecek değişik fiyatları bir bir ezberletti ama hep İnci’nin iyiliği için tabii... </st></p><p><st c="6341">Herkesin gözü saatinde. </st><st c="6365">Nedense hiçbiri kalkmıyor. </st><st c="6392">İlk giden olmak istemiyor. </st></p><p><st c="6419">1. </st></p><p><st c="6422">Tam o sırada garson gelecek. </st><st c="6451">İçkilerinizi tazeleyecek. </st><st c="6477">Bir cin-tonik, bir viski bir de konyak. </st><st c="6517">Gevşeme sandığınız bir gerginlikte içkilerinizi içeceksiniz, sizi birbirinize bağlayan küçük düşmanlıklara içerleyerek. </st><st c="6637">O gediksiz cepheye. </st></p><p><st c="6657">Size bakarken bir sigara daha yakıyorum. </st><st c="6698">Kuşkularınızı açığa vurmadan sessizce düşünüp duruyorsunuz. </st><st c="6758">Patlamanıza yarım saat var, öyle zamanladım. </st><st c="6803">Bu iğreti suskunluk ondan. </st><st c="6830">Nurten sözgelimi, evine geciktiğini düşünüyor. </st><st c="6877">Daha yemek yapacak. </st><st c="6897">Hem garson habire içki tazeliyor, diyecek kendi kendine. </st><st c="6954">Bir içki kaç lira burada acaba? </st><st c="6986">Ama İnci abla hesabı bize ödetmez. </st></p><p><st c="7021">Önceleri yoksulluktan kurtulmak için sarıldın paraya Nurten, bir ölçüde haklıydın. </st><st c="7104">Ama bakıyorum hâlâ, bir gün asla harcamayacağın o parayı biriktiriyorsun. </st><st c="7178">Para harcamak, azar azar ölmek demek senin gözünde.</st></p><p><st c="7229"> “Gerçekten çok zarif kadındır İnci,” diyecek Güler. </st><st c="7282">“Hepimizin hangi içkiyi sevdiğini aklında tutmuş, baksanıza.” </st></p><p><st c="7344">“Yaa,” diyecek Semra, “çok.”” </st></p><p><st c="7374">“Hem de o parasızlıkta,” diyecek Nurten. </st></p><p><st c="7415">Köprünün ışıkları yanıyor. </st></p><p><st c="7442">Hepinizin içinde ne-de-olsa-arada bir-bir-insan sıcaklığı. </st></p><p><st c="7501">Bari sen yaşasana şu akşamı Güler. </st><st c="7536">Daktilo sesinden, işyeri uğultusundan uzak, nasıl tertemiz bir akşam saati bak. </st><st c="7616">Sana bir tekbaşınalık, bir özgürlük duygusu vermiyor mu? </st><st c="7673">Yalan söyleme. </st><st c="7688">Eve koşup kızartmalara ve salatalara boğulmadan önce yaşa şu akşam saatini. </st><st c="7764">Nasılsa öleceğimden korkuyorsun, o yüzden de ben gelmeden yerinden kalkmayacaksın.</st></p><p><st c="7846"> Acımaya yakın bir duygu kaplıyor içimi. </st><st c="7887">Genç kızlığının en güzel günlerini beni kıskanmakla geçirmiştin. </st><st c="7952">Melih’ten ayrılmaya, tek başıma yaşamaya karar verdiğimde beni kıskandırmak istedin. </st><st c="8037">Melih’le ilişkimizdeki göstermelik saygıya kanan tanışların gözünde “patronunu ayartan sekreter” olmayı bile göğüsledin boşuboşuna. </st><st c="8169">O güne kadar özenle yarattığın sert öğretmen imgesini yıkmaktan kaçınmadın. </st><st c="8245">Kot pantolonlu çalışan kadınla uzun etekli ayartıcı dişi arasında bocaladın durdun hep. </st><st c="8333">Ben çocuk istemiyordum diye hemen bir çocuk doğurdun. </st><st c="8387">Nasıl acı çekmişsindir kimbilir. </st><st c="8420">Ola ki evliliğindeki bütün pürüzleri, suskunlukları, ilgisizlikleri Melih’in hâlâ bana âşık olmasına bağlıyorsundur. </st><st c="8537">Bilmiyorsun ki Melih...Yani sen olmasan bir başkası olacaktı. </st><st c="8599">Bu akşam yavaşça su yüzüne çıkan bu gerçek, fena yaralıyor seni. </st><st c="8664">Çünkü en önemli ipucu sende: hastayım, parasızım, biliyorsun. </st><st c="8726">Ölürsem seni yaşatan “nefret” de kalmayacak geriye. </st><st c="8778">Bir çocuk -Melih’le, ayaklarına dolanan çocuğun kalacak yalnız. </st><st c="8842">Diyorum ki, bırak düşünmeyi, yaslan şöyle, yanlış anımsamıyorsam en sevdiğin içkiyi, şu konyağı iç. </st></p><p></p><p><st c="8942">Geçen sabah başladı galiba. </st><st c="8970">Uyandığımda üşüdüm. </st><st c="8990">Havaya geçici bir Eylül soğuğu değmişti. </st><st c="9031">Çaprazlama, ürperten bir esinti. </st></p><p><st c="9064">Hemen siyah hırkamı aramaya koyuldum. </st><st c="9102">Dolabın gözlerini karıştırdım, yoktu. </st><st c="9140">Yatağın üstüne saçılan kışlıklara, kazaklara, eteklere baktım. </st><st c="9203">Hepsi eskiydi. </st><st c="9218">On yıllık falan. </st><st c="9235">O zaman on yıldır kendime hiçbir şey almadığımı, ısrmarlamadığımı, armağan etmediğimi düşündüm. </st><st c="9331">İşin daha da kötüsü, siyah bir hırkam hiçbir zaman olmamıştı. </st><st c="9393">Neyi arıyordum? </st><st c="9409">Eski mektuplarla fotoğrafları da döktüm yatağın üstüne: işte bütün geçmişim ortadaydı, gözlerimin önünde. </st><st c="9515">Elyazım gitgide ölmüş anneminkine benziyordu. </st><st c="9561">Eski fotoğraflarda hepinizi yeniden gördüm. </st></p><p><st c="9605">Bir koku çarptı burnuma. </st><st c="9630">Yoo naftalin gibi sıla özlemi getiren bir koku değildi. </st><st c="9686">Kekre, nemli, sentetik bir kokuydu. </st><st c="9722">Nereden geldiğini anlamak için evde dört döndüm. </st><st c="9771">Yüklüğe, mutfak dolaplarına baktım. </st><st c="9807">Bir fare ölüsü bile yoktu. </st><st c="9834">Belki de benim bedenimden yükseliyor bu koku, diye düşündüm. </st></p><p><st c="9895">O sırada kapı çalındı. </st><st c="9918">Yeni bir emlak komisyoncusu. </st><st c="9947">Mahmut ’un ezberlettiği üç aşağı beş yukarı aynı sözcüklerle, beni yine konaktan vazgeçirmeye çalıştı. </st><st c="10050">Konağı bir müteahhite verip şöyle derli toplu bir kata geçmem ne kadar akıllıca olacakmış, bahçe bakımsızmış, böyle eski evlere bakmak çok pahalıya patlıyormuş artık. </st></p><p><st c="10217">Onu savdıktan sonra, hayır, diye düşündüm, kentten yükselen faiz kokusu da değil bu; mutlaka benimle, benim bedenimle ilgili bir şey. </st><st c="10351">Neden olmasın? </st><st c="10366">Yıllardır, caddelerine, ara sokaklarına, insanlarına, odalarına, meyhanelerine, sinemalarına, kedilerine, denizine, sizlerine gittikçe yabancı düştüğüm bu ihtiyar kentle birlikte çürüyor olamaz mıydım? </st></p><p><st c="10568">Urun öldürücü olduğunu hiç sanmıyorum Gülerciğim, doğum günümün bana bir yıl daha yaşama güvencesi verdiğine nasıl inanmıyorsam sevgili Semra. </st><st c="10711">Ama gerçekten doğum günüm bugün.</st></p><p><st c="10743"> “İnsanın üç günlük ömrü kalsa ne yapar.” Bu soru aklıma gelince Oya’yı anımsadım. </st><st c="10826">Evi altüst ettiğimden, bazı kitapların tozlarını da almaya başlamıştım. </st><st c="10898">Şöminesinin yanındaki yazı masasından dünyayı yöneten, işin daha da tuhafı, okurlarını da buna inandıran Oya’yı. </st><st c="11011">Yaşayan insanları yaşamasız roman, öykü kişisi kalıbına ustalıkla dökerek yargılayan, hiç katılmadığı olaylara kendince yorumlar getirmekten, bir inanç uğruna ölenleri ölenlerin ağzından eleştirmekten bile kaçınmayan cesur Oya’yı. </st><st c="11242">Ona sorarsak, “İnsanın üç günlük ömrü kalsa,” eksik bıraktıklarını tamamlardı. </st><st c="11321">Bak bu doğru. </st><st c="11335">“Hem ölüme yaklaştıkça,” derdi, “İnsanın yüreği daha da insancıl duygularla, iyilikle dolup taşar.” Amma gülünç! </st></p><p></p><p><st c="11448">Belki de ben, sizler gibi ince-kötülükler yapmadığım, geçmişimden ve hiçbirinizden bir şeyler yağmalamadığım, gerçek duygularımı açığa vurmadığım, varolmayan bir siyah hırkaya gizlendiğim için duyuyordum o kokuyu. </st><st c="11662">Bu eksikliğimi gidermeye, bir süre yaşamaya karar verdim. </st><st c="11720">Kalemle kâğıt şuracıktaydı. </st></p><p></p><p><span><st c="11748">Sevgili Oya, </st></span></p><p><span><st c="11761">Bu mektubu alınca ne şaşıracaksın kimbilir. </st><st c="11805">Görüşmeyeli ne kadar çok oldu değil mi? </st><st c="11845">Esti işte şeytanın bacağını kırayım dedim. </st><st c="11888">Salı günü saat yediye doğru kulübe gelsene. </st><st c="11932">Bir şeyler içer, eski günleri anarız. </st></span></p><p><span><st c="11970">Sevgiler </st></span></p><p><span><st c="11979">İnci </st></span></p><p></p><p><span><st c="11984">Not: Önemli değil ama sana pek alışık olmadığın bir öykü armağan etmek istiyorum. </st><st c="12066">Senin de katılacağın bir öykü olacak. </st></span></p><p><st c="12104">4. </st></p><p><st c="12107">— Gelmeyecek herhalde, kalksak, dedi Semra. </st><st c="12151">Ben sizi evlerinize bırakırım. </st></p><p><st c="12182">Bir an önce kaçmak artık, kurtulmak... </st></p><p><st c="12221">— Biraz daha beklesek, dedi Nurten. </st><st c="12257">Belki bize söylemek istediği bir şey vardır. </st><st c="12302">Bence...</st></p><p><st c="12310"> — Bence o gelmeden önce biz konuyu şöyle enine boyuna bir tartışsak, dedi Güler. </st><st c="12392">Ne olabilir. </st><st c="12405">Açıkça konuşsak. </st><st c="12422">Aldığımız mektuplardan başlayalım sözgelimi. </st></p><p><st c="12467">1.</st></p><p><st c="12469"> Tam o sırada içeri gireceksin Oya. </st><st c="12505">Yediye çeyrek kala. </st></p><p><st c="12525">“Aaa! </st><st c="12531">Olamaz! </st><st c="12539">Bizim Oya değil mi şu?” diyecek Güler.</st></p></div></div><div id="charCountTotal" value="12578"></div></body>
</html>
