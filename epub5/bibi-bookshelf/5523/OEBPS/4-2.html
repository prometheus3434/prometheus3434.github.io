<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-2.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-2.html" xml:lang="tr-TR"><div><p></p><p id="toc_marker-3"><st c="9"> Kalenin Bedenleri </st></p><p><st c="28">Yıllar sonra bakıldığında, irkiliniyor. </st></p><p></p><p><st c="68">Siyah-beyaz bir çay bahçesinde, tahta bir masanın başında oturuyor. </st><st c="136">Arkasında kalan masalarda, koyu renk ceketli erkekler. </st><st c="191">Biri, nargile içiyor, hepsinin önünde çay bardakları. </st><st c="245">Şadırvanın araya giren fıskiyesi, gerideki yüzleri bulanıklaştırıyor: Bakışlarda öfke mi okumalı, çekimserlik mi? </st><st c="359">Kadınların giremediği bir kahve bu. </st><st c="395">Mardin’de. </st><st c="406">Uzun çarşının esintili bir yerinde olmalı. </st><st c="449">Rüzgâr var. </st><st c="461">Genç kadının oyuk yakalı ipekli giysisinin kıvrımlarından, dalgalanışından belli. </st><st c="543">Genç ömrünün vargücüyle sol koluna abandığından –“nedense” demeyeceğiz, çünkü nedenlerini öğreneceğiz nasılsa– sağ omuzundaki vatka geriye kaymış. </st><st c="690">O öğleden iki yıl sonra, günlük yaşamla ilişkisini bütün bütüne kesmiş olmasaydı, bugün sağ olsaydı, en çok bu sevimsiz ayrıntıya içerlerdi, içlenirdi. </st><st c="842">Ama vatkanın kayması, kendi eliyle düzeltemeyeceği bir pürüz, bir yanlışlık artık, fotoğrafta sürüyor. </st></p><p><st c="945">Kuru terler döktüren bu öğle saatinde, bu kahveye 1930’ların modasını yansıtan bu ipekli giysiyle gelebilmişse, ayaklarında mutlaka küt topuklu, bilekten atmalı iskarpinler vardır ama ayakları görünmüyor, göremiyoruz. </st><st c="1163">Kurak güneş, saçlarını yalıyor, sağ yanağına ışık lekeleri yerleştiriyor, bal rengi saçlarını azıcık açıyor, alnına düşen Veronica Lake büklümünü koyultuyor. </st><st c="1321">Çenesinin altında duran sol eli, rüzgârda önce havalanıp sonra içe bükülen saydam bir eşarp sanki, o yüzden başını aslında hiç varolmayan bir tutamağa mı dayadığı, yoksa çenesini tutarak bedeninin somutluğunu mu kavramaya çabaladığı anlaşılmıyor, anlamıyoruz. </st><st c="1581">Ama esinti, içini diriltmiş bir an, bak, demiş ona, buradasın işte, gelebildin. </st><st c="1661">Ki gülümsemiş. </st></p><p><st c="1676">Kıyıcı bir erkeğe tutulup onun ardısıra nerelere, nerelere sürüklenmiş bir kadının ikiye bölünmüş gülümsemesi: Hüzünlü, esrik, al, solgun, hasta, dirençli, incinik, atak, ama hep yarım. </st></p><p><st c="1862">Birinci Cemre </st></p><p><st c="1876">Yıllar önce bu ihtiyar kente ilk geldiğinde, diyorsun kendine, gördüğü mimari, semtlerin, sokakların insanların adları, yabancı bir dilin abecesi gibi tınlamıştır. </st><st c="2040">Bilinmedik şeyler karşısında duyulan coşturucu ama o oranda irkiltici tansımayı tatmıştır. </st><st c="2131">Dönüp bir an ona bakan şu erkeklerin gözlerindeki. </st><st c="2182">Onun yüz çizgilerinden, hiç bilmediği bir kentin tarihini okumaya çalışan falcı bir yazarın iliklerinde duyduğu. </st></p><p><st c="2295">“Değişik” bulduğu yeni evinde, toprak damın gittikçe bastırdığını daha farketmediği ikindi saatlerinde, oğlu uyurken, o masanın başında, genç kızlığından bu yana yaptığı gibi, aynı özenle giysi modelleri çizmiştir. </st><st c="2510">Daha vazgeçmeden. </st><st c="2528">Kapının önünden geçen, arasıra güneşsiz, serin geçitlerde yankılanan kimliği kestirilmez ayak seslerine kulak vermiştir. </st><st c="2649">Seslerin sahiplerinin konuştuğu herhangi bir dili –Kürtçe, Ermenice, Süryanice– o dilin birkaç sözcüğünü en azından, kapmaya çalışmıştır, bir gün sokakta birileriyle konuşabileceğini, buranın bir yerlisi sayılacağını, benimseneceğini umduğu günlerde. </st><st c="2900">Ama oda bomboş, sessiz, saatin tiktakı, uzak bir yerde damlayan bir musluk. </st><st c="2976">Kocası arasıra uğruyor bu odaya ama çoğu geceler evde değil. </st><st c="3037">Gelirse, konuklarını getiriyor, kendi bölmesinde ağırlıyor. </st><st c="3097">İstanbullu karısının hazırladığı alışılmadık mezelerle, çeyiz getirdiği dantel örtülerle ve kendi atalarından kalan gümüş çatal-bıçaklarla. </st></p><p><st c="3237">Oğlunun Kürt dadısıyla konuşabilse... </st><st c="3275">Ama evde Türkçeden başka dil konuşulması yasak. </st><st c="3323">İçi, unutuluşun kuyusunda kalmış bildik sözcüklerle, bastırılmış yeni sözcüklerle nasıl doluydu o günlerde kimbilir. </st><st c="3440">Kimsecikler, onun bu kente uyum sağlayabileceğine inanmadı. </st><st c="3500">Bunun için kendilerinden ayrı tutuyorlar onu, odasına kapatıyorlar, erdemleriyle arasına aşılmaz bir uzaklık koyup yargılıyorlar. </st><st c="3630">O da sessiz sözcüklerden bu gülümsemeyi damıttı işte, damıtmıştır. </st></p><p><st c="3697">Taşındıkları ikinci ev kâgirdir, yeni kesimledir. </st><st c="3747">Oğlu büyümüştür; o vazgeçmiştir. </st><st c="3780">Kaleyle kendini özdeşleştirmesini sağlayan, kişiliğini ayakta tutan soylu kalebentlik duygusundan yoksundur artık. </st><st c="3895">Aldığı kırbaç yaraları sağalmış, alışmaya alışmış, alışmayı kanıksamıştır. </st><st c="3970">Yalnız, kendini yıllar yılı aykırı bir bezek gibi sürüklemekten de bıkmıştır. </st><st c="4048">Hiç giymeyeceği giysilerin modellerini çizmekten vazgeçer. </st><st c="4107">Kocasından evden çıkma izni istemekten de. </st><st c="4150">Kapanır, kendi kalesini, dokunulmazlığını kurar. </st><st c="4199">Böylelikle de yeni ve bu kere bilinçli kalebentliğini. </st><st c="4254">Zamanla, yer yer kesik cam ışıltılarıyla yanan bu boz kente benzediğini sezemez. </st></p><p><span><st c="4335">“Ama tarihi boyunca sık sık kuşatmalar atlatmış, kıtlıklar çekmiş, bazen yiğitçe direnmiş, bazen kıyasıya aşağılanmış bu kent, tarihte eşine pek az rastlanır dostluklara da tanık olmuştur,” diye okuyorsun, “1197’de Eyyubiler’den Melik Adil, kentin sur dışını alarak asıl kuşatmayı bir yıl sonraya bıraktı; sonra oğlu Eşref’i Mardin’e yolladı. </st><st c="4678">Bu arada Halep Eyyubi hükümdarı Salâhaddin’in oğlu Zahir, Artukoğulları’yla iyi ilişkiler kurduğundan Eşref... </st><st c="4789">kente dokunmadı.” </st></span></p><p></p><p><st c="4807">1261 yılında, sekiz aylık kuşatmaya dayanan Mardin halkının acısına, hastalığına ve açlığına dayanamayan Bey oğlu Muzaffer ’in, babası Necmeddin Gazi’yi öldürerek kenti düşmanı Yaşmut’a teslim ettiğini de öğrendim. </st><st c="5022">Timur’un bile el sürmekten çekindiği bir halk bu. </st><st c="5072">Bir kale. </st></p><p></p><p><st c="5082">Söyle, diyorsun kendine, bu fotoğrafta seni asıl çeken, canını asıl yakan ne? </st><st c="5160">Kaytarma! </st></p><p><st c="5170">Şu koyu renk ceketli erkeklerin biraz sonra Bey’e haber salacaklarını biliyorsun. </st><st c="5252">“Bey yeni birine tutulmamış olsa </st><span><st c="5285">bunu</st></span><st c="5289"> böyle başıboş bırakmaz. </st><st c="5314">Bir hafta içinde ikinci gelişi kahveye.”</st></p><p><st c="5354"> Ona hiç açılmayan bu sırvermez Kale’ye uzattıktan sonra usulca çenesine götürdüğü eli sende bir soru mu uyandırıyor? </st></p><p><st c="5472">İki yıl sonra kapatılacağı delilerevinde onu yoklamaya gidemeyişinin, onu hiç tanımayışının, uzattığı eli tutamayışının acısını mı çekiyorsun? </st><st c="5615">Bir geleneğe sırt çevirmenin? </st></p><p><st c="5645">En iyisi, kendi on üç yaşını anımsa. </st></p><p><st c="5682">* * *</st></p><p><st c="5687"> Hangi yıl olduğunun ne önemi var? </st><st c="5722">Mevsim yazdı yine. </st></p><p><st c="5741">O da yirmi iki yaşındaydı. </st></p><p><st c="5768">Kompartımana girdiğinde, ayakları ıslaktı, saçları da. </st><st c="5823">Kot pantolonunun kıvrık, ıslanmış paçalarını indirdi. </st><st c="5877">Yalınayak yürümeyi seven erkeklere özgü sert ve biçimli ayaklarını trenin penceresine dayadı, rüzgârda kurutmaya çalıştı.</st></p><p><st c="5998"> Yanındaki küçük yolculuk çantasında havlu bile yok mu? </st><st c="6054">Yoksa ayaklarını rüzgâra tutmayı seviyor da yıkaması bir özür mü? </st><st c="6120">Trenin helasında yıkanmış. </st></p><p><st c="6147">St. </st><st c="6151">Quentin istasyonunda çok yakından sanki yuvarlanarak geçen treni görünce, yanındaki sarışın, uzun boylu arkadaşı fırlıyor, onun ayaklarını içeri çekiyor. </st><st c="6305">Genç adam bozuluyor önce, bağırıp çağırıyor, sonra delişmenliği gözden kaçmamış bir çocuğun birdenbire uslanışıyla susuyor. </st><st c="6429">Kompartımandakilere bir açıklama yapma gereksinimini duyuyor. </st><st c="6491">Uzun süredir Afrika’daymış, tatilde, çadırıyla gitmiş. </st><st c="6546">Her şey çok güzelmiş, karşılaştığı yabancılar çok konuksevermiş ama sinekler hiç rahat vermemiş. </st><st c="6643">Bacakları yara içindeymiş. </st><st c="6670">Paçalarını yeniden sıyırıp sinek ısırıklarını gösteriyor. </st><st c="6728">Bir aydır su yüzü görmemiş, evine, Münih’e gider gitmez yapacağı ilk iş sımsıcak suyla doldurulmuş bir küvete girmek olacakmış.</st></p><p><st c="6855"> Herkesi inandırıyor söylediklerine. </st><st c="6892">Kendini olanca açıklığıyla, ataklığıyla kabul ettiriyor. </st><st c="6949">İkirciklere uzak, bol güneşli bir gülümseme, dudaklarından hiç eksik olmuyor. </st><st c="7027">İçinde arasıra yeşil küçük güneşler yüzen gözleriyle kahverengi, kapkahverengi bakıyor. </st><st c="7115">Saçları simsiyah. </st><st c="7133">Orta boylu. </st></p><p><st c="7145">“Ben de ne kadar Alman’sam, Alman’a benziyorsam,” diye bir kahkaha atıyor. </st><st c="7220">“Hep göklerde yaşadım ben. </st><st c="7247">Önceleri paraşütçüydüm, sonra para kazanmak için cam-siliciliği yaptım, şimdi de cam-silicisiyim ya. </st><st c="7348">Anlayacağınız, benim işim uçmak. </st><st c="7381">Her anlamda.”</st></p><p><st c="7394"> Dolgun dudakları, hafifçe üstüste binmiş beyaz, uçları tırtıklı üst dişleriyle çocuksu gerçi, ama mantarını dişleriyle söküp çıkardığı şarap şişesini dikerken, kompartımandakilere uzatıp paylaşırken, yetişkin düpedüz. </st></p><p><st c="7613">“Türk tütünü sarı mıdır siyah mı? </st><st c="7647">Ya şarapları? </st><st c="7661">Boğaz, dedikleri kadar güzel mi sahi? </st><st c="7699">Hiç yolum düşmedi oralara. </st><st c="7726">Belki gelecek yıl...” </st></p><p><st c="7748">İhtiyar kentlerin hiçbirinde uzun süre konaklamamış; denizleri, dağları bile yalnızca gökten – şöyle bir geçerken – görmüş, hiç kıstırılmamış bir yeryüzü serserisi o. </st><st c="7915">Yaşamak, gitmek demek onun için. </st><st c="7948">Yeryüzü, iki deniz arasında bir nokta demek, iki kent arasında bir istasyon. </st></p><p><st c="8025">Ne boynunda ne parmaklarında takı var. </st><st c="8064">Bir madalyon, bir haç bile. </st><st c="8092">Oysa bir ara, annesinin Katolik olduğundan söz etmişti. </st><st c="8148">Hiçbir fazlalık taşımıyor yanında. </st></p><p><st c="8183">“Verdiğiniz nefis sigaraya karşılık şu şarabı almaz mıydınız? </st><st c="8245">Demin içtiğimizin aynısı. </st><st c="8271">Beğendiniz galiba. </st><st c="8290">Özür dilerim, ‘karşılık’ demeyecektim, onu demek istemiyordum, İngilizcem pek iyi değil de. </st><st c="8382">Benim size armağanım olsun. </st><st c="8410">Yani gideceğiniz yer yakın nasılsa, taşımaya değer.”</st></p><p><st c="8462"> İkinci Cemre </st></p><p><st c="8476">Kompartımana girdiğinde o yoktu, arkadaşı da. </st><st c="8522">Koltuklardan birinde üç şişe şarap duruyordu, iki paket de Gauloise, o kadar. </st><st c="8600">Tek ipuçları bunlardı ve sen o vagonu seçtin. </st><st c="8646">Küçük yolculuk çantanı, fazla yer tutmamasına özen göstererek koltuğun üstündeki fileye yerleştirdin. </st><st c="8748">Sonra bir köşeye ilişip gözlüğünü taktın, elindeki dergiyi okumaya başladın, hanım hanımcık, orta yaşlı bir kadın gibi. </st><st c="8868">Neden? </st><st c="8875">O kompartımanı seçmişken? </st></p><p><st c="8901">En iyisi on üç yaşına dön evet. </st><st c="8933">O yaza. </st><st c="8941">Ailece kaldığınız otelde, hani bir garsona sırılsıklam âşık olmuştun; kitaplarda, filmlerde örneklerini bol bol gördüğün, yıllar sonra genç bir kadının fotoğraftaki yüzünde okuduğun o kara-tutkuyla. </st><st c="9140">Ama bu duygunun geçici olduğunu o yaşta bile biliyordun, seziyordun, sonuçlarını da. </st><st c="9225">Ailene ya da sınıfına ihanet etme isteğinle birleşmiş, kaynaşmış olabilirdi duydukların. </st><st c="9314">On dört yaşından sonra, tutulduklarına hep anlayış sevecenlik ve dostlukla yaklaşmayı öğrettin kendine. </st><st c="9418">Yaz geceleri, sevdiğinle sevgilisinin en az yirmi adım ötelerinde yürüyüşlere çıktın. </st><st c="9504">Onlar öpüşürken bir bahçe duvarına iliştin, bekledin, yaz gecesinin, yaz göğünün tadını çıkardın. </st><st c="9602">Yalnız denize gerçekten âşık olabileceğini ve bu sevginin süreceğini düşündün, mutlu oldun. </st><st c="9694">Bir özveri değildi sandığın gibi, incinmekten korkuyordun aslında, tutkularının gem tanımazlığından. </st></p><p><st c="9795">O zaman –bunu kavradığında yani– geçmişinden kalan, özgeleneğinin vazgeçilmez parçalarını –yatağın, sevdiğin bir saat, bir sürahi– uyarıcı bir ayrıntı olarak taşıdın yanınsıra. </st><st c="9972">Her yeni eve, her yeni güne. </st><st c="10001">Ve günlerle evleri tekdüzeleştirdin.</st></p><p></p><p><st c="10037"> Doğru söyle! </st><st c="10051">İniş çıkışlarından korktuğun için mi hep elele yürütmeye çalıştın 22 yaşının Münihli bağımsızlığıyla 32 yaşının Mardinli kalebentliğini? </st></p><p></p><p><st c="10188">Ama trendeki genç adamla –Belçika’daki sen’le– birazdan açılacak kırları gözlemek üzere sahanlığa çıktığında, çoktandır unuttuğunu sandığın, adını koyamadığın bir şey yokladı tenini. </st><st c="10371">Kendine ne kadar sağlam bir duvar örersen ör, hep bir gedik bırakıyordun. </st><st c="10445">Bunu anlamak işine gelmemiş olmalı ki gözlerini pencerenin dışına, kırlara diktin, yanındaki genç adamdan kaçırdın. </st><st c="10561">Onun, seni çok eskiden tanıyormuşçasına bedeninin en duyarlı noktalarına takılan tutkulu bakışlarını görmezden geldin. </st></p><p></p><p><st c="10680">Ne hakla? </st><st c="10690">Kaytarma! </st><st c="10700">Birlikte tren burjuvazisinin katı kurallarını çiğnememiş miydiniz? </st><st c="10767">Zincirleme sigara tüttürerek, şişeden şarap içerek? </st><st c="10819">Hani dostluk her şeyden önde geliyordu?</st></p><p><st c="10858"> Sen sanki o kompartımana </st><span><st c="10884">öyle biri</st></span><st c="10893"> ne rastlayacağını sezdiğin için girmemiş miydin baştan? </st></p><p><st c="10950">“Yalnız siz yaştaki kadınlarda görülüyor bu duruluk, bu yumuşaklık” dedi sana. </st><st c="11029">“Biliyor musunuz, bazen, yani arasıra, uzun yaşamak istiyorum.” </st></p><p><st c="11093">Uzandı, saçlarını okşadı senin, çenenin altında duran, cama yaslanan, sol elini tuttu, hafifçe öptü. </st><st c="11194">Titreyen parmaklarıyla yeni bir sigara yaktı. </st></p><p><st c="11240">Bu trenden hiç inmese miydin? </st><st c="11270">Yine yollara düşse miydin? </st><st c="11297">Yüzünden bocalamanı okudu. </st></p><p><st c="11324">“Ben de,” dedi, “ben de özgürlüğüme tutsağım.”</st></p><p><st c="11370"> * * *</st></p><p><st c="11376"> Yaz sonunda pırıl pırıl bir öğleden sonra –gerçi bu kentin gökdelenleri ışığı sokaklara koyvermez, hep alacakaranlıktır ortalık; rıhtım boyundaki vinçlerin uğultusu, şileplerin düdükleri, rıhtımın paslı kokusunu getiren rüzgâr olmasa, dünyanın dışındadır– bir bankanın yeraltına inen zemininde, işinin başındaydı yine. </st><st c="11696">İlk bakışta kişiyi ürküten dev bir zenci kadın. </st><st c="11744">Kötü beslenmekten gözlerinin içi bile sararmış, elmacık kemikleri içe göçmüş, et ve yağ yumruları gelişigüzel fırlıyor bedeninden. </st><st c="11875">Günışığı, lambaların ışığında daha da sarı, daha da kara, daha da iri görünüyor. </st><st c="11956">Belki de o yüzden duvarı boydan boya kaplayan aynalara hiç gözatmıyor. </st></p><p><st c="12027">Baktıkça alışılıyor çirkinliğine, ürkütücülüğü kalmıyor. </st><st c="12084">Dev bir bekçi o. </st><st c="12101">Yeraltının bekçisi, Şikago’nun, yeraltına sızan kanların, kirli paraların, lağımın bekçisi. </st><st c="12193">Elindeki koca süpürgeyle süpürüyor boyuna, bir an boş durmuyor, hortumu taşlara tutuyor. </st></p><p><st c="12282">Helaya gelenlerin çoğu zenci kadınlar. </st><st c="12321">Abartılı boyanmış, abartılı giyinmiş yeni kuşak Amerikan zencileriyle, onun kadar yaşsız, onun kadar hantal ve yoksul eski kuşak. </st><st c="12451">Onlar çişe giderken çantalarını yanlarına almıyorlar. </st><st c="12505">Ortalıkta bırakıyorlar, aynanın önünde. </st><st c="12545">Ve çıkarken bir kere olsun bakmıyorlar aynaya. </st><st c="12592">Uzun uzun süslenen gençleri küçümsemeyle karışık bir nefretle süzüyorlar. </st></p><p><st c="12666">Dev zenci, bir yontu gibi duruyor doğrulduğunda. </st><st c="12715">Sanki dünya yaratılalıberi burada o, kıyamet gününden sonra da burada olacak, helaları yıkayacak, kâğıt mendillerle havluları değiştirecek, yedekleyecek, yerlere su tutacak, köşe-bucakta kalan kirli pamukları, buruşturulup atılmış tuvalet kâğıtlarını, pislikle dolup taşan çöp sepetlerini boşaltacak. </st></p><p><st c="13016">Atalarından biri, Afrika’dan köle gemileriyle getirilmiştir. </st><st c="13077">Güney’e, sonra kimbilir hangi beyaza satılmıştır. </st><st c="13127">Onun pamuk tarlalarında çalışmış, ondan melez bir yazar peydahlamış, kendi çocuğuna süt ninelik, dadılık etmiştir. </st><st c="13242">Tekerlemeler, ninniler, </st><span><st c="13266">blues</st></span><st c="13271"> ’la onu oyalamıştır. </st></p><p></p><p><st c="13293">Yakın bir geçmişte –II. </st><st c="13317">Dünya Savaşı’ndan sonra– babası, azat edilmişliğin tadına varmak ve yeni bir köleliğe sürüklenmek üzere Batı’da bir iş bulmuştur –’Batı’da çünkü bu ülkenin Doğu’su hemen Batı’ya açılır. </st></p><p></p><p><st c="13503">O da işçi bir zenciyle evlenmiştir bu sanayi kentinde. </st><st c="13558">Bir sürü çocuk doğurduktan sonra ninnilerini, şarkılarını, kendi sözcüklerini unutmuştur. </st><st c="13648">Kocasına, ailesine destek olmak için, bin güçlükle, hela-bekçiliğini elde edebilmiştir bu kocaman, çelik yapının. </st><st c="13762">Kızlarından biri, yandaki bir lokantada garsonluk yapmaktadır. </st><st c="13825">İşten eve dönerken, uğrayıp onu da alır, gece vardiyası yoksa. </st><st c="13888">Kimseye güvenmez çünkü: Ne zencilere, ne beyazlara. </st></p><p><st c="13940">Belli aralarla yerlere kâğıtlar seriyor. </st><st c="13981">Bembeyaz, pırıl pırıl kâğıtlar. </st><st c="14013">Zemini kurutmak için. </st><st c="14035">Sonra süpürgesiyle, kocaman faraşıyla süpürüp atıyor onları, kentin kirini-pasını; yazkış. </st></p><p><st c="14126">Üçüncü cemre, toprağa düşer. </st><st c="14155">Yaz gelmiştir. </st></p><p><st c="14170">Üçüncü Cemre </st></p><p><st c="14183">Onu sevdin. </st><st c="14195">Anladı. </st><st c="14203">Şikagolu sendi o bir bakıma. </st></p><p><st c="14232">Ama sana hiç yüzvermedi, bir beyazdın ne de olsa. </st><st c="14282">Rengini gururla taşımak zorundaydı. </st><st c="14318">Onu anladın. </st></p><p><st c="14331">Yerlere serdiği kâğıtlara, senin dokunmaya bile kıyamayacağın, bir gün hiç kimsenin dolduramayacağı o ışıl ışıl kâğıtlara neden için yanarak baktığını, onlar ıslanıp dağıldıkça neden gözlerinin dolduğunu anlayamadı. </st><st c="14547">Oysa, sizi birleştiren en önemli bağ buydu. </st></p><p></p><p><span><st c="14591">Yazılamayacak şöyle bir öykü sözgelimi: </st></span></p><p><span><st c="14631">Eminönü Meydanı’nda, takım elbise giymiş, köstekli saat takmış, fötr şapkalı bir memur emeklisi birdenbire yere yığılsa, özel eşyaları –geçmişi– kimlerin elinde kalır? </st></span></p><p><span><st c="14799">İbrikli çakmağıyla deri cüzdanı; ilk kapanın. </st><st c="14845">Sonraları, tel gözlüğü ve cebindeki iki kahverengi aile fotoğrafıyla birlikte bitpazarında bir tezgâhta sürer. </st></span></p><p><span><st c="14956">Serkisof saatiyle enfiye kutusu; önce Kapalıçarşı’daki bir antikacıda, sonra, Beyazıt Meydanı’ndaki sergiden aldığı bir “Paşa ve Karısı” fotoğrafını salonun başköşesine asıp kendine bir geçmiş edinmeye çalışan bir yeni zenginde. </st></span></p><p><span><st c="15185">Ama bu adamın yaşamında mutlaka daha ötelere gidecek, yayılacak birtakım bilmediğin ayrıntılar da vardır, demiştin kendine. </st><st c="15309">Şu dağılan kent gibi: işporta tezgâhlarında, el arabalarında sergilenen bir kartpostal yağmuru, gözde şarkıcıların, oyuncuların fotoğrafları, ithal malı aspirin, kontrol kalemi, bıçak, jilet ve prezervatifler arasında. </st></span></p><p></p><p><st c="15528">Boşuna, diyor sanki Dev Temizlikçi, hepsini ben süpüreceğim ya sonunda. </st><st c="15600">Islak zemine, kullanılmamış, kullanılmayacak beyaz kâğıtlar sereceğim. </st><st c="15671">Hepiniz gittikten sonra ben yine varolacağım burada. </st><st c="15724">Sakın bu gereksiz ayrıntılardan bir bütün yaratmaya çalışma. </st><st c="15785">Ben haklıyım. </st></p><p></p><p><st c="15799">Yıllar sonra bakıldığında, irkilinecek.</st></p></div></div><div id="charCountTotal" value="15839"></div></body>
</html>
