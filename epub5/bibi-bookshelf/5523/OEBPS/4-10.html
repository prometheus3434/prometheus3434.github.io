<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-10.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-10.html" xml:lang="tr-TR"><div><p></p><p id="toc_marker-9"><st c="10"> Düzbeyaz Bir Çağrı </st></p><p><st c="30">Fatih için </st></p><p><st c="41">1. </st></p><p><st c="44">Duvarlarla odalar çok dar, sokaklar çok geniş. </st><st c="91">Demek şu bir haftada dışarıya alışamamışım. </st><st c="135">Ancak, herhangi bir hücrede bir süre kıstırılmış birinin anlayabileceği bir duygu. </st><st c="218">Açıklığa çıkınca –özgürlüğe demiyorum– bedenini yadırgamaya başlıyorsun, ellerin eski ellerin değil, nereye koyacağını bilemiyorsun. </st></p><p><st c="351">Bu kenti iki yıldır görmedim ya, hiçbir şey bıraktığım gibi değil: ne bildik lokantalar, ne pastaneler, ne mağazalar. </st><st c="469">Oralarda şimdi karşılaştığım yeni yüzlere nasıl davranacağımı, nasıl sesleneceğimi kestiremem, yabancılık çekmem, buna bağlı olabilir. </st><st c="604">Bir ölçüde. </st><st c="616">Sokaklarda, otobüslerde, dolmuşlarda hepsi gizliden inceliyorlar beni. </st><st c="687">Saçlarım uzamadı daha. </st><st c="710">Askerlik günlerimin çok gerilerde kaldığını anlar anlamaz da gözlerini kaçırıyorlar. </st></p><p><st c="795">Biliyorum zamanla bunlara alışacağımı, yakındığımı sanma. </st><st c="853">Ne de olsa, her gün gündelik olayın korkunç bir yankı bıraktığı dar bir hücreden hiçbir gümbürtünün yarıp geçemediği bu geniş suskunluğa daha yeni adım attım. </st><st c="1012">İçerdeyken bambaşka bir saate göre yaşıyordum, her an bir saatti, bir adı, bir tanımı vardı. </st><st c="1105">Kitapların, mektupların, defterlerin gelme saati, söküklerin dikildiği saatler, görüş günleri. </st><st c="1200">Bütün bunlar birleşince bitimsiz büyük gün bölünüyordu, geçiyordu. </st><st c="1267">Şimdiyse uzayan bir boşluktayım. </st></p><p><st c="1300">Bak demin durup dururken tıraş oldum. </st><st c="1338">Boşluktan. </st><st c="1349">Kızım, banyonun kapısından uzattı başını. </st><st c="1391">Yatmadan önce iyi geceler diyecekmiş. </st><st c="1429">Köpükle kaplı yüzümü görünce gülümsedi. </st><st c="1469">Bir hoşnutluk gülümsemesiydi. </st><st c="1499">İhtiyarladığımda nasıl görüneceğimi mi düşündü, ihtiyarlamama gizliden seviniyor mu, bilemiyorum. </st><st c="1597">Onunla ilişkimiz hep kopuk oldu, birbirimizi doğru dürüst tanıyamadık. </st><st c="1668">Doğduğundan beri annesinin yürüttüğü sıkı ev düzenine alışmışken şimdi benim dağınık, gevşek yalnızlığa dayalı düzenime ayak uydurabilecek mi? </st><st c="1811">İhtiyarlamam, o yüzden bir umut ona göre, evcilleşmem anlamına geliyor, durulmam anlamına. </st></p><p><st c="1902">Baştanberi herkes durulmamı bekledi nedense. </st><st c="1947">Taşkınlığımda, ataklığımda hep bir sorumsuzluk belirtisi aradılar. </st><st c="2014">İşte gün geldi, güvenilir, sorumlu olduğum kanıtlandı. </st><st c="2069">Neye yarar ki artık? </st><st c="2090">Neler pahasına. </st><st c="2106">Gülünç. </st></p><p><st c="2114">Özer de hep öldürülmekten korkadı, değil mi? </st><st c="2159">Haksız da sayılmazdı korkusunda. </st><st c="2192">Sonra kalk o yaşta kalpten git. </st><st c="2224">Gülünç. </st><st c="2232">Bugün bile sen dedim mi Özer, Özer dedim mi sen. </st><st c="2281">Seni ne zaman düşünsem, iki yıldır, hep o lokantada gözlerimin önüne getiriyorum – hani Özer’in fakülteden atılınca açtığı lokantada. </st><st c="2415">Birinci sigaralarımız, rakı kadehlerimiz, korku içinde haberlere kulak verişimiz. </st><st c="2497">Sanki Özer’siz bir ortak anımız hiç yok. </st><st c="2538">(Bazen hepimizin neler yaşadığına gerçekten akıl erdiremiyorum.) İşte yine odamda hücremdeyim bu gece. </st><st c="2641">Birazdan iki yıldır her gece aksatmadan yaptığım gibi radyoyu açıp gençliğimizin şarkılarını dinleyeceğim. </st><st c="2748">Bana sizlerin sesi gibi gelen şarkıları, günlerin. </st><st c="2799">Sokak kapkaranlık. </st><st c="2818">Gökten yine çamur yağıyor. </st><st c="2845">Tek tük ışıklar, çamurla yıkanan camların cıvıklığını büsbütün ortaya çıkarıyor. </st><st c="2926">İki paket sigara içmişim öğledenberi, ya ondan bu sersemlik, ya denizi kudurtan lodostan. </st><st c="3016">Şarkılarla gecenin karanlığı yavaş yavaş birleşince belleğimin oluklarına sürükleniyorum sanki. </st><st c="3112">Birlikte yaşadığımız, döşeme tahtaları kırık dökük o çatı katına. </st><st c="3178">Pencereye raptiyelediğimiz siyah naylon, soğuktan donardık, eksi yirmide küçücük bir elektrik sobası. </st><st c="3280">Nereyi düzeltmeye kalksan, başka bir yer dökülüverirdi. </st><st c="3336">Yine de deliler gibi çalışırdık, tartışırdık, sevişirdik. </st><st c="3394">Öğlen kantindeki ateşli tartışmaların akşam bizim çatı katında sürmesi. </st><st c="3466">Arasıra Özer’in çorbaya gelmesi geceyarısı. </st><st c="3510">Birlikte gittiğimiz şiir matineleri, konserler. </st><st c="3558">Hep aynı sözcüklerle, aynı kavramlarla konuşurduk. </st><st c="3609">Birimizin tümcesi yarıda kalsa, başka birimiz hemen tamamlayabilirdi, öylesine. </st><st c="3689">Daha açık söylemek gerekirse, siz bir aileydiniz de beni eninde sonunda yola gelecek haşarı bir oğulmuşum gibi benimsemiştiniz, aranıza almıştınız. </st></p><p><st c="3837">Dile kolay: Cumhuriyetimizin ilk ilerici, çağdaş gençler kuşağı. </st><st c="3902">Bu dava için birleşenler arasında –değil cinsel bir ilişki– aşk bile hoşgörülemezdi. </st><st c="3987">Kızlardan biri, grup dışından birine tutulsa – tutulamazdı ya, ağabeylerimiz ikisine de sıkı bir sınav, bir sorgulama uygulayacaklar: ilişkileri sağlıklı mı, üretken mi? </st></p><p><st c="4157">Benim bu kuralları umursadığım yoktu. </st><st c="4195">Belki o yüzden size uçarı görünüyordum, bir de daha gençtim sizden. </st><st c="4263">Özer’in gözü tutmasa, sen beni sevmesen, sizinkiler asla benimsemezlerdi beni. </st><st c="4342">Evet evet, kendi koydukları katı kurallara kılıkılına uyarak yaşayan, böylelikle topluma örnek olmayı kuran gençler; benimse yasakları yıkmaya çalışırken yeni yasaklar koymaya aklım ermiyordu, bugün de ermiyor. </st><st c="4553">Sanki bizi birbirimiz yetiştirmiştik, kendilerimiz büyütmüştük, yine de Başkent eğitmişti. </st><st c="4644">Şimdilerde resmi bir kusursuzluk adına gençliğinizi nasıl tükettiğinizi, insan cinselliğini nasıl yok saydığınızı, onun yerine dostluğu nasıl abarttığınızı düşünüyorum da şu topluma bakıp. </st><st c="4833">Gülünç! </st></p><p><st c="4841">Yine şarkılardan nem kapmaya başladım galiba (bu konuda çok benzeşiriz seninle: bir şarkı çal, al lokmasını!) İçimi kaçınılmaz bir dönüş yolculuğuna hazırladığımın farkındayım. </st><st c="5018">Nicedir kafamı kurcalayan soruların yanıtlarını ancak bir yolda giderken bulabilirim belki. </st><st c="5110">Acaba mı? </st></p><p><st c="5120">Bu “acaba” da Özer’den kaldı ya bize. </st><st c="5158">Doğruluğunu yüzde yüz bildiği yanıtları verirken bile “acaba”sız edemezdi. </st><st c="5233">Sahi, acaba sen neden Özer’in ölümünden hemen sonra ayrıldın fakülteden? </st><st c="5306">Beni neden yüzüstü bıraktın? </st><st c="5335">Gösterdiğin gerekçeye göre, gerçekten bağımsızlığını seçiyor olsaydın, iki ay sonra gidip o günlerde bile durmuş-oturmuş, sıradan silik Cemil’le evlenmezdin. </st><st c="5493">Keşke kuralları çiğneyip, arkadaşlık ve ilke cephesini yarıp bir kerecik sevişseydin Özer’le. </st><st c="5587">O zaman belki bu kadar yarım, bölük pörçük şeyler yaşamazdık. </st><st c="5649">Peki ya sen? </st><st c="5662">diyeceksin. </st><st c="5674">Haklısın. </st><st c="5684">Ben Esin’le neden evlendim? </st><st c="5712">Kimi özellikleriyle seni anıştırdığı için mi? </st><st c="5758">(Bak: her şey yerli yerinde. </st><st c="5787">Kendi gitmiş, o kadar) Onu hiç sevdim mi aslında? </st><st c="5837">Ya kızımı? </st><st c="5848">Sevginin anlamını karıştırıyorum artık. </st><st c="5888">Acaba karımın yokluğuna alışabildim mi sandığım gibi? </st><st c="5942">Onu haklı buluyorum, orası kesin. </st><st c="5976">Ortak dostlarımız gibi ihanetle, döneklikle suçlamıyorum. </st><st c="6034">Bu koyu belirsizlikte yaşamayı neden göze alsın? </st><st c="6083">Nasılsa ben yokken, tek başına kalmayı öğrenmiştir, ben nasıl öğrendiysem. </st><st c="6158">Son yıllarda birbirimize sarılmaya çalıştığımızda içimizi ürperten o soğukluğun bir iki nedenini kavrayabilmiştir hiç değilse. </st><st c="6285">Asıl üzücü olan, daha baştan birbirimize yalan söylememiz. </st><st c="6344">Ben ona inişsiz çıkışsız, güvenceli bir birliktelik önermişim demek, o da bana başımıza ne gelirse gelsin katlanacağı izlenimini vermiş. </st><st c="6481">Artık bunları düşünmek neye yarar? </st></p><p><st c="6516">Saat on bire geliyor. </st><st c="6538">Fırlayıp bir otobüse atlamak var. </st><st c="6572">Karanlık yollara bakarak geceyi geçirmek. </st><st c="6614">Sabah Piknik’te bir kahve içip gazeteleri okumak. </st><st c="6664">Sonra Cemil’le seni kahvaltı masasının başında yakalamak. </st><st c="6722">Senin geceden parmaklarımda kalan kokunu –ağzının, kol altlarının, saçlarının, dölünün kokusunu– hâlâ nasıl özlediğimi söylemek sana –dedim ya, sevginin anlamını bilemiyorum artık– o sözcüğü kullanmadan. </st></p><p><st c="6926">Yine de galiba yatağa uzanmak, bu delişmenliklere bir son verip gecenin getirdiklerini dinlemek daha doğru. </st><st c="7034">Hiç değilse hücrende rahat bırakmak seni; son bir sorumluluk, son bir incelik. </st><st c="7113">İhtiyarlamak bu mu dersin? </st></p><p><st c="7140">2. </st></p><p><st c="7143">Kadife bir gece bu: başka türlü anlatamam sana. </st></p><p><st c="7191">Sımsıkı sarıyor, yumuşacık. </st><st c="7219">Yalnızlığın bana, odalara, iş olsun diye boyadığım tırnaklarıma, eşyaya usulca sinişini izliyorum. </st></p><p><st c="7318">Gece, uzun süreceğe benziyor. </st><st c="7348">Aynı pürüzsüzlük içinde. </st><st c="7373">Sanki bu kent, aylardır çamur ve pusta yüzdükten sonra birdenbire, bu gece, tertemiz, kardan bir adaya yanaşmış.</st></p><p><st c="7485"> Pencereyi açıp karı içime çekiyorum. </st><st c="7523">Karşıdaki yapılar kapkaranlık. </st><st c="7554">Gün boyunca pencereden ne zaman eğilsem, kocaman, şekilsiz makinelerin başında soluk yüzlü gençler, bitkin ihtiyarlar görürüm. </st><st c="7681">Göremezsem, demek öğle tatili derim, demek akşam paydosu. </st></p><p><st c="7739">Duvar saati bozuldu. </st><st c="7760">Başka saat de yok evde. </st><st c="7784">Saat kullanmaya bir türlü alışamadım. </st><st c="7822">Fakültedeyken de başkalarına sorardım hep. </st><st c="7865">Senin deyişinle, zamanın geçmesinin sorumluluğunu onlara yüklerdim. </st></p><p><st c="7933">Oğlumla gelinim gideli yarım saati geçti. </st><st c="7975">Demek on bir buçuk falan. </st><st c="8001">Radyodaki müzik programı demin bitti. </st><st c="8039">Her gece dinliyorum. </st><st c="8060">(Gençliğimizin şarkılarını çalıyorlar hep, dinlesen severdin.) </st></p><p><st c="8123">Cemil hastanede, nöbette bu akşam. </st><st c="8158">Oğlumla gelinim bu nöbet gecelerinde hiç yalnız bırakmazlar beni, kapıdan şöyle bir uğrarlar. </st><st c="8252">Bak az kalsın “eksik olmasınlar” diyecektim. </st><st c="8297">Bir gün bu ihtiyar-kadın sözcükleriyle konuşacağımı düşünemezdim bile. </st><st c="8368">Ama ona bakarsan, üstümde de eskiden nefret ettiğim bir giysi var: pazen, önden düğmeli, sabahlıkla entari arası bir şey, cebinde bozuk paralar, kirli pamuklar, firketeler, çengelli iğneler. </st></p><p><st c="8559">Neyse ki getirilen çiçekleri hemen suya koymak alışkanlığından vazgeçemedim. </st><st c="8636">Gelinim her gelişinde çiçek getirir, karanfil, gül. </st><st c="8688">Bu tür resmi çiçekleri sevmediğimi nereden bilsin? </st><st c="8739">Ciddiliğime ve yaşıma onları yakıştırıyordur. </st><st c="8785">Hem birbirimizi ne kadar tanıyoruz ki? </st></p><p><st c="8824">Radyoyu dinlerken bu gecenin nedense çok uzun süreceğini seziyorum. </st><st c="8892">Yine de uyumak istemiyorum. </st><st c="8920">Yüzüme su çarptım az önce, aynaya ilişti gözüm. </st><st c="8968">Yüzüm şiş, gözaltlarım torbalanmış, entarim pazen, çiçeklerim karanfil, buzdolabım ağzına kadar dolu: hiçbir çocuğun içmeyeceği Coca Cola’larla, hiçbir dostun uğrayıp ayaküstü devirmeyeceği şişelerle birayla. </st><st c="9177">Oysa eşyasız, aydınlık, sonsuz bir oda düşlemişimdir, hep. </st><st c="9236">Ne çok eşya var ortalıkta. </st><st c="9263">Cemil evde yoksa, hiçbirinin bir anlamı kalmıyor. </st><st c="9313">Sık sık elesem de farkında olmadan biriktirdiğim bu nesneler boğuyor beni: diş fırçaları, eski kazaklar, okunmayacak kitaplar, geri çevrilen tezim, boşalmış kavanozlar, oğlumun ilk patikleri. </st><st c="9505">Yaş döneminin etkisi olsa gerek bu bungunluk. </st><st c="9551">Yedi kilo aldım son aylarda, düşünebiliyor musun? </st><st c="9601">Düşünebilir miydin? </st><st c="9621">Cemil’in arabasına sık binmemeye çalışıyorum. </st><st c="9667">Tek başıma alışverişe çıkıyorum, yürüyorum. </st></p><p><st c="9711">Geçenlerde –”geçenlerde” dememe bakma, bir yıl önce de olabilir geçenlerde– ama bu kere eminim, geçen hafta, çünkü o sabah gazetede senin salıverildiğini okumuştum. </st><st c="9876">Sabah erkenden uzun bir yürüyüşe çıktım. </st><st c="9917">Cemil evden hiçbir şeyi eksik etmez gerçi, dolaplar hep doludur, sigaralarımı bile o yedekler. </st><st c="10012">Dostça, saatlerle sınırlı, saygılı bir birliktelik bizimki. </st><st c="10072">Ama ben bunu demeyecektim. </st><st c="10099">Dolapta üç çeşit yabancı peynir varken neden Sakarya caddesine gidip lor peyniri, yumurta, konyak aldım ve çavdar ekmeği? </st><st c="10221">Sonra neden o soğukta Özer’in eski lokantasına kadar yürüdüm soluk soluğa? </st><st c="10296">Yıllardır semtine uğramamıştım. </st><st c="10328">Bir süre dolanıp durdum. </st><st c="10353">Lokanta yerinde yok, yıkmışlar; yeni bir inşaat yapılıyor galiba. </st><st c="10419">Keşke, dedim kendi kendime, öyle pisipisine gideceğine, korktuğu gibi ölseydi Özer, vurulsaydı. </st><st c="10515">Belki o zaman bu apaçık başarısızlık duygusunu, düş kırıklığını yaşamazdık hiçbirimiz. </st><st c="10602">Biraraya gelmeyi, eğlenmeyi göze alırdık; birbirimizden kaçmaya, gülmemeye böylesine özen göstermezdik. </st></p><p><st c="10706">Eskiden olsa, çıkar çıkmaz ilk bana geleceğini umardım. </st><st c="10762">Bir Cuma gecesini seçerdim, bu gece Cuma gecesi, yoksa kar ve Cuma dışında bir özelliği yok, sıradan bir gece. </st><st c="10873">Bir gece otobüsüne atlardın. </st><st c="10902">Birkaç saat sonra Bolu yakınındaki aşevlerinden birinde küçük, çukur bir tabaktan, eğri büğrü bir kaşıkla çorba içiyor olurdun. </st><st c="11030">Karanlıkta kavakları sayardın kente girerken. </st><st c="11076">Birlikte kahvaltı ederdik. </st><st c="11103">Seni ne zaman düşünsem o derme çatma çatı katında kahvaltı edişimiz canlanır gözlerimin önünde: lor peyniri, omlet, çavdar ekmeği, konyak. </st><st c="11242">Benden altı yaş küçüktün ama kahvaltı mutluluğunu senden öğrendim. </st><st c="11309">Sıradan peynir-ekmek-zeytinden nefret ederdin. </st><st c="11356">Biliyor musun, bazen seni mi özlüyorum, gençliğimi mi, korkusuzluğumu mu diye soruyorum kendi kendime. </st><st c="11459">Sen yanımda olsan şimdi, konuşurduk, dalaşırdık, hep yaptığımız gibi. </st><st c="11529">Yıllardır kimseyle dalaşmadım, sabah kahvaltısı etmedim. </st><st c="11586">Sigarayla çay, o kadar. </st><st c="11610">Belki ondan. </st><st c="11623">Olgunlaşma karşılığında kabul ettiğim şu gözaltı torbası, şu yedi kilo, beyaz peynirleri sulara koymalar, kaşarları yaldızlı kâğıtlarda korumalar, şu sabahlık, hepsi biterdi belki o zaman. </st></p><p><st c="11812">Sabaha ne kaldı ki? </st></p><p><st c="11832">Kahvaltı sofrasını kurmalı. </st><st c="11860">Geleceksin gibi bir duygu. </st><st c="11887">Konyak kadehlerinin tozunu dün almıştım. </st><st c="11928">Ekmeği son anda, yoksa bayatlar. </st><st c="11961">Hastaneye telefon etmem gerekiyordu, unutmuşum. </st><st c="12009">Zaten Cemil umudunu kesmiştir artık, somurtkanlığımı açıklayan özürlerimi nasıl anlayışla karşılıyorsa, bunu da anlar. </st><st c="12128">Belki o da yüzüne ışıltısız bir evcillik yerleştiren bütün bu ıvır zıvırdan bıkmıştır da bilincine varacak zaman bulamamıştır. </st></p><p><st c="12255">Sense iki yıl süreyle eşyasız, evsiz yaşadın. </st><st c="12301">Kimbilir anlatacağın neler birikmiştir. </st><st c="12341">Tabii eski hırçınlığınla, karamsar, kuşkucu bakışınla aktarırsın. </st><st c="12407">Nasıl ürkerdim o bakıştan. </st><st c="12434">Eskiden. </st></p><p><st c="12443">En iyisi sedire kıvrılmalı. </st><st c="12471">Belki uyuyakalırım, kapının zilini duymam yatak odasından. </st><st c="12530">Çaldığında. </st></p><p></p><p><st c="12542">[Cemil, öyküde önemli özel bir işlevi olmadığını biliyor. </st><st c="12600">Olsa olsa bir ayraçlık bir yer haketmiştir. </st><st c="12644">Nöbeti bitmek üzere. </st><st c="12665">Hastabakıcı kızların topuk tıkırtılarını, çay içmelerini, gülüşmelerini dinliyor. </st><st c="12747">Gece boyunca onlarla tek söz etmedi, kulaklığını takıp kasetten klasik batı müziği dinledi hastanenin iç-sessizliğinde. </st><st c="12867">Çekingen çünkü, şakaya yatkın değil, kolaylıkla, –ne kolaylığı, hiç– dostluk kuramaz. </st><st c="12953">Rahmetli Özer “insansız köpek,” derdi ama incitmeden, sevecenlikle. </st><st c="13021">Oysa Sedat öyle mi “Bizi düzeltse düzeltse sahici bir karamsarlık düzeltir,” derdi o. </st><st c="13107">“İçimizden paçayı tek kurtaracak sen olacaksın Cemil.” Karısıyla Sedat’ın ciddi bir ilişkileri olamaz, emin bundan, karısı dünyaya alaycı bir bakışla bakmayı hiç sevmez, ayağı yere sağlam basanları sever, onlara güvenir. </st></p><p><st c="13328">Özer deselerdi tamam. </st><st c="13350">İnanırdı. </st><st c="13360">Özer de kendisi gibi yaşadığı her dakikanın hesabını verenlerdendi çünkü. </st><st c="13434">Öldü genç yaşta. </st><st c="13451">Kendisi de şu izbe hastanede günün her dakikası koşuşturuyor, hastalara yetişmeye çalışıyor, “paçayı kurtarmak” buysa. </st><st c="13570">Evine ayıracağı vakit yok gibi artık. </st></p><p><st c="13608">Gözü telefonda: çalmıyor bir türlü. </st></p><p><st c="13644">O delifişek oğlanla neler paylaşmış olabilirdi ki karısı? </st><st c="13702">Duygusal, içli, yavan şarkılardan başka? </st><st c="13743">Yoksa bizler o tür müziği asla... </st><st c="13777">Geçenlerde Sedat’ın salıverildiğini okudu gazete. </st><st c="13827">Çok sevindi. </st><st c="13840">Gerçi dava henüz sonuçlanmamış. </st><st c="13872">Yani her an yine... </st><st c="13892">Bunları düşünmek bile ayıp. </st><st c="13920">Ya kalkıp gelirse Sedat? </st><st c="13945">Karısıyla hiç konuşmadı bu konuda. </st><st c="13980">Onu hangi odada yatıracaklar? </st></p><p><st c="14010">Bu saatten sonra telefon gelmez. </st><st c="14043">Bir an önce eve koşmak istiyor Cemil. </st><st c="14081">Uzun süredir şöyle keyifli bir kahvaltı edemediler. </st><st c="14133">Başbaşa. </st></p><p><st c="14142">Fırından taze çıkmış ekmek alacak, beyaz peynir, zeytin. </st><st c="14199">Ama daha geçen gün doldurmamış mıydı buzdolabını?]</st></p></div></div><div id="charCountTotal" value="14250"></div></body>
</html>
