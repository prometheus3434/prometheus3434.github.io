<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-6.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-6.html" xml:lang="tr-TR"><div><p></p><p id="toc_marker-6"><st c="9"> Yaz Şarabı </st></p><p><span><st c="21">“Karşınızdaki bir yabancı olmalıdır ki şimdiki benliğinizle onu daha iyi tanıyın, o da sizi tanıdıkça bilinmeyen olası-benliğinizin üstündeki perdeyi şöyle bir aralasın. </st><st c="191">Yabancı olmalı evet.” </st></span></p><p></p><p><st c="213">J.B.’a</st></p><p><st c="219"> 1. </st></p><p><st c="223">Tanımadığı bu yeni bedeni elledi. </st><st c="257">Parmaklarını meme uçlarında, karnında gezdirdi, bacaklarını şiltenin üstüne iyice bastırarak yeni doğmuş bedeninin o anda uzlaşmaz gibi gelen iki yarısını birleştirmeye, bir bütün yaratmaya çabaladı. </st><st c="457">İlk sancının, ilk çığlığın, yaşamaya adım atma acemiliğinin güçlüklerini, acılarını onunla paylaşmak istedi. </st><st c="566">Eski-karnı göçmüş, aşağılara çekilmişti. </st><st c="607">Ayak parmaklarındaki karıncalanma da olmasa, bedeninin alt kısmı tam bir uyuşuklukta, doygunlukta yüzüyor denebilirdi. </st><st c="726">Oysa burun delikleri, ağzı memeleri tetik ve oburdu. </st></p><p><st c="779">Bu bedenin yattığı yatağı, altındaki çarşafı da anımsayamadı. </st><st c="841">Başını yatağın ayakucuna dayayarak yeni bir bakış açısı denedi; olmadı. </st><st c="913">Penceredeki iri çiçekli kalın perde, dışarıyı bütün bütüne örtüyordu. </st><st c="983">Yatağın ayakucunda kıpkırmızı vişnelerle benekli koyu mavi bir kimono vardı. </st><st c="1060">İpekti. </st><st c="1068">Çiçekli yorgan kaymış, yere düşmüştü. </st><st c="1106">Çırılçıplaktı. </st><st c="1121">Başucundaki sehpada duran renk renk plastik çiçekler, büyük bir hışırtıyla açıldılar: Tamam, bütün bu çiçekler aracılığıyla önce bu odaya, sonra bu yatağa, sonra bu yeni-bedene, bir soyunukluğa hapsedilmişim, diye düşündü. </st><st c="1344">Hücresinin duvarları bembeyazdı. </st><st c="1377">Kendine bakabileceği bir ayna da yoktu görünürde. </st><st c="1427">Ne güzel, diye düşündü, artık hiçbir acı işleyemez bana. </st></p><p><st c="1484">2. </st></p><p><st c="1487">Öykücüsü, onu bir yaz akşamı, ansızın bastıran sağanağın altında otobüs beklerken bırakacağına, son anda caymış, o sırada Sosyal Sigortalar Durağı’ndan BMW’siyle geçen bir Bay’ın arabasına bindirmişti. </st><st c="1689">Anımsadığı kadarıyla, Bay’ın üst dudağı bıçak kesiği gibi dümdüzdü, direksiyonun önünde küçük pusulalar, termometreler, rengi sararmış plastik biblolar, doldurulmuş küçük hayvancıklar vardı, arka camın içinde de renkli minderler, koltuğa atılmış bir deste anahtar, bir paket kolonyalı mendil, bir tornavida, askıda mevsimsiz, temizleyiciden alınma kara bir gabardin ceket. </st><st c="2062">Yazarın dediğine göre, Ece, son anda, yanıbaşındaki camın kepenginin indiğini sanmıştı. </st><st c="2150">Son tümce buydu. </st><st c="2167">Sonra yazar, yarattığı öykü kişisini korkusuyla bırakarak aradan çekilmişti. </st><st c="2244">Ola ki kalemi elinden bıraktıktan ya da son sayfayı makineden çıkardıktan sonra bir daha hiç anımsamamıştı onu.</st></p><p><st c="2355"> O günden bu yana iki yıl geçmişti. </st><st c="2391">İki yıl boyunca Ece, kendisine öykücüsünün taktığı adla yaşamış ve uslu bir öykü kişisinden bekleneceği gibi yazarının saptadığı çizginin dışına taşmamaya özen göstermişti. </st><st c="2564">Yani sabahları yine kedisini beslemiş, çiçeklerini sulamayı aksatmamış, koltuğuna kurulup gazete okuyarak olan bitenlere akıl erdirmeye çalışmış, gidilmesi gereken konserleri, sergileri, şenlikleri kaçırmamış, okuması gereken kitapları okumuş, eve hep zamanında dönmüş, kızını bekletmemişti. </st><st c="2856">Şimdiyse. </st></p><p><st c="2866">3.</st></p><p><st c="2868"> Kapı usulca tıklatılınca irkildi. </st></p><p><st c="2903">Bu yeni bedenin, bu yeni odanın dışındaki dünyayla karşılaşmaya, yüzleşmeye hazır değildi daha. </st><st c="2999">Yorganı üstüne çekerek soyunukluğunu gizledi. </st><st c="3045">Serinkanlı olmaya çalıştı: </st></p><p><st c="3072">— Buyurun, dedi, girin. </st></p><p><st c="3096">— Uyandırdım mı? </st><st c="3113">dedi adam. </st><st c="3124">Uyanmış mıydınız? </st><st c="3142">Erken kalkmak istediğinizi söylemiştiniz de o yüzden... </st></p><p><st c="3198">Birden boşalan, bütün gözeneklerini tıkayan bir terle Ece, dün gece bu adamla bir şeyler yaşamış olduğunu, şu anda bu odada çıplak yatmasının da o şeyle ilgili olduğunuzu sezdi. </st></p><p><st c="3376">— Uyanmıştım, teşekkür ederim, dedi gizleyemediği bir öfkeyle, utançla. </st></p><p><st c="3448">Yorganı üstüne biraz daha çekecekken vazgeçti: gülünç!</st></p><p><st c="3502"> Yabancı, perdeleri aralamış, ötede uzanan denize bakıyordu. </st><st c="3563">Ta ötelerde puslu, yeni yeni aydınlanan göğün altında, kırmızı-lacivert bir gün çizgisinde adalar seçiliyordu. </st><st c="3674">Karşılıklı susmayı sürdürdüler. </st><st c="3706">Sanki konuşsalar bir şey, bir daha onarılmamacasına bozulacaktı. </st><st c="3771">Bu tedirgin sessizlikle adamı inceledi Ece. </st></p><p><st c="3815">(Evet, öykücünün dediği gibi üst dudağı bir bıçak kesiğini andırıyordu, dümdüzdü, serçe parmağında altın bir yüzük vardı, parmakları kıllıydı. </st><st c="3958">Evet buraya kadar haklı çıkmıştı öykücü ama adamın yaşı konusunda yanılmıştı; onun sandığından çok daha gençti.) </st></p><p><st c="4071">— Dün gece için özür dilerim, dedi yabancı yumuşak bir sesle, anlamam gerekirdi ama nasıl olduysa... </st></p><p><st c="4172">Ece hiç geçmeyeceğini sandığı öfkesinin bu yumuşaklık karşısında durulduğunu, geriye çekildiğini kavradı. </st><st c="4278">Yoğun bir pişmanlık duymak, bu sessizlikten silkinmek, haykırmak, ağlamak, yeniden eski-kendine dönmek istedi. </st><st c="4389">Çünkü bu yeni, doygun bedeni ona karşısındaki hantal, kaba gövdenin armağan etmesi söz konusu olamazdı. </st><st c="4493">Yaşamı süresince bağlandığı, bağlanması istenilen bütün değerler, bütün geçmişi, öykücüsüyle arasındaki sözleşmenin bütün kuralları dışlıyordu bu yabancıyı. </st></p><p><st c="4650">— Kahvaltı sofrası hazır, dedi adam yumuşacık sesiyle, bir çocuğu avuturcasına. </st><st c="4730">Rahat rahat giyinin siz, ben çıkıyorum. </st><st c="4770">Önce bir duş yapmak ister miydiniz? </st><st c="4806">Sigara bırakayım mı? </st></p><p><st c="4827">— Birkaç tane Samsun bırakın. </st></p><p><st c="4857">Bu beklenmedik buyruğu verirken sesinin sevecenlikle kuşatılmış şımarık bir kız çocuğu sesine benzediğini ayırdetti: yeni-sesinin. </st><st c="4988">Aynı anda, o güne kadar hiç kimseye şımarmadığını düşündü. </st><st c="5047">İlişkilerde buyruğu alma görevini hep kendi üstlenmişti şimdiye kadar, sigara yedekleme görevini bile. </st><st c="5150">Tedirginliği geçiyordu yavaş yavaş, ister istemez; istemese de. </st></p><p><st c="5214">— Sağolun, dedi Samsun paketine uzanırken. </st></p><p><st c="5257">Yabancı, altın çakmağını sehpanın üstüne bırakıp odadan çıktı. </st></p><p><st c="5320">Ece, bir daha göz attı odaya: </st></p><p><st c="5350">Donu, sutyeni, eteği, bluzu katlanıp bir koltuğun üstüne yerleştirilmişti. </st><st c="5425">Külotlu çorabı pabuçlarının üstüne özenle serilmişti. </st><st c="5479">Sevişme öncesinde hiçbir zaman böyle özenli soyunmazdı. </st><st c="5535">Demek ya kendi başına soyunup uyumuştu bu yatakta ya da herhangi bir nedenden ötürü (tutku asla olamazdı, belki zorla) seviştiği bu yabancı, sonradan giysilerini düzene sokmuştu. </st></p><p><st c="5714">“Ne kadar az şey biliyoruz,” diye düşündü. </st><st c="5757">“Karşılıklı.” </st></p><p><st c="5771">Oysa iki yıldır hep doğru bildiğini yapmıştı. </st><st c="5817">Yaşadığı ihtiyar kentte; aşkın: </st></p><p></p><p><st c="5849">itilip kakıldığı, yasaklandığı ışıksız anacaddelere</st></p><p><st c="5900"> satıldığı dar arka sokaklara </st></p><p><st c="5930">cinsel açlıkla takas edildiği birahanelere </st></p><p><st c="5973">ayaküstü pazarlandığı otel lobilerine </st></p><p><st c="6011">suç işlercesine paylaşıldığı yatak odalarına </st></p><p><st c="6056">hızla değer düşümüne uğradığı gece kulüplerine adımını bile atmamıştı. </st></p><p></p><p><st c="6127">Dostluk bozulmasın diye sevdikleriyle sevişmeyi ertelemiş, kendini yalnızca mektup yazmaya adamış, aşkı, cinselliğin vazgeçilmez koşulu saymış, gözlerinde istek okuduğu yeni tanışları ciddi tartışmalar açarak uzak tutmayı başarmıştı. </st><st c="6361">Yine de bir öykücünün uydurduğu bir öykü kişisinden öte biri olamamıştı: düz, yavan, uslu bir öykü kişisi. </st></p><p><st c="6468">Kahvaltı sofrasına ipek kimonoyu giyip yiğitçe oturarak yeni-kendini denemeye karar verdi. </st><st c="6559">Ayrıca, iyi yetişmiş, görgülü bir kadın olarak hiçbir şey yokmuş gibi davranması, gururunu ve üstünlüğünü böylelikle kanıtlaması gerekiyordu zaten. </st><st c="6707">Yalnız önce dün geceyi anımsamalıydı. </st></p><p><st c="6745">4. </st></p><p><st c="6748">Dün akşam eve erken dönmek istememişti nedense. </st><st c="6796">Sokaklarda boş boş dolaşırken bir sağanak başlamıştı. </st><st c="6850">Önünden geçtiği iş hanında eski bir dostunun yazıhanesi vardı. </st><st c="6913">Nicedir görmemişti onu, özlemişti. </st><st c="6948">Yirmi yılı aşkın bir süredir yürüttükleri sıcak, güvenli ilişki gereği birbirlerini sık sık telefonla arıyorlar, yalnızca “Nasılsın?” diyorlardı. </st><st c="7094">“İyiyim” yanıtının geleceğini bilerek, neredeyse, “Lütfen, başka bir şey söyleme”yi bekleyerek. </st><st c="7190">Kişisel sorunlarını birbirlerine asla açmıyorlardı. </st></p><p><st c="7242">Dışardaki yağmurun tıpırtısı, sokak lambalarından patlayarak, fışkırarak süzülen damlalar, işyerlerini boşaltanların ayak sesleri, kapatılan, kilitlenen kapılar, “Yarın görüşürüz”, “Şeyi getirmeyi sakın unutma,” sesleriyle han, içe kapanıyordu gitgide. </st></p><p><st c="7495">Son anda, iki konuk daha çıkageldi. </st></p><p><st c="7531">— Merhaba canım, nasılsın? </st><st c="7558">dedi Seniha. </st><st c="7571">Neden hiç uğramıyorsun buralara? </st><st c="7604">Nasıl özledim, bilemezsin. </st></p><p><st c="7631">— Ben de, dedi Ece. </st><st c="7651">Uzaktayım ya artık, yolum hiç düşmüyor. </st></p><p><st c="7691">— Bu arkadaşım Kemal, dedi Seniha. </st><st c="7726">Bir sergiye gidiyorduk, yağmur bastırınca... </st></p><p><st c="7771">— Birer kadeh içmez miydiniz? </st><st c="7801">Ama yalnız rakım var, ona göre... </st></p><p><st c="7835">Ece ile Seniha, aynı geleneklerden gelen aynı ailelerin kızları olarak hemen fırladılar, bardakları yıkadılar, buz çıkarttılar, tablaları döktüler. </st></p><p><st c="7983">Kemal de fırladı, köşedeki büfeden leblebi almaya gitti; o da aynı ailelerin geleneğini sürdüren bir gençti ne de olsa. </st></p><p><st c="8103">Kapıyı kapattılar. </st><st c="8122">Dinlendirici bir kaset koydular, yere iki-üç minder atıp bardaklarıyla çöktüler. </st></p><p><st c="8203">Yağmuru dinliyorlardı. </st></p><p><st c="8226">Hiç dinmeyecekti sanki. </st><st c="8250">Taksi bulunmayacaktı bu gidişle. </st><st c="8283">Evlere gecikilecekti. </st></p><p><st c="8305">Yine de bu tür kaygılar pek umurlarında değildi. </st><st c="8354">Han, sessizliğe gömüldükçe onlar da kendi içlerine dalıp gidiyorlardı. </st></p><p><st c="8425">— Keşke hanı kilitleseler de dışarı çıkamasak... </st></p><p><st c="8474">— Telefon hatları da arızalanmalı ki evlere haber veremeyelim... </st></p><p><st c="8539">— Evet, her şey kendiliğinden olmalı. </st><st c="8577">Elimizden hiçbir şeyin gelmemesi, o bildik duygu, bir kerecik olsun işimize yaramalı. </st><st c="8663">Kimseye hesap vermek zorunda kalmayalım. </st></p><p><st c="8704">— Ama bugün Cuma. </st><st c="8722">Handa iki gün kapalı kalacağız demektir. </st><st c="8763">Bana göre hava hoş. </st><st c="8783">Okumak isteyip de vakit bulamadığım o kadar çok kitap var ki. </st><st c="8845">Bol bol okurum, iki gün boyunca. </st></p><p><st c="8878">— Ben de en az iki sabah geç kalkmış olurum. </st></p><p><st c="8923">— Sıkılır mıyız dersiniz birbirimizden? </st><st c="8963">Zorunlu ve uzun bir birliktelik yaşayacağız. </st></p><p><st c="9008">— Sanmam. </st><st c="9018">Tek sorun, evdekilerin başımıza ciddi bir şey geldiğini sanmaları. </st></p><p><st c="9085">— Ben gidip içki yedekleyeyim, dedi Kemal. </st><st c="9128">Yiyecek bir şeyler isteyen var mı? </st></p><p><st c="9163">Olanca açıklıklarına, hoşgörülerine karşın kendi kişiliklerinin ufak bir zayıflığıyla bağlı kişilerdiler hepsi. </st><st c="9275">Bu kere zayıflık ortaktı: Sorumluluk duygusuydu. </st><st c="9324">Ki iki kadehten sonra handan çıktılar. </st></p><p></p><p><st c="9363">Ece, o özel arabaya ne zaman bindiklerini tamtamına anımsayamadı. </st><st c="9429">İçtiği rakı, bir gevşeklik, bir sevinç, hatta bir tür merakla yerleşmişti bedenine. </st></p><p><st c="9513">Kaldırıma yanaşan Mersedes’te iki delikanlı vardı, güleç, sevimli iki genç. </st><st c="9589">Kaldırımlara delice vuran yağmura baktıkça coşuyor, böyle güzel ama böyle yağmurlu bir gecede insanların birbirlerini yaya bırakmaya hakları olmadığını haykırıyorlardı kahkahalarla. </st></p><p><st c="9771">— Hele altlarında bir araba varsa! </st></p><p><st c="9806">Kemal, “Zaten o sergiye gitmek istemiyordum,” gerekçesiyle erkenden ayrılınca üç kişi kalmışlardı. </st><st c="9905">Arabanın arkasına oturdular. </st></p><p><st c="9934">Yağmur, ölgün kente geçici bir parıltı bağışlamıştı. </st><st c="9987">Sokaklar ışıl ışıldı. </st><st c="10009">İki dostu evlerine bırakıldıktan sonra sıra Ece’deydi. </st></p><p><st c="10064">Ece, dün geceyi tararken tek ve son bir ipucu yakaladı. </st><st c="10120">Bir yerde “bir kahve içmek”ten söz edilmişti, o kadar. </st></p><p><st c="10175">(Öykücü, “ansızın bastıran sağnak”ı da öngörmüştü, bir özel arabaya binileceğini de. </st><st c="10260">Arabaya binenlerin ve arabadakilerin sayısında yanılması olağandı. </st><st c="10327">Ne kadar içerlerse içerlesin, yazarının bir tanrı-yazar olmaya kalkışmadığını seziyordu Ece. </st><st c="10420">Sözgelimi, Sosyal Sigortalar Durağı da yanlıştı, ama ne farkederdi?) </st></p><p><st c="10489">5.</st></p><p><st c="10491"> — Buyurun, geçin şöyle, dedi yabancı, iskemleyi çekerek. </st><st c="10549">Dün gece bir ara Gitanes sigarası sevdiğinizi söylemiştiniz, buldurttum benim çocuklara.</st></p><p><st c="10637"> Birilerinin yokluğu, Ece’ye birilerinin varlığını anımsattı. </st><st c="10699">Dün gece kapıdan –şu kapıdan evet– girdiğinde sağa düşen odada iki ihtiyar kadın tığ işliyor, yağmuru dinliyorlardı. </st><st c="10816">Televizon –şu televizyon– kapalıydı, üstünde şu dantel örtü duruyordu. </st></p><p><st c="10887">O ihtiyar kadınların –kurnaz, bilgiç bakışlı, umursamaz ihtiyarların– ortalıkta görünmemeleri Ece’nin içini rahatlatmıştı. </st><st c="11010">“Geleneksel ikiyüzlülük,” diye düşündü, “onlar tanık olmayınca yaşadığımı yaşamamış gibi rahatlıyorum.” </st></p><p><st c="11114">— Ekmek kızartsa mıydım? </st><st c="11139">dedi yabancı. </st><st c="11153">Gerçi taze ama belki... </st></p><p><st c="11177">— Hayır, sağol. </st><st c="11193">Çok mu içkiliydim dün gece? </st></p><p><st c="11221">Birdenbire, “siz”den “sen”e geçerek gecenin bütün sorumluluğunu karşısındaki adama ve içmeye yüklemeye çabaladığını biliyordu. </st></p><p><st c="11348">— Tereyağı alsaydınız, iyi gelir, dedi yabancı. </st><st c="11396">Hayır içkili değildiniz, mutsuzdunuz demek daha doğru galiba. </st><st c="11458">Önce karanlıkta, yüzünüzü görmeden anlayamadım tabii, o kadar </st><span><st c="11520">şeydiniz </st></span><st c="11529">ki o anda, sonra gün ışığında, giysilerinizi toparlarken yüzünüze baktım. </st><st c="11603">Anladım... </st><st c="11614">Ama aslına bakarsanız pek bir şey anlamış da sayılmam. </st><st c="11669">Başıma ilk geliyor. </st></p><p><st c="11689">— Ne ilk geliyor başınıza? </st></p><p><st c="11716">Yaşamı süresince ilk kere “dişi” çıkan sesine kulak verdi Ece. </st></p><p><st c="11779">— </st><span><st c="11781">Bu </st></span><st c="11784">dedi yabancı. </st><st c="11798">Sizin için hiç hoş değil, biliyorum. </st></p><p><st c="11835">Uzandı, kağıt peçeteyle Ece’nin tereyağı bulaşmış parmaklarını sildi. </st></p><p><st c="11905">— İnce, görgülü, okumuş bir kadın olduğunuz belli. </st><st c="11956">Dedim ya baştan anlamalıydım, o odanın ampulü dün yanmıştı, yenisini takacak zaman bulamadım. </st></p><p><st c="12050">— Yani karanlık yüzünden, dedi Ece. </st></p><p><st c="12086">— </st><span><st c="12088">Beni </st></span><st c="12093">göremediğiniz için, dedi yabancı. </st><st c="12127">Az kalsın unutuyordum, diye değiştirdi konuyu. </st><st c="12174">Şarabınızı dökmememi söylemiştiniz, dökmedim. </st><st c="12220">Bardağınız şurada ama isterseniz yenisini... </st></p><p><st c="12265">Ece, karşısındaki yabancının gözlerinde okuduğu yüceltmeyle kendi seçkin çevresinde yaşadığı sayısız aşağılanma arasında bir denge kurmaya çalıştı. </st></p><p><st c="12413">— O delikanlılar kimdirler? </st><st c="12441">diye dolaylı bir soru sordu. </st></p><p><st c="12470">— Bir çay daha içer miydiniz? </st><st c="12500">Yoksa konyak gibi bir şey mi? </st><st c="12530">Bir Napoleon olacaktı şurada. </st></p><p><st c="12560">— Çay, dedi Ece. </st></p><p><st c="12577">Üstüne küçük bir havlu başlık geçirilmiş çaydanlıktan çay koydu bardağına yabancı. </st></p><p><st c="12660">— Sağol. </st></p><p><st c="12669">— Galiba benim ne iş yaptığımı soruyorsunuz aslında. </st><st c="12722">Sizi üzmek istemezdim ama yalan söylemenin gereği yok. </st><st c="12777">Kadın satarım ben. </st><st c="12796">Yirmi-otuz yaşlarındaki evli kadınları. </st><st c="12836">Size öğretildiği gibi değil, yani zorbalık falan yok. </st><st c="12890">Koşullarım var benim: bir kere evli olacaklar, evlenme cüzdanları yanlarında bulunacak. </st><st c="12978">Evdekiler, ya da kocalar bilecek. </st><st c="13012">İsterlerse bilmezden gelebilirler tabii. </st><st c="13053">Bir bakıma, daha süslü giyinmek, daha iyi yaşamak isteyen ailelerle devlet arasında aracılık yapıyorum. </st><st c="13157">Karşılığında belli bir yüzde alıyorum. </st><st c="13196">O kadınları her gece pavyon-diskotek gibi yerlere götürüyorum. </st><st c="13259">Beğenen çıkarsa... </st><st c="13278">Çıkmazsa, gündeliklerini cebimden ödüyorum. </st><st c="13322">Dün, tatil gecemdi, işe yeni aldığım delikanlıları gönderdim ama anlaşılan sandığımdan da toy bunlar. </st></p><p><st c="13424">— Sizden çok daha genç sayılmazlar ki, dedi Ece. </st><st c="13473">Yani arada büyük bir yaş farkı yok. </st></p><p><st c="13509">— Ama ben Almanya’da büyüdüm. </st><st c="13539">Bana bile bıkkınlık veren bir konu, açmayalım. </st><st c="13586">Nasılsa sorunları biliyorsunuzdur. </st><st c="13621">Kısaca: yurda kesin dönüş yaptığımda iş bulamadım. </st><st c="13672">Bundan başka iş. </st><st c="13689">Her şeyin bir bedeli olduğunu bilecek yaşa erken geldim ben. </st><st c="13750">Fark o. </st><st c="13758">Yine de sizi buraya bana getirebilecek kadın sanmaları... </st><st c="13816">Yani bağışlanır yanı yok. </st><st c="13842">Ama doğrusunu isterseniz, kızmak elimden gelmiyor pek. </st><st c="13897">Daha da doğrusu, sizin adınıza kızabiliyorum yalnız. </st><st c="13950">Bedel olarak, </st><span><st c="13964">bunu </st></span><st c="13969">asla yaşayamayacağımı düşünüyordum çünkü. </st></p><p><st c="14011">— Neyi? </st><st c="14019">dedi Ece, alacağı yanıtı kestirerek. </st></p><p><st c="14056">— Bir kadınla bir gün sevişebileceğimi, dedi yabancı. </st></p><p><st c="14110">Ece, kabalarında uyuyan tatlı sızının birdenbire uyandığını ayırdetti. </st><st c="14181">Adamın iki altın ön dişine, bıçak kesiği dudaklarına, hantal gövdesine baktı. </st><st c="14259">(Öykücünün koyduğu o basmakalıp kuralları yıkmak için böyle bir sağanak mı gerekiyordu, böyle bir karanlık mı?) </st></p><p><st c="14371">Bu adamı tepeden tırnağa uzun uzun öpmek... </st></p><p><st c="14415">Derinlerde yatan o kolay-ele geçirilmez güzelliği keşfetmek. </st><st c="14476">O garip haklılığı bulup kendin olmak. </st></p><p><st c="14514">Güzel bir filmi ya da müziği izlerken önce elleri kendiliğinden kenetlenen, avuçları sürtüşen, dizleri birleşen, sevişmenin tadını büyütmek için o anı habire erteleyerek artık dayanılmaz kılan iki sevgili gibi gözgöze geldiler. </st><st c="14742">Ece, öykücüsünün tuttuğu ışıkta, o ışık altında harcadığı bunca yıla yandı. </st><st c="14818">Bir daha ne zaman o ışıktan özgür kalabilir, yeni tadına vardığı o her-şeyden-bağımsız cinselliğinin özünü tanıyabilirdi ki? </st></p><p><st c="14943">Ama yabancının da bir öykücüsü vardı herhalde, çünkü şöyle dedi: </st></p><p><st c="15008">— Sizi ben bırakacağım arabayla. </st><st c="15041">Giyinseniz artık. </st><st c="15059">Gecikiyorsunuz. </st><st c="15075">İsterseniz, evinizin sokağından bir sokak öteye bırakırım sizi. </st><st c="15139">Arabadan indiğinizi kimse görmez. </st><st c="15173">Sizi bir daha asla rahatsız etmeyeceğim, bilmenizi isterim. </st><st c="15233">Tekrar özür dilerim.</st></p></div></div><div id="charCountTotal" value="15254"></div></body>
</html>
