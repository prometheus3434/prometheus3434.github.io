<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>4-5.html</title>
 <meta http-equiv="Content-Type" content="text/html; charset=utf-8" />
 

</head>
 <body><div id="x4-5.html" xml:lang="tr-TR"><div><p></p><p id="toc_marker-5"><st c="9"> Bol Buzlu Bir Aşk Lütfen! </st></p><p><st c="36">F.S.F.’a </st></p><p><st c="45">1.</st></p><p><st c="47"> Uyanır uyanmaz saatine baktı: on biri çeyrek geçiyordu. </st><st c="104">Uzun uzun ovuşturdu gözlerini. </st><st c="135">Başucundaki cep radyosuna uzandı. </st><st c="169">Her sabah yeni bir güne girebilmek, yaşamaya bir kere daha alışabilmek için yaptığı temrinlerdi: hemen saate bakmak, radyoyu açmak, bir sigara yakmak. </st></p><p><st c="320">Vivaldi... </st><st c="331">İyi bir belirtge, diye düşündü. </st><st c="363">Gün iyi başlıyor gibi. </st><st c="386">Sonra önünde uzanan, uzayan zorlu günü nasıl geçireceğini, neler yapması gerektiğini anımsadı, sigarayı küllüğe bırakıp örtüyü başına çekti. </st><st c="527">Karanlığı dinledi bir süre. </st><st c="555">Kapalı perdelerden süzülen baharsonu güneşiyle yer yer yarılmış karanlığı. </st><st c="630">Bugünü bir başkası yaşasa ne olurdu sanki. </st><st c="673">Sahi günlerden neydi? </st></p><p><st c="695">Yatağın çevresine yere saçılmış gazetelerin tarihleri Mayıs’ın bir Çarşamba’sında kalakalmıştı. </st><st c="791">Yanıbaşındaki tek kişilik yatakta –geçenlerde eskiciden almıştı somyayı, gece yatısına kalabilecek bir dost çıkar diye, o gün Salı’ydı galiba– üstüste yığılı duran giysilerini gözden geçirdi: kışlık gömlekler, buruşuk bir keten takım, kot ve kadife pantolonları, artık kullanmadığı yığınla boyunbağı. </st></p><p><st c="1092">Hepsi eski ama iyi cins oldukları hemen belli oluyor. </st><st c="1146">Bin liraya kıyıp aldığı yeni bir don, birkaç fanila. </st><st c="1199">Naylonundan çıkarılmamış uçuk mavi gömleği görünce irkildi. </st></p><p><st c="1259">Bakındı. </st><st c="1268">Duvardaki çivide, askısında duran kışlık takımın ceketindeki temizleyici etiketine ilişti gözü –daha bir dolap ayarlayamamıştı– demek kötü, kara düşler içinde geçen bu belirsiz sürede, yapması gereken işlerden bir bölümünü yapmıştı her nasılsa. </st></p><p><st c="1513">Ağzı pas içindeydi, zincirleme yaktığı sigaralardan hâlâ göğsü yanıyordu. </st><st c="1587">Günü bulmak için telaşla fırladı yataktan. </st><st c="1630">Yerdeki boşalmış şarap şişelerinden birine takıldı. </st><st c="1682">Şişenin şangırtısı dayanılmaz bir gürültüyle yankılandı beyninde, sinir uçlarında. </st></p><p><st c="1765">Odanın ortasında dikelip dengesini bulmaya çalıştı. </st><st c="1817">Burnunun ucunu tuttu. </st><st c="1839">Sokak kapısına gazeteler sıkıştırılmıştı: Perşembe’nin ve Cuma’nın gazeteleri. </st><st c="1918">Gazete, sabah erkenden geldiğine göre bugün Cuma’ydı. </st><st c="1972">Bu gerçeği kavrar kavramaz eli ayağı birbirine dolaştı. </st><st c="2028">Dur, dedi kendi kendine, hemen telaşlanma bakalım oğlum. </st><st c="2085">Serinkanlı olmak gerek. </st><st c="2109">Önce çaydanlığı koydu ocağa. </st><st c="2138">Vivaldi’nin umuduna sığınarak perdeleri açtı. </st><st c="2184">Gök bulutluydu, hava serindi. </st><st c="2214">Her şey yolunda gidiyordu galiba. </st><st c="2248">Havanın kapaması için, yani kışlık takımını giyebilmek için gizli gizli nasıl dua ettiğini anımsadı. </st><st c="2349">Dileği yerine getirilmişti işte. </st><st c="2382">Çarşamba günü, yaz birden bastırmıştı, boğucu bir sıcak vardı. </st><st c="2445">Peki Perşembe günü hava nasıldı acaba? </st></p><p><st c="2484">Duştan sonra, tıraş makinesine uzanmadan önce ellerinin titremesini önlemeye çalıştı, avuçlarını birkaç kere açıp kapadı, çenesini tuttu, aynaya baktı. </st><st c="2636">Hiç de sandığım kadar fena değil, dedi, belli olmuyor, çayı içtikten sonra fırlar, köşedeki büfeden bir bardak portakal suyu ya da bol tuzlu bir ayran içerim, atarım bu bitkinliği. </st></p><p><st c="2817">Bitmeye yüztutan Avrupa marka tıraş losyonunun içine birkaç damla alkol kattı. </st><st c="2896">Bir serinlik kapladı yüzünü. </st><st c="2925">Mutfak masasında çayını içerken dirilmiş gibiydi. </st><st c="2975">Raflara dizili irili ufaklı boş kavanozlara, nice zamandır el sürülmemiş cicili bicili baharat kutularına baktı. </st><st c="3088">Neskafe kavanozunun dibinde yapışkan bir tortu duruyordu. </st><st c="3146">Kederin süslü nesneleri, diye gülümsedi. </st></p><p><st c="3187">Daha tamtamına etkisinden silkinemediği bir çakır keyiflilikle, bütün bir Perşembe gününün yok oluşunu düşündü. </st><st c="3299">Otuz yedi yıllık yaşamının ele geçirilemeyecek günlerinden biri daha yalnızca. </st><st c="3378">Siyah pabuçları, mutfak tezgâhının üstünde, pırıl pırıl duruyordu. </st><st c="3445">Kendisinden başka kim koyardı ki oraya? </st><st c="3485">Yaşamının bir Perşembe’sini hiç mi hiç bilmeden yaşamış olma duygusu hoşuna gitti birden. </st><st c="3575">Sık aralarla bastıran coşkunluğu, çöküntüyü, hüznü, keyfi dengelemeye çabaladı. </st><st c="3655">Bu arada bir şey –sözgelimi soğuk bir bira ya da sek bir votka– içmezse bu genel iyimserliğin bir süre sonra koyu bir karamsarlığa döneceğini biliyordu. </st><st c="3808">Yine de, dedi, ne pahasına olursa olsun bugün ağzıma içki sürmemeliyim, bira bile. </st><st c="3891">Öte yandan </st><span><st c="3902">onların </st></span><st c="3910">gözünde eskiden nasılsam, öyle olmalıyım ki... </st><st c="3957">Hafif delişmen. </st><st c="3973">O zaman gerisi kolaydı. </st></p><p><st c="3997">2. </st></p><p><span><st c="4000">Sevgili Memet, </st></span></p><p><span><st c="4015">23 Mayıs Cuma akşamı, 69 mezunları olarak –anlarsın ya, yalnızca bizim çete– Şevki’nin Yeniköy’deki yalısında buluşuyoruz. </st><st c="4138">Umarım yine atlatmazsın bizi. </st><st c="4168">Zaten adresini bulana kadar canım çıktı. </st><st c="4209">Altı sularında gel. </st><st c="4229">Sevgiler. </st></span></p><p><span><st c="4239">Cevat </st></span></p><p></p><p><st c="4245">Mektubu okurken iyice ayıldı: Şevki’nin yalısının adresini bilmiyordu. </st><st c="4316">Cevat’a telefon edip sorsa, yakışık almazdı. </st><st c="4361">Amaca uygun düşmezdi. </st><st c="4383">Aradan geçen bunca yıl boyunca onlarla, yani işleriyle-güçleriyle, yeni evleriyle, yeni ve eski karılarıyla, yeni ve eski çocuklarıyla, yeni katları, yeni yatları, eski kotralarıyla ilgilenmiş görünmesi daha doğruydu. </st><st c="4601">Oysa onlar, kendisi hakkında ne kadar az şey biliyorlarsa, o kadar iyiydi, daha çok işine gelirdi. </st><st c="4700">Cevat, adresini nereden bulmuştu acaba? </st></p><p><st c="4740">En iyisi, çiçeği Yeniköy’deki bir çiçekçiye yaptırmaktı. </st><st c="4797">Cebinde kalan son on bin liranın yarısıyla. </st><st c="4841">Şevki’nin yalısını çiçekçi bilirdi mutlaka. </st><st c="4885">Giderken taksiye binmese de olurdu. </st></p><p><st c="4921">3. </st></p><p><st c="4924">— Hiç değişmemişsin, dedi Arzu, yine iki dirhem bir çekirdeksin. </st></p><p><st c="4989">Arzu, loş salonun taraçaya açılan kapısında durmuştu. </st><st c="5043">Mayosunun üstüne ipek bir şal sarmıştı. </st></p><p><st c="5083">— Ne güzel çiçekler bunlar! </st><st c="5111">Şu koca gözlü papatyalara bayıldığımı unutmamışsın. </st><st c="5163">Kızım gel, çiçekleri şöminenin önündeki bakır çanağa koyuver. </st><st c="5225">Şevki bak kim geldi! </st><st c="5246">Ummuyordun, değil mi? </st><st c="5268">Hem de tam zamanında geldi, eskisi gibi. </st></p><p><st c="5309">Milyarların güvencesiyle ılınmış loş salondan önce taraça sandığı yere çıktılar birlikte. </st><st c="5399">Arzu kolundan tutmuş çekeliyordu. </st></p><p><st c="5433">Şevki, karısının seslendiğini duymamıştı. </st><st c="5475">Yüzme havuzunun yanındaki şezlongunda kaykılmıştı, gözlerini yummuştu. </st><st c="5546">Başında bir gemici kasketi vardı. </st><st c="5580">Bir eliyle bardağını sallayarak viskisinin buzunun erimesini bekliyor, öbür eliyle göbeğini sıvazlıyordu. </st></p><p><st c="5686">Karısının yaklaşan sesiyle sıçradı yerinden. </st></p><p><st c="5731">— Aman efendim! </st><st c="5747">Kimleri görüyoruz aramızda. </st><st c="5775">En sonunda gelmeye karar verdiniz beyefendi, bize onur verdiniz. </st><st c="5840">Sizi şöyle alalım. </st><st c="5859">Şaka bir yana, mayonu getirdin mi? </st><st c="5894">Getirdinse soyun hemen. </st><st c="5918">Havuza daha giremiyoruz ama güneşleniyoruz işte. </st></p><p><st c="5967">— Güneye tatile çıkmadan önce kışın beyazlığını atalım diye, dedi Arzu. </st></p><p><st c="6039">— Bu aralar sabahtan başlıyoruz, dedi Şevki. </st><st c="6084">Karı-koca. </st><st c="6095">Ufak ufak demleniyoruz. </st><st c="6119">Zaman başka türlü geçmiyor. </st></p><p><st c="6147">— Soyunmak için geç artık, dedi Arzu hizmetçinin getirdiği çanaktaki papatyaları bildiğince yeni bir düzene sokarken. </st><st c="6265">Ne içerdin? </st><st c="6277">Birazdan esinti çıkar, merak etme. </st></p><p><st c="6312">— Hafif bir şey. </st><st c="6329">Bir bira. </st></p><p><st c="6339">— Saçmalamasana sen! </st><st c="6360">diye bir kahkaha attı Arzu. </st><st c="6388">Seni bira içerken gözlerimin önüne getiremiyorum. </st><st c="6438">Yaman içkicisindir sen. </st><st c="6462">Kendime hazırlamıştım şu martiniyi, daha dokunmadım. </st><st c="6515">İster misin? </st></p><p><st c="6528">— Sağol.</st></p><p><st c="6536"> Güneşin son kırıntılarına karşı elini siper etti, gözlerini havuzun yeşilimsi, pürüzsüz mavisine dikti. </st></p><p><st c="6641">— Sen viskine buz ister misin Şevki? </st></p><p><st c="6678">— Koy bir tane be hatun! </st><st c="6703">Yaşa!</st></p><p><st c="6708"> Konuşmalardaki sıradan iğretiliğin altında yatabilecek gizli bir içtenliği yakalamaya çalıştı. </st><st c="6804">Ne de olsa yakın dostlarıydı bu insanlar, bir zamanlar, bir şeyler paylaşmışlardı, ilkgençliklerinde. </st><st c="6906">Öbür konuklar gelmeden açılsa mıydı onlara? </st><st c="6950">Hiçbir şey gizlemeden. </st><st c="6973">Bana iki yüz bin lira borç verebilir misiniz? </st><st c="7019">O kadar. </st><st c="7028">Günler boyu uydurduğu özürleri bir yana atarak. </st><st c="7076">Daha yeni gelmişti ama, olmazdı. </st><st c="7109">Biraz daha. </st><st c="7121">Martinisinden ufak bir yudum aldı. </st></p><p><st c="7156">— Başka kimler gelecek? </st><st c="7180">dedi. </st></p><p><st c="7186">— Sami ile Nilgün. </st><st c="7205">Son anda bir aksilik çıkmaz da Nilgün çocukları eski kocasına postalayabilirse tabii. </st></p><p><st c="7291">— Sami yükü tuttu son yıllarda, dedi Şevki. </st><st c="7335">İlaç şirketi yaradı. </st><st c="7356">Ama o da göbek bıraktı benim gibi. </st><st c="7391">Yabancı müşterileri ağırlamak önce hoşuna gidiyor insanın. </st><st c="7450">Hele görüşmeyi öğleden sonraya aldın mı, bir ağırlık çöküyor adamlara, sıkı pazarlık edemiyorlar. </st><st c="7548">Durmadan yiyorsun ama, perhiz falan hak getire. </st><st c="7596">Yeter ki herifler alınmasın. </st></p><p><st c="7625">— Zenginliğin zararları, dedi Arzu buruk bir sesle. </st></p><p><st c="7677">Çiçekleri düzenlerken eğilip kalkıyor, şal sıyrıldığında, karnındaki garip iz çıkıyordu ortaya. </st><st c="7773">Bıçak izi gibi bir şey. </st></p><p><st c="7797">— Sen neler yapıyorsun bakalım? </st><st c="7829">dedi Şevki. </st><st c="7841">Sırım gibisin oğlum. </st><st c="7862">Her gün bir saat koşuyorum deme bana. </st></p><p><st c="7900">— Pek iştahım yok, o kadar. </st></p><p><st c="7928">— Sedef de geliyor, dedi Arzu alaycı bir sesle. </st><st c="7976">Seni görmek ister diye düşündük. </st><st c="8009">Bilirsin ya, yoo bilmezden gelme şimdi, bir zamanlar... </st></p><p><st c="8065">— Suphi ne yapıyor? </st></p><p><st c="8085">— Çoktan ayrıldılar onlar. </st><st c="8112">Sedef, Bodrum’da bir butik açtı. </st><st c="8145">Çocuğuyla birlikte orada yaşıyor yaz-kış. </st><st c="8187">İşleri fena değilmiş. </st><st c="8209">Geçenlerde iş görüşmesi için gelmiş de, beni aradı. </st><st c="8261">Yine seni sordu tabii. </st><st c="8284">Ben de... </st></p><p><st c="8294">— Semra hanımla Mahmut bey geldiler hanımefendi, dedi hizmetçi kız. </st></p><p><st c="8362">— Buyursunlar, buraya getir... </st><st c="8393">Memetçiğim, diye fısıldadı sonra, nefret edeceksin şu rüküş karıdan, aslında ben de nefret ediyorum ama n’aparsın, kocası Şevki’nin iyi müşterilerinden, Semra da bütün giysilerini Sedef’ten alır. </st><st c="8589">İncikli-boncuklu, simli şeyler. </st><st c="8621">Arada kaynarlar diye düşündük, artık kusura bakmazsın. </st><st c="8676">Şöyle başbaşa... </st><st c="8693">Başka bir gün. </st></p><p><st c="8708">Gözlerinin elasından içten, sıcak bir dalga geçti. </st><st c="8759">Yıllar önce bir gece başbaşa deniz kıyısında yürüdüklerini, dertleştiklerini, gelecekten neler umduklarını birbirlerine anlattıklarını anımsatan bir bakış.</st></p><p><st c="8914"> Neyse ki kapıya doğru giden Arzu’nun sesi birden değişmişti. </st></p><p><st c="8976">— Hoşgeldin Semra, Mahmut bey hoşgeldiniz. </st><st c="9019">Şöyle geçsenize. </st><st c="9036">Sizi tanıştırayım. </st></p><p><st c="9055">— Mevsimi erken açmışsınız, dedi Semra, yüzme havuzuna, rahat şezlonglara, renkli şemsiyelere bir göz atarak. </st><st c="9165">Biz daha hiç giremedik.</st></p><p><st c="9188"> Pembe ipek giysisiyle, başındaki pembe saçbandıyla, o sereserpelikte, itelenerek sahneye çıkarılmış bir müsamere çocuğunu andırıyordu. </st></p><p><st c="9324">— Nasılsın Mahmutçuğum dedi Şevki. </st><st c="9359">Geçsene şöyle. </st><st c="9374">Rahatına bak. </st><st c="9388">İşler nasıl? </st></p><p><st c="9401">— N’olsun Şevki, bildiğin gibi, piyasa durgun. </st></p><p><st c="9448">— Bu akşam iş konuşmak yasak, dedi Arzu şirin bir gülücükle. </st><st c="9509">Ne içerdiniz? </st><st c="9523">Oturmadan getireyim. </st></p><p><st c="9544">— Ben bir viski alayım, sodayla, dedi Semra. </st><st c="9589">J.B. </st><st c="9594">var mıydı? </st><st c="9605">Son zamanlarda bayılıyorum viski olayına, bayağı alıştım. </st><st c="9663">Mahmut gibi acayip viskicinin yanında yaşaya yaşaya... </st></p><p><st c="9718">— Yapma be hanım! </st><st c="9736">Aile sırlarımızı faşediyorsun yine! </st></p><p><st c="9772">— Biz de aileden sayılırız Mahmut bey, dedi Arzu gözlerini Memet’ten kaçırarak. </st><st c="9852">Şurada biz bizeyiz. </st></p><p><st c="9872">Karı-koca, bir ağızdan çınlamalı, yapışkan bir kahkaha koyverdiler. </st></p><p><st c="9940">Yeni burjuvalarımız gençlik argosuyla ağdalı Osmanlıcayı karmakarışık kullanmaya ne zaman alıştılar? </st><st c="10041">Yoksa yalnız o mu yadırgıyordu bu tarihsiz konuşma biçimini? </st></p><p><st c="10102">Semra, Mehmet’in içinden geçeni yarım yamalak okumuşa benziyordu: </st></p><p><st c="10168">— Mehmet bey ne işte </st><span><st c="10189">çalışıyorlar? </st></span><st c="10203">Daha önceki toplantılarda hiç görmemiştik de. </st></p><p><st c="10249">— Mehmet bizim kolejden arkadaşımız, diye atıldı Arzu. </st><st c="10304">Eski dostlarımızdan. </st><st c="10325">İçimizde en yetenekli oydu. </st></p><p><st c="10353">— Son olarak da radyoda bir müzik programı hazırlıyordum, dedi Memet. </st><st c="10423">Ne yazık ki televizyonun en sevilen dizilerinden birine denk geliyordu saati, belki dinlememişsinizdir hanımefendi. </st></p><p><st c="10539">— Arada birkaç kelepir yalı, konak falan düşmüyor değil, diyordu Mahmut bey. </st><st c="10616">Gözün hep açık olacak. </st><st c="10639">Dört buçuğa, beşe el değmemiş kıyılarda arsa da bulunuyor. </st><st c="10698">Köylü uyanmadan kapmak gerek. </st><st c="10728">Sizin kooperatif işi ne oldu sahi? </st><st c="10763">Zamanında teslim edebilecekler mi? </st></p><p><st c="10798">— Bilmem. </st><st c="10808">Son taksidi de ödeyemedim, ilgilenecek zamanım olmadı, dedi Şevki. </st><st c="10875">Geçen hafta sonu, teknenin motoru bozuldu. </st><st c="10918">Bir tane kıçtan takma aldım, onun derdindeydim. </st></p><p><st c="10966">— Kızım, şalımı getirsene içerden! </st><st c="11001">diye seslendi Semra hizmetçiye. </st></p><p><st c="11033">— Serinlik çıktı, dedi Arzu içkileri dağıtırken, isterseniz içeri geçelim yavaş yavaş. </st></p><p><st c="11120">Hizmetçi kız, simli siyah bir şalla göründü. </st></p><p><st c="11165">— Cevat bey geldi hanımefendi. </st><st c="11196">Telefondan da sizi istiyorlar. </st></p><p><st c="11227">— Hayatım, oturmadan bir kaset koyar mısın? </st><st c="11271">dedi Şevki. </st><st c="11283">Şöyle iyice ağlamaklı bir şey olsun da içimiz açılsın. </st><st c="11338">Şaka maka ben de alışıyorum o tür müziğe. </st></p><p><st c="11380">— Mahmut’çuğum bayılıyor, dedi Semra. </st><st c="11418">Mehmet bey de müzikçiymiş baksanıza. </st></p><p><st c="11455">— Memet’in o tür müziği sevdiğini sanmam, dedi Arzu araya bir sınır koyma çabasıyla. </st></p><p><st c="11540">Memet, bir dikişte bitirdi martinisini: </st></p><p><st c="11580">— Ben rakıya dönüyorum Arzu. </st></p><p><st c="11609">— Gelirken getiririm canım, dedi Arzu. </st></p><p><st c="11648">— Arzu’yla gerçekten çok eski dostsunuz galiba, dedi Semra alçak sesle. </st></p><p><st c="11720">— Evet çok. </st><st c="11732">Ama uzun süredir görüşemedik. </st><st c="11762">Buralarda değildim. </st></p><p><st c="11782">— Yaşanır bir ülke olmaktan çıktı canım burası, dedi Semra. </st><st c="11842">Biz de ilk fırsatta kapağı Avrupa’ya atıyoruz. </st><st c="11889">Kızımız İsviçre’de okuyor da. </st></p><p><st c="11919">4. </st></p><p><st c="11922">İyi ki boş bulunup Şevki’ye açılmadığını düşündü rakısını hızla içerken. </st><st c="11995">Oğlunun nafakasını iki aydır yollayamadığını nasıl söylerdi onlara? </st><st c="12063">Mektubu aldığı günden bu yana yalanlar tasarlamakla geçirmişti zamanının büyük bölümünü. </st><st c="12152">Oyunun kurallarına uygun düşecek şık yalanlar bulmalıydı. </st><st c="12210">Sözgelimi Şevki’ye, oğluna doğum günü için mini bir müzik seti almayı düşündüğünü, ne yazık ki bir müşterisinin verdiği çekin karşılıksız çıktığını söyleyebilirdi. </st><st c="12374">Hem de en güvendiği müşterilerden biri. </st><st c="12414">Ya da yoğun bir çalışma gününden sonra bir de saate bakmış ki beşi çoktan geçmiş (bunu yolda düşünmüştü) bankalar kapalı. </st><st c="12536">Pazartesiye kadar... </st><st c="12557">Şevki, reklam şirketinden ayrıldığını bilmiyordu nasılsa. </st></p><p><st c="12615"> Ama ona bakarsa Mahmut bey de Doğancılar’daki babadan kalma iki katlı evini çoktan sattığını bilmiyordu. </st><st c="12721">Mahmut gibi adamları iyi tanırdı. </st><st c="12755">Zengin dostlarının evinde tanıştıkları kişilerle özel bir dostluk kurmaya can atarlardı, hele o kişi sanata azıcık bulaşmış biriyse. </st><st c="12888">Çevrelerinde paralarıyla sağlayamadıkları güveni, bu tür aykırı dostluklarla sağlarlardı. </st><st c="12978">Diyelim ki Doğancılar’daki konağı satmak istiyor ama alıcıya tok görünmek için önce birikmiş vergi borçlarını kapamak zorunda. </st><st c="13105">Önemli bir meblağ değil de, zaten olsa şimdiye kadar çoktan... </st><st c="13168">Salonun bir köşesinde kıstırıp, anlarsınız ya Mahmut bey... </st><st c="13228">İşi Pazartesi bağlamam gerek, ama sizin daha iyi bir öneriniz varsa, tabii... </st><st c="13306">Nice anılar barındıran bir evin bir yabancıya gitmesine gönlü razı değil.</st></p><p><st c="13379"> Rakıyı içince gevşemişti, kurduğu oyunu daha da abartmak için düşgücünü zorladı: </st></p><p><st c="13461">Sedef’e ufak bir kumar borcu olduğunu söyleyebilirdi. </st><st c="13515">Kimse bilsin istemiyor. </st><st c="13539">Aralarında kalsın, hele buradakiler asla duymamalı. </st><st c="13591">Ne de olsa ikisi eski dostlar. </st><st c="13622">O yüzden önce Sedef’e açılmayı düşündü zaten. </st><st c="13668">Ama bu kendisine bir ders olsun. </st><st c="13701">Çevre, eski çevre değil. </st><st c="13726">Bir daha iki yüz bin lira için durmadan kafasını ütüleyenlerle asla kumar masasına oturmayacak. </st><st c="13822">Dış görünüşe kanmamak gerek. </st></p><p><st c="13851">5.</st></p><p><st c="13853"> — Nerelerdesin oğlum? </st><st c="13876">dedi Cevat, insan bir merhaba der.</st></p><p><st c="13910"> — Dalmışım, kusura bakma. </st></p><p><st c="13937">Ayağa kalkıp sarıldı arkadaşına. </st><st c="13970">Yüzme havuzunun çevresi boşalmıştı. </st><st c="14006">Bir uşak, şezlongları kaldırıyordu. </st><st c="14042">Birlikte salona girdiler. </st></p><p><st c="14068">Arzu oyuk yakalı, uzun etekli siyah bir elbise giymişti. </st><st c="14125">Dudaklarını kopkoyu, parlak bir kırmızıya boyamıştı. </st></p><p><st c="14178">— Tabaklarınızı kendiniz hazırlayın çocuklar, dedi, dolma dışında hepsini kendi elimle yaptım. </st><st c="14273">Sedef gelemiyormuş, konukları baskın vermişler Ankara’dan. </st></p><p><st c="14332">— Konuğun </st><span><st c="14342">kim </st></span><st c="14346">olduğunu hepimiz biliyoruz, dedi Semra. </st><st c="14386">Bu kız uslanmayacak. </st><st c="14407">Bu yaşa geldi, durulmadı bir türlü. </st><st c="14443">Üzülüyorum ama elden ne gelir? </st></p><p><st c="14474">— Boşversene sen hayatım, her koyun kendi bacağından... </st><st c="14530">dedi Mahmut bey. </st></p><p><st c="14547">— Öyle söylemeyin ama, dedi Arzu dudakları titreyerek. </st><st c="14602">Sedef genç yaşından beri çalışıyor, bu işi kurana kadar, tek başına piyasada bir yer edinene kadar neler çektiğini hepimiz biliyoruz. </st></p><p><st c="14736">— Çalışmak var çalışmak var, dedi Cevat gevrek bir kahkahayla. </st></p><p><st c="14799">— Sen çocuk yetiştirmediğin için bilmiyorsun canım Arzu, dedi Semra hınzırca. </st><st c="14877">Bir çocuğu doğru dürüst yetiştirmek nelere mal oluyor. </st></p><p><st c="14932">— Senin çocuk annesinde mi kaldı boşandıktan sonra? </st><st c="14984">dedi Cevat. </st></p><p><st c="14996">— Evet. </st><st c="15004">Pazar günleri alıyorum, dedi Memet. </st></p><p><st c="15040">— Feride bankada mı çalışıyor hâlâ? </st></p><p><st c="15076">— Evet. </st></p><p><st c="15084">— Samiler de çok geciktiler. </st><st c="15113">Gelemeyecekler anlaşılan, dedi Şevki. </st></p><p><st c="15151">— Hırlaşmışlardır yine, dedi Semra. </st></p><p><st c="15187">— Sen yazıp çiziyor musun yine Memet? </st><st c="15225">dedi Cevat. </st><st c="15237">Pek parlaktın okuldayken. </st><st c="15263">Senin hep... </st></p><p><st c="15276">6. </st></p><p><st c="15279">Dördüncü kadehi doldururken beyninin uğuldadığını ayırdetti. </st><st c="15340">Burada ne işi vardı ki? </st><st c="15364">Gittikçe bir çukura, bozbulanık bir çamura gömülüyordu. </st><st c="15420">Bu insanları istese parmağının ucunda oynatabileceğine göre kendisi de onlar kadar iğrençti demek. </st><st c="15519">Başarısızlığının suçunu onlara yükleyemezdi. </st><st c="15564">Hepsi, üçüncü kadehte asıllarına dönmüşlerdi. </st><st c="15610">Apaçıktı: Arzu, yalısını kaptırmamak için artık ödün vermek zorunda kalan bir aristokrattı. </st><st c="15702">Semra hanım, şişman, uyanık bir mahalle dilberi. </st><st c="15751">Mahmut, bir yapsatçı, bir emlak komisyoncusu. </st><st c="15797">Şevki, vurdumduymaz bir işadamı. </st><st c="15830">Cevat, hergele, zengin bir boştagezer. </st><st c="15869">Bu toplantıda herkes basmakalıp bir öykünün şablonuna tıpatıp oturmuş gibiydi. </st><st c="15948">(Sahi Cevat’a yeni bir edebiyat dergisi çıkarmayı düşündüğünü söyleyebilirdi. </st><st c="16026">Nasılsa Sami gelmediğine göre, onun için uydurduğu “yabancı bir ülkede zor durumda kalan bir sanatçıya gizli yardım kampanyası” yalanından vazgeçmesi gerekiyordu.) Kendisi kimdi peki? </st><st c="16210">Para karşısında eziklik duymadığına göre boğazına kadar batağa saplandıktan sonra neyi kurtarmayı umuyordu ki? </st></p><p><st c="16321">Yüzüne su çarpmak için banyoya doğru yürüdü. </st><st c="16366">Holde Arzu ile karşılaştı. </st><st c="16393">Arzu’nun gözleri yaş içindeydi, dudak boyası ön dişlerine sıvaşmıştı. </st></p><p><st c="16463">— Bir dakika dursana, dedi, çok yalnızım. </st><st c="16505">Bilemezsin nasıl yalnızım. </st><st c="16532">Her gün bu kentle birlikte sözümona aydın bir kadının böyle süs köpeği gibi bomboş yaşaması ne gülünç değil mi? </st><st c="16644">Düşünebilir miydin? </st><st c="16664">Son günlerde, çocuksuzluğa bağlıyorum bu bunalımımı.</st></p><p><st c="16716"> Hafifçe yalpaladı, Memet’in koluna tutundu: </st></p><p><st c="16761">— Seni nasıl sevdiğimi bilirsin. </st><st c="16794">Geçmişimden bir sen kaldın. </st><st c="16822">Bir çocuğum olsaydı belki... </st><st c="16851">Şevki her gün biraz daha uzaklaşıyor benden, artık hiç konuşmuyoruz. </st><st c="16920">Senin Feride ile aran nasıl? </st><st c="16949">Konuşabiliyor musunuz? </st></p><p><st c="16972">— Gördüğüm kadarıyla bu evlerde çocuğa yer yok, dedi Memet. </st><st c="17032">Böylesi daha iyi, inan bana. </st></p><p><st c="17061">— Belki de, dedi Arzu, belki haklısın. </st><st c="17100">Gelirken bir konyak getireyim mi sana, rakıyla mı sürdüreceksin? </st></p><p><st c="17165">— Biraz ara vereyim de. </st></p><p><st c="17189">7.</st></p><p><st c="17191"> Koltuğuna otururken çevresindeki bulanık yüzleri bir daha gözden geçirdi. </st><st c="17266">O bulanıklığın içinde somut bir şey belirdi, üstüne üstüne geldi. </st><st c="17332">Boyuna ertelediği, kaçındığı, ürktüğü bir şey, bir konuşma, bir gün, bir Perşembe, yüzleşse belki korkularından, ezikliğinden kurtulacağı bir Feride. </st><st c="17482">Açık konuşsa. </st></p><p><st c="17496">— Bol buzlu bir aşk lütfen! </st><st c="17524">diye seslendi içeri. </st></p><p><st c="17545">— Ömürsünüz Memet bey valla, dedi Semra. </st></p><p><st c="17586">— Bakıyorum keyfin geldi, dedi Şevki. </st></p><p><st c="17624">— Ulan hiç değişmemişsin, dedi Cevat.</st></p></div></div><div id="charCountTotal" value="17662"></div></body>
</html>
