<html xmlns="http://www.w3.org/1999/xhtml">
	<head>
		<title>09_Kibritci_Kiz-3</title>
		<link href="css/09_Kibritci_Kiz.css" rel="stylesheet" type="text/css"/>
	</head>
	<body id="x09_Kibritci_Kiz" xml:lang="tr-TR">
		<div>
			<p class="BASLIK01" id="toc_marker-3">KURŞUN ASKER</p>
			<div class="Object-Style-1-copy frame-4">
				<img alt="SF-29.tif" class="frame-3" src="image/SF-29_fmt.jpeg"/>
			</div>
			<p class="govde-metin"> </p>
			<p class="govde-metin">Bir zamanlar yirmi beş tane kurşun asker varmış. Hepsi de aynı kaşıktan yapıldıkları için bunlar birbirleriyle kardeşmiş. Bu kurşun askerlerin hepsi de aynı boydaymış. Bunların doğum günleri de aynıymış. Omuzlarında tüfekleri, mavili, kırmızılı üniformaları ile dimdik duruyorlarmış. Kurşun askerler ortaya çıktıklarında ilk duydukları ses “Kurşun askerler!” sözü olmuş. Bu sözü onlara, ilk önce bir çocuk söylemiş. Çocuk, kurşun askerleri doğum gününde hediye olarak almış. Askerleri görür görmez sevinçle ellerini çırpıp “Kurşun askerler!” diye çığlık atmış. </p>
			<p class="govde-metin">Çocuk, askerleri birer birer kutudan çıkararak masanın üzerine dizmiş. Bu kurşun askerlerin hepsi hemen hemen birbirlerinin aynısıymış. Yalnız içlerinden bir tanesi tek bacaklıymış. Bu asker yapılırken kurşun bittiğinden tek bacağı eksik kalmış. Ama diğer kardeşleri gibi o da dimdik duruyor ve tam karşıya bakıyormuş.</p>
			<div class="Object-Style-1-copy frame-4">
				<img alt="SF-30.tif" class="frame-3" src="image/SF-30_fmt.jpeg"/>
			</div>
			<p class="govde-metin"> </p>
			<p class="govde-metin">Masada daha birçok oyuncak varmış. Tek bacaklı kurşun askerin dikkatini çeken mukavvadan bir saray olmuş. Sarayın önünde bir bahçe varmış. Ortada bir ayna, aynanın çevresinde de minicik ağaçlar varmış. Ayna göl görevi üstleniyormuş. Gölün üzerinde de mumlardan yapılmış kuğular yüzüyormuş.</p>
			<p class="govde-metin">Bütün bunların hepsi çok güzelmiş.</p>
			<p class="govde-metin">Akşam olunca çocuk gelmiş, kurşun askerlerini dizdiği yerden alıp kutusuna koymuş. Ama tek bacaklı kurşun asker, çocuktan saklanmış ve kutuya girmemiş.</p>
			<p class="govde-metin">Gece olunca ev halkı odalarına gidip yatınca oyuncaklar kendi aralarında oyun oynamaya başlamışlar. Kurşun askerler de onlara katılmak istiyormuş. Ancak bulundukları kutunun kapağını açamadıklarından kutunun içinde kımıldayıp duruyorlarmış. Masanın üzerindeki ceviz kıracağından taş tahtaya kadar ne varsa hepsi  zıplayıp oynuyormuş. Topaçlar dönüyor, zıpzıplar sıçrıyormuş. Öylesine gürültü çıkarıyorlarmış ki duvarda asılı duran kafesteki kanarya bile uyanmış. Onları öterek uyarmaya çalışmış. Sonra o da eğlenceye katılmış. Şiirler okuyup şarkılar söylemeye başlamış. </p>
			<div class="Object-Style-1-copy frame-4">
				<img alt="SF-32.tif" class="frame-13" src="image/SF-32_fmt.jpeg"/>
			</div>
			<p class="govde-metin"> </p>
			<p class="govde-metin">Sabah olunca çocuk odaya gelmiş. Tek bacaklı kurşun askerin kendisinden saklanarak kutuya girmediğini görmüş. Onu korkutmak istemiş. Tek bacaklı kurşun askeri açık pencerenin önüne koymuş.</p>
			<p class="govde-metin">  İşte ne olduysa o sırada olmuş. Rüzgârın da etkisiyle kurşun asker pencereden aşağıya düşmüş. Baş aşağı gelmiş, süngüsü kaldırım taşlarına saplanmış. </p>
			<p class="govde-metin">Küçük çocukla hizmetçi onun düştüğünü görmüşler. Sokağa koşup onu aramışlar. Yanından geçmelerine rağmen onu görememişler. Kurşun asker:</p>
			<p class="govde-metin">– Ben buradayım,  diye bağırsa onu duyabilirlermiş. Ama kurşun asker bağırıp yardım istemeyi gururuna yedirememiş. Zaten çocuk, kalan yirmi dört askerin kendisine yeteceğini düşünerek onu aramaktan hemen vazgeçmiş.</p>
			<p class="govde-metin">Biraz sonra yağmur yağmaya başlamış,  sokaktan seller akıyormuş. Yağmur başladığı gibi aniden dinivermiş. O sırada sokaktan iki çocuk geçiyormuş. Çocuklardan biri kurşun askeri görmüş: </p>
			<p class="govde-metin">–  Bakın, burada bir kurşun asker var. Haydi onu yüzdürelim, onu hayatında bir kerecik olsun kayığa bindirelim, demiş.</p>
			<p class="govde-metin">Kalın bir kâğıttan kayık yapmışlar. İçine kurşun askeri dimdik oturtmuşlar. Onu suların ortasına bırakmışlar. Sokaktaki sel öyle hızlı akıyormuş ki kayık büyük bir akıntıya kapılmış. Çocuklar sevinçten ellerini çırpıyormuş.</p>
			<p class="govde-metin"> Sular döne döne akıyormuş. Sel sularının sürüklediği kayık iri iri dalgaları aşıyor, köşeleri dönüp hızla ilerliyormuş. Kurşun askerin hiç alışık olmadığı bu yolculuktan başı dönmüş. Midesi bulanmış ama yine de dimdik ayakta durmayı başarmış.  </p>
			<p class="govde-metin"> Hava kararmış. Sokak fenerleri de  görünmüyormuş. Kayık, sonunda sularla birlikte bir yer altı borusuna girmiş. Her yer birdenbire koyu bir karanlığa bürünmüş. Kurşun asker, önce kendini kardeşlerinin bulunduğu o karanlık kutuda sanmış. Ama sonra orada olmadığını anlamış:</p>
			<p class="govde-metin">– Nereye gidiyorum acaba?  Nasıl oldu da pencereden aşağıya yuvarlandım. Ah keşke o evin sıcacık odasında olsaydım, diye söylenmiş. </p>
			<div class="Object-Style-1-copy frame-4">
				<img alt="SF-35.tif" class="frame-3" src="image/SF-35_fmt.jpeg"/>
			</div>
			<p class="govde-metin"> </p>
			<p class="govde-metin"> Bunları düşünürken karşısına bir su faresi çıkmış. </p>
			<p class="govde-metin">–  Hey yolcu, geçiş kâğıdını göster! Yoksa buradan geçemezsin, demiş.</p>
			<p class="govde-metin">Kurşun asker, hiç sesini çıkarmamış. Silahına sıkı sıkıya sarılmış, gözlerini kırpmadan ileriye bakıyormuş. Kayık hızla ilerliyor, fare de onu izliyormuş. Dişlerini gıcırdatarak seslenmeye başlamış:</p>
			<div class="Object-Style-1-copy frame-4">
				<img alt="SF-36.tif" class="frame-13" src="image/SF-36_fmt.jpeg"/>
			</div>
			<p class="govde-metin"> </p>
			<p class="govde-metin">–  Tutun onu, yakalayın! Hem geçiş parası vermiyor  hem de pasaportunu göstermiyor!</p>
			<p class="govde-metin">Borudaki akıntı o kadar hızlanmış ki  fare gözden kaybolmuş. Kurşun asker, kanalın öbür ucunda bir ışık görüp sevinmiş. Burası, borulardaki suyun kanala aktığı yermiş. Su şelale gibi kanala boşalıyormuş. Kurşun asker, kayıkla beraber kanala düşmüş. Ama  cesaretini hiç  kaybetmeden dimdik ayakta duruyormuş. Düştüğü yerde sular kaynaşıyor,  köpükler oluşuyormuş. Kayık su alıp süratle batmaya başlamış. </p>
			<p class="govde-metin">Kurşun asker, yine de dimdik duruyormuş. Sular boğazına kadar yükselmiş. Kayık gittikçe sulara gömülüyormuş. O anda aklına mukavvadan yapılmış saray gelmiş. Bir daha onu hiç göremeyeceğini düşünmüş. Bu sırada kâğıttan yapılmış kayık dağılmış ve parçalanmış. Bizim korkusuz asker de derin sulara gömülmüş. Tam o sırada oradan geçen bir balık onu yutuvermiş. Kurşun asker, balığın daracık karnında yine de cesaretini kaybetmeden dimdik duruyormuş. Silahını omuzundan bırakmadan başı yukarda ileri bakıyormuş. </p>
			<div class="Object-Style-1-copy frame-4">
				<img alt="SF-37.tif" class="frame-13" src="image/SF-37_fmt.jpeg"/>
			</div>
			<p class="govde-metin"> </p>
			<p class="govde-metin">Balık, kıvrıla kıvrıla ileri geri yüzerken birden hareketsiz kalmış. Aradan üç dört saat geçmiş. Kurşun asker, balığın karnının açılıp içeriye gün ışığının girdiğini  görmüş. Kulağına gelen seslerden nerede olduğunu anlamaya çalışıyormuş.</p>
			<div class="Object-Style-1-copy frame-4">
				<img alt="SF-38.tif" class="frame-13" src="image/SF-38_fmt.jpeg"/>
			</div>
			<p class="govde-metin"> </p>
			<p class="govde-metin">–  Aa, kurşun asker! Bizim küçük beyin, tek bacaklı kurşun askeri bu.</p>
			<div class="Object-Style-1-copy frame-4">
				<img alt="SF-39.tif" class="frame-13" src="image/SF-39_fmt.jpeg"/>
			</div>
			<p class="govde-metin"> </p>
			<p class="govde-metin">Balık, kurşun askeri yuttuktan sonra balıkçılar tarafından yakalanmış. Pazara getirilmiş, penceresinden sokağa düştüğü evin hizmetçisi tarafından da satın alınmış. Hizmetçi, balığın karnını yardığında onu görüp tanımış. Bu olacak şey değilmiş ama olmuş. Kurşun askeri götürüp evin küçük oğluna vermiş.</p>
			<p class="govde-metin">– Bak! Bu senin, pencereden düşürüp de  bulamadığın oyuncak. Balığın karnından çıktı. </p>
			<div class="Object-Style-1-copy frame-4">
				<img alt="SF-40.tif" class="frame-6" src="image/SF-40_fmt.jpeg"/>
			</div>
			<p class="govde-metin"> </p>
			<p class="govde-metin">Çocuk, tek bacaklı kurşun askerinin bulunmasına çok sevinmiş. Bir daha oyuncaklarını cezalandırmak için pencerenin önüne koymamış.</p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="09_Kibritci_Kiz_KAPAK-a.jpg" class="frame-14" src="image/09_Kibritci_Kiz_KAPAK-_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>