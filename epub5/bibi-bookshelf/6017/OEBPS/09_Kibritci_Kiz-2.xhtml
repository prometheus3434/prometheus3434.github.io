<html xmlns="http://www.w3.org/1999/xhtml">
	<head>
		<title>09_Kibritci_Kiz-2</title>
		<link href="css/09_Kibritci_Kiz.css" rel="stylesheet" type="text/css"/>
	</head>
	<body id="x09_Kibritci_Kiz" xml:lang="tr-TR">
		<div>
			<p class="BASLIK01" id="toc_marker-2">KRALIN ELBİSESİ</p>
			<div class="frame-4">
				<img alt="01-KiralinElbisesi-S02.tif" class="frame-6" src="image/01-KiralinElbisesi-S02_fmt.jpeg"/>
			</div>
			<p class="govde-metin"> </p>
			<p class="govde-metin">Eski zamanlarda ülkenin birinde bir kral yaşarmış. Bu kral, yeni elbiseler yaptırmayı çok severmiş. Şehirdeki gezilerini, yeni elbiselerini göstermek için düzenlermiş. Ülke işlerini, ordusunu hatta halkını pek fazla düşünmezmiş.</p>
			<p class="govde-metin">Kral, zamanının çoğunu yeni elbiselerini giyip kendini aynada seyrederek geçirirmiş. Giydiği elbiselerle aynanın karşısına geçip aynaya bakar, kendini çok beğenirmiş. Yanındaki adamlarına:</p>
			<p class="govde-metin">– Nasıl? Bu elbise bana yakıştı mı, diye sorarmış.</p>
			<p class="govde-metin">Yanındaki adamları:</p>
			<p class="govde-metin">– Aman efendimiz çok, hem de çok yakıştı, derler, ona yaranmaya çalışırlarmış.</p>
			<div class="frame-4">
				<img alt="02-KiralinElbisesi-S03.tif" class="frame-1" src="image/02-KiralinElbisesi-S03_fmt.jpeg"/>
			</div>
			<p class="govde-metin"> </p>
			<p class="govde-metin">Bulundukları şehir, ülkenin en büyük şehriymiş. Pek çok yabancı bu şehre gelerek alışveriş yaparmış.</p>
			<p class="govde-metin">Bir gün bu şehre iki yabancı gelmiş. Bunlar kötü niyetli, dolandırıcı adamlarmış. Kendilerini, dokumacı olmadıkları hâlde dokumacı olarak tanıtmışlar. Bu adamlar, kralın huzuruna çıkıp onunla görüşmek istiyormuş. Bunu duyan kral, onları sarayına çağırmış.</p>
			<p class="govde-metin">– Nedir isteğiniz, diye sormuş.</p>
			<div class="frame-4">
				<img alt="03-KiralinElbisesi-S04.tif" class="frame-7" src="image/03-KiralinElbisesi-S04_fmt.jpeg"/>
			</div>
			<p class="govde-metin"> </p>
			<p class="govde-metin">Adamlar:</p>
			<p class="govde-metin">– Sizin gibi büyük bir krala yeni bir kumaş dokumak istiyoruz. Öyle bir kumaş ki dünyada eşi ve benzeri olmayacak, demişler.</p>
			<p class="govde-metin">Kral:</p>
			<p class="govde-metin">– Nasıl olacakmış bu? Öyle bir kumaş duymadım ben, diye karşılık vermiş.</p>
			<p class="govde-metin">Dolandırıcı adamlar:</p>
			<p class="govde-metin">– Bu; eşsiz renklerde, göz alıcı, harika bir kumaş olacak. Ancak bizim dokuduğumuz kumaşların ve bu kumaşlardan yapılan elbiselerin çok önemli bir özelliği var. Bu elbiseleri, bulundukları göreve layık olan akıllı kimseler görebilirler. Akılsız kimseler bu kumaşla yapılan elbiseyi göremezler, diye cevap vermişler.</p>
			<div class="frame-4">
				<img alt="04-KiralinElbisesi-S05.tif" class="frame-8" src="image/04-KiralinElbisesi-S05_fmt.jpeg"/>
			</div>
			<p class="govde-metin"> </p>
			<p class="govde-metin">Kral, duyduklarına çok sevinmiş. Üstelik yanındaki adamların görevlerine layık olup olmadıklarını anlayacakmış. Kim akılsız kim beceriksiz bu yolla öğrenecekmiş.</p>
			<p class="govde-metin">Sarayın terzisini çağırmış:</p>
			<p class="govde-metin">–  Bu iki adam bize çok özel bir kumaş dokuyacak. Sen de o kumaştan bana yeni bir elbise dikeceksin. Hemen dokuma tezgâhını hazırlat, diye emretmiş.</p>
			<div class="frame-4">
				<img alt="05-KiralinElbisesi-S06.tif" class="frame-9" src="image/05-KiralinElbisesi-S06_fmt.jpeg"/>
			</div>
			<p class="govde-metin"> </p>
			<p class="govde-metin">Dokuma tezgâhı hazırlanmış. Bu adamlar tezgâha geçip ellerini kollarını sallayarak kumaş dokur gibi yapmaya başlamışlar. Saatlerce çalışır gibi yapmışlar. Ama ortada ne bir iplik ne de kumaş görünüyormuş. Akşam olmuş. Bu iki dokumacı yiyip içip yatmışlar. Ertesi sabah tekrar işe başlamışlar.</p>
			<p class="govde-metin">Terziler dâhil, kralın adamları dokuma tezgâhının başına gelmişler. Bu iki yabancı dokumacının büyük bir gayretle çalışmalarını izliyorlarmış. Ne iplikleri ne de dokunan kumaşı görebiliyorlarmış. Ama hiç kimse bir şey söyleyemiyormuş. Çünkü dokumacıların söylediklerine göre bu kumaşı akılsızlar göremezmiş. Kimse akılsız duruma düşmek istemiyormuş.</p>
			<p class="govde-metin">Üç gün sonunda kral başterziyi çağırmış.</p>
			<p class="govde-metin">– Nasıl, adamlar iyi çalışıyorlar mı, diye sormuş.</p>
			<p class="govde-metin">– Hiç durmaksızın çalışıyorlar, efendimiz.</p>
			<p class="govde-metin">– Kumaş epey oldu mu?</p>
			<p class="govde-metin">– Evet ama size takım dikecek kadar olmadı daha.</p>
			<p class="govde-metin">– Pekâlâ, söyle onlara ellerini çabuk tutsunlar.</p>
			<p class="govde-metin">– Emredersiniz, efendimiz.</p>
			<p class="govde-metin">Birkaç gün daha geçmiş.</p>
			<p class="govde-metin">Dokumacılar, kralın huzuruna çıkıp ondan kumaşa ipek ve altın süsler ekleyeceklerini söylemişler.  Bunları almak için para istemişler.</p>
			<div class="frame-4">
				<img alt="06-KiralinElbisesi-S07.tif" class="frame-6" src="image/06-KiralinElbisesi-S07_fmt.jpeg"/>
			</div>
			<p class="govde-metin"> </p>
			<p class="govde-metin">Kral, hazinecisini çağırıp emir vermiş:</p>
			<p class="govde-metin">–  Bu adamlara bir kese altın verin. İstediklerini gidip alsınlar, demiş.</p>
			<p class="govde-metin">Adamlar, altın keseyi alıp şehirde istedikleri gibi ipek ve altın süsler aramışlar. Akşama doğru da saraya geri dönmüşler.</p>
			<p class="govde-metin">–  Aradıklarımızı bulabilmek için bütün kenti dolaştık ama sonunda aradıklarımızı bulduk, demişler.</p>
			<p class="govde-metin">Akşam tekrar yeyip içmişler ve güzelce uyumuşlar.</p>
			<p class="govde-metin">Kral iyice sabırsızlanıyormuş. Ertesi gün adamların nasıl çalıştıklarını kendi gözüyle görmek istemiş. Ancak “Ya göremezsem!” diye endişeye kapılmış. Akılsız duruma düşmek istemiyormuş. Kendisine güvense de yine gitmekten vazgeçmiş. Başterziyi çağırıp sormuş:</p>
			<p class="govde-metin">–  Bunlar hâlâ bir elbiselik kumaşı dokuyamadılar mı?</p>
			<p class="govde-metin">–  Efendimiz, adamlar gayretle çalışıyorlar. Bir haftaya kalmaz, kumaşı hazır ederler, demiş.</p>
			<div class="frame-4">
				<img alt="11-KiralinElbisesi-S12.tif" class="frame-10" src="image/11-KiralinElbisesi-S12_fmt.jpeg"/>
			</div>
			<p class="govde-metin"> </p>
			<p class="govde-metin">–  Git onlara söyle, ellerini çabuk tutsunlar.</p>
			<p class="govde-metin">–  Baş üstüne, efendimiz.</p>
			<p class="govde-metin">Kral, başterzi belki kumaşı göremiyordur diye kuşkuya kapılmış. En akıllı adamı olan vezirini dokumacıların yanına yollamayı düşünmüş. Çünkü, vezir akıllı ve çok becerikli biriymiş. Kumaşın ne kadar olduğunu ancak o görebilirmiş. </p>
			<p class="govde-metin">Vezir, kralın emriyle dokumacıların yanına gitmiş. Bakmış ki adamlar harıl harıl çalışıyor ancak  görünürde kumaş falan yokmuş.</p>
			<p class="govde-metin">Dokumacılar, gülümseyerek, vezire:</p>
			<p class="govde-metin">–  Güzel oluyor, değil mi? Kumaşa altın yaldızlarla süsler işliyoruz. İsterseniz gelin, yakından bakın, demişler.</p>
			<p class="govde-metin">Vezir de kendini sarayın en akıllı ve becerikli adamı olarak bilirmiş. Ama nasıl olur da bir şey göremiyormuş? Hayretler içinde kalmış.</p>
			<p class="govde-metin">Zoraki gülümseyerek başını sallamış:</p>
			<p class="govde-metin">– Görüyorum, bu  çok güzel bir kumaş. Fakat elinizi çabuk tutmalısınız. Kralımız oldukça sabırsızlandı, demiş.</p>
			<p class="govde-metin">Dolandırıcılar:</p>
			<p class="govde-metin">– Elbette efendim. Gördüğünüz gibi çok çalışıyoruz. Yalnız bu işler aceleye gelmez. Bunlar ince işlerdir. Beş on gün içinde muhakkak bitiririz, diye cevap vermişler.</p>
			<p class="govde-metin">Birkaç gün sonra adamlar kumaşın bitmek üzere olduğunu belirtmişler. Kumaşın etrafına boncuklar dizeceklerini söyleyerek bir kese altın daha istemişler. Kral, onlara bir kese altın daha verdirmiş. Adamlar, altınları alıp  saraydan çıkmışlar ve şehre gitmişler. Gezip eğlenmişler, akşam olunca tekrar saraya dönmüşler. Sözde yine çok yorulmuşlar. Yine yemişler içmişler,  güzelce yatıp uyumuşlar.</p>
			<div class="frame-4">
				<img alt="07-KiralinElbisesi-S08.tif" class="frame-6" src="image/07-KiralinElbisesi-S08_fmt.jpeg"/>
			</div>
			<p class="govde-metin"> </p>
			<p class="govde-metin">Kral, artık iyice kuşkulanmaya başlamış. Yoksa bütün adamları akılsız  kimseler miymiş? Kararını vermiş. Kumaşı gidip kendisi görecekmiş. Yanına vezirini ve başterzisini almış. Tezgâhın başına gitmişler. Vezir:</p>
			<p class="govde-metin">–  Efendimiz, bakınız kumaş ne güzel oluyor. Hele şu ipek ve altın yaldızlardan oluşan süsler ne güzel de duruyor, demiş.</p>
			<p class="govde-metin">Kral, bakmış ama bir şey görememiş. Gözlerini iyice açıp tekrar bakmış. Ama görünürde hiçbir şey yokmuş. “Göremedim.” de diyemezmiş. Başterziye dönüp:</p>
			<div class="frame-4">
				<img alt="12-KiralinElbisesi-S14.tif" class="frame-6" src="image/12-KiralinElbisesi-S14_fmt.jpeg"/>
			</div>
			<p class="govde-metin"> </p>
			<p class="govde-metin">– Sen nasıl buldun kumaşı, diye sormuş.</p>
			<p class="govde-metin">Başterzi: </p>
			<p class="govde-metin">– Çok ince işçiliği olan ve ustaca dokunmuş bir kumaş, efendimiz.</p>
			<p class="govde-metin">Kral:</p>
			<p class="govde-metin">– Ya, öyle mi? Pekâlâ, bana bir elbise dikecek kadar olmuş mu bu kumaş?</p>
			<p class="govde-metin">Başterzi:</p>
			<p class="govde-metin">– Olmuş, efendimiz. Hele kenarlarına şu boncukları dizsinler. O zaman ben size hemen çok güzel bir elbise dikeceğim.</p>
			<p class="govde-metin">Kral:</p>
			<p class="govde-metin">– Gerçekten harika bir kumaş olmuş, demiş.</p>
			<div class="frame-4">
				<img alt="13-KiralinElbisesi-S15.tif" class="frame-7" src="image/13-KiralinElbisesi-S15_fmt.jpeg"/>
			</div>
			<p class="govde-metin"> </p>
			<p class="govde-metin">İçinden de: </p>
			<p class="govde-metin">– Ben bir şey göremediğime göre demek ki akılsız biriyim, diye düşünüyormuş.</p>
			<p class="govde-metin">Kral, başterziye:</p>
			<p class="govde-metin">– Kumaşın dokunması çok uzun sürdü. Senden elbiseyi kısa zamanda dikip hazırlamanı istiyorum. Yakında bir tören var. Bu elbiseyi orada giyeceğim, demiş.</p>
			<p class="govde-metin">Kumaş birkaç gün sonra güya bitmiş. Dikilmesi için terziye verilmiş. Başterzi kalfalarını ve çıraklarını toplayarak sözde kumaştan elbise dikmeye başlamış. Şimdi de ellerini ve kollarını sallayarak dikiş yapıyormuş gibi hareket edenler  onlarmış.  Kimse aslında bir kumaşın olmadığı gerçeğini söyleyemiyor, bu cesareti kendinde bulamıyormuş. Hatta kumaşın ne kadar kaliteli ve güzel olduğunu birbirlerine söyleyerek kumaşı övüyorlarmış. Hepsi dünyada eşi ve benzeri olmayan bu sözde kumaşa hayran hayran bakıp gülümsüyormuş.</p>
			<div class="frame-4">
				<img alt="14-KiralinElbisesi-S16.tif" class="frame-11" src="image/14-KiralinElbisesi-S16_fmt.jpeg"/>
			</div>
			<p class="govde-metin"> </p>
			<p class="govde-metin">En sonunda görünmez kumaştan görünmez elbise dikilmiş ve denemesi için krala sunulmuş. Kral, görünmez elbiseyi giyerek aynada kendine ve giysisine hayranlıkla bakıyormuş. Elbisede düzeltilmesi gereken yerleri başterziye bildiriyor, bunların düzeltilmesi için emirler veriyormuş.</p>
			<div class="frame-4">
				<img alt="15-KiralinElbisesi-S17.tif" class="frame-8" src="image/15-KiralinElbisesi-S17_fmt.jpeg"/>
			</div>
			<p class="govde-metin"> </p>
			<p class="govde-metin">Yanında bulunan adamlarına kumaşı ve elbiseyi nasıl bulduklarını soruyormuş. Hepsi de kumaşı ve elbiseyi uzun uzun övüyorlarmış. </p>
			<p class="govde-metin">Kral, dokumacıların emeklerine karşılık onlara beşer kese daha altın verilmesini emretmiş. Pazar günü yapılacak törende elbiseyi giyecekmiş. Dokumacılar, aldıkları altınlarla şehirden ayrılmışlar.</p>
			<div class="frame-4">
				<img alt="15-KiralinElbises-S17.tif" class="frame-12" src="image/15-KiralinElbises-S17_fmt.jpeg"/>
			</div>
			<p class="govde-metin"> </p>
			<p class="govde-metin">Bütün şehirde bu kumaştan yapılan eşsiz elbise konuşuluyormuş. Pazar günü kral, törende halkın karşısına bu elbiseyle çıkacakmış. Herkes kendini akıllı ve becerikli gördüğünden bu eşsiz elbiseyi görebileceğini düşünüyormuş. </p>
			<p class="govde-metin">Tören günü gelip çatmış. Tüm halk, sokaklara ve evlerin pencerelerine çıkmış. Kralı ve elbisesini görmek için sabırsızlıkla bekliyorlarmış. Nihayet tören başlamış, önce askerler görünmüş. Borazanlar ötüyor, davullar çalıyormuş. Arkadan elinde asası ve başında tacı ile kral görünmüş. Kralı gören halk şaşırıp  kalmış. Kralın üzerinde elbise yokmuş. Sonra da akılsızların, kralın elbisesini göremeyeceğini hatırlamışlar. İnsanlar akılsız olmayı kabul etmediğinden, kralın elbisesini görmüş gibi yapıyormuş. Herkes el çırpmaya, “Yaşasın kralımız!” diye bağırmaya başlamış.</p>
			<div class="frame-4">
				<img alt="16-KiralinElbisesi-S18.tif" class="frame-12" src="image/16-KiralinElbisesi-S18_fmt.jpeg"/>
			</div>
			<p class="govde-metin"> </p>
			<p class="govde-metin">Kral, buna çok sevinmiş. Demek ki  ülkesindeki halk çok akıllı ve becerikli imiş. Gururlanarak yürümeye devam etmiş.</p>
			<p class="govde-metin">Kral, ilerlemesine devam ederken kalabalığın arasından bir çocuk sesi yükselmiş:</p>
			<p class="govde-metin">– Aa, krala bakın, üstünde elbise yok! İç çamaşırlarıyla sokağa çıkmış!</p>
			<p class="govde-metin">Çocuğun bu söylediklerini kral da duymuş. Şaşkınca bakınıyormuş.</p>
			<p class="govde-metin">Vezir hemen atılmış:</p>
			<p class="govde-metin">– Çocuğa inanmayın, efendimiz. O bir çocuk işte. Ne söylediğini bilmiyor, diyerek kralı ikna etmeye çalışmış.</p>
			<p class="govde-metin">Ama temiz kalpli çocuk, doğruyu söylüyormuş. O, yalan nedir bilmeyen, dürüst bir çocukmuş. Krala yaranmaya, yalan söylemeye gerek duymuyormuş.</p>
			<p class="govde-metin">Çocuğun bu sözlerini herkes duymuş. İçten içe gülmeye başlamışlar. Kalabalık arasında fısıltılarla kralın üzerinde elbise olmadığı  konuşuluyormuş. Kral, korkunç bir oyuna gelip aldatıldığını anlamış. Ne kadar gülünç bir durumda olduğunu düşündükçe soğuk terler dökmeye başlamış. Hatasını anlamış. Bu yaşadıklarının yeni elbiselere aşırı düşkünlüğünün bir cezası olduğunu düşünmüş. Bundan sonra ülke işlerini, ordusunu ve halkını ihmal etmemeye çalışmış.</p>
			<div class="frame-4">
				<img alt="17-KiralinElbisesi-S19.tif" class="frame-6" src="image/17-KiralinElbisesi-S19_fmt.jpeg"/>
			</div>
			<p class="govde-metin"> </p>
		</div>
	</body>
</html>