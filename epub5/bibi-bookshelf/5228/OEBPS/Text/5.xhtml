<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x5" xml:lang="tr-TR">
  <div class="Basic-Text-Frame">
    <p class="paragraf ParaOverride-8"><span class="CharOverride-13"><a id="idIndexMarker-148"></a></span><span class="CharOverride-14">Önsöz: Bilimsel Bilgi Üzerine</span></p>

    <p class="paragraf ParaOverride-9">1. Bir yapıta alışılageldiği gibi bir önsözde önce­den değinmek, yazarın saptadığı amaç ve çalış­manın nedeni üzerine, aynı konuda önce­ki ya da çağdaş başka çalış­ma­larla kurduğuna inan­dığı ilişki üze­rine önceden söz etmek — bu, felsefi bir ça­lış­­ma durumunda, yalnızca gereksiz değil, ama, olgunun doğası nedeniyle, giderek uygunsuz ve amaca aykırı görünür. Çünkü bir önsözde felsefe üze­rine yerinde bir biçimde de olsa nasıl ve nelerden söz edilirse edilsin — diyelim ki eğilim ve bakış açısını, genel içerik ve sonuçları ilgilen­diren tarihsel bir <span class="CharOverride-15">bildiri</span>, gerçek üzerine ileri geri önesürüm­ler­den ve inancalardan bir bileşim —, bun­lar felsefi gerçekliğin açım­lanacağı yol ve yordam olarak görülemezler. Yine, felse­fe özsel olarak tikeli içeren evren­sellik öğesinde devindiği için, öteki bilimlerde olduğundan daha çok onda öyle görü­ne­bilir ki, sanki olgunun kendisi, ve üste­lik eksiksiz özü ile, amaçta ve en son sonuç­larda anla­tılmıştır, ve buna karşı ortaya çıkarılışı ise aslında özsel olmayan yandır. Öte yandan, örne­ğin, kabaca dirimsiz belirli-varlıklarına göre irdele­nen beden parçalarının bilgisi ola­rak ana­to­minin genel düşüncesinde, henüz olgunun ken­di­si­nin, bu bilimin içeriği­nin kazanılmış olma­dı­ğı­na, ama bunun dışında tikeller için de uğraşılması gerek­tiğine inanılır. — Dahası, bilim adını hak­kıy­la taşımayan böyle bir bilgiler katış­macı duru­munda, amaç ve benzeri genel­likler üzerine bir ön konuş­ma çoğu kez içeriğin kendisine, bu sinir­lere, kaslara vb. değinen o aynı kavramsal-olma­yan, tarihsel yolda yapılır. Öte yan­dan felse­fede bu durum, böyle bir yolun kullanılması ve bunun yine felse­fenin kendisi tara­fın­dan gerçeği kav­ramaya yete­nek­siz olarak gösterilmesi gibi bir uyum­suzluk ortaya çıkaracaktır.</p>

    <p class="paragraf">2. Yine, felsefi bir çalışmanın aynı konu üze­rindeki öteki çabalar ile girmiş olduğuna inandığı ilişki­leri belirleme girişimi yabancı bir ilginin yara­tılmasına neden olur ve böy­lece gerçeğin bilin­me­sindeki özsel noktalar karartılır. ‘Sanı’ doğru ve yanlış kar­şıt­lığında ne denli katılaşırsa, verili bir felsefi dizge karşısın­da da o denli ya bağdaşma ya da çelişme tutumunu beklemeye, ve böyle bir dizge­ye ilişkin bir açıkla­ma­da ya birini ya da ötekini gör­me­ye yönelir. Felsefi diz­ge­­lerin türlü­lü­ğünü Gerçek­liğin ilerleyen açınımı olarak kavramaz, ama türlü­lükte salt çelişkiyi görür. Tomurcuk çiçe­ğin açma­sıyla yiter, ve denebilir ki birincisi ikincisi tara­fından çürü­tülür; yine, mey­va­nın görünmesiyle birlikte çiçek bitki­nin yanlış bir varoluşu olarak anlatılabilir, ve bitkinin gerçeği olarak meyva çiçeğin yerini alır. Bu biçimler yal­nızca ayrı olmakla kal­maz, ama ayrıca aralarında geçimsiz olarak birbir­lerinin yerlerini de alırlar. Gene de akışkan doğaları onları aynı zamanda örgensel bir birliğin kıpı­ları yapar — bir birlik ki, bunda yalnızca çatışmamakla kalmazlar, ama biri öteki denli zorun­ludur, ve ancak bu eşit zorun­luk bütünün yaşamını oluş­turur. Oysa felsefi bir diz­ge ile çelişen [bilinç] bir yandan ge­nellikle bu yolda ne yaptığını kavra­maz; öte yandan bu çelişkiyi anla­yan bilinç ise çoğu kez onu tek-yanlı­lığından kurtarmayı ya da özgür tutmayı, ve çatışan ve görünürde geçimsiz öğeler şeklini alan karşılıklı zorunlu kıpıları tanı­mayı bilmez.</p>

    <p class="paragraf">3. Bu tür açıklamalara yönelik istem ve bu iste­min doyurulması kolayca özsel olanı izle­mekle bir tutulur. Felsefi bir çalışmanın içi amaç ve sonuç­la­rından daha çok nerede anlatılabilir, ve bunlar çağın aynı alanda ürettiği başka herşeyden ayırde­dil­meleri dışında daha belirgin olarak nasıl tanına­bilirler? Ama eğer böyle bir etkinlik bilmenin baş­langıcı olmaktan daha çoğu olarak alınırsa, eğer edimsel bilme sayılırsa, o zaman bu aslında sorunun kendisinden kaçınmak için, bir ciddilik ve çaba görünüşü yaratarak gerçekte ikisini de boşlamak için bir buluş sayıl­malıdır. — Çünkü sorun <span class="CharOverride-15">ama­cında</span> değil ama <span class="CharOverride-15">yerine geti­rilişinde</span> tüketilir; salt <span class="CharOverride-15">sonuç</span> değil, ama oluş süreci ile birlikteki sonuç <span class="CharOverride-15">edimsel</span> bütündür; sorun kendi başına dirimsiz evrenseldir, tıpkı eğilimin henüz edimsel­liğin­den yoksun olan salt itki, ve çıplak sonucun ise o eğilimi arka­sında bı­rakan ceset olması gibi. — Benzer olarak, <span class="CharOverride-15">ayrım</span> dahaçok sorunun <span class="CharOverride-15">sını</span><span class="CharOverride-15">rıdır;</span> sorunun sona erdiği yer, ya da sorun olmayandır. Amaç ya da sonuçlar ile ve ayrıca çeşitli düşünürleri ayır­detmek ve yargılamak ile böylesine bir uğraş öyley­se belki de göründü­ğünden daha kolay bir iştir. Çünkü sorun ile ilgilenmek yerine, böyle bir etkinlik her zaman onun ötesindedir; onun üzerinde durmak ve kendini onda unutmak yerine, böyle bir bilme her zaman başka birşeyi yakalar ve sorunda olmaktan ve kendini ona bırak­mak­­tan çok kendi kendisinde kalır. — En kolayı içerik ve sağlamlık taşıyan üzerine yargıda bu­lun­­­­mak, daha zoru onu anlamak, en zoru ise iki­si­ni bir­leştirerek onun betim­le­mesini üret­mektir.</p>

    <p class="paragraf">4. Kültürün ve tözsel yaşama özgü dolaysızlık­tan emeğe dayalı doğuşunun başlangıcı her zaman <span class="CharOverride-15">genel</span> ilkeler ve görüş açıları ile tanışıklık kurarak, çaba ile ilkin <span class="CharOverride-15">genelde</span> sorunun <span class="CharOverride-15">düşüncesine</span> yükse­le­rek, yine o denli de onu nedenleriyle destek­le­ye­­rek ya da çürüterek, somut ve varsıl dolu­luğu belirlilikleri içinde anlayarak ve onun üzerine düzen­li bilgilere dayalı ciddi yargılarda bulunarak yapılmalıdır. Ama kültürün bu başlan­gıcı ilk olarak doluluğu için­deki yaşamın ­ciddiliği için yer açacak ve bu da sorunun kendisinin dene­yimine götürecektir; ve <a id="idIndexMarker-147"></a>Kavramın ciddiliği sorunun de­rin­liklerine işlediği zaman bile, böyle bir bilme ve yar­gı­lama yolu kendine uygun düşen konumu gün­de­lik konuşmada bulacaktır.</p>

    <p class="paragraf">5. İçinde Gerçekliğin varolduğu gerçek şekil an­cak onun bilimsel dizgesi olabilir. Felsefeyi bilim biçi­mi­ne, onun <a id="idIndexMarker-146"></a><span class="CharOverride-15"><a id="idIndexMarker-145"></a></span><span class="CharOverride-15">bilme sevgisi</span> adını bir yana bıra­ka­­rak <span class="CharOverride-15">edimsel bilme</span> olabileceği hedefe yaklaş­tır­maya katkıda bulunmak — önüme koyduğum amaç budur. Bilginin Bilim olmasının iç zorunluğu onun doğasında yatar ve bunun doyurucu açık­la­ma­­sı yalnızca felsefenin betimlenişinin ken­­di­sidir. <span class="CharOverride-15">Dış</span> zorunluk ise, kişiden ve bireysel koşullardan gelen olumsallık bir yana bırakılarak genel bir yolda anlaşıldığı ölçüde, <span class="CharOverride-15">iç</span> zorunluk ile aynı­dır, ya da, başka bir deyişle, Zamanın kendi kıpı­la­rının belirli-varlığını sergile­yiş şeklinde bulunur. <a id="idIndexMarker-144"></a>Felsefenin Bilim düzeyine yükseltilmesi za­­ma­nı­nın geldi­ği­ni göstermek öyleyse bu amacı güden ça­banın biricik gerçek aklanışı olacaktır, çünkü bu­nu yap­mak amacın zorunluğu­nu tanıt­la­ya­cak, üs­te­lik aynı zamanda onun yerine getirilişi olacaktır.</p>

    <p class="paragraf">6. <a id="idIndexMarker-143"></a>Gerçekliğin gerçek şekli bu bilim­sel­likte ko­yul­­du­ğun­da — ya da, yine aynı şey, gerçekliğin varoluş öğesini yalnızca <span class="CharOverride-15">Kavram</span><span class="CharOverride-15">da</span> taşıdığı ileri sürül­düğünde —, bu, biliyorum ki, çağın kanısında yaygın olduğu kadar gösterişli de olan bir görüş ve bunun sonuçları ile çelişiyor görünür. Bu çelişki üzerine bir açıklama öyleyse gereksiz olma­ya­caktır; üstelik burada henüz, tıpkı çeliştiği görüş gibi, kendisinin de bir inan­cadan daha çoğu ola­ma­masına karşın. Eğer Gerçek ancak Saltığın, Dinin, Varlığın — tanrısal sevginin öze­ğin­deki var­lık değil, ama tanrısal sevginin kendi­si­nin varlığı — kimi kez sezgisi, ve kimi kez de dolay­sız bilgisi denilen şeyde ya da daha doğrusu böyle ad­lan­dı­rılan şey olarak varolu­yorsa, o zaman bu görüş açısından felsefenin betimlenişi için de daha çok Kavram biçiminin karşıtı istene­cek­tir. Saltığın kavranmaması gerekir, tersine duyul­malı ve sezil­melidir; Saltığın Kavramı değil, tersine duygusu ve sezgisi sözü gütmeli ve anlatılmalıdır.</p>

    <p class="paragraf">7. Böyle bir istemin görünüşünü daha genel bağ­lamına göre anlar ve <span class="CharOverride-15">özbilinçli Tini şimdi</span> durdu­ğu basamakta gözlersek, açıktır ki artık Tin daha önce düşünce öğesinde güttüğü tözsel yaşamın ötesine geç­miştir, — inancının bu dolaysızlığının ötesin­de­dir, bilincin özsel varlık ile uzlaşmasına ve o varlığın içte ve dışta evrensel bulunuşuna ilişkin olarak duymuş olduğu pekinliğin doyum ve güvenliğinin ötesindedir. Yalnızca tüm bunların ötesine, bir başka uca, kendisinin kendi içine tözsel-olmayan yansımasına değil, ama bunun da ötesine geçmiştir. Özsel yaşamı onun için salt yitmekle kalmamıştır; bu yitişin ve onun kendi içeriği olan sonluluğun da bilincindedir. Posalara sırtını dönmüş ve kötülük içinde yattığını açığa vurup buna söverken, şimdi felsefeden istediği ne olduğunun <span class="CharOverride-15">bilgisi</span> olmaktan çok, varlığın o yitik töz­sellik ve sağlamlığının yeniden kazanılmasına ilkin yine onun içinden erişmektir. Öyleyse felsefe bu gereksinimi tözün kapanmışlığını açarak ve bunu özbilince yükselterek değil, kaotik bilinci düşün­ceye dayalı bir düzene ve Kavramın yalın­lığına geri getirerek değil, ama daha çok düşüncenin ayır­dık­larını birleştirerek, ayrımlaşmış Kavramı bastırarak ve özsel varlığın <span class="CharOverride-15">duygusunu</span> yeniden kazanarak karşılayacaktır — kısaca, ­<span class="CharOverride-15">içgörü</span> ile ol­maktan çok <span class="CharOverride-15">yüceltme</span> ile doyuracaktır. ‘Güzel,’ ‘kutsal,’ ‘bengi,’ ‘din’ ve ‘sevgi’ ısırma isteğini uyan­dırmak için gereken olta yemleridir; Kavram değil ama esrime, sorundaki zorunluğun soğuk ilerleyişi değil ama mayalanan coşkunluk — işte tözün varsıllığını destekleyen ve sürekli olarak ge­nişletenler bunlar olmalıdır.</p>

    <p class="paragraf">8. Bu istem yorucu ve neredeyse ateşli ve taşkın bir çabaya, insanları duygusal, sıradan ve bireysel sorunlara gömülmekten çekip çıkaracak ve bakış­larını yıldızlara çevirecek bir uğraşa karşılık düşer; sanki tanrısalı bütünüyle unutmuşlar, ve tıpkı solucanlar gibi kendilerini çamur ve su ile doyurma noktasında durmaktadırlar. Önceleri düşün­celer ve imgelerin geniş varsıllığı ile bezenmiş bir gökleri vardı. Varolan herşeyin anlamı onu göğe bağlayan ışık telinde yatıyordu; <span class="CharOverride-15">bu</span> şimdide eyleş­mek yerine bakışlar o telde bunun ötesine, tanrısal bir varlığa, eğer deyim yerindeyse, öte-dünyasal bir şimdiye kayıyordu. Tinin gözü zorla dünyasala çevrilmeli ve onda sıkıca tutulmalıydı; ve salt dün­ya­sal­-üstünün taşımış olduğu o açıklığın dün­yasalın anlamını kuşatan bulanıklık ve karışıklığı gider­mesini sağlamak, ve <span class="CharOverride-15"><a id="idIndexMarker-142"></a><a id="idIndexMarker-141"></a><a id="idIndexMarker-140"></a></span><span class="CharOverride-15">deneyim</span> adı verilen genelde ‘buradaki’ ve ‘şimdiki’ne dikkati ilginç ve geçerli kılmak için uzun bir zaman gerekmişti. — Şimdi tam karşıtına gereksinimimiz var görün­mek­tedir; anlam dünyasal olanda öylesine sıkı sıkıya kök salmıştır ki, onu oradan yükseltmek eşit ölçüde güç ge­rektirir. Tin kendini öylesine yoksul gösterir ki, çölde salt bir yudum su ardın­daki gezgin gibi, dirilmek için genelde tanrısaldan bir damla duy­gunun özlemini çekiyor gibi görünür. Tine bunun bile yeterli olmasından yitirdiğinin büyük­lüğünü ölçe­biliriz.</p>

    <p class="paragraf">9. Almadaki bu tok gözlülük ya da vermedeki eli sıkı­lık Bilime yakışmaz. Kim ki salt içsel yücelme arar, kim ki belirli-varlığının ve düşün­cesinin dün­yasal türlülüğünü sis içine bürür ve bu belirsiz tanrı­sallığın belirsiz hazzını ister, tüm bunları bulmak için dilediği yere bakabilir; coşku içinde kendinden geç­mek ve şişinmek için gerekeni kolay­ca bulacaktır. Oysa felsefe yüceltici olmayı istemekten sakın­malıdır.</p>

    <p class="paragraf">10. Hepsi bir yana, Bilimi yadsıyan bu tok göz­lülük böyle bir coşkunluk ve bulanıklığın Bilime üstün olduğunu ileri sürmemelidir. Bu peygamberce konuşma tam orta noktada ve derinde durduğunu sanır, <a id="idIndexMarker-139"></a>belirliliğe (<span class="CharOverride-15"><a id="idIndexMarker-138"></a></span><span class="CharOverride-15">Horos</span>) küçümseyerek bakar, ve kendini Kavram ve zorunluktan bile bile uzak tutar, tıpkı yalnızca sonlulukta evinde olan o derin-düşün­ceden olduğu gibi. Ama nasıl boş bir genişlik varsa, yine öyle boş bir derinlik vardır; nasıl sonsuz bir türlülüğe bu türlülüğü birarada tutan kuvvet olmak­sızın dökülen tözün bir uzamı varsa, yine öyle içerikten yoksun bir yeğinlik vardır ki, yayılmak­sızın kendini tutan katıksız kuvvet olarak, yüzey­sellik ile aynıdır. Tinin kuvveti ancak belirişi denli büyüktür; derinliği ancak kendi açınımında kendini yayarak yitirmeyi göze alacağı denli derindir. Dahası, kavramsal olmayan bu tözsel bilgi ‘kendi’nin özgün­lüğünü öze gömmüş olduğunu ve doğru ve kutsal bir yolda felsefe yaptığını öne sürdüğü zaman, Tanrıya bağlı olmak yerine, ölçü ve belirlenimi teperek, tersine kimi kez kendi içinde içeriğin olum­sal­lığına, kimi kez de kendi özencine engel olma­dığını kendinden gizler. — Bu kafalar kendilerini tözün başıboş mayalanışına bıraktıklarında, sanırlar ki özbilinci örterek ve anlaktan vazgeçerek Tanrının sevdiklerinden olmuşlardır — sevgili kullar ki, Tanrı bilgeliği onlara uykuda verir;<span class="CharOverride-16"><a class="_idFootnoteLink" href="#footnote-225-1" id="footnote-225-1-backlink">1</a></span> böylece gerçekte uykuda aldıkları ve doğurdukları da düşlerden başka birşey değildir.</p>

    <p class="paragraf">11. Bundan başka, <a id="idIndexMarker-137"></a>çağımızın bir doğuş ve yeni bir döneme geçiş çağı olduğunu görmek zor değildir. Tin şimdiye değin içinde varolduğu ve imgelediği dün­ya ile bozuşmuştur ve onu geçmişe gömme dü­şün­cesini taşımaktadır: Bundan böyle kendi dönü­şü­­­­münün emeği içindedir. Hiç kuşkusuz hiçbir zaman dingin kalmamış, tersine her zaman iler­leyen devimi kavramıştır. Ama nasıl çocukta uzun dingin bir beslenmeden sonraki ilk soluk o salt nicel gelişimin dereceliliğini kırarsa — nitel bir sıçrama, ve çocuk şimdi doğmuştur —, olu­şumu içindeki Tin de öyle ağır ağır ve usul usul yeni şekline doğru olgunlaşır, önceki <span class="CharOverride-15">dünyasının</span> yapı­sını parça parça çözer, ve bunun sarsıntısı tek tük belirtilerde sezilir; kurulu düzende yayılan kayıt­sız­lık ve can sıkıntısı, bir bilinmeyenin belirsiz ön­se­zisi, — bunlar yaklaşan değişimin müjdeleri­dir. Bütünün yüzünü değiştirmeyen bu dereceli ufala­nış bir gündoğuşu ile kesilir ki, bir şimşek gibi bir­den­bire yeni dünyanın biçim ve yapısını aydınlatır.</p>

    <p class="paragraf">12. Ama bu yeni dünya tıpkı yeni doğmuş bir çocuk gibi eksiksiz bir edimsellikten yoksundur; ve bunu gözden kaçırmamak özseldir. İlk sahneye çıkış yalnızca dolaysızlığı ya da Kavramıdır. Bir yapı temeli atıldığında nasıl bitmemişse, bütünün erişilen Kavramı da yine öyle bütünün kendisi değildir. Bir meşeyi gövdesinin gücünde ve dal­larının yayılımı ile yapraklanışının kütlesinde görmeyi isterken, bunun yerine bir palamut tane­sinin gösterilmesi hoşumuza gitmez. Yine böyle, Bilim, bir Tin dünyasının tacı, başlangıcında eksiksiz değildir. Yeni tinin başlangıcı çeşitli kültür biçimlerindeki yaygın bir devrimin ürünü, dolaşık ve çapraşık bir yolun ve o denli karışık çaba ve uğraşın ödülüdür. [Zamansal] ardışıklığından olduğu gibi uzamından da ­kendi içine geri dönmüş olan bütün, ve bu bütünün oluş sürecini tamam­lamış <span class="CharOverride-15">yalın Kavramıdır.</span> Bu yalın bütünün edim­selliği ise kıpılara dönüşmüş şekillenmelerin ken­dilerini yeni baştan, ama bu kez yeni öğelerinde, ortaya çıkmış olan yeni anlamda geliştir­me­le­rinden ve şekillendirmelerinden oluşur.</p>

    <p class="paragraf">13. Bir yandan yeni dünyanın ilk görüngüsü ilkin yalnızca <span class="CharOverride-15">yalınlığı</span> içinde örtülü bütün ya da bu bütünün genel temeli iken, öte yandan önceki belirli-varlığın varsıllığı henüz bilinç için bellek­ler­­de bulunur. Bilinç yeni görünen şekil­de içeriğin yayılım ve tikelleşmesini bulamaz; ve daha da ötesi, ayrımların güvenle belirlenerek değişmez ilişkileri içinde düzenlendikleri biçimin işlenişinin yokluğunu duyar. Bu işleniş olmaksızın Bilim evrensel <span class="CharOverride-15">anlaşılırlıktan</span> yoksundur ve bir kaç bireyin içrek iyeliği olma görünüşünü taşır; <span class="CharOverride-15">içrek bir iyelik</span>, çünkü ilkin yalnızca Kavramında ya da İçinde bulunur; <span class="CharOverride-15">birkaç birey</span>, çünkü yayıl­ma­mış görüngüsü belirli-varlığını bireysel kılar. Ancak tümüyle belirli olan aynı zamanda dışrak ve kavranabilirdir, öğrenilebilme ve herkesin iyeli­ğin­de olma olanağını sunar. Bilimin anlaşılır biçimi herkese sunulan ve herkes için eşit kılınmış olan yoldur, ve anlama yoluyla ussal bilgiye erişmek Bilime yaklaşan bilincin haklı istemidir; çünkü anlama düşünmedir, genel olarak arı Bendir; ve <a id="idIndexMarker-136"></a>anlaşılabilir olan önceden tanıdık olandır, Bilimde ve bilimsel-olmayan bilinçte ortak olan­dır, ve ikincinin birinciye dolaysız girişinin ara­cısıdır.</p>

    <p class="paragraf">14. Daha başlangıcında olan Bilim henüz ne ayrıntıların tamamlanışına, ne de biçim eksiksiz­liğine ulaştığı için eleştiriye açıktır. Ama bu eleştiri eğer Bilimin özüne vurmaya yönelirse haksız olacaktır, tıpkı o daha ileri gelişme istemini tanımamayı istemenin onaylanamaz olması gibi. Bu evreler arasındaki karşıtlık bilimsel kültürün şimdi çözmeye çalıştığı ve henüz gerektiği gibi anlamadığı başlıca düğüm olarak görünür. Bir yan gereçlerinin varsıllığı ve anlaşılabilirliği ile övü­nürken, öteki yan en azından bunları küçüm­ser ve dolaysız ussallığı ve tanrısallığı ile övünür. İlk yan yalnızca gerçeğin gücü ile ya da ötekinin gürül­tücülüğü ile suskunluğa getirilmiş ve olgunun temel­leri açısından kendini yenilmiş duysa bile, gene de o istemler açısından doymuş değildir; çünkü bunlar aklanmış, ama yerine getirilme­mişlerdir. Suskunluğunun yarısı karşıtının utku­suna, öteki yarısı da çoğunlukla yerine getiril­meyen sözlerle biteviye uyandırılan bir bek­leyi­şin sonucundaki can sıkıntısı ve ilgisizliğe bağlıdır.</p>

    <p class="paragraf">15. Öteki yan içerik açısından büyük bir geniş­lik bulmayı hiç kuşkusuz kendisi için zaman zaman yeterince kolaylaştırır. Topraklarına önce­den tanıdıkları ve düzenlenmiş bir yığın gereci çekerler, ve özellikle tuhaflık ve ilginçlik üzerinde yoğun­laştıkları için, bilimsel bilginin önceden kapsamına almış olduğu geri kalan herşeye iye, ve aynı zamanda da henüz düzensiz olana egemen oldukları izlenimini verirler; böylece herşey saltık İdeaya boyun eğmiş gibi, ve o da bu nedenle her­şey­de tanınmış, ve genişlemiş bir Bilime olgun­laş­mış görünür. Oysa daha yakından bakıl­dığında bu ge­­niş­­lemenin bir ve aynı ilkenin kendi­liğinden değişik şekiller almasıyla ortaya çıkmadığı, tersine yal­nız­ca türlü gereçlere dışsal olarak uygu­lanan ve böyle­ce can sıkıcı bir türlülük görü­nüşünü kazanan bir ve aynı formülün şekilsiz yinelenişi olduğu görü­lür. Kendi için hiç kuşkusuz gerçek olan <a id="idIndexMarker-135"></a><a id="idIndexMarker-134"></a>İdea gerçekte her zaman başlangıcında kalır, eğer geliş­mesi aynı formülün böyle bir yinelenişinden başka hiçbirşey kapsa­mıyorsa. Devimsiz bir biçim bilen özne tara­fın­dan ortadaki herhangi birşeye dolan­dı­rıl­dığında ve gereç bu dingin öğeye dışarıdan dal­dı­rıldığında, bu içerik üzerine keyfi bir düşünce yapın­­tı­sın­­dan daha ötesi değildir, ve gerekenin yerine geti­rilişi, yani şekillerin kendiliğinden kaynak­lanan var­sıl­lığı ve kendi ken­dilerini belirleyen ayrım­ları olmak­­tan çok uzaktır. Bu, tersine, tek-renkli bir biçim­­ciliktir ki yal­nızca gerecin ayrımlaşmasına, ve hiç kuşkusuz bunun önceden hazır ve tanıdık olması yoluyla varır.</p>

    <p class="paragraf">16. Gene de bu biçimcilik bu tekdüzeliğin ve soyut evrenselliğin Saltık olduklarını ileri sürer; ve diretir ki, kendisi ile doyum bulmamış olmak saltık görüş açısına egemen olmaya ve ona sıkıca sarılmaya yeteneksizliktir. Bir zamanlar bir tasarımı çürütmek için birşeyi başka bir yolda tasarımlamak gibi boş bir olanak yeterliydi, ve bu yalın olanak, bu genel düşünce, edimsel bilmenin bütün bir olumlu değerini de taşırdı; benzer olarak, bugünlerde bu edimsel olmayan biçimdeki evrensel İdeaya tüm değerin yüklendiğini, ve ayrımlı ve belirli herşeyin çözül­me­sinin, ya da daha doğrusu onları daha öteye ge­lişmeksizin ve kendilerinde kendilerini aklamak­sızın dipsiz bir boşluğa atmanın kurgul irdeleme yolu diye alındığını görürüz. Herhangi bir belirli-varlığı <span class="CharOverride-15">Saltıkta</span> olduğu gibi irdelemek, bu görüşe göre, ondan şimdi hiç kuşkusuz belirli birşey gibi söz edilmiş olmasına karşın, gene de <a id="idIndexMarker-133"></a>Saltıkta, <a id="idIndexMarker-132"></a><a id="idIndexMarker-131"></a>A = A’da, onun olmadığını, çünkü orada herşeyin bir olduğunu söylemekten ötesi değildir. Bu bir parça bilgiyi, yani Saltıkta herşeyin aynı oldu­ğunu, ayrımlaşmış ve tamam­lanmış ya da bu tamamlanışı arayan ve isteyen bilginin karşısına koymak, ya da kendi <span class="CharOverride-15">Saltığını</span>, söylenegeldiği gibi, içinde <a id="idIndexMarker-130"></a>tüm ineklerin kara oldu­ğu gece diye yutturmak — bu, bilgideki boşluktan gelen saflıktır. — Yakın zamanlar felsefesinin suç­la­mış ve kötülemiş olduğu, ama kendini felse­fenin kendisinde yeniden yaratmış olan biçimcilik, yeter­sizliği tanınmış ve duyulmuş olsa bile, saltık edim­selliğin bilgisi kendi doğası üzerine eksiksiz bir du­ruluk kazanıncaya dek Bilimden kalk­ma­yacaktır. — Bir düşüncenin genel olarak sunuluşu onun yoğrulması çabasını önce­lediği zaman bu çabayı anlamayı kolaylaştırıyorsa, onu burada kaba­ca göstermek yararlı olabilir ve aynı zamanda bu fırsatla felsefi bilme için bir engel olan kimi biçim alışkanlıkları da uzak­laş­tırılabilir.</p>

    <p class="paragraf">17. Benim görüşüme göre — ki ancak diz­genin kendisinin açımlanışı ile aklanabilir — herşey Gerçeği yalnızca <span class="CharOverride-15">Töz</span> olarak değil, ama o denli de <span class="CharOverride-15"><a id="idIndexMarker-129"></a></span><span class="CharOverride-15">Özne</span> olarak kavramaya ve anlatmaya dayanır. Aynı zamanda belirtmek gerek ki, töz­sel­lik evren­seli ya da <span class="CharOverride-15">bilmenin dolaysızlığının</span> kendisini de tıpkı bilme <span class="CharOverride-15">için varlı</span><span class="CharOverride-15">k</span> ya da dolay­sızlık olan gibi kendi içinde kapsar. — <a id="idIndexMarker-128"></a>Tanrıyı biricik Töz olarak kavra­yış bu belirlemenin açığa vurulduğu çağı sarstığı zaman, bunun nedeni bir yandan bu tanımda özbilincin yalnız­ca yitip gitmiş ve saklanmamış olduğunun içgüdüsel bilinişiydi; öte yandan düşün­me olarak düşünmeye, e.d. genelde <span class="CharOverride-15">evren­sel­liğe</span> sarılan karşıt görüş aynı yalınlık ya da ayrım­laşmamış, devinmemiş tözselliktir; ve, üçün­cü olarak, düşünce kendini Tözün varlığı ile birleş­tirir ve dolaysızlığı ya da sezgiyi düşünme olarak görürse, soru henüz bu anlıksal sezgi acaba yine durgun yalınlığa geri düşmeyecek midir ve edim­sel­liğin kendisini edimsel olmayan bir kipte betim­lemeyecek midir biçiminde kalır.</p>

    <p class="paragraf">18. Dahası, dirimli Töz varlıktır ki, gerçekte <span class="CharOverride-15"><a id="idIndexMarker-127"></a></span><span class="CharOverride-15">Öznedir,</span> ya da yine aynı şey, gerçekte edimseldir, ama ancak kendi-kendini-koyma devimi ya da kendini kendi ile başkalaştırma dolaylılığı ol­duğu sürece. Bu Töz, Özne olarak, arı <span class="CharOverride-15">yalın olum­suz­luk­tur,</span> ve tam bu nedenle yalının ikiye ayrılışıdır; ya da karşıtlık kuran eşlenmedir ki, yine bu ilgisiz türlülüğün ve bunun karşısavının olumsuzlanması­dır: Salt bu kendini <span class="CharOverride-15">yeniden kuran</span> özdeşlik ya da başkalıkta kendi içine yansıma — genel olarak <span class="CharOverride-15">kökensel</span> ya da <span class="CharOverride-15">dolaysız</span> birlik değil — <a id="idIndexMarker-126"></a>Gerçektir. Gerçek kendi kendisinin oluş sürecidir, çemberdir ki, ereğini amacı olarak öngerektirir ve başlangıcı olarak taşır ve salt yerine getirilmesi ve ereği yoluyla edim­seldir.</p>

    <p class="paragraf">19. Böylece Tanrının yaşamından ve tanrısal bilgiden hiç kuşkusuz Sevginin kendi kendisi ile bir oyunu olarak söz edilebilir; ama eğer bu düşünce ağırbaşlılık, acı, dayanç ve olumsuzun emeğinden yoksunsa, yüceltmeye, giderek yavanlığa dek düşer. O yaşam <span class="CharOverride-15">kendinde</span> hiç kuşkusuz duru bir kendine özdeşlik ve birliktir ki, başkalığı ve <a id="idIndexMarker-125"></a>yaban­cılaşmayı ve bu yabancılaşmayı yenmeyi önem­semez. Ama bu <span class="CharOverride-15">Kendinde</span> soyut evrenselliktir ki, onda tanrısal yaşamın doğası, <span class="CharOverride-15">kendi için olmak</span>, ve böylece genel olarak biçimin öz-devimi, göz önüne alınmazlar. Eğer Biçimin Öz ile aynı olduğu söyle­nirse, o zaman bilmenin Kendinde ya da Öz ile yetindiğini ve Biçimi ise bir yana bırakabileceğini sanmak, saltık ilkenin ya da saltık sezginin birincinin yerine getirilmesini ya da ikincinin açınımını gerek­sizleştirdiğini sanmak açıkça bir yanlış anlama ola­caktır. Tam olarak biçimin öze özün kendine olduğu ölçüde özsel olması nedeniyle tanrısal öz yalnızca öz olarak, e.d. dolaysız töz ya da tanrısalın arı öz-sezgisi olarak değil, ama o denli de <span class="CharOverride-15">biçim</span> olarak, ve açınmış biçimin bütün bir varsıllığı içinde kav­ranacak ve anlatılacaktır; o ancak bu yolda edimsel birşey olarak kavranır ve anlatılır.</p>

    <p class="paragraf">20. <a id="idIndexMarker-124"></a>Gerçek bütündür. Bütün ise ancak kendi açınımı yoluyla kendini tamamlayan özdür. <a id="idIndexMarker-123"></a><a id="idIndexMarker-122"></a>Saltık üzerine söylenmesi gereken onun özsel olarak <span class="CharOverride-15">sonuç</span> olduğu, gerçekte ne ise ancak <span class="CharOverride-15">Erekte</span> o olduğudur; ve doğası, e.d. edimsel, özne, ve kendisinin kendi­liğinden oluş süreci olmak tam olarak bunda yatar. Saltığın özünde bir sonuç olarak kavranması gerek­tiği ne denli çelişkili görünse de, biraz düşünüp taşınmak bu çelişki görünüşünü doğru bir yere oturt­maya yetecektir. Başlangıç, İlke ya da Saltık, ilk olarak ve dolaysızca bildirildiğinde, salt bir evren­seldir. Nasıl ‘<span class="CharOverride-15">tüm</span> hayvanlar’ dediğimde bu söz­cük bir zoolojinin yerini alamıyorsa, ‘Tanrısal,’ ‘Saltık,’ ‘Bengi’ vb. gibi sözcüklerin de onlarda kap­sa­nanları anlatmadıkları eşit ölçüde açıktır; ve gerçekte ancak böyle sözcükler sezgiyi dolaysız birşey olarak an­latırlar. Böyle bir söz­cükten daha öte birşey, salt bir önermeye geçiş bile, geri alınması gereken bir <span class="CharOverride-15">başkalaşmayı</span> kapsar ve bir <a id="idIndexMarker-121"></a><a id="idIndexMarker-120"></a>dolay­lılıktır. Oysa işte tiksintiyle yadsınan da budur, sanki <a id="idIndexMarker-119"></a>dolaylılıktan yalnızca onun saltık birşey olmadığını ve Saltıkta hiç bulunmadığını söy­le­mekten daha çoğu yapıl­dığında saltık bilgi bir yana atılıyormuş gibi.</p>

    <p class="paragraf">21. Ama bu tiksinti gerçekte dolaylılığın ve saltık bilgi­nin kendisinin doğalarını tanımamaktan kay­naklanır. Çünkü <a id="idIndexMarker-118"></a>dolaylılık öz-devimli kendine-özdeşlikten başka birşey değildir, ya da kendi içine yansıma, kendi-için-varolan Ben kıpısı, arı olum­suzluk ya da, eğer arı soyutluğuna indirgenirse, <span class="CharOverride-15">yalın Oluştur</span>. Ben ya da oluş olarak oluş, bu dolay­lılık yalınlığı yüzünden sözcüğün tam anlamıyla oluş sürecindeki dolaysızlık ve dolaysızlığın ken­disidir. — Bu nedenle, eğer <a id="idIndexMarker-117"></a>yansıma Ger­çek­likten dışlanır ve <a id="idIndexMarker-116"></a>Saltığın olumlu bir kıpısı olarak kavranmazsa Us yanlış anlaşılmış olur. Gerçeği sonuç yapan, ama onun oluş süreci ile sonuç ara­sın­daki bu karşıtlığı da ortadan kaldıran yansımadır, çünkü bu oluş eşit ölçüde yalındır ve buna göre Ger­çeğin kendini sonuçta <span class="CharOverride-15">yalın</span> olarak gösteren biçi­minden ayrı değildir; oluş daha çok yalınlığa tam bu geri-dönmüşlüktür. — Embriyo <span class="CharOverride-15">kendinde</span> hiç kuş­­­kusuz bir insan iken, gene de <span class="CharOverride-15">kendi için</span> böyle de­ğildir; ancak kendini <span class="CharOverride-15">kendinde</span> ne ise o <span class="CharOverride-15">yapmış</span> olan eğitilmiş Us olarak kendi için insandır. İlkin bu onun edimselliğidir. Oysa bu sonucun kendisi ya­­lın dolaysızlıktır, çünkü özbilinçli özgürlüktür ki, kendi içinde din­gin­dir ve karşıtlığı bir yana ko­yup orada bırak­mamış, tersine onunla uzlaşmıştır.</p>

    <p class="paragraf">22. Söylenmiş olanlar <a id="idIndexMarker-115"></a><a id="idIndexMarker-114"></a>Usun <span class="CharOverride-15">ereksel etkinlik</span> ol­du­­ğu söylenerek de anlatılabilir. Sözde bir Doğanın yanlış tanınmış düşüncenin üzerine yüksel­til­mesi, ve herşeyden önce dışsal erekselliğin yad­sınması genel olarak <span class="CharOverride-15"><a id="idIndexMarker-113"></a></span><span class="CharOverride-15">Erek</span> biçiminin say­gın­lığına gölge düşürmüştür. Gene de, <span class="CharOverride-15"><a id="idIndexMarker-112"></a><a id="idIndexMarker-111"></a></span><span class="CharOverride-15">Aristo­te­les</span>’in de Doğayı ereksel etkinlik olarak tanım­ladığı anlamda, erek dolaysız ve <span class="CharOverride-15">dingin</span> olandır, devimsizdir ki <span class="CharOverride-15">öz-devimlidir,</span> ve böylece <span class="CharOverride-15"><a id="idIndexMarker-110"></a></span><span class="CharOverride-15">Özne­dir.</span> Onun devinme kuvveti, soyut olarak alın­dı­ğında, <span class="CharOverride-15">kendi-için-varlık</span> ya da arı olum­suz­luktur. Sonuç başlangıç olanla aynıdır, çünkü <span class="CharOverride-15">başlangıç erektir</span>; ya da, edimsel olan kendi Kavramı ile aynıdır, çünkü dolaysız olan, erek olarak, ‘kendi’yi ya da arı edimselliği kendi içinde taşır. Yerine getirilmiş erek ya da varolan edimsel ise devim ve açınmış ‘oluş’­tur; ama tam olarak bu dinginliksizlik ‘kendi’dir; ve ‘kendi’ baş­langıcın o dolaysızlık ve yalınlığı gibidir, çünkü sonuçtur, kendi içine geri dönmüş olan­dır, — kendi içine geri dönmüş olan ise tam olarak ‘kendi’dir ve ‘kendi’ kendi ile bağıntılı özdeşlik ve yalınlıktır.</p>

    <p class="paragraf">23. Saltığı <span class="CharOverride-15"><a id="idIndexMarker-109"></a></span><span class="CharOverride-15">Özne</span> olarak tasarımlama gerek­sinimi şu önermelerde anlatım bulur: <span class="CharOverride-15">Tanrı</span> bengi olandır, ya da ahlaksal dünya düzenidir, ya da sevgidir vb. Böyle önermelerde Gerçek doğru­dan doğruya Özne olarak koyulur, ama kendini kendi içine yansı­ta­nın devimi olarak sunulmaz. Böyle bir önermede ‘<span class="CharOverride-15">Tanrı’</span> sözcüğü ile başlanır. Bu kendi başına anlam­sız bir ses, salt bir <a id="idIndexMarker-108"></a>addır; <span class="CharOverride-15">ne olduğunu</span> yalnız­ca yük­lem söyler, Onun içeriği ve anlamı odur; boş başlangıç salt bu sonda edimsel bilgi olur. Bu böy­ley­­ken niçin yalnızca bengi olandan, ahlak­sal dün­ya düzeninden vb., ya da eskilerin yaptık­ları gibi, ‘Varlık,’ ‘Bir’ ve benzeri arı Kavramlardan, kısaca, <span class="CharOverride-15">anlamsız</span> sesi eklemeksizin de anlam veren­den söz edilmesin? Oysa tam olarak bu sözcük ile koyula­nın bir varlık, bir öz, genelde bir evrensel değil, ama dahaçok kendi içine yansımış birşey, bir <a id="idIndexMarker-107"></a>Özne ol­duğu imlenir. Ama aynı zamanda bu yalnızca önce­lenir. Özne durağan bir nokta olarak alınır, yük­lem­ler ona destekleri olarak özneyi bilene ait bir devim yoluyla bağlanır, ve devim noktanın kendine ait görül­mez; gene de ancak bu devim yoluyla içerik Özne olarak sunulabilir. Bu devim öyle bir yolda oluşur ki, durağan noktaya ait olamaz; gene de, o nokta varsa­yıl­dıktan sonra devim başka türlü olu­şa­­maz, yalnızca dışsal ola­bilir. ‘Saltık Öznedir’ ön­celemesi öyleyse bu Kavramın yal­nızca edim­selliği olmamakla kal­maz, ama giderek edim­selliği ola­nak­sız kılar; çünkü önce­leme Özneyi din­gin bir nokta ola­rak koyar, oysa edimsellik öz-devimdir.</p>

    <p class="paragraf">24. Bu söylenenlerden çıkan çeşitli sonuçlar arasında şu özellikle vurgulanabilir: <a id="idIndexMarker-106"></a>Bilgi ancak Bilim olarak ya da <span class="CharOverride-15"><a id="idIndexMarker-105"></a><a id="idIndexMarker-104"></a></span><span class="CharOverride-15">dizge</span> olarak edimseldir ve sunulabilir; ve dahası, felsefenin temel denilen herhangi bir önerme ya da ilkesi, eğer gerçek ise, salt bir ilke olduğu ölçüde, yanlıştır da. — Bu nedenle onu çürütmek kolaydır. <a id="idIndexMarker-103"></a>Çürütme eksikliğinin gösteril­mesinden oluşur; eksiktir, çünkü yalnızca evrensel ya da ilkedir, başlangıçtır. Eğer çürütme köklü ise, ilkenin kendisinden alınmış ve geliştirilmiştir, karşıt inancalar ve dışarıdan gelen raslantısal düşünceler yoluyla yerine getirilmiş değildir. Çürütme öyleyse özünde ilkenin gelişmesi ve böylece eksikliğinin giderilmesi olacaktır, eğer onun yalnızca <span class="CharOverride-15">olumsuz</span> eylemini dikkate alma, ve ilerleyiş ve sonucunun <span class="CharOverride-15">olumlu</span> yan­la­rının da bilincinde olmama gibi bir yanlışlığa düş­me­mişse. — Başlangıcın gerçekten <span class="CharOverride-15">olumlu</span> yerine getirilişi aynı zamanda tersine o denli de ona karşı, yani onun tek-yanlı biçimine, ilkin <span class="CharOverride-15">dolaysız</span> ya da <span class="CharOverride-15">erek</span> olmasına karşı olumsuz bir tutumdur. Öyleyse onu benzer olarak dizgenin <span class="CharOverride-15">temelini</span> oluş­tu­ran ilkenin çürütülmesi olarak almak da olanak­lıdır; ama onu dizgenin <span class="CharOverride-15">temeli</span> ya da ilkesi gerçekte onun yalnızca <span class="CharOverride-15">başlangıcı</span><span class="CharOverride-15">dır</span> gibi bir tanıtlama olarak görmek daha doğrudur.</p>

    <p class="paragraf">25. <a id="idIndexMarker-102"></a>Gerçeğin yalnızca dizge olarak edimsel olduğu ya da <a id="idIndexMarker-101"></a><a id="idIndexMarker-100"></a>Tözün özsel olarak Özne olduğu Saltığı <span class="CharOverride-15">Tin</span> olarak bildiren düşüncede anlatılır ki, en yüce Kav­ramdır ve çağa ve onun dinine aittir. Yalnızca tinsel olan <span class="CharOverride-15">edimsel</span> olandır, öz ya da <span class="CharOverride-15">kendinde</span>-<span class="CharOverride-15">varolandır,</span> — kendisi ile <span class="CharOverride-15">ilişkide</span> ve <span class="CharOverride-15">belirli</span> olandır, <span class="CharOverride-15">başkası</span>-<span class="CharOverride-15">olma</span> ve <span class="CharOverride-15">kendi</span>-<span class="CharOverride-15">için</span>-<span class="CharOverride-15">olmadır</span> — ve bu belir­lilikte ya da kendi-dışında-olmada kendi içinde kalandır; ya da <span class="CharOverride-15">kendinde ve kendi içindir</span>. — Ama bu kendinde-<span class="CharOverride-15">ve-</span>kendi-<span class="CharOverride-15">için-</span>varlık ilkin salt bizim için ya da <span class="CharOverride-15">kendindedir,</span> tinsel <span class="CharOverride-15">Tözdür.</span> <span class="CharOverride-15">Kendi için</span> de bu olmalıdır, tinselin bilgisi ve kendisinin Tin olarak bilgisi olmalı, e.d. kendine bir <span class="CharOverride-15">nesne</span>, ama o denli de dolaysız ve ortadan kaldırılmış, kendi içine yansımış bir nesne olmalıdır. Salt bizim için <span class="CharOverride-15">kendi içindir</span>, ama ancak tinsel içeriği kendisi tarafından üretilmişse; oysa eğer kendisi için de kendi içinse, bu kendini-üretme, arı Kavram, onun için aynı zamanda içinde belirli-varlığını taşıdığı nesnel öğedir, ve bu kipte, kendi için belirli-varlığında, kendi içine yansımış nesnedir. — Böyle kendini Tin olarak bilecek denli gelişmiş Tin <span class="CharOverride-15"><a id="idIndexMarker-99"></a></span><span class="CharOverride-15">Bilimdir.</span> Bilim onun edimselliği ve onun kendine kendi öğesi içinde kurduğu ülkedir.</p>

    <p class="paragraf">26. Saltık başkalıkta <span class="CharOverride-15">arı</span> kendini-bilme, bu <span class="CharOverride-15">genelde</span> Ether Bilimin zemini ve toprağı ya da <span class="CharOverride-15">genel olarak bilgidir</span>. Felsefenin başlangıcı bilincin kendisinin bu <span class="CharOverride-15">öğede</span> bulunması varsayımında ya da isteminde bulunur. Ama bu öğenin kendisi eksiksizlik ve saydamlığını ancak kendi oluş de­vimi yoluyla kazanır. Yine, bu öğe yalın dolay­sız­lık biçimini taşıyan <span class="CharOverride-15">evrensel</span> olarak arı tin­sel­liktir; böyle olarak <span class="CharOverride-15">varoluş</span> taşıyan bu yalınlık [bili­min] toprağıdır, yalnızca Tinde varolan dü­şünmedir. Bu öğe, Tinin bu dolaysızlığı, Tinin ge­nelde tözsel yanı olduğu için, <span class="CharOverride-15">aydınlatılmış özdür,</span> kendisi yalın olan, kendi için genelde do­laysızlık olan yansımadır, kendi içine yansıma olan <span class="CharOverride-15">var­lıktır</span>. Bilim kendi açısından özbilinçten onun Bilim ile ve Bilim içinde yaşayabilmesi ve yaşaması için kendini bu Ethere yükseltmiş olmasını ister. Evrik olarak, birey Bilimin en azından ona bu bakış açısına götüren merdiveni sağlamasını, ona onun kendisinde bu bakış açısını göstermesini isteme hakkını taşır. Hakkı saltık bağımsızlığına dayanır ve bu bağımsızlığa bilgisinin her evresinde iye ol­duğunu bilir; çünkü bunların her birinde — Bilim tarafından tanınmış olsun ya da olmasın, ve içerik ne olursa olsun — birey saltık biçimdir, e.d. kendi kendisinin <span class="CharOverride-15">dolaysız pekin­liğidir</span>, ve eğer şu anlatım yeğlenirse, öyleyse koşulsuz <span class="CharOverride-15">varlıktır</span>. Nesnel şeyleri kendisine karşı karşısav olarak ve kendini onlara karşı karşısav olarak bilen bilincin bakış açısı Bilim için onun bakış açısının <span class="CharOverride-15">başkası</span> olarak geçerlidir, öyle ki bilincin kendisini kendi içinde bildiği yerde Bilim Tinin yitişini görür; buna karşı, Bilimin öğesi bilinç için öte-yanda, artık onun orada kendi kendisine iye olamayacağı denli uzaktadır. Bu iki durumdan her biri öteki için Gerçeğin evrilmesi olarak gö­rünür. <a id="idIndexMarker-98"></a><a id="idIndexMarker-97"></a>Doğal bilincin kendini doğrudan doğruya Bilime bırakması ne tarafından itildiğini bilm­eksizin bir kez de kafa üzerinde yürümek için yaptığı bir denemedir; bu alışılmadık duruşu alarak onda devinmeye zorlan­mak onun kendisine yapması beklenen bir zorbalıktır ki onu hazırlıksız yakalar ve görünürde hiçbir gereği yoktur. — Bilim kendinde ne olmayı isterse istesin, dolaysız öz-bilinç ile ilişkide kendini ona karşı tersine duran birşey olarak gösterir; ya da, bu özbilinç kendi kendisinin pekinliğinde kendi edimsellik ilkesini bulduğu için, Bilim ona edimsel olmayan bir biçimde görünür, çünkü özbilinç kendi için Bilimin dışındadır. Bilim buna göre bu öz-pekinlik öğesini kendisi ile birleştirmeli ya da daha doğrusu bu öğenin, ve nasıl, kendisine ait olduğunu göstermelidir. Bilim bu edimsellikten yoksun oldukça ancak bir ‘<span class="CharOverride-15">ken­dinde</span>’ olarak içeriktir, şimdilik henüz bir <span class="CharOverride-15">İç</span> olan <span class="CharOverride-15">amaçtır;</span> henüz Tin değil, ama yalnızca tinsel Tözdür. Bu ‘<span class="CharOverride-15">kendinde</span>’ kendini dışlaştırmalı ve <span class="CharOverride-15">kendi için</span> olmalıdır; bu yalnızca şu demektir: Özbilinci kendisi ile bir olarak koymalıdır.</p>

    <p class="paragraf">27. <span class="CharOverride-15">Genel olarak Bilimin</span> ya da <span class="CharOverride-15">bilginin</span> bu oluş sürecidir ki bu <a id="idIndexMarker-96"></a>Tinin <span class="CharOverride-15">Görüngübilimi</span> tarafından betimlenir. İlk evresindeki bilgi, ya da <span class="CharOverride-15"><a id="idIndexMarker-95"></a></span><span class="CharOverride-15">dolaysız Tin</span> tinsel olmayandır, <span class="CharOverride-15">duyusal bilinçtir.</span> Gerçek bilgi olmak ya da <a id="idIndexMarker-94"></a>Bilimin öğesini — ki Bilimin arı Kavra­mının kendisidir — üretebilmek için, önünde emeği ile geçmesi gereken uzun bir yol vardır. Bu oluş süreci, kendilerini bu süreçte gösteren içerik ve şekillerinde görüneceği gibi, bilimsel olmayan bilincin Bilime getirilişinden ilk anda anlaşılan şey olma­yacaktır; ayrıca Bilimin temellendirilişinden de başka birşey olacaktır; ne de pistolden çıkar gibi saltık bilgi ile dolaysızca başlayan ve öteki bakış açıları ile onlara aldırmadığını bildirerek şimdiden işini görmüş olan duygusal bir coşku olacaktır.</p>

    <p class="paragraf">28. Bireyi eğitilmemiş bakış açısından bilgiye taşıma görevinin evrensel anlamında görülmesi, ve evrensel bireyin, özbilinçli Tinin, eğitimi içinde irdelenmesi gerekirdi. — İkisi arasındaki ilişkiye gelince, her kıpı, somut bir biçim ve kendine özgü bir şekil kazanırken, kendini evrensel bireyde gösterir. Tikel birey tamamlanmamış Tindir, bütün belirli-varlığında <span class="CharOverride-15">tek bir</span> belirliliğin egemen olduğu ve ötekilerin ancak silik boyutlarda bu­lundukları somut bir şekildir. Bir başkasından daha yüksekte duran bir Tinde alt somut belirli-varlık göze çarpmayan sönük bir kıpıya indirgenmiştir; daha önce olgunun kendisi olmuş olan şimdi salt bir izdir; şekli örtülmüş ve yalın bir gölge ol­muştur. Tözü daha yüksekte duran Tin olan birey bu geçmişi tıpkı daha yüksek bir bilimi üzerine alan birinin özümseyeli çok olduğu hazırlık bil­gilerini onların içeriğini anım­samak için bir kez daha taraması gibi hızla geçer; onların anılarını geri çağırır; ama ilgisini onlar üze­rinde tutmaksızın. Birey içerik açısından da evrensel Tinin eğitim basamakları içinden geç­melidir, ama Tinin şim­diden arkada bırakmış olduğu şekiller olarak, işlenmiş ve düzeltilmiş bir yolun basamakları ola­rak; böylece, görürüz ki, bilme açısından önceki çağlarda insanların olgun kafalarını uğraştıran şeyler çocukluk çağının bilgilerine, alıştırmalarına ve giderek oyunlarına indirgenmiştir; ve çocuğun eğitbilimsel ilerle­yişinde sanki siluette çizili dünya kültür tarihini tanıyabiliriz. Bu geçmiş belirli-varlık, bireyin Tözünü ve böylece onun ona dışsal görünen örgensiz doğasını oluşturan ev­rensel Tinin şim­diden kazanılmış iyeliğidir. — Bu açıdan eğitim, birey yanından bakıldığında, onun bu bulunanı kazanmasından, örgensel olmayan do­ğasını sindirmesinden ve kendi iyeliğine alma­sından oluşur. Ama, Töz olarak evrensel Tin ya­nından bakıldığında, bu onun kendine öz­bi­lin­cini ver­me­sinden, oluş sürecini ve kendi içine yan­sı­ma­sını üretmesinden başka birşey değildir.</p>

    <p class="paragraf">29. Bilim bu eğitsel devimi hem tüm ayrıntıları ve zorunluğu içinde, hem de daha şimdiden Tinin bir kıpısına ve iyeliğine indirgenmiş birşey olarak şekillenişi içinde ortaya koyar. Hedef Tinin bil­me­nin ne olduğuna ilişkin içgörüsüdür. Dayanç­sızlık olanaksızı, yani hedefe araç olmak­sızın ulaşmayı ister. Bir yandan bu yolun <span class="CharOverride-15">uzunluğuna</span> dayanmalıdır, çünkü her kıpı zorunludur; — öte yandan her kıpıda <span class="CharOverride-15">eyleşmelidir</span>, çünkü her birinin kendisi bir bireysel bütün şekildir ve, belirliliği bütün ya da somut birşey olarak görüldüğü, ya da bütün bu belirlenimin özgünlüğü içinde görül­düğü ölçüde, yalnızca saltık olarak irdelenmelidir. — Bire­yin Tözü, <a id="idIndexMarker-93"></a>Dünya-Tininin kendisi bu biçimler­den uzun bir zaman erimi içinde geçme, ve içinde her bir biçimde o biçimin yetenekli olduğu bütün içeriğini yoğurduğu <a id="idIndexMarker-92"></a>dünya tarihinin muazzam emeğini üstlenme dayancını taşımış olduğu için, ve kendisinin bilincine daha az bir çaba ile erişemeye­ceği için, birey hiç kuşkusuz olgunun doğası yüzün­den bundan daha azı ile kendi Tözünü kavra­yamaz; gene de aynı zamanda sıkıntısı daha azdır, çünkü <span class="CharOverride-15">kendinde</span> bu başarılmıştır, içerik daha şimdiden olanağa indirgenmiş edimsellik, yenilmiş dolaysız­lık­tır, somut şekiller artık kısaltmalarına, yalın düşünce-belirlenimlerine indirgen­miş­tir. Daha şim­di­den <span class="CharOverride-15">düşünsel</span> birşey olarak, içerik Tözün <span class="CharOverride-15">iyeliği­dir</span>; bundan böyle <span class="CharOverride-15">kendinde-varlık</span> biçimin­de­ki belirli-varlık değil, ama ne salt kökensel ne de belirli-varlığa batmış olmayan, tersine daha şimdi­den <span class="CharOverride-15">anımsanan</span> ‘<span class="CharOverride-15">kendinde</span>’dir ki, <span class="CharOverride-15">kendi</span>-<span class="CharOverride-15">için</span>-<span class="CharOverride-15">varlık</span> biçi­mine çevrilecektir. Bunun nasıl yapıl­dığını daha yakından görelim.</p>

    <p class="paragraf">30. Bu devimi burada aldığımız bakış açısından bütün ile ilgili olarak bundan böyle gerekli olmayan şey belirli-varlığın ortadan kaldırılmasıdır; henüz yapılması gereken ve en yüksek kültürel dönüşümü gerektiren şey ise biçimlerin <span class="CharOverride-15">sunulması</span> ve onlarla <span class="CharOverride-15">tanışmaktır</span>. Töze geri alınan belirli-varlık o ilk olumsuzlama yoluyla yalnızca <span class="CharOverride-15">dolaysız</span> olarak ‘kendi’­nin öğesine aktarılmıştır; bu nedenle ‘kendi’­nin kazandığı bu iyelik, tıpkı belirli-varlığın kendisi gibi, henüz o aynı kavranmayan dolaysızlık, devim­siz ilgisizlik karakterini taşır; belirli-varlık böylece yal­nızca <span class="CharOverride-15">tasarıma</span> geçmiştir. — Aynı zamanda böylece <span class="CharOverride-15">tanıdık</span> birşeydir, belirli olarak varolan Tinin onunla işi bitmiş, bu nedenle bundan böyle ondaki etkinlik ve ilgisini kesmiştir. Belirli-varlığın işini bitiren etkinliğin kendisi yalnızca tikel ve kendini kavra­mayan Tinin devimi iken, buna karşın bilgi böylece ortaya çıkan tasarıma, bu tanışıklığa yönelir; bilgi <span class="CharOverride-15">evrensel</span> ‘<span class="CharOverride-15">kendi</span>’nin edimi ve <span class="CharOverride-15">düşünmenin</span> ilgisidir.</p>

    <p class="paragraf">31. Genel olarak <a id="idIndexMarker-91"></a>tanınan <span class="CharOverride-15">tanınan</span> olduğu için <span class="CharOverride-15">bilinen</span> değildir. Bilmede birşeyi tanıdık olarak var­saymak ve bu nedenle onu kabul etmek kendini ve başkalarını aldatmanın en genel yoludur; tüm ileri geri konuşması ile bu tür bilme hiçbir yere varamaz, ve niçin böyledir bilmez. Özne ve Nesne, Tanrı, Doğa, Anlak, Duyarlık vb. eleştirilmeksizin tanıdık ve geçerli şeyler olarak temel alınır, başlangıç ve geri dönüş için durağan noktalar yapılır. Bunlar de­vimsiz kalırken, devim onların arasında ileri geri gider, ve bu nedenle ancak yüzeylerinde kalır. Böylece ayrımsama ve sınama da bu noktalar üzerine söylenenin herkesin kendi tasarımında da bulunup bulunmadığını, ona öyle görünüp görün­mediğini ve tanıdık olup olmadığını görmekten oluşur.</p>

    <p class="paragraf">32. Bir tasarımı <span class="CharOverride-15"><a id="idIndexMarker-90"></a></span><span class="CharOverride-15">çözümleme</span>, bir zamanlar yapıl­dı­ğı gibi, onun tanışıklık biçiminin ortadan kaldı­rıl­masından başka birşey değildi. Bir tasarımı kökensel öğelerine ayrıştırmak onun kıpılarına geri dönmektir ki, bunlar en azından verilen tasarımın biçimini taşımaz, ama dahaçok ‘kendi’nin dolaysız iyeliğini oluştururlar. Bu çözümleme, hiç kuşkusuz, ancak kendileri tanıdık, katı ve dingin belirlenimler olan <span class="CharOverride-15">düşüncelere</span> varır. Oysa bu <span class="CharOverride-15">ayrılmışın</span>, edimsel-olmayanın kendisi özsel bir kıpıdır; çünkü somut yalnızca kendini böldüğü ve edimsel olma­yan birşey yaptığı için öz-devimlidir. Ayırma etkinliği <span class="CharOverride-15">Anlağın</span> kuvveti ve işidir, — <a id="idIndexMarker-89"></a>Anlak ki, güçle­rin en şaşırtıcısı ve en büyüğü, ya da daha doğrusu saltık güçtür. Kendi içinde kapanıp kalan ve Töz olarak kıpılarını barındıran çember dolaysız ve bu nedenle şaşırtıcı olmayan ilişkidir. Oysa kendini çevreleyen­den kopmuş genelde ilinekselin, bağlı olanın ve salt başkaları ile bağlantısı içinde edimsel olanın kendine özgü bir belirli-varlık ve ayrı bir özgürlük kazan­ması — bu <a id="idIndexMarker-88"></a>olumsuzun muazzam gücüdür; düşün­cenin, arı Benin erkesidir. Ölüm, eğer o edimsel-olmamayı böyle adlandırmak istersek, en korkunç olandır, ve ölüyü sıkıca tutmak kuvvetlerin en büyüğünü gerektirir. Kuvvetsiz <a id="idIndexMarker-87"></a><a id="idIndexMarker-86"></a>Güzellik ondan yapamayacağını istediği için Anlaktan nefret eder. Ama ölümden korkan ve kendini yıkımla lekelen­memiş tutan yaşam değil, tersine ona dayanan ve onda kendini koruyan yaşam Tinin yaşamıdır. Tin gerçekliğini yalnızca saltık parçalanmışlıkta kendi kendisini bulduğu zaman kazanır. O bu güçtür, ama olumsuzdan bakışlarını uzaklaştıran — tıpkı birşey üzerine onun bir hiç ya da yanlış olduğunu söy­leyip işini bitirdikten sonra herhangi başka birşeye geçme­miz gibi — olumlu olarak değil; tersine, o bu güçtür, ama ancak olumsuza yüzden bakarak, ve onda kalarak. Olumsuzda bu kalış onu varlığa çevi­ren büyülü kuvvettir. — Bu güç yuka­rıda <a id="idIndexMarker-85"></a><a id="idIndexMarker-84"></a>Özne dediğimiz şey ile aynıdır — Özne ki, belirliliğe kendi öğesinde varoluş vererek soyut dolay­sızlığı, e.d. salt genelde <span class="CharOverride-15">varo­lan</span> dolay­sızlığı orta­dan kaldırır, ve böylece gerçek Tözdür: <a id="idIndexMarker-83"></a>Varlık ya da dolaysızlıktır ki, dolaylılığını dışında taşımaz, tersine bu dolaylılı­ğın kendisidir.</p>

    <p class="paragraf">33. Tasarımlanmışın arı özbilincin iyeliği oluş süreci, genelde evrenselliğe bu yükseliş salt bir yandır ve henüz tamamlanmış eğitim değildir. — Eski çağların öğrenim yolunun çağdaş öğrenim yo­lun­dan ayrımı birincinin doğal bilincin ona özgü ve tamamlanmış eğitimi olmasıydı. Bu belirli-varlığının her bölümünde kendini özellikle sına­yarak ve kar­şılaştığı herşey üzerine felsefe yaparak kendisini baştan sona etkin bir evrensellik yaptı. Öte yandan çağımızda birey soyut biçimi hazır bulur; onu ele geçirme ve özümseme çabası evren­selin belirli-varlığın somut karmaşasından çıkışın­dan çok, için dolaysızca ortaya sürülüşü ve evren­selin güdük üretilişidir. Öyleyse günümüzün işi dahaçok bireyi dolaysız duyusal bir kalıptan arıta­rak düşünülen ve düşünen töz yapmaktan değil, ama tersine karşı­tından, katı ve belirli düşünceleri ortadan kaldırarak evrenseli edimselleştirmek ve dirileştirmekten oluşur. Ama katı düşünceleri akış­kanlığa getirmek duyusal belirli-varlığı getir­mekten çok daha zordur. Bunun nedeni yukarıda gös­terilmiştir: O belirlenimler Beni, olumsuzun gü­cünü ya da arı edimselliği belirli-varlıklarının tözü ve öğesi olarak taşırlar; buna karşı duyusal belir­lenimler ise ancak güçsüz soyut dolay­sızlık ya da genelde varlık taşırlar. Düşünceler akış­kanlaşırlar, ama ancak arı düşünme, bu iç <span class="CharOverride-15">dolay­sızlı</span><span class="CharOverride-15">k</span> kendini kıpı olarak tanıdığı zaman, ya da kendi kendinin arı pekinliği kendini soyutladığı zaman — kendini dışarıda bırakarak ya da bir yana koyarak değil, ama kendi-kendini-koymanın <span class="CharOverride-15">dura­ğan­lığından</span> vazgeçerek: Hem arı somutun dura­ğanlığından, ki ayrımlaşmış içeriğe karşı karşıtlık içindeki Benin kendisidir, hem de ayrımlaşmış kıpıların dura­ğanlığından, ki arı düşünme öğe­sin­de koyul­muş­lar­dır ve Benin koşulsuzluğunu pay­la­şırlar. Bu devim yoluyla arı düşünceler <span class="CharOverride-15">Kavram­lar</span> olurlar ve ilk kez gerçekte oldukları gibidirler: kendi­li­ğin­den-devimler, çemberler, tözleri olan şey, tinsel özsellikler.</p>

    <p class="paragraf">34. Arı özselliklerin bu devimi genelde bilim­selliğin doğasını oluşturur. İçeriklerinin bağlantısı olarak görüldüğünde, bu devim o içeriğin örgensel bir bütüne zorunlu genleşmesidir. Bilgi Kavramına götüren yol bu devim nedeniyle benzer olarak zorunlu ve tam bir oluş süreci olur, ve böylece bu hazırlık yolu raslantısal bir felsefecilik olmaya son verir — bir felsefecilik ki, şu ya da bu nesneye, iliş­kiye, eksik bir bilinçte raslantı ürünü olan düşünceye bağlanır, ya da ileri geri bir uslamlama, belirli düşüncelerden tasım ve çıkarsamalar yoluyla gerçeği temellendirmeye çalışır; tersine, bu yol Kavramın devimi yoluyla bilincin bütün bir dün­yasallığını zorunluğu içinde kucaklayacaktır.</p>

    <p class="paragraf">35. Dahası, böyle bir açımlama <a id="idIndexMarker-82"></a>Bilimin <span class="CharOverride-15">ilk</span> bölü­münü oluşturur, çünkü Tinin belirli-varlığı birincil olarak dolaysızdan ya da başlangıçtan başka birşey değildir — ama başlangıç henüz onun kendi içine geri dönüşü değildir. <span class="CharOverride-15">Dolaysız belirli-varlık öğesi</span> öyleyse Bilimin bu bölümünün kendisini ötekiler­den ayırdetmesini sağlayan belirliliktir. Bu ayrımın belirtilmesi bizi bu bağlamda sık sık ortaya çıkan kimi katı düşüncelerin tartışılmasına götürecektir.</p>

    <p class="paragraf">36. Tinin dolaysız belirli-varlığı olarak <a id="idIndexMarker-81"></a><a id="idIndexMarker-80"></a>bilinç iki kıpı, bilme kıpısı ile bilmeye olumsuz nesnellik kıpısını kapsar. Tin kendini bu öğede geliştirdiği ve kıpılarını onda sergilediği için, bu kıpılar o karşıtlığı kapsarlar ve tümü de bilincin şekilleri olarak ortaya çıkarlar. Bu yolun Bilimi <a id="idIndexMarker-79"></a>bilincin yaptığı <span class="CharOverride-15">Deneyimin</span> Bilimidir; töz kendisinin ve deviminin bilincin nesneleri olduğu yolda irdelenir. <a id="idIndexMarker-78"></a>Bilinç deneyiminde olandan başka hiçbirşeyi bil­mez ve kavramaz; çünkü deneyimde olan yalnızca tinsel tözdür, ve dahası, bilincin ‘kendi’­sinin <span class="CharOverride-15">nesnesi</span> olarak böyledir. Ama Tin nesne olur, çünkü Tin <span class="CharOverride-15">kendine</span> bir başkası <span class="CharOverride-15">olma</span>, e.d. <span class="CharOverride-15">kendi</span> ‘<span class="CharOverride-15">kendi</span>’<span class="CharOverride-15">­sinin nes­nesi</span> olma ve bu başkalığı ortadan kaldırma devi­midir. Ve deneyim tam olarak bu devime verilen addır: Burada dolaysız olan, deneyimlenmemiş, e.d. soyut olan — ister duyusal varlığın isterse salt dü­şün­­sel yalının soyutu olsun — kendine yaban­cı­la­şır ve sonra bu <a id="idIndexMarker-77"></a>yabancılaşmadan kendine geri döner ve böylelikle şimdi ilk kez edimselliği ve gerçekliği içinde betim­lenir ve aynı zamanda da bilincin bir iyeliği olur.</p>

    <p class="paragraf">37. Bilinçte Ben ve onun nesnesi olan töz arasında yer alan benzemezlik ya da özdeşsizlik onların ay­rı­mıdır, <a id="idIndexMarker-76"></a>genelde <span class="CharOverride-15">olumsuzdur</span>. Bu ikisinin de <span class="CharOverride-15">eksik­liği</span> olarak görülebilir, ama onların ruhu ya da devindi­ricisidir; bu nedenle kimi eskiler <span class="CharOverride-15">boşluğu</span> devindirici olarak kavradılar, çünkü devindiriciyi hiç kuşkusuz <span class="CharOverride-15"><a id="idIndexMarker-75"></a></span><span class="CharOverride-15">olum­suz</span> olarak gördüler, ama bu olumsuzu henüz ‘ken­di’ olarak değil. — Şimdi, bu olumsuz ilkin Benin nesne ile özdeşsizliği olarak görünse de, o denli de Tözün kendi kendisi ile özdeşsizliğidir. Tözün dı­şında olan biten, ona karşı bir etkinlik olarak görünen, onun kendi edimidir, ve Töz kendini özünde Özne olarak gösterir. Bunu tam olarak gös­terdiği zaman, Tin belirli-varlığını özüne özdeş kılmıştır; olduğu gibi kendine nesnedir, ve do­lay­sızlığın, ve bilgi ile ger­çekliğin ayrılmasının soyut öğeleri yenilirler. Varlık saltık olarak dolaylı kılınır; — tözsel bir içeriktir ki, o denli de Benin dolaysız iye­liğidir, ‘kendi’-gibidir ya da Kavramdır. Bununla <a id="idIndexMarker-74"></a>Tinin Görüngübilimi sonuçlanır. Tinin onda kendisi için hazırladığı şey bilmenin öğesidir. Bu öğede şimdi Tinin kıpıları ken­dilerini nesnesini kendi kendisi olarak bilen <span class="CharOverride-15">yalınlık biçiminde</span> yayarlar. Bundan böyle varlık ve bilgi karşıtlığında birbirleri dışına düş­mezler, tersine bilginin yalın birliğinde kalırlar; Gerçeğin biçimindeki Gerçektirler, ve türlülükleri salt içe­riğin tür­lü­lü­ğüdür. Kendini bu öğede bütüne örgütleyen devimleri <span class="CharOverride-15"><a id="idIndexMarker-73"></a></span><span class="CharOverride-15">Mantık</span> ya da <span class="CharOverride-15"><a id="idIndexMarker-72"></a></span><span class="CharOverride-15">Kurgul Felsefedir.</span></p>

    <p class="paragraf">38. Şimdi, Tinin deneyiminin o dizgesi salt Tinin <span class="CharOverride-15">görüngüsü</span> ile ilgili olduğu için, dizgeden <span class="CharOverride-15">Gerçeğin şeklinde</span> olan <span class="CharOverride-15">Gerçeğin</span> Bilimine ilerleyiş salt olum­suz olarak görünür, ve insan <span class="CharOverride-15">yanlış</span> olduğu için olum­suz olanla sıkıntıya girmeden dosdoğru Gerçeğe gö­tü­rülmeyi isteyebilir: Niçin yanlış olanla uğraşılsın? — Yuka­rıda tartışılan ve doğrudan doğruya Bilim ile baş­lanması gerektiğini savunan görüşe bu nok­tada genel olarak <a id="idIndexMarker-71"></a><span class="CharOverride-15">yanlış</span> diye görülen olumsu­zun doğası irde­lenerek yanıt verilecektir. Bu konudaki yerleşik düşünceler gerçeğe giden yolun başlıca engelleridir. Bu bize matematiksel bilgiden söz etme fırsatını verecektir — matematiksel bilgi ki, felsefi olma­yan bilgi onu felsefenin erişmek i<a id="idIndexMarker-70"></a>çin çabalaması gereken ideal olarak görür, gerçi şimdiye değin bu çaba boşa çıkmış olsa da.</p>

    <p class="paragraf">39. <span class="CharOverride-15">Gerçek</span> ve <span class="CharOverride-15">Y</span><span class="CharOverride-15">anlış</span> devimsiz ve bütünüyle ayrı özler olarak, biri burada öteki şurada, ortak hiçbir şeyleri olmaksızın yalıtıl<a id="idIndexMarker-69"></a>mış ve kaskatı duran belirli düşünceler arasına düşerler. Bu görüşe karşı gerçekliğin hazır verilip cebe indirilebilecek basılı bir para olmadığı ileri sürülmelidir. Ne de yanlış diye birşey <span class="CharOverride-15">vardır,</span> tıpkı kötü diye bir­şeyin olmaması gibi. Kötü ve yanlış hiç kuş­kusuz şey­tan kadar fena değildirler,<a id="idIndexMarker-68"></a> çünkü şeytanda gide­rek tikel bir <span class="CharOverride-15">özne</span> yapılırlar; yanlış ve kötü ola­rak yalnızca <span class="CharOverride-15">evrensellerdirler,</span> ama gene de bir­birlerine karşı kendi özselliklerini taşırlar. — Yanlış (çünkü burada salt ondan söz ediyoruz) ‘baş­kası’ olacak, bilmenin içeriği olarak Gerçek olan tözün olumsuzu olacaktır. Oysa Tözün ken­di­si özsel olarak olumsuzdur, bir yan­dan içeriğin ayrım­laşması ve belirlenmesi olarak, öte yandan <span class="CharOverride-15">yalın</span> bir ayırdetme olarak, e.d. ‘kendi’ ve genelde bilme olarak. İnsan hiç kuşkusuz <a id="idIndexMarker-67"></a>yanlış bilebilir. Birşeyin yanlış olarak bilinmesi bilmenin Tözü ile özdeşsizlik içinde olması demektir. Ama işte bu özdeşsizliktir ki [bilgide] özsel bir kıpı olan genelde ayrımı oluşturur. Özdeşlikleri hiç kuş­ku­suz bu ayrımlaşmadan oluşur, ve bu oluşmuş özdeş­lik Gerçekliktir. Ama gerçeklik değildir, eğer özdeşsizlik arı metalden ayrılan dışık gibi, ya da tamamlanmış çömlekten ayrı duran alet gibi bir yana atılırsa; tersine, özdeşsizliğin kendisi olum­suz olarak, ‘kendi’ olarak henüz genel olarak Ger­çek olanda dolaysızca bulunur. Gene de bu nedenle <span class="CharOverride-15">yanlışın</span> Gerçeğin bir kıpısını ya da giderek bir bile­şenini oluştur­duğu söylenemez. Her yanlışta biraz ger­çek ol­duğunu söylemek bu ikisini karış­mayıp salt dışsal olarak birleşen yağ ve su gibi ele almak olur. Kesinlikle <span class="CharOverride-15">tam başkalık</span> kıpısını belirtmenin öne­mi nedeniyledir ki ‘gerçek’ ve ‘yanlış’ anla­tım­­ları başkalıklarının ortadan kal­dı­rıl­dığı yerde artık kul­la­nıl­mamalıdır. Nasıl ki özne ve nesnenin, sonlu ve sonsuzun, varlık ve dü­şün­cenin vb. <span class="CharOverride-15">birliği</span> anla­tım­ları bir sakarlıktır — çünkü özne ve nesne, vb. <span class="CharOverride-15">bir­likleri dışında</span> ne olduklarını anla­tırlar, ve bu nedenle birlikleri içinde anlatım­la­rının imlediği yolda düşünül­me­ye­cek­lerdir —, yine böyle, yanlış da bundan böyle yanlış olarak ger­çek­liğin bir kıpısı değildir.</p>

    <p class="paragraf">40. <span class="CharOverride-15"><a id="idIndexMarker-66"></a><a id="idIndexMarker-65"></a></span><span class="CharOverride-15">İnakçılık</span>, bilmede ve felsefe öğreniminde bir düşünme yolu olarak, Gerçeğin katı bir sonuç olan ya da dolaysızca bilinen bir önermeden oluştuğu sanısından öte birşey değildir. ‘Sezar ne zaman doğdu?’ ya da ‘Bir fersahta kaç arşın vardır?’ türün­deki sorulara <span class="CharOverride-15">şık</span> birer yanıt vermek gerekir, tıpkı hipo­tenüsün karesinin dik üçgenin öteki iki kena­rının karelerinin toplamına eşit olduğunun kesinlikle gerçek olması gibi. Oysa böyle sözde bir gerçekliğin doğası felsefi gerçekliklerin doğasından ayrıdır.</p>

    <p class="paragraf">41. <span class="CharOverride-15"><a id="idIndexMarker-64"></a></span><span class="CharOverride-15">Tarihsel</span> gerçekliklere gelince, bunlara kısaca değinecek olursak, salt tarihsel yanları göz önüne alındığında onların tikel bir belirli-varlık ile, bir içerik ile olum­sallığı ve özenci gibi zo­runlu olmayan belirlenimleri açısından ilgilendikleri kolayca görülür. — Ama örnek olarak gösterilen bu tür çıplak gerçeklikler bile özbilincin deviminden yoksun değildirler. Bunlardan biri üzerine bilgi edin­mek için pekçok şeyi karşılaştırmak, kitaplara başvurmak, ya da herhangi bir yolda araştırma yapmak gerekir; dolaysız bir sezgi bile ancak neden­leri ile bilinirse gerçek değer taşıyan birşey olarak görülür, gerçi ilgilenilen şeyin gerçekte yalnızca çıplak sonuç olması gerekse de.</p>

    <p class="paragraf">42. <span class="CharOverride-15">Matematiksel</span> gerçekliklere gelince, <a id="idIndexMarker-63"></a>Euk­lides’­­in teoremlerini <span class="CharOverride-15">dış</span><span class="CharOverride-15">t</span><span class="CharOverride-15">an</span> ezbere bilen, ama tanıtla­malarını bilmeyen, onları, karşıtlığı belirtebilmek için söy­lersek, <span class="CharOverride-15">içten</span> bilmeyen birine kolay kolay geometrici denemez. Benzer olarak, biri dikaçılı birçok üçgeni ölçerek kenarların birbirleri ile o çok iyi bilinen ilişkiyi taşıdıkları bilgisine varsa da bu tür bilgi do­yurucu görülmez. Tanıtlamanın <span class="CharOverride-15">özsel­li­ği</span> mate­ma­tiksel bilgide bile henüz sonucun ken­disinin bir kıpısı olma anlam ve doğasını taşımaz; tersine, so­nuçta tanıtlama bitmiş ve yit­miş­tir. Hiç kuşkusuz bir <span class="CharOverride-15">sonuç</span> olarak teorem <span class="CharOverride-15">gerçek olarak görülen birşeydir</span>. Oysa bu ek durum onun içeriğini değil, yalnızca bilen özne ile ilişkisini ilgilendirir; mate­matiksel tanıt­la­­manın devimi nesne olana ait değil, tersine olguya <span class="CharOverride-15">dışsal</span> bir edimdir. Böylece dikaçılı üçgenin doğası kendini onun oranını anlatan önermenin tanıtlanması için zorunlu olan çizimde gösterildiği yolda parçalara ayırmaz; sonucun bütün bir üretiliş süreci bilginin bir yolu ve ara­cıdır. — Felsefi bilgide de <span class="CharOverride-15">belirli-varlık</span> ola­rak <span class="CharOverride-15">belirli-varlığın</span> oluşması <span class="CharOverride-15">özün</span> ya da olgunun iç doğasının oluşmasından ayrıdır. Ama, ilkin, fel­sefi bilme ikisini de [belirli-varlık ve öz] kapsar­ken, buna karşı matematiksel bilme ise genel olarak <span class="CharOverride-15">bilgide</span> yalnızca <span class="CharOverride-15">belirli-varlığı</span><span class="CharOverride-15">n</span> oluş süre­cini, e.d. olgu­nun doğasının <span class="CharOverride-15">varlığının</span> oluş sürecini sergiler. Bun­dan başka, felsefi bilgi ayrıca bu iki tikel de­vimi birleştirir. Tözün iç ortaya çıkışı ya da oluş süreci dışa ya da belirli-varlığa, başkası için varlığa kesiksiz bir geçiştir, ve, evrik olarak, belirli-varlı­ğın oluş süreci onun kendisini öze geri alma­sıdır. Devim böylece bütünün çifte süreci ve oluşma­sıdır, öyle ki aynı zamanda her biri ötekini koyar ve her biri bu nedenle ikisini de yanlar olarak ken­disinde taşır; bunlar bütünü kendi­lerini çözerek ve onun kıpıları kılarak birlikte yaparlar.</p>

    <p class="paragraf">43. Matematiksel bilgide içgörü olguya dışsal bir edimdir; bundan şu çıkar ki, gerçek olgu bu yolla başkalaştırılır. Araç, çizim ve tanıtlama, hiç kuşkusuz doğru önermeler kapsar; ama o denli de belirtmek gerek ki, içerik yanlıştır. Yuka­rı­daki örnekte üçgen parçalanır ve parçaları üçgen üzerin­deki çizimin ortaya çıkardığı öteki betilere dönüş­türülür. Gerçekten ilgilendiğimiz ve işlem boyun­ca gözden yiterek başka bütünlere düşen parça­larda görünen üçgen ancak sonunda yeniden kuru­lur. — Burada öyleyse içeriğin olumsuz­lu­ğu­­nun da ortaya çıktığını görürüz: buna içeriğin yan­lış­lığı denebileceği gibi dayanıklı sanılan düşün­­celerin Kavramın deviminde yitişi de denebilir.</p>

    <p class="paragraf">44. Ama bu bilgi türünün asıl eksikliği genel olarak gerecini oldu­ğu gibi kendisini de ilgilen­dirir. — Bilgiye ilişkin olarak ilkin çizimde hiçbir zorun­­luk görmeyiz. Bu zorunluk teoremin kav­ra­mın­dan çıkmaz; tersine, dışarıdan dayatılır, ve sonsuz sayıda başkaları çizilebilecekken tam bu çizgileri çizme buyruğuna, bunun tanıtlamanın gidişi için amaca uygun olacağı inancını taşımanın dışında başka hiçbirşey bilmeksizin körü körüne boyun eğilir. Daha sonra bu amaca uygunluk ger­çekten kendini gösterir, ama salt dışsal bir amaca-uygun­luktur, çünkü kendini ancak tanıtlamadan sonra gösterir. — Yine, bu tanıtlama herhangi bir yerden başlayan bir yol izler ki, bunun ortaya çıkması gereken sonuçla ilişkisi henüz bilinmez. İlerleyişinde <span class="CharOverride-15">bu tikel</span> belirlenim ve bağıntıları alıp başkalarını bir yana atar, ve bunu onun hangi zorunluğa göre böyle yapıldığı dolaysızca gös­termeksizin yapar; dış bir amaç bu devimi yönetir.</p>

    <p class="paragraf">45. <a id="idIndexMarker-62"></a>Matematiğin gurur duyduğu ve felsefeye karşı büyüklenmesine neden olan bu eksik bilginin <span class="CharOverride-15">apaçıklığı</span> <span class="CharOverride-15">amacının</span> yoksulluğuna ve <span class="CharOverride-15">gerecinin</span> eksikliğine dayanır, ve bu nedenle felsefenin küçük görmesi gereken bir türdedir. <span class="CharOverride-15">Amacı</span> ya da Kavramı <span class="CharOverride-15">büyüklüktür.</span> Bu doğrudan doğruya özsel olmayan ve Kavramdan yoksun ilişkidir. Bilme devimi bu nedenle yüzeyde ilerler, olgunun kendisine, öze ya da Kavrama dokunmaz ve bu nedenle kavrama değildir. Gereç — ki ona ilişkin olarak matematik sevindirici bir gerçekler hazinesi sunar — <span class="CharOverride-15">U</span><span class="CharOverride-15">zay</span> ve <span class="CharOverride-15">B</span><span class="CharOverride-15">irdir.</span> <a id="idIndexMarker-61"></a>Uzay belirli-varlıktır ki, ona Kavram ay­rım­larını boş, ölü bir öğedeymiş gibi yazar ve onda bu ayrımlar o denli devimsiz ve dirimsizdirler. <span class="CharOverride-15">Edimsel</span> olan matematiğin irdelediği biçimiyle uzay­sal birşey değildir; matematiğin nesneleri gibi edimsel-olma­yan şeylerle ne somut duyusal sezgi, ne de felsefe ilgilenir. Böyle edimsel-olmayan bir öğe­de yine yalnızca edimsel olmayan bir gerçeklik, e.d. durağan, ölü önermeler vardır; bunlardan her­han­gi birinde durup kalınabilir; sonraki kendi başına yeniden başlar, ve bu birincisi ikinciye doğru de­vin­meksizin ve bu yolda olgunun kendisinin do­ğası içinden zorunlu bir bağıntı doğmaksızın olabilir. — Yine, o ilke ve öğe nedeniyle — ve matematiksel apaçıklığın biçimciliği burada yatar — bilme <span class="CharOverride-15">eşitlik</span> çizgisinde ilerler. Çünkü ölü kendi kendine devine­mediği için özün ayrımlarına, özsel karşıtlığa ya da eşitsizliğe ulaşamaz, bu nedenle karşıtın karşıta geçişine, nitel, içkin devime, kendi­li­ğinden-devime varamaz. Çünkü <a id="idIndexMarker-60"></a>matematiğin irdele­diği yalnızca bü­yük­lük­tür, özsel olmayan ayrım­dır. Uzayı boyut­larına bölenin, ve bunların bağıntılarını belirleyenin ve bunu onların kendile­rinde yapanın Kavram oldu­ğu olgusunu soyutlar; örneğin çizginin yüzey ile ilişkisini irdelemez; ve çemberin çapını çevresi ile karşılaştırdığında onla­rın eşölçüm­süzlüğüne, e.d. Kavramın ilişkisine, mate­matiksel belirlenimden kaçan sonsuz birşeye çatar.</p>

    <p class="paragraf">46. İçkin, arı denilen matematik, yine zaman olarak <span class="CharOverride-15">zamanı</span> da uzayın karşısına irdelemesinin ikinci gereci olarak koymaz. Uygulamalı <a id="idIndexMarker-59"></a>mate­matik hiç kuşkusuz zaman ile uğraşır, tıpkı devim ve daha başka edimsel şeyler ile uğraştığı gibi; ama sentetik önermeleri, e.d. Kavramları tarafından belirlenen ilişkilerin önermelerini deneyimden alır ve formül­lerini yalnızca bu sayıltılar üzerine uygular. Kaldı­raç dengesi, düşme deviminde uzay ve zaman ilişkisi gibi önermelerin sözde tanıtlamalarının tanıtlamalar olarak sık sık verilmeleri ve onay­lanmalarının kendisi yalnızca bilme için tanıt­la­maya gereksinimin ne denli büyük olduğunun bir tanıtıdır, çünkü daha iyisinin olmadığı bir yerde bilme onun boş görüntüsünü bile değerlendirir ve böylece bir doyum kazanır. Bu tanıtlamaların bir eleştirisi ilginç olduğu ölçüde öğretici de olacak ve böylece bir yandan matematiği bu yanlış süs­lerden arıtırken öte yandan sınırlarını göstererek bir başka tür bilginin zorunluğunu ortaya koya­caktır. — <span class="CharOverride-15"><a id="idIndexMarker-58"></a></span><span class="CharOverride-15">Zamana</span> gelince, ki uzayın karşıeşi olarak arı mate­matiğin öteki bölümünün gerecini oluş­turacağının düşünülmesi gerekir, dışsal olarak varolan Kav­ramın kendisidir. <span class="CharOverride-15">Büyüklük</span> ilkesi, e.d. Kavramdan yoksun ayrım ilkesi, ve <span class="CharOverride-15">eşitlik</span> ilkesi, e.d. soyut ve dirimsiz birlik ilkesi, yaşamın o arı dinginliksizliği ve saltık ayrımlaşması ile baş ede­mez­ler. Bu olum­suzluk öyleyse ancak felce uğra­tıl­mış olarak, yani sayısal <span class="CharOverride-15">bir</span> olarak matematiksel bil­ginin ikinci gereci olur; ve bu bilgi, dışsal bir etkinlik olarak, kendi-kendine-devineni salt bir gerece indir­ger, öyle ki artık onda ilgisiz, dışsal, dirimsiz bir içerik bulabilsin.</p>

    <p class="paragraf">47. Felsefe, öte yandan, <span class="CharOverride-15">özsel olmayan</span> belir­lenimleri değil, ama özsel oldukları ölçüde belir­lenimleri irdeler; onun öğesi ve içeriği soyut olan ya da edimsel olmayan değil, ama <span class="CharOverride-15">edimsel</span> olan, kendi kendisini koyan ve kendi içinde dirimli olandır, kendi Kavramı içindeki belirli-varlıktır. Bu bir süreçtir ki kendi kıpılarını yaratır ve bunların için­den geçer, ve bu bütün devim olumlu olanı ve onun gerçekliğini oluşturur. Bu gerçeklik öyleyse olum­suzu da kendi içinde kapsar — olumsuz ki, eğer soyut­lanacak birşey olarak görülebilirse, yanlış denilecek olandır. Yitenin kendisi, tersine, özsel olarak görül­melidir, durağan, Gerçekten koparılmış ve Gerçeğin dışında kimsenin bilmediği bir yerde yatmaya bırakılmış birşey belirlenimi içinde değil — tıpkı Gerçeğin de öte yandaki dingin, ölü olumlu olarak görülmeyeceği gibi. Görüngü ortaya çıkış ve yitip gidiştir ki, kendisi ortaya çıkmaz ve yitip git­mez, tersine kendinde vardır ve Ger­çekliğin ya­şa­mındaki edimselliği ve devimi oluş­turur. Ger­çek öyleyse onda hiçbir üyenin ayık ol­ma­dığı <a id="idIndexMarker-57"></a>Bakhüs çılgınlığıdır; ve her bir üye ken­di­ni uzak­laştırır uzaklaştırmaz çözüldüğü için, taşkınlık o denli de say­dam ve yalın dinginliktir. O devimin mah­ke­me­sinde Tinin bireysel şekilleri de hiç kuş­ku­suz belirli düşünceler gibi kalıcı değildirler, ama olumsuz ve yitici oldukları öl­çüde de olumlu ve zorunlu kıpı­lardırlar. — Devimin din­­ginlik olarak görülen <span class="CharOverride-15">bütü­nünde</span>, kendini onda ayır­deden ve ken­dine tikel belirli-varlık veren şey kendini <span class="CharOverride-15">anımsayan</span> birşey olarak saklanır ki, belirli-varlığı kendini bilmedir, tıpkı bu öz-bilginin de yine öyle do­lay­sız­ca belirli-varlık olması gibi.</p>

    <p class="paragraf">48. Bu devimin ya da Bilimin <span class="CharOverride-15">yöntemi</span> üzerine başlangıçta daha çoğunu söylemek zorunlu gibi görünebilir. Ama bu <a id="idIndexMarker-56"></a>yöntemin Kavramı söylenmiş olanlarda şimdiden vardır, ve asıl betimlenişi <a id="idIndexMarker-55"></a>Man­tığa düşer, ya da daha doğrusu Mantığın kendisidir. Çünkü yöntem bütünün arı özselliği içinde ortaya koyulan yapısından başka birşey değildir. Ama bu nok­tada şimdiye dek geçerli olanlarla ilgili olarak felsefi yöntemi ilgilendiren düşünceler dizge­sinin yitik bir kültüre de ait olduğunun bilincinde olmak gerekir. — Eğer bu yorum övüngen ve dev­rimci görünüyorsa — ki kendimi böyle bir tondan uzak bilirim — belirtmek gerek ki, matematiğin kalıt bıraktığı bilimsel düzen açıklamaları, bölümleri, belitleri, teorem dizileri, bunların tanıtları, ilkeleri ve onlardan çıkarsama ve vargıları ile yürürlükteki kanının kendisine göre daha şimdiden en azından <span class="CharOverride-15">eskimiştir</span>. Elverişsizliği açıkça görülmese bile, bundan böyle ya hiç kullanılmamaktadır ya da çok az; ve kendinde yadsınmasa da, pek de sevil­me­mektedir. Ve ‘üstün’ ya da ‘eşsiz’ olan için onun ken­dini kullanıma koyacağı ve sevdireceği ön­yargısını taşımalıyız. Ama bir önermeyi ortaya sürme, onun için nedenler gösterme ve karşıtını yine nedenlerle çürütme yolunun gerçeğin ortaya çıkacağı biçim olmadığını görmek zor değildir. Gerçek kendi içkin devimidir; o yöntem ise gerece dışsal olan bilgidir. Bu nedenle, belirtildiği gibi, Kavramdan yoksun büyüklük ilişkisini ilkesi olarak ve ölü uzay ile eşit ölçüde ölü birimi gereci olarak alan matematiğe özgüdür, ve ona bıra­kıl­ma­lıdır. Bu yöntem ayrıca daha gevşek bir biçimde, e.d. özenç ve olumsallık ile daha da karışmış olarak, gündelik yaşamda, bir konuşmada ya da bilgiden çok meraka yönelmiş tarihsel bir anlatıda — ki bir önsöz de olsa olsa buna varır — yerini koruyabilir. Gündelik yaşamda bilinç bilgi­leri, deneyimleri, duyusal somutlukları, ayrıca düşünceleri, ilkeleri, kısaca, verili birşey olarak ya da katı, dingin bir varlık ya da öz olarak geçerli olan herşeyi içeriği olarak alır. Bilinç kimi zaman onu izler, kimi zaman bu içerik üzerine tam bir özenç yoluyla bağlantıyı koparır, onu dışarıdan belirleyen ve yöneten birşey olarak dav­ranır. İçeriği geriye herhangi bir pekinliğe gönderir, üstelik bu salt geçip gidici bir duygu bile olsa; ve kanı tanıdığı bir dinginlik noktasına ulaştığı zaman doyumunu bulmuştur.</p>

    <p class="paragraf">49. Oysa Kavramın zorunluğu uslamlamacı tartışmanın gevşek akışını ve ayrıca bilimsel çalımın yapaylığını yasaklar yasaklamaz, daha önce de anımsatıldığı gibi, bunun yerinin içe-doğmanın ve esinin yöntemsizliği ile ve pey­gam­berce söylemin özenci ile değiş­tirilmesi gerekmez; bunlar salt o bilimselliği değil, ama genel olarak bilimselliği hiçe sayarlar.</p>

    <p class="paragraf">50. <a id="idIndexMarker-54"></a>Kant’ın ilkin içgüdü ile bulduğu, ama ölü ve kavran­mamış bıraktığı <span class="CharOverride-15"><a id="idIndexMarker-53"></a></span><span class="CharOverride-15">üçlülük</span> saltık önemine yük­sel­tilmiş ve bununla gerçek biçim gerçek içeriğinde sunulmuş ve <a id="idIndexMarker-52"></a>Bilim Kavramı ortaya çıkmıştır; buna karşın, bu biçimi dirimsiz bir şemaya [<span class="CharOverride-15">Schema</span>], salt bir hayalete [<span class="CharOverride-15">Schemen</span>] ve bilimsel örgütlemeyi bir tabloya indirgeyen bir kullanım yolu bilimsel görülmemelidir. — Yukarıda genel olarak sözü edilen ve biçemini şimdi daha yakından göstermek istediğimiz bu biçimselciliğin bir şeklin doğasını ve yaşamını kavradığını ve anlattığını sanması için onun üzerine bir şema belirlenimini yüklem olarak bildirmiş olması yeter­lidir; yüklem öznellik ya da nesnellik, manyetizma, elektrik vb., sıkışma ya da genleşme, doğu ya da batı vb. olabilir; bu yüklemler sonsuza dek çoğal­tılabilirler, çünkü bu yolda her belirlenim ya da şekil bir başkası durumunda yine şemanın biçimi ya da kıpısı olarak kullanılabilir ve her biri bir başkası için aynı hizmeti isteyerek yerine geti­rebilir; ama bu tür bir karşılılık çem­berinde ne olgunun kendisinin ne olduğu, ne de birinin ya da ötekinin ne olduğu öğrenilebilir. Böyle bir işlemde kimi zaman duyusal belirlenimler sıradan sezgiden alınırlar ve bunların hiç kuşkusuz söylediklerinden başka birşeyi <span class="CharOverride-15">imledikleri</span> sanılır; ve kimi zaman kendinde anlamlı olan arı düşünce belirlenimleri, söz gelimi özne, nesne, töz, neden, evrensel vb., tıpkı gündelik yaşamda olduğu gibi düşüncesizce ve eleştirel-olmayan bir yolda, ve güçlülük ve zayıflık, genleşme ve sıkışma terimleri gibi kullanı­lırlar, öyle ki o önceki durumdaki meta­fizik bu son durumdaki duyusal tasarımlar gibi bilimsellikten yoksundur.</p>

    <p class="paragraf">51. İç yaşamın ve onun belirli-varlığının öz­devimi yerine, şimdi sezgiden alınan bu tür bir yalın belirlilik — ki burada duyusal bilgidir — yüzeysel bir andırıma göre anlatılır ve formülün bu dışsal ve boş uygulanışına ‘yapılaştırma’ ya da ‘çizim’ [<span class="CharOverride-15">Kons­truk­tion</span>] denir. Bu biçimcilik herhangi bir başkası gibidir. Astenik, stenik ve dolaylı as­tenik hastalıklar ve o denli çok da sağaltımlar vardır biçi­mindeki kuramın bir çeyrek saatte öğre­ti­le­mediği kafa nasıl ahmak olmalıdır; ve daha yakınlara dek böyle bir öğretim yeterli olduğu için, kısa bir zamanda salt ‘görgül’ bir doktordan ‘kuram­sal’ bir doktora dönüş­tü­rülmeyi kim umudedemez­di? Böyle bir doğa felsefesi biçimciliği söz gelimi Anlağın elek­trik olduğunu, ya da hayvanların azota ya da kuzeye ya da güneye vb. <span class="CharOverride-15">eşdeğer</span> olduklarını, ya da onu sim­gelediklerini öğretiyorsa — ister burada olduğu gibi çıplak olarak anlatılsın, isterse terminoloji ile daha da karıştırılmış olsun —, uzağa düşmüş görünen şeyleri biraraya getiren bir kuvvet ile, ve duyuların dingin şeylerinin bu birleşmede uğradıkları şiddet ile, onlara böylece bir Kavram görünüşü veren, ama en önem­lisinden, Kavramın kendisini ya da duyusal tasa­rımların anlamını anlatmaktan kaçınan bu şiddet ile — tüm bunlarla karşılaşan görgüsüzlük hayranlık ve şaşkınlık içinde kalabilir ve burada derin bir dahiliğe tapınabilir; yine, o tür belirlenimlerin açık­lığından, bunlar soyut Kavramın yerine sezilebilen birşeyi koyarak onu daha da hoş kılabildikleri için keyif duyar ve böylesine eşsiz bir etkinlikle ruhsal akrabalığın önsezisi içinde kendi kendisini kutlar. Böyle bir bilgeliğin ustalığı onu uygulamanın kolay olması denli çarçabuk öğrenilir; ve bir kez tanındıktan sonra, yinelenişi gizliliği kalkmış bir hokkabaz oyu­nunun yinelenişi gibi çekilmez olur. Bu tekdüze biçimciliğin aletini kullanmak üzerinde yalnızca iki renk, diyelim ki kırmızı ve yeşil bulunan bir ressam paletinden daha zor değildir — kırmızı, tarihsel bir parça istendiğinde yüzeyi renklendirmek için, yeşil ise bir manzara istendiğinde. — Burada hangisinin daha büyük olduğuna karar vermek zor olacaktır: ferahlık mı — ki onunla gökte, yerde ve yerin altında olan herşey bu boyalı su ile kaplanır —, yoksa bu evrensel devanın eşsizliği üzerine kuruntu mu? Biri ötekini destekler. Göksel ve dünyasal herşeyi, tüm doğal ve tinsel şekilleri genel şemanın birkaç belir­lenimi ile etiketleyen ve bu yolda herşeyi sınıf­landıran bu yöntemin ortaya çıkardığı şey bir örgenlik olarak evren üzerine ‘gün gibi aydınlık bir rapor’­­dan<span class="CharOverride-16"><a class="_idFootnoteLink" href="#footnote-225-2" id="footnote-225-2-backlink">2</a></span> daha azı değildir — yani, üzerine yapışık kağıt kırpıntıları ile bir iskelete ya da bir aktar dük­kanındaki kapalı ve etiketlenmiş kutu dizilerine benzeyen bir çizelge ki, bunlardan biri ya da öteki denli açıktır; ve tıpkı birincide tüm et ve kanın kemikten ayrılmış olması ve ikincide gene dirimsiz olan şeyin kutulara doldurulmuş olması gibi, raporda da şeyin dirimli özü sıyrılmış ya da gizlenmiştir. Bu düşünme yolu, yukarıda belir­tildiği gibi, aynı zamanda kendini saltık olarak tek-renkli bir boyama tarzında tamamlar, çünkü şema­tik ayrımlarından utanır, onları derin-düşünceye ait görerek Saltığın boşluğuna gömer, ve arı özdeş­liği, biçimsiz aklığı üretir. Şemanın o tek-renk­liliği ve dirimsiz belirlenimleri, bu saltık özdeşlik ve birinden ötekine geçiş, tümü de eşit ölçüde ölü Anlak ürünü ve dışsal bilgilerdir.</p>

    <p class="paragraf">52. ‘Eşsiz’ gene de yalnızca böyle yaşamdan ve Tinden yoksun kalma, derisinin yüzüldüğünü ve dirimsiz bir bilgiyi ve bunun kofluğunu ört­tüğünü görme yazgısından kaçamamakla kalmaz. Ama bu yazgının kendisinde bile, onun kafalarda olmasa da yüreklerde uyguladığı zoru, ve ayrıca biçimin evrenselliğe ve belirliliğe yapıcı açınımını tanırız — bir açınım ki, onun tamamlanışını imler ve salt kendisi bu evrenselliğin yüzeysel kul­la­nımını olanaklı kılar.</p>

    <p class="paragraf">53. Bilim kendini ancak Kavramın kendi yaşa­mı yoluyla örgütleme hakkını taşır; şemadan alınan ve belirli-varlığa dışsal olarak yapıştırılan belirlilik Bilimde yerine getirilmiş içeriğin öz-devimli ruhu­dur. Varolanın devimi bir yandan bir başkası ve böylece kendi içkin içeriği olmaktır; öte yandan [içeriğindeki] bu yayılımı ya da bu belirli-varlığını kendi içine geri alır, e.d. kendini tek bir <span class="CharOverride-15">k</span><span class="CharOverride-15">ıpı</span> yapar ve bir belirliliğe yalınlaştırır. İlk devimde <span class="CharOverride-15">olumsuzluk belirli-varlığın</span> ayrımlaşması ve koyuluşudur; bu kendi içine geri dönüşte ise <span class="CharOverride-15"><a id="idIndexMarker-51"></a></span><span class="CharOverride-15">belirli yalınlığın</span> oluş­masıdır. İçerik belirliliğinin bir başkasından alın­madığını ve ona dışsal olarak takılmadığını bu yolda gösterir; tersine, onu kendi kendisi verir ve kendini bir kıpı olarak ve bütün­deki yeri içinde düzenler. Çizelgeci Anlak içeriğin zorunluk ve Kavramını, e.d. kendi düzenlediği olgunun somu­tunu, edimselliğini ve dirimli devi­mini oluşturanı kendi için alıkoyar; ya da, daha doğrusu, onu kendi için alıkoymaz, çünkü onu tanımaz; çünkü bu içgö­rüyü taşımış olsaydı, hiç kuşkusuz bunun bir belirtisini gösterirdi. Onun gereksinimini bile tanımaz; yoksa şemacılığını bırakır ya da en azından bu yolla bir içerik listesi ile olduğundan daha çoğunu bile­meyeceğini anlardı; verdiği salt bir içerik listesidir, içeriğin kendisini ise sağlayamaz. — Belirlilik, örneğin manyetizma gibi bir belirlilik, kendinde somut ya da edimsel olsa bile, Anlak onu dirimsiz birşeye indirger, çünkü onu bir başka belirli-varlıktan yal­nızca ileri sürer, ama onu bu belirli-varlığın içkin yaşamı olarak görmez, ya da onun bu belirli-varlıkta kendini doğal ve asıl yaratış ve anlatış yolunu tanımaz. Biçimsel Anlak bu temel noktayı eklemeyi başkalarına bırakır. — Olgunun içkin içeriğine girmek yerine her zaman bütünü gözden geçirir ve üzerine konuştuğu bireysel belirli-varlıktan yukarıda durur, e.d. onu görmekten bütü­nüyle uzaktır. Bilimsel bilgi ise kendini nes­nenin yaşamına bırakmayı, ya da, yine aynı şey, onun iç zorunluğunu önünde bulmayı ve anlatmayı ister. Kendini böylece nes­nesinde derinleştirerek, yalnızca bilginin içe­rikten kendi içine yansıması olan o yukarıdan gözleme işini unutur. Gene de gerece gömülmüş ve onun devi­minde ilerlerken kendi içine geri gelir, ama kapsak ya da içerik kendini kendi içine geri almadan, belir­liliğe yalınlaştırmadan, kendini bir belirli-varlığın <span class="CharOverride-15">bir</span> yanına indirgemeden ve daha yüksek gerçekliğine geçmeden önce. Bu süreç yoluyla yalın, kendini-gözleyen bütünün kendisi varsıllıktan doğar, ki onda yansıması yitmiş olarak görünmüştü.</p>

    <p class="paragraf">54. Genel olarak, yukarıda anlatıldığı gibi, <a id="idIndexMarker-50"></a>Töz kendi kendisinde Özne olduğu için, tüm içerik onun kendisinin kendi içine yansımasıdır. Bir belirli-varlığın kalıcılığı ya da tözü <a id="idIndexMarker-49"></a>kendine-özdeşliktir; çünkü kendi ile özdeşsizliği çözülmesi olacaktır. Ama <a id="idIndexMarker-48"></a>kendine-özdeşlik arı soyutlamadır; bu ise <span class="CharOverride-15">düşüncedir.</span> <span class="CharOverride-15"><a id="idIndexMarker-47"></a><a id="idIndexMarker-46"></a></span><span class="CharOverride-15">Nitelik</span> dediğimde yalın belirlilik demiş olurum; nitelik ile bir belirli-varlık bir başkasından ayrılır, ya da bir belirli-varlıktır; kendi kendisi içindir, ya da kendisi ile bu yalın birlik yoluyla kalıcıdır. Ama böylelikle özsel olarak bir <span class="CharOverride-15">Düşünce</span><span class="CharOverride-15">dir.</span> — Burada <a id="idIndexMarker-45"></a>Varlığın Düşünce olduğu kavranır; ve <a id="idIndexMarker-44"></a>Düşünce ile Varlığın özdeşliği üzerine kavramdan yoksun gün­delik konuşmanın gözünden genellikle kaçan içgörü buraya düşer. — Öyleyse, belirli-varlığın kalıcılığı kendine-özdeşlik ya da arı soyutlama olduğu için, belirli-varlık kendisinin kendinden soyut­lan­ma­sıdır ya da kendisi kendi ile özdeşsizliği ve çözü­lüşü, — kendi içselliği ve kendi içine geri çekilişi, — ‘oluş’ sürecidir. — Varolanın bu doğası nedeniyle, ve varolan bilme için bu doğayı taşıyor oldukça, bilme içeriği yabancı birşey olarak ele alan etkinlik değil, içerikten uzağa kendi-içine-yansıma değildir; Bilim <span class="CharOverride-15">öne-sürme</span> inakçılığı yerine bir <span class="CharOverride-15">inancalar inak­çıl</span><span class="CharOverride-15">ığı</span> ya da <span class="CharOverride-15">öz-pekinlik inak­çılığı</span> olarak çıkmış olan idea­lizm değildir; tersine, bilgi içeriğin kendi içselliğine geri dönüşünü gördüğü için, etkinliği dahaçok hem içeriğe gömülür, çünkü etkinlik içeriğin içkin ‘kendi’sidir, hem de aynı zamanda kendi içine geri dönmüştür, çünkü baş­kalıkta arı kendine-özdeş­liktir; böylece bilme etkinliği bir hiledir ki, et­kin­likten çekinir gö­rünürken, belir­liliğin, kendi somut yaşamı ile birlikte, nasıl tam kendini ko­ru­manın ve tikel ilgisinin peşinde olduğunu sandığı yerde tam tersini yapmakta olduğunu, kendi kendisini çözen ve bütünün bir kıpısı yapan etkinlik oldu­ğunu sey­reder.</p>

    <p class="paragraf">55. Yukarıda tözün özbilinci açısından <span class="CharOverride-15">Anlağın</span> imlemini belirttik; şimdi de burada söylenmiş olanlardan onun tözün varolan olarak belirlenimi açısından önemi açıkça görülebilir. — Belirli-varlık <a id="idIndexMarker-43"></a>Niteliktir, kendine-özdeş belirlilik ya da <a id="idIndexMarker-42"></a>belirli yalınlık, belirli düşüncedir; <a id="idIndexMarker-41"></a><a id="idIndexMarker-40"></a>belirli-varlığın Anlağı budur. Böylece o, ilkin <span class="CharOverride-15"><a id="idIndexMarker-39"></a></span><span class="CharOverride-15">Anaxagoras</span>’ın öz olarak tanımış olduğu gibi, <a id="idIndexMarker-38"></a>tur. Ondan sonrakiler belirli-varlığın doğasını daha belirli olarak <a id="idIndexMarker-37"></a>ya da , e.d. <span class="CharOverride-15">belirli</span> <span class="CharOverride-15"><a id="idIndexMarker-36"></a></span><span class="CharOverride-15">Evrensellik</span>, <span class="CharOverride-15">Tür</span> olarak kav­radılar. <span class="CharOverride-15">Tür</span> anlatımı bu çağda yaygın olan Güzel, Kutsal, Bengi gibi İdealar için çok sıradan ve yetersiz gibi görünür. Ama gerçekte <a id="idIndexMarker-35"></a>İdea Türden ne daha çoğunu ne de daha azını anlatır. Ne var ki bu günlerde bir Kavramı belirli olarak gösteren bir anlatımın sık sık küçümsendiğini, ve salt yabancı bir dilden olduğu için bile olsa, Kavramı sis içine bürüyen ve bu nedenle daha yüceltici gelen bir başkasının yeğ­lendiğini görürüz. — Belirli-varlık, salt bir Tür olarak belirlendiği için, yalın düşün­cedir; , yalınlık tözdür. Yalınlığından ya da kendine-özdeş­liğinden ötürü değişmez ve kalıcı görünür. Ama bu ken­dine-özdeşlik eşit ölçüde de olumsuzluktur; böy­lelikle o sağlam belirli-varlık çözülmeye geçer. Belirliliğin varlığı ilkin salt bir <span class="CharOverride-15">başkası</span> ile ilişkili olmasına bağlı görünürken, devimi ise ona yabancı bir güç tarafından dayatılmış gö­rünür; ama baş­ka­lığının kendisini kendinde taşıması ve öz-devim olması düşüncenin o <span class="CharOverride-15">yalın­lığının</span> ken­disinde kapsanır; çünkü bu yalın dü­şün­ce kendi kendine devinen ve ayrımlaşan dü­şün­cedir, kendi içselliğidir, arı <span class="CharOverride-15">Kav­ram­­dır.</span> Öyleyse <span class="CharOverride-15"><a id="idIndexMarker-34"></a></span><span class="CharOverride-15">anlama</span> da bir oluştur, ve bu oluş ola­rak <span class="CharOverride-15">ussal­lıktır</span>.</p>

    <p class="paragraf">56. Var olanın bu kendi varlığında kendi Kavramı olma doğasıdır ki genel olarak <span class="CharOverride-15"><a id="idIndexMarker-33"></a></span><span class="CharOverride-15">mantıksal zorunluğu</span> oluşturan şeydir; salt bu mantıksal zorunluk ussaldır ve örgensel bütünün dizemidir; içeriğin Kavram ve öz olması ölçüsünde o da içeriğin bil­gisidir, — ya da salt o <span class="CharOverride-15"><a id="idIndexMarker-32"></a></span><span class="CharOverride-15">kurgul</span> olandır. — Kendi kendine devinerek, somut şekil kendini yalın belir­lilik yapar; böylece kendini mantıksal biçime yük­seltir ve özselliği içinde varolur; somut belirli-varlığı salt bu devimdir ve dolaysızca mantıksal belirli-varlıktır. Bu nedenle somut içeriğe biçim­selliği dışsal olarak giydirmek gereksizdir; içerik kendisinde biçim­selliğe geçiştir, ama bu dışsal biçimsellik ol­ma­ya son verir, çünkü biçim somut içeriğin kendisinin özünlü oluş sürecidir.</p>

    <p class="paragraf">57. Bilimsel yöntemin bu doğası, bir yandan içerikten ayrılmamış olmak, öte yandan dizemini kendiliğinden belirlemek, daha önce de belirtildiği gibi asıl betimlemesini <a id="idIndexMarker-31"></a>kurgul felsefede bulur. — Burada söylenenler Kavramı anlatsalar da, ön bir inancadan daha öte bir geçerlik taşı­yamazlar. Onun gerçekliği bu bir ölçüde anlatı­sal açımlamada yatmaz ve bu nedenle karşıtını ileri sürerek, bunun öyle olmayıp da tersine şöyle oldu­ğunda direterek, beylik tasarımları kararlaştırılmış ve tanıdık gerçeklikler olarak anımsayıp yeni baştan sayarak ya da iç tanrısal sezginin sandığından sunu­lan yeni birşeyin güvencesini vererek çürütülemez. — Böyle bir karşılama çoğunlukla bilmenin bilin­meyen birşeye ilk tepkisidir; özgürlüğünü ve kendi içgörüsünü ve yetkesini yabancı yetkeden (çünkü şimdi ilk kez karşılaşılan bu şekil altında görülür) kurtarmak ve ayrıca birşeyin öğrenilmiş olduğu görünüşünü ve burada yatması gereken utanç türü­nü uzaklaştırmak için direnir; benzer olarak, bilin­meyenin alkış ile onaylanışındaki tepki de aynı türdedir ve başka bir alanda aşırı-devrimci bir söylev ve eylem biçimini alacak olandan oluşur.</p>

    <p class="paragraf">58. Bu nedenle <span class="CharOverride-15">Bilimin öğreniminde</span> önemli olan şey Kavramın zorlu çabasını üstlenmektir. Bu genelde Kavram üzerine, örneğin <span class="CharOverride-15">Kendinde</span>-<span class="CharOverride-15">varlık</span>, <span class="CharOverride-15">Kendi</span>-<span class="CharOverride-15">için</span>-<span class="CharOverride-15">varlık</span>, <span class="CharOverride-15">Kendine</span>-<span class="CharOverride-15">özdeşlik</span> gibi yalın belir­lenimler üzerine dikkati gerektirir; çünkü bunlar öyle arı öz-devimlerdir ki ruhlar olarak adlan­dı­rı­labilirler, eğer Kavramları bundan daha yüksek birşeyi göstermiyorsa. Tasarımlarda ilerleme alış­kan­­lığı için Kavram tarafından kesintiye uğratılma tıpkı edimsel olmayan düşüncelerde ileri geri <a id="idIndexMarker-30"></a>uslam­lamada bulunan [<span class="CharOverride-15">räsonieren</span>] biçimsel düşünme için olduğu denli can sıkıcıdır. Bu alışkanlık <a id="idIndexMarker-29"></a>özdeksel düşünme yolu olarak adlandırılmalıdır — olumsal bir bilinç ki, salt gerece batmıştır ve bu nedenle aynı zamanda özdekten ‘kendi’sini arı olarak çekip çıkar­mak ve kendi kendinde olmak ona güç gelir. Bunun tam karşısındaki o uslamlamacılık ise içe­rikten öz­gür­lük ve ona karşı duyulan kibirdir; ondan bek­le­nen şey bu özgürlükten vazgeçmesi, ve içeriğin özençli olarak devinen ilkesi olmak yerine, bu öz­gür­­lüğü içeriğe gömmek, içeriği kendi doğası yoluyla, e.d. onun ‘kendi’si olarak ‘kendi’ yoluyla devin­me­ye bırakmak ve bu devimi gözlemek için çaba göster­mektir. Kavramın özünlü dizemine karış­mak­tan bu vazgeçiş, ona özenç yoluyla ya da başka tür­lü ka­zanılmış bilgelik ile dokunmamak, bu geri duru­şun kendisi Kavrama dikkatin özsel bir ko­şuludur.</p>

    <p class="paragraf">59. O uslamlamacı tutumda kavramsal düşünce­nin karşı olduğu iki yan vardır ki açıkça sergi­len­me­­lidirler. — İlkin, o tutum ele alınan içeriğe karşı olumsuz davranır, onu çürütmeyi ve yok etmeyi bilir. Birşeyin şöyle ya da böyle olmaması — bu salt <span class="CharOverride-15">olumsuz</span> bir içgörüdür; sondur ki kendi ötesinde yeni bir içeriğe gitmez; tersine, yine bir içerik kazan­mak için herhangi bir yerden <span class="CharOverride-15">başka</span> birşey alınma­lıdır. Bu uslamlama boş Ben içine yansımadır, kendi bilgisinin kofluğudur. — Bu kofluk gene de salt bu içeriğin kof olduğunu değil, ama bu içgörünün ken­disinin kof olduğunu da anlatır; çünkü bu içgörü kendi içindeki olumluyu göremeyen olumsuzdur. Bu <a id="idIndexMarker-28"></a>derin-düşünce kendi Olumsuz­luğunun kendisini içerik olarak almadığı için hiçbir zaman olguda değil, ama her zaman onun öte­sindedir; bu nedenle boş­luğu öne sürerek içerikte varsıl bir içgörüden her zaman daha ötede olduğunu sanır. Öte yandan, daha önce gösterdiğimiz gibi, kavrayan düşüncede ‘<a id="idIndexMarker-27"></a>olum­suz’ içeriğin kendisine aittir ve hem içeriğin <span class="CharOverride-15">içkin</span> devimi ve belirlenimi, hem de bunların <span class="CharOverride-15">bütünü</span> olarak <span class="CharOverride-15">olumlu</span> birşeydir. Bir sonuç olarak alın­dı­ğında, bu devimden ortaya çıkan şey <span class="CharOverride-15"><a id="idIndexMarker-26"></a><a id="idIndexMarker-25"></a></span><span class="CharOverride-15">belirli</span> olum­suz ve böylelikle olumlu bir içeriktir.</p>

    <p class="paragraf">60. Ama bu tür düşünme yolunun ister tasa­rımlardan ya da düşüncelerden isterse ikisinin karışımından olsun bir içerik taşıdığı göz önüne alındığında, onda kavramayı onun için güçleştiren bir başka yanın olduğu görülür. Bu öteki yanın dikkate değer doğası İdeanın kendisinin yukarıda değinilen özü ile sıkı sıkıya bağlıdır, ya da daha doğrusu düşünen ayrımsama olan bir devim olarak göründüğü gibi İdeayı anlatır. — Az önce sözü edi­len olumsuz davranışında uslamlamacı düşünmenin kendisi içeriğin ona geri döndüğü ‘kendi’ iken, buna karşı olumlu bilgisinde ‘kendi’ tasarımlanan bir <span class="CharOverride-15"><a id="idIndexMarker-24"></a></span><span class="CharOverride-15">Özne­dir</span> ki, içerik İlinek ve Yüklem olarak onunla bağıntılıdır. Bu Özne içe­riğin bağlandığı ve üzerinde devimin ileri geri işlediği temeli oluşturur. Kav­ram­sal düşünce başka türlü davranır. Kavram nesnenin asıl ‘kendi’si olduğu için — ki bu ‘kendi’ kendini <span class="CharOverride-15">nes­nenin oluş süreci</span> olarak sunar —, <a id="idIndexMarker-23"></a><a id="idIndexMarker-22"></a>Özne devin­meksizin İlinek­leri taşıyan dingin bir Özne değildir; tersine, öz-devimli ve be­lirlenimlerini kendi içine geri alan Kavramdır. Bu devimde o dingin Öznenin kendisi yitip gider; ayrım­lara ve içeriğe girer ve be­lir­liliği, e.d. ayrım­laşmış içeriği ve onun devimini oluşturur, onun karşısında durup beklemez. O us­lam­­la­manın dingin Öznedeki sağlam zemini böylece sarsılır, ve salt bu devimin kendisi nesne olur. İçe­ri­ğini dol­duran Özne bunun ötesine gitmeye son verir, ve daha başka Yüklemleri ya da İlinekleri ola­maz. Evrik olarak, içeriğin dağınıklığı böylece ‘kendi’nin altında bağlanır; içerik Özneden özgür olarak başka birçoklarına ait olabilecek evrensel değildir. İçerik böylece gerçekte artık Öznenin <a id="idIndexMarker-21"></a>Yüklemi değil, ama Tözdür, özdür ve sözünü etti­ği­miz şeyin Kav­ramıdır. <a id="idIndexMarker-20"></a>Tasarımsal düşünme, do­ğası İlineklerde ya da Yüklemlerde ilerlemek olduğu için, ve bunlar Yüklemlerden ya da <a id="idIndexMarker-19"></a>İlineklerden daha çoğu olma­dıklarından haklı olarak onların ötesine gittiği için, bir <a id="idIndexMarker-18"></a>önermede bir Yüklem biçimini taşıyan şeyin Tözün kendisi olma­sından ötürü ilerleyişinde durdurulur. Diye­biliriz ki bir karşı itişe uğrar. Sanki sürekli bir zemin imiş gibi Özneden başlar, ve Yüklem gerçekte <a id="idIndexMarker-17"></a>Töz olduğu için, Öznenin Yükleme geçtiğini ve böylece ortadan kalktığını bulur; ve bu yolda Yüklem olarak görünen şey bütün ve bağımsız bir kütle olmuş olduğu için, düşünce özgürce dolanıp duramaz ve bu ağırlık tarafından durdurulur. — Genellikle, Özne ilkin <span class="CharOverride-15">nesnel</span>, durağan ‘kendi’ olarak temel alınır; buradan belirlenimler ya da Yüklemler çokluğuna doğru zorunlu devim başlar; burada o Öznenin yerine bilen Benin kendisi ortaya çıkar ki Yüklemlerin ve onları tutan Öznenin bağ­la­yı­cısıdır. Ama o ilk Özne belirlenimlerin kendilerine girdiği ve onların ruhu olduğu için, ikinci, yani bilen Özne, işini görmüş olduğu ve ondan kendi içine geri dönmeyi istediği şeyin henüz Yüklemde oldu­ğunu görür; ve Yüklemin deviminde etkin öğe — şu ya da bu yüklemin mi ekleneceğini irdeleyen uslam­lama — olabilmek yerine, henüz içeriğin ‘kendi’si ile ilgilenir, kendi için değil ama içerik ile birlikte olması gerekir.</p>

    <p class="paragraf">61. Söylenenler biçimsel olarak şöyle anla­tı­la­bilir: Özne ve Yüklem ayrımını kendi içinde kap­sayan <a id="idIndexMarker-16"></a>yargı ya da önermenin doğası <a id="idIndexMarker-15"></a>kurgul <a id="idIndexMarker-14"></a>önerme tarafından yok edilir, ve birincinin dönüşmüş olduğu özdeş önerme o ilişkiye karşı karşı-itişi kapsar. — Bir önermenin genelde biçimi ile Kav­ramın onu yokeden birliğinin bu çatışması dizemde ölçü ile vurgu arasında yer alan çatışmaya benzer. Dizem dolaşan özek ve ikisinin birliğinden doğar. Yine böyle, <a id="idIndexMarker-13"></a>felsefi önermede de <a id="idIndexMarker-12"></a>Özne ile Yüklemin özdeşliğinin onların önermenin biçimi tarafından anlatılan ayrımlarını yoketmesi gerekmez; tersine, birlik­lerinin bir uyum olarak ortaya çıkması ge­rekir. Önermenin biçimi belirli anlamın görün­gü­südür, ya da onun yerine getirilişini ayırdeden vur­gudur; ama Yüklemin Tözü anlatması ve Öznenin kendisinin evrensele düşmesi, içinde o vur­gunun söndüğü <span class="CharOverride-15">birliktir</span>.</p>

    <p class="paragraf">62. Söylenenleri bir örnekle açıklarsak, ‘<span class="CharOverride-15">Tanrı varlıktır</span>’ önerme­sinde Yüklem ‘varlık’tır; tözsel bir anlam taşır ki Özne ona çözünür. <span class="CharOverride-15">Varlı</span><span class="CharOverride-15">ğın</span> bu­rada Yüklem değil, ama öz olması gerekir; böylece Tanrı önermedeki yeri ile ne ise o olmaya, yani dura­ğan Özne olmaya son veriyor görünür. — Dü­şünce Özneden Nesneye geçişte ilerleme yapmak yerine, Özne yitip gittiği için, dahaçok engellen­di­ğini duyumsar, ve Özneyi kaçırdığı için, onun düşüncesine geri atılır; ya da, Yüklemin kendisi bir Özne olarak, varlık olarak, Öznenin doğasını tüke­ten <span class="CharOverride-15">öz</span> olarak anlatıldığı için, düşünce Özneyi dolaysızca Yüklemde bulur; ve şimdi, Yüklemde ken­di içine geri dönmüş ve özgür uslamlama konu­munu kazanmış olmak yerine, henüz içeriğe soğ­rulmuştur, ya da en azından öyle olma istemi henüz ortadadır. — Benzer olarak, <span class="CharOverride-15">‘Edimsel evrenseldir</span>’ dendiğinde de, ‘edimsel’ Özne olarak Yükleminde yiter. Evrenselin, sanki önerme yalnızca edimselin evrensel olduğunu belirtiyormuş gibi, yalnızca bir Yüklemi imliyor olması gerekmez; tersine, evren­selin edimselin özünü anlatması gerekir. — Düşün­me öyleyse Öznede bulduğu sağlam nesnel temeli, Yüklemde Özneye geri itildiği ve Yüklemde kendi içine değil, ama içeriğin Öznesine geri döndüğü ölçü­de yitirir.</p>

    <p class="paragraf">63. Düşüncenin bu alışılmadık engellenişi büyük ölçüde <a id="idIndexMarker-11"></a>felsefi yazıların anlaşılmazlığı üzerine ya­kın­maların kaynağıdır — en azından, onları anla­mak için başka bakımlardan gereken eğitsel koşul­ların bulunduğu bireylerden gelen. Burada söyle­nenlerde onlara karşı sık sık yapılan bütü­nüyle özel bir yakınmanın nedenini görürüz: anlaşı­lıncaya dek bir çok yer yeniden ve yeniden okunmalıdır — bir yakın­ma ki uygunsuz ve aşırı olsa gerek, öyle ki, bir kez temellendirildi mi hiçbir savun­maya yer bırakmaz. — Bunun neye varacağı yukarıdan açık­tır. Felsefi önerme, salt bir önerme olduğu için, olağan özne-yüklem ilişkisinin ve alışıldık bilme yolunun geçerli olduğu sanısını uyandırır. <a id="idIndexMarker-10"></a>Öner­me­nin felsefi içeriği bu yolu ve sanıyı yıkar; sanı­lanın sanılması gereken olmadığı öğrenilir; ve sanı­nın bu düzeltilmesi bilmenin önermeye geri dön­mesini ve onu başka türlü anlamasını gerektirir.</p>

    <p class="paragraf">64. Kaçınılması gereken bir güçlüğün nedeni kurgul ve sıradan uslamlamacı yolların karış­tırıl­masıdır, öyle ki, kimi zaman Özneye ilişkin olarak söylenen şey onun Kavramını imlerken, bir başka zaman da yalnızca Yüklemini ya da İlineğini imler. Yollardan biri ötekine karışır, ve ancak bir öner­menin parçalarının olağan ilişki türünü kesin bir biçimde dışlayan bir felsefi açımlama yoğrumsal ya da plastik olmayı başa­rabilir.</p>

    <p class="paragraf">65. Gerçekte, kurgul-olmayan düşünmenin ge­çer­li olan, ama kurgul önerme kipinde göz önüne alınmayan hakları da vardır. Önermenin biçiminin ortadan kaldırılması salt <span class="CharOverride-15">dolaysı</span><span class="CharOverride-15">z</span> bir yolda, öner­menin yalın içeriği yoluyla olma­malıdır. Tersine, bu karşıt devim açıkça anlatım bulmalıdır; o yalnız­ca yukarıda değinilen iç engelleme olmamalıdır; Kavramın bu kendi içine geri dönüşü <span class="CharOverride-15">betimlen­melidir</span>. Daha önceden tanıtlamanın başarmış olması gereken şeyi oluşturan bu devim önermenin kendisinin eytişimsel devimidir. <span class="CharOverride-15">Edimsel olarak</span> ‘kurgul’ olan salt budur, ve salt bu devimin anlatımı kurgul bir betimlemedir. Bir önerme olarak ‘kurgul’ yalnızca <span class="CharOverride-15">içsel</span> engelleme ve özün kendi içine <span class="CharOverride-15">dışsal olarak varolmayan</span> geri dönüşüdür. Bu nedenle sık sık felsefi açımlamaların bizi bu <span class="CharOverride-15">iç</span> sezgiye gönder­diklerini görürüz; ve böylelikle önermenin eytişim­sel deviminin istemiş olduğumuz betimlenişinden kurtulurlar. — <span class="CharOverride-15">Öner­menin</span> Gerçeğin <span class="CharOverride-15">ne</span> olduğunu anlatması gerekir, ama özsel olarak Gerçek Özne­dir; Özne olarak o yal­nızca eytişimsel devimdir, bu kendi kendini üreten, ilerleten ve kendi içine geri dönen gidiştir. Kurgul olmayan bilgi durumunda tanıtlama anlatılan içselliğin bu yanını oluşturur. Ama eytişim tanıtlamadan ayrılır ayrılmaz gerçekte felsefi tanıt­lama kavramı yitmiştir.</p>

    <p class="paragraf">66. Burada anımsatılabilir ki, eytişimsel devim de yine parçaları ya da öğeleri olarak önermeleri alır; belirtilen güçlük bu nedenle her zaman yine­leyen ve olgunun kendisinde yatan bir güçlük olarak görünür. — Bu <a id="idIndexMarker-9"></a>sıradan tanıtlamadaki duruma benzer, öyle ki, tanıtlamanın kullandığı nedenlerin kendi­leri yine bir nedene gereksinirler, ve bu son­suza dek böyle gider. Nedenler ve koşullar bulmanın bu biçimi ise eytişim­sel devimden ayrı olan tanıt­la­maya ve dolayısıyla dışsal bilgiye özgüdür. <a id="idIndexMarker-8"></a>Ey­tişimsel devimin kendisine gelince, onun öğesi arı Kavramdır; buna göre öyle bir içerik taşır ki, ken­dinde baştan sona Öznedir. Öyley­se, temelde yatan bir özne olarak davranan ve anla­mını bir yüklem olarak kazanan hiçbir içerik bulunmaz; önerme dolaysızca salt boş bir biçimdir. — Duyusal olarak sezilen ya da tasarımlanan ‘kendi’den ayrı olarak, arı Özneyi, Kavramdan yoksun boş ‘bir’i gösteren şeylerin başında <a id="idIndexMarker-7"></a>ad olarak ad gelir. Bu nedenle örneğin ‘<span class="CharOverride-15">Tanrı</span>’ adından kaçınmak yerinde olabilir, çünkü bu sözcük dolay­sızca bir Kavram da olma­makla kalmaz, ama özel bir ad, temelde yatan Öznenin katı dinginliğidir; öte yandan örneğin ‘Varlık’ ya da ‘Bir,’ ‘Tekillik,’ ‘Özne’ vb. kendileri do­laysızca Kavramları düşün­dürürler. — O özneye [Tanrı] ilişkin olarak kurgul gerçeklikler ileri sürülse bile, bunların içerikleri içkin Kavramdan yok­sundur, çünkü Kavram yalnızca dingin özne olarak bulunur, ve bu durumda bu gerçeklikler kolaylıkla yalın bir yüceltmecilik biçimini alırlar. — Bu yan­dan da, kurgul yüklemi Kavram ve öz olarak değil ama bir önerme biçimine göre alma alış­kanlığında yatan güçlük felsefi açım­la­manın izlediği yola göre arttırılabilir ya da azal­tılabilir. Kurgulun doğasına ilişkin içgörümüze bağlı kalarak betimleme eyti­şim­sel biçimi korumalı ve kavranmayan ve Kavram olmayan hiçbir şeyi içine almamalıdır.</p>

    <p class="paragraf">67. Felsefe öğrenimi için sıradan uslamlamacı tutum gibi, verili gerçeklikler üzerinde uslamlamacı olmayan imgelem de engelleyicidir; elindeki bu gerçeklikleri onlara geri dönmeyi gerekli gör­mek­sizin temel alır, onları belirtebileceğine ve ayrıca on­lar yoluyla karar vererek yargıda bulunabi­le­ce­ğine inanır. Yine bu açıdan da felsefenin ciddi bir iş olarak ele alınması özellikle zorunludur. Tüm bilim­ler, sanatlar, beceriler, zanaatlar üzerine, bunları kazanmak için çok yönlü bir öğrenme ve alıştırma çabasının gerekli olduğu kanısı geçerlidir. Buna karşı <a id="idIndexMarker-6"></a>felsefeye gelince şu önyargının henüz egemen ol­du­ğu görünür: Gözleri ve elleri olan ve eline deri ile aletler verilen herkes bu nedenle ayakkabı yapmaya kalkışmasa da, gene de herkes birdenbire felsefe yapmayı ve felsefeyi yargı­lamayı anlar, çünkü bunu yapmanın ölçütünü doğal usunda taşımaktadır — sanki benzer olarak bir ayakkabının ölçütünü kendi ayağında taşı­mı­yor­muş gibi. — Öyle görünür ki, felsefe ustalığı kesinlikle bilgi ve öğrenim eksik­li­ğinde yatar ve sanki bunların başladığı yerde felsefe biter. Felsefe sık sık içerikten yoksun biçimsel bir bilgi türü olarak görülür, ve herhangi bir bilgi dalının ya da bilimin içeriğindeki gerçeklik ne olursa olsun, onun ancak felsefe tarafından üretilmişse bu adı hak edebileceği içgörüsü eksik kalır; başka bilimler felsefe olmaksızın ve uslamlama yoluyla ne denli çabalasalar da, o olmaksızın kendilerinde ne yaşam, ne Tin, ne de gerçeklik taşıyabilirler.</p>

    <p class="paragraf">68. Gerçek felsefeye gelince, kültürün uzun yolu yerine, varsıl olduğu ölçüde derinde olan ve Tinin bilgiye ulaşmasını sağlayan o devim yerine, tanrı­salın dolaysız bildirilişinin, ya da ne öteki bilgi dalları ve ne de gerçek felsefe üzerine çabalayıp kendini eğitmiş olmayan sağlam sağduyunun ken­dini eksiksiz bir eşdeğer olarak onun yerine sun­duğunu görürüz — tıpkı kahve yerine hindiba sunulması gibi. Bilgisizliğin, ve düşüncesini soyut bir önerme üzerinde ve üstelik bunların bağıntılı bir zinciri üzerinde yoğunlaştırma yeteneğinden yoksun biçimsiz ve yavan kabalığın kendini kimi zaman düşünce özgürlüğü ve hoşgörüsü olarak, kimi zamansa dahilik olarak öne sürdüğünü belirtmek pek hoş birşey değildir. Dahilik, şimdi felsefede nasılsa, bilindiği gibi bir zamanlar yine öyle şiiri kasıp kavurmuştu; ama ürünleri bir anlam taşıdığı zaman bu dahilik şiir yerine basmakalıp düzyazı ya da, bunun da ötesine geçerek, bir söylev çılgınlığı yarattı. Böylece, bu günlerde, kendini Kavram için çok fazla iyi olarak, ve bunun eksik­liğinden ötürü sezgisel ve şiirsel bir düşünüş olarak gören <a id="idIndexMarker-5"></a>doğal felsefecilik düşünceler yoluyla ancak örgütsüz bir imgelem gücünün özençli bileşimlerini pazara getirmektedir, — uydurmalar ki, ne köy ne kasaba, ne düzyazı ne de felsefedirler.</p>

    <p class="paragraf">69. Buna karşı, sağlam sağduyunun dingin yata­ğında akıp giderken doğal felsefecilik en iyisinden basmakalıp gerçekler üzerine bir diluzluğu sunar. Bunların önemsizliği yüzüne vurulursa, yanıt olarak anlam ve yerine getirmenin yüreğinde bu­lunduğunda ve başkalarının yüreklerinde de bu­lunması gerektiğinde diretir, çünkü genel olarak yüreğin temizliği, duyuncun arılığı vb. ile en son şeyin söylendiğini sanmaktadır, ve bunlara ne karşı çıkılabilir, ne de daha ötesi istenebilir. Oysa yapı­lacak şey en iyinin içte bırakılmaması, tersine bu kuyudan gün ışığına çıkarılmasıydı. O tür enson gerçekleri üretmekten, bu sıkıntıdan daha baştan kaçınılabilirdi, çünkü bunlar çoktandır dinsel kitaplarda, halk deyişlerinde vb. bulunur. — Böyle gerçekleri belirsizlikleri ya da eğrilikleri içinde ayrımsamak, ya da giderek bilince onların tam karşıtlarını da içinde kapsadığını göstermek güç değildir. Bilinç kendini onda yaratılan bu şaş­kınlıktan çıkarmaya çalışırken yenilerine düşer ve pekâlâ patlayarak sorunun çözüldüğünü, gerçeğin <span class="CharOverride-15">şöyle</span> ya da <span class="CharOverride-15">böyle</span> olduğunu ve ötekilerin <span class="CharOverride-15">sofistlik</span> olduğunu ileri sürebilir, çünkü sofistlik sıradan sağduyunun eğitimli usa karşı bir sloganıdır, tıpkı ‘düşlemci’ anlatımının ilk ve son kez felsefenin bilgisizlerine onun ne anlama geldiğini göstermesi gibi. — Sağduyu duyguya, yüreğindeki biliciye da­yandığı için, anlaşamadığının işini bitirir; aynı şeyi kendi içinde bulmayan ve duyumsamayan birine daha öte söyleyecek hiçbir şeyi olmadığını bil­dir­mesi yeter; — başka bir deyişle, insanlığın köklerini ayakları altında çiğner. Çünkü insanlığın doğası başkaları ile anlaşma üzerinde diretmektir ve varoluşu yalnızca bilinçlerin ortaya çıkarılmış topluluğundadır. İnsana-aykırı olan, hayvansal olan şey duyguda durup kalmak ve salt bunun içinden iletişim kurabilmekte yatar.</p>

    <p class="paragraf">70. Eğer Bilime giden ve krallara özgü bir yol aranacaksa, sağlam sağduyuya dayanmaktan daha rahatı olamaz — ve bir de, çağ ve felsefe ile birlikte ilerlemek için, felsefi yapıtların eleştirilerini, belki de en çoğundan onların önsöz ve ilk paragraflarını okumak yeter; çünkü bu ilk satırlar herşeyin dayandığı genel ilkeleri verirler, ve eleştiriler tarihsel bilgi sunmanın yanında değerlendirme de yaparlar ki, bu, bir yargı olduğu için, yargılananın üstündedir. Bu sıradan yol pijama ile de alınabilir; ama Bengi, Kutsal, Sonsuz için yüksek duygu bu yolu üst-rahibin cübbesi içinde yürür — bir yol ki, dahaçok şimdiden kendisi özekteki dolaysız varlıktır, derin ve özgün düşüncelerin dahiliği ve yüksek esin pırıltılarıdır. Ama nasıl ki bu derinlik henüz özgün kaynağını ortaya çıkarmazsa, o esin pırıltıları da henüz Empireum değildir. Gerçek düşünceler ve bilimsel içgörü ancak Kavramın emeğinde kazanılır. Yalnızca Kavram bilginin evrenselliğini üretebilir ki, bu ne sıradan belirsizlik ne de sıradan sağ­duyunun yetersizliği, tersine bütünüyle gelişmiş ve eksiksiz bilgidir; yetenekleri dahiliğin tembelliği ve kurumu ile yıkılmış usun olağandışı evrenselliği değil, tersine özgün biçimine olgunlaşarak tüm özbilinçli usun iyeliği olma yeteneğini kazanmış gerçekliktir.</p>

    <p class="paragraf">71. Bilimin varoluş olanağını Kavramın öz-deviminde gördüğüm için, ve çağımızın gerçekliğin doğası ve şekli üzerine düşünceleri yukarıda deği­nilen ve ayrıca daha ikincil bakımlardan da bu gö­rüşümden ayrıldığı, dahası, ona bütünüyle karşıt olduğu için, Bilim Dizgesini bu görüş açısından açımlamaya yönelik bir girişim olumlu bir karşılanış beklentisinin bütünüyle dışında görünmektedir. Bu arada, göz önünde tutabilirim ki, örneğin <span class="CharOverride-15"><a id="idIndexMarker-4"></a></span><span class="CharOverride-15">Platon</span>’un felsefesinin üstünlüğünün onun bilim­sel olarak değersiz mitlerinde görüldüğü zamanlar olduğu gibi, yine giderek coşkunluk zamanı denilen öyle zamanlar da olmuştur ki, <a id="idIndexMarker-3"></a>Aristoteles’in felsefesi kurgul derinliği ile saygı görmekteyken, <a id="idIndexMarker-2"></a>Platon’un <span class="CharOverride-15"><a id="idIndexMarker-1"></a></span><span class="CharOverride-15">Parmenides</span>’i, eski eytişimin bu hiç kuşkusuz en büyük sanat yapıtı, <span class="CharOverride-15">tanrısal yaşamın olumlu anlatımı</span> ve gerçek açığa çıkarılışı olarak görülmüştür; ve zaman olmuştur ki, esrimenin yarattığı bulanıklığa karşın, bu yanlış anlaşılmış esrimenin gerçekte <span class="CharOverride-15">arı Kavramdan</span> başka birşey olmadığı sanılmıştır; — bundan başka, çağımızın felsefesinde eşsiz olan şey değerini bilimsellikte bulur, ve başkaları onu başka türlü alsalar bile kendini gerçekte salt bu bilimsellik yoluyla geçerli kılar. Bu nedenle ayrıca umabilirim ki, Bilimi Kavram için açıklamaya ve bu kendine özgü öğesi içinde açımlamaya yönelik bu girişim olgunun iç gerçekliği yoluyla kabul edilmeyi başarabilecektir. Şu kanıyı taşımamız gerek ki, Gerçeğin doğası zamanı geldiğinde yayılmak ve ancak bu zaman geldiğinde görünmektir, ve bu nedenle hiçbir zaman çok erken görünmez ve olgunlaşmamış bir kamu bulmaz; yine kabul etmek gerek ki, birey henüz tek başına onun sorunu olan şeyin doğrulanması için, ve ilkin salt tikel bir bireye ait olan kanıyı evrensel olarak doğrulanan birşey olarak görmek için, bunun böyle olmasına gerek duyar. Ama bu bağlamda kamu çoğu kez onun temsilcileri ve sözcüleri olarak davra­nan­lardan ayırdedilmelidir. O birçok bakımdan onlar­dan başka türlü, giderek onlara karşıt davranır. Kamu bir felsefe yapıtı ona hiçbir şey söyle­me­di­ğinde yumuşak doğasıyla kabahati daha çok ken­din­de ararken, buna karşı bu ötekiler, yetkinlik­lerinden pekin, tüm kabahati yazara yüklerler. Böyle bir yapı­tın kamu üzerinde etkisi ölülerini gömmekte olan bu ölülerin eylemlerinden daha sessizdir. Şimdi genel içgörü düzeyi tümüyle daha eğitimlidir, merakı daha uya­nık­tır, ve yargısı daha hızlı belirlenir, öyle ki sizi dışarı çekecek olanların ayakları daha şimdiden kapı önünde durmaktadır; gene de, gösterişli güven­ce­lerle zorla koparılan dikkati olduğu gibi, küçüm­seyici kınamaları da düzelten, ve bir bölüm yazara ancak bir süre sonra izleyici verip bu arada ötekilere bir süre sonra bundan böyle hiçbir izleyici bırak­ma­yan daha yavaş etkiyi çoğu kez bundan ayırdet­me­liyiz.</p>

    <p class="paragraf">72. Gerisi için, Tinin evrenselliğinin böylesine güçlendiği ve buna karşılık tekilliğin ise olması ge­rek­tiği gibi o denli önemsizleştiği, ve yine, o evren­selliğin de geliştirmiş olduğu bütün bir varsıllık alanına sarıldığı ve onu istediği bir zamanda, Tinin tüm çalışmasında bireyin etkinliğine düşen pay ancak çok küçük olabilir; bu nedenle birey de, Bilimin doğasının imlediği ve istediği gibi, kendisini o denli unutmalıdır; kuşkudan öte, o elinden ne gelirse olacak ve yapacaktır, ama ondan tıpkı onun da kendisinden beklediği ve kendi için isteyebileceği denli azı istenmelidir.</p>

    <div class="_idFootnotes">
      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-1-backlink" id="footnote-225-1">1</a><span class="CharOverride-3">[Mezmurlar’a, 127:2, bir anıştırma.]</span></p>
      </div>

      <div class="_idFootnote">
        <p class="Basic-Paragraph" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a><span class="CharOverride-3">[Fichte.]</span></p>
      </div>
    </div>
  </div>
</body>
</html>
