<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="x7" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-1">A - Bilinç</p>

    <p class="arabaslik_orta" id="_idParaDest-2">I - Duyu Pekinliği Ya Da ‘Bu’ ve ‘Sanı’</p>

    <p class="paragraf">90. Başlangıçta ya da dolaysızca nesnemiz olan <span class="CharOverride-15">bilgi</span> kendisi dolaysız bilgi olandan, <span class="CharOverride-15">dolaysızın</span> ya da <span class="CharOverride-15">olanın bilgisi</span> olandan başkası olamaz. Biz de eşit ölçüde <span class="CharOverride-15">dolaysız</span> ya da <span class="CharOverride-15">alıcı</span> davranmalı, öyleyse o kendini sunarken onda hiçbir şeyi değiştirmemeli, ve ayrımsamadan [<span class="CharOverride-15">Auffassen</span>] kavramayı [<span class="CharOverride-15">Begrei­fen</span>] uzak tutmalıyız.</p>

    <p class="paragraf">91. <span class="CharOverride-15">Duyu pekinliğinin</span> somut içeriği onu dolay­sızca <span class="CharOverride-15">en varsıl</span> bilgi olarak, giderek sonsuz var­sıllığın bir bilgisi olarak gösterir — bir varsıllık ki, yayıldığı uzay ve zamana <span class="CharOverride-15">çıktığımızda</span> olduğu gibi, bu bol­luktan bir parça alıp bölerek içine <span class="CharOverride-15">girdiğimizde</span> de, hiçbir sınırı bulunmaz. Bundan başka duyu pekinli­ği <span class="CharOverride-15">en gerçek</span> bilgi olarak görünür; çünkü nesneden henüz hiçbir şeyi uzaklaştırmamış, tersine onu bütün bir eksiksizliği içinde önüne almıştır. Oysa bu <span class="CharOverride-15">pekinlik</span> aslında kendini en yoksul <span class="CharOverride-15">gerçeklik</span> olarak gösterir. Bildiğine ilişkin söylediği salt şudur: O <span class="CharOverride-15">vardır;</span> ve gerçekliği yalnızca şeyin <span class="CharOverride-15">varlığını</span> kapsar; bilinç kendi yanından bu pekin­likte salt arı <span class="CharOverride-15">Ben</span> olarak vardır; ya da <span class="CharOverride-15">Ben</span> salt arı <span class="CharOverride-15">Bu</span> olarak ondayımdır ve nesne de salt arı <span class="CharOverride-15">Bu</span> olarak. Ben, <span class="CharOverride-15">bu</span> Ben, <span class="CharOverride-15">bu</span> şeyden <span class="CharOverride-15">Ben</span> bilinç olarak böylece kendimi geliştirip düşünceyi değişik yollarda devindirdiğim için <span class="CharOverride-15">pekin</span> değilimdir. Yine, pekin olduğum <span class="CharOverride-15">şey</span> bir dizi değişik niteliğe göre kendi içerisinde varsıl bir belirlenimler karmaşası sunacağı ya da başka şeyler ile çeşitli yollarda ilişkili olacağı için de değil. Bunların ikisinin de duyu pekinliğinin gerçekliği ile hiçbir ilgisi yoktur; ne Ben ne de şey burada kar­maşık bir dolaylılık imlemini taşırlar; Ben karmaşık bir tasarım ya da düşünme imlemini, şey de çeşitli belirlenimlerin imlemini taşımaz; tersine, şey <span class="CharOverride-15">var­dır;</span> ve <span class="CharOverride-15">vardır</span>, çünkü <span class="CharOverride-15">vardır; vardır;</span> bu duyusal bilgi için özseldir, ve bu arı <span class="CharOverride-15">varlık</span> ya da bu yalın do­laysızlık onun <span class="CharOverride-15">gerçekliğini</span> oluşturur. Benzer olarak, pekinlik <span class="CharOverride-15">bağıntı</span> olarak <span class="CharOverride-15">dolaysız</span> arı ba­ğıntıdır; bilinç <span class="CharOverride-15">Bendir</span>, başkası değil, bir arı <span class="CharOverride-15">Bu;</span> tekilin bildiği arı Bu ya da bir <span class="CharOverride-15">tekildir.</span></p>

    <p class="paragraf">92. Ne var ki bu pekinliğin özünü oluşturan ve bu pekinliğin kendi gerçekliği olarak belirttiği <span class="CharOverride-15">arı varlığa</span> daha yakından bakıldığında daha başka pek çok şeyin de onda yer aldığı görülür. Edimsel bir duyu pekinliği salt bu arı dolaysızlık değil, ama onun bir <span class="CharOverride-15">örneğidir</span>. Burada bulunan sayısız ayrım arasında her durumda ana ayrım olarak bulduğumuz şey duyu pekinliğinde arı varlığın hemen daha önce sözü edilen o iki <span class="CharOverride-15">Bu</span> olarak ayrılmasıdır — bir <span class="CharOverride-15">Bu Ben</span> olarak ve öteki <span class="CharOverride-15">Bu nesne</span> olarak. <span class="CharOverride-15">Biz</span> bu ayrım üzerine düşününce buluruz ki, du­yu pekinliğinde ne biri ne de öteki <span class="CharOverride-15">dolaysızca</span> bulunur; tersine, aynı zamanda her biri dolaylı olarak yer alır: Ben pe­kinliği bir başkası, yani şey <span class="CharOverride-15">yoluyla</span> taşırım; ve bu da benzer olarak pekinlikte bir başkası <span class="CharOverride-15">yoluyla</span>, Ben yoluyla bulunur.</p>

    <p class="paragraf">93. Öz ile örnek, dolaysızlık ile dolaylılık ara­sın­daki bu ayrımı yapan salt biz değilizdir; tersine, onu duyu pekinliğinin kendisinde buluruz, ve bu ayrım onu yukarıda belirlediğimiz gibi değil ama duyu pekinliğinde olduğu biçimde alınacaktır. Duyu pekinliğinde terimlerden biri yalın, dolaysız bir varlık olarak ya da öz olarak koyulur, — <span class="CharOverride-15">nesne;</span> öte­ki ise özsel-olmayan ve dolaylı olarak koyulur ki duyu pekinliğinde <span class="CharOverride-15">kendinde</span> değil ama bir başkası yoluyla vardır — Ben ya da <span class="CharOverride-15">bir bilgi</span> ki, nesneyi salt <span class="CharOverride-15">nesne</span> var olduğu için bilir, ve olabilir ya da olma­yabilir. Ama nesne <span class="CharOverride-15">vardır</span>, gerçek olan ya da özdür; vardır, bilinip bilinmediğine bakılmaksızın; kalı­cıdır, bilinmese bile; ama bilgi, eğer nesne yoksa, yoktur.</p>

    <p class="paragraf">94. Öyleyse irdelenecek olan nokta nesnenin gerçekte duyu pekinliğinin kendisinde duyu pekinliğinin onun için ileri sürdüğü gibi bir öz olup olma­dığıdır; onun bu kavramının, öz olmanın, onun duyu pekinliğinde bulunuş yoluna karşılık düşüp düşme­diğidir. Bu amaç için onun üzerine düşünmemiz ve gerçekte ne olabileceği konusunda kafa yormamız değil, ama yalnızca duyu pekinliğinde nasıl bulun­duğunu irdelememiz gerekir.</p>

    <p class="paragraf">95. Öyleyse duyu pekinliğinin <span class="CharOverride-15">kendisine</span> sorul­malıdır: <span class="CharOverride-15">‘Bu’ nedir?</span> Eğer ‘Bu’yu varlığının çifte şekli içinde, <span class="CharOverride-15">Şimdi</span> olarak ve <span class="CharOverride-15">Burası</span> olarak alırsak, o zaman ‘Bu’nun içkin diyalektiği onun kendisinin olduğu denli anlaşılır bir biçim kazanacaktır. <span class="CharOverride-15">Şimdi nedir?</span> sorusunu örneğin şöyle yanıtlayalım: <span class="CharOverride-15">Şimdi Gecedir</span>. Bu duyusal pekinliğin gerçekliğini sınamak için yalın bir deneme yeterlidir. Bu gerçekliği bir yere yazalım; bir gerçeklik yazılmakla birşey yitirmez, tıpkı onu saklamamızla birşey yitirmeyeceği gibi. Eğer <span class="CharOverride-15">şimdi</span>, <span class="CharOverride-15">bu öğle</span> yine o yazılı gerçekliğe bakarsak, onun bayatladığını söylememiz gerekecektir.</p>

    <p class="paragraf">96. Gece olan şimdi <span class="CharOverride-15">saklanır</span>, e.d. ne olarak bil­dirildi ise o olarak, <span class="CharOverride-15">varolan</span> birşey olarak ele alınır; ama kendini varolmayan birşey olarak tanıtlar. ‘<span class="CharOverride-15">Şimdi</span>’ hiç kuşkusuz kendini saklar, ama Gece olmayan birşey olarak; benzer olarak, ‘Şimdi’ kendini şimdi olan Gündüz karşısında Gündüz de olmayan birşey olarak, ya da genelde bir <span class="CharOverride-15">olumsuz</span> olarak saklar. Bu kendini saklayan Şimdi öyleyse dolaysız değil ama dolaylı bir Şimdidir; çünkü süren ve kendini saklayan bir Şimdi olarak, başka birşeyin, yani Gündüz ve Gecenin olmaması <span class="CharOverride-15">yoluyla</span> belirlenir. Böyle belirlendiğinde henüz tıpkı önceki denli yalın olarak <span class="CharOverride-15">Şimdidir</span> ve bu yalınlıkta onda olan bitene karşı ilgisizdir; Gece ve Gündüz onun varlığı olmasa­lar da, o gene de Gündüz ve Gecedir; bu başkalığından hiçbir biçimde etkilenmez. Böyle yalın birşey, ki olumsuzlama yoluyla vardır, ki ne Bu ne de Şudur, bir <span class="CharOverride-15">Bu</span>-<span class="CharOverride-15">olmayan</span>, ve eşit ilgisizlikle Bu olduğu denli de Şu olandır —, böyle birşeye bir <span class="CharOverride-15">Evrensel</span> deriz; Evrensel öyleyse aslında duyusal pekinliğin gerçeğidir.</p>

    <p class="paragraf">97. Duyusal olana da bir evrensel olarak <span class="CharOverride-15">anlatım veririz;</span> söylediğimiz <span class="CharOverride-15">‘Bu’</span>dur, yani <span class="CharOverride-15">evrensel Bu;</span> ya da ‘<span class="CharOverride-15">o vardır</span>’; yani <span class="CharOverride-15">genelde Varlık</span>. Hiç kuşkusuz bunda evrensel ‘Bu’yu ya da genel olarak Varlığı <span class="CharOverride-15">tasarımlamayız;</span> ama <span class="CharOverride-15">anlatım verdiğimiz</span> şey bir evrenseldir; ya da bu duyusal pekinlikte kesinlikle söyleyeceğimizi <span class="CharOverride-15">sandığımızı</span> söylemeyiz. Oysa <a id="idIndexMarker-53"></a>dil, gördüğümüz gibi, daha gerçekçidir; onda kendimiz dolaysızca <span class="CharOverride-15">sanımızı</span> çürütürüz; ve duyu pekinliğinin gerçeği evrensel olduğu ve dil salt bu gerçeği anlattığı için, <span class="CharOverride-15">demek istediğimiz</span> duyusal bir varlığı söyleye­bilmemiz hiç bir zaman olanaklı değildir.</p>

    <p class="paragraf">98. ‘<span class="CharOverride-15">Bu</span>’nun öteki biçimi, <span class="CharOverride-15">‘Burası’</span> açısından da durum aynı olacaktır. <span class="CharOverride-15">‘Burası’</span> örneğin ağaçtır. Arkamı dönersem bu gerçeklik yiter ve karşıtına çevrilir: <span class="CharOverride-15">Burası bir ağaç değil</span>, ama bunun yerine bir <span class="CharOverride-15">evdir. Burasının</span> kendisi yitmez; tersine, evin, ağacın vb. yitişinde kalıcı, ve ev, ağaç olmaya ilgisizdir. ‘<span class="CharOverride-15">Bu</span>’ öyleyse yine kendini <span class="CharOverride-15">dolaylı yalınlık</span> olarak ya da <span class="CharOverride-15">evrensellik</span> olarak gösterir.</p>

    <p class="paragraf">99. Öyleyse, bu duyusal pekinlik kendisinde evrenseli nesnesinin gerçekliği olarak tanıtladığı için, <span class="CharOverride-15">arı varlık</span> duyusal pekinliğin özü olarak kalır; ama bu arı varlık dolaysız birşey değildir; tersine, öyle birşeydir ki, olumsuzlama ve dolaylılık onun için özseldir; buna göre, <span class="CharOverride-15">varlık</span> ile <span class="CharOverride-15">demek istediğimiz</span> değil, ama soyutlama ya da arı evrensel olma <span class="CharOverride-15">belirlenimi</span> ile <span class="CharOverride-15">varlıktır;</span> ve <span class="CharOverride-15">bizim sanımız</span>, ki bunun için duyu pekinliğinin gerçeği bir evrensel değildir, bu boş ya da ilgisiz Şimdi ve Burası karşısında geriye kalan tek şeydir.</p>

    <p class="paragraf">100. <span class="CharOverride-15">Bilmenin</span> ve <span class="CharOverride-15">nesnenin</span> ilk kez içinde ortaya çıktıkları ilişkiyi şimdi bu sonuçta içinde durdukları ilişki ile karşılaştırırsak, ilişkinin evrildiğini görürüz. Duyusal pekinlikte özsel olması gereken nesne şimdi özsel olmayandır; çünkü nesnenin dönüşmüş olduğu evrensel artık duyu pekinliği için nes­nenin özsel olarak olması gereken türde birşey değildir; tersine, pekinlik şimdi karşıt öğede, yani daha önce özsel olmayan öğe olan bilgide bulunur. Onun ger­çekliği <span class="CharOverride-15">benim</span> [<span class="CharOverride-15">meinem</span>] nesnem olarak nesnede ya da <span class="CharOverride-15">Sanıda</span> [<span class="CharOverride-15">Meinen</span>] yatar; vardır, çünkü <span class="CharOverride-15">ben</span> onu bilirim. Duyu pekinliği öyleyse hiç kuş­kusuz nes­neden sürülmüş olsa da bu nedenle ortadan kalkmış değil ama yalnızca Bene geri itil­miştir; şimdi dene­yimin bize onun bu olgusallığı üzerine neler gös­ter­diğine bakalım.</p>

    <p class="paragraf">101. Onun gerçekliğinin kuvveti öyleyse şimdi ‘<span class="CharOverride-15">Ben</span>’de, benim <span class="CharOverride-15">görmemin</span>, <span class="CharOverride-15">işitmemin</span> vb. dolay­sızlığında yatar; demek istediğimiz tekil Şimdi ve Burasının yitişi <span class="CharOverride-15">ben</span> onlara sımsıkı sarıldığım için önlenir. ‘<span class="CharOverride-15">Şimdi</span>’ <span class="CharOverride-15">gündüzdür</span>, çünkü onu görürüm; ‘<span class="CharOverride-15">Burası</span>’ <span class="CharOverride-15">bir ağaçtır</span>, aynı nedenle. Ama duyusal pekinlik bu ilişkide kendi üzerinde önceki ilişkideki ile aynı diyalektiği deneyimler. <span class="CharOverride-15">Ben</span>, <span class="CharOverride-15">bu</span> Ben, ağacı görür ve <span class="CharOverride-15">ağacı Burası</span> <span class="CharOverride-15">olarak</span> <span class="CharOverride-15">ileri sürerim;</span> ama bir <span class="CharOverride-15">başka</span> Ben ise evi görür ve ‘Burası’nın bir ağaç ol­madığını, tersine bunun yerine bir ev olduğunu ileri sürer. İki gerçeklik de aynı inandırıcılığı taşır — görmenin dolaysızlığını ve ikisinin de bilgileri üzerine güvence ve inancalarını; ama gerçekliğin biri ötekinde yiter.</p>

    <p class="paragraf">102. Tüm bunlarda yitmeyen şey bir <span class="CharOverride-15">evrensel</span> olarak ‘<span class="CharOverride-15">Ben</span>’dir; onun görmesi ne bir ağacın ne de bu evin görülmesi değil, tersine yalın bir görmedir ki, bu evin vb. olumsuzlanması yoluyla dolaylı kılınmasına kar­şın, onda olan herşeye karşı, eve, ağaca karşı gene de yalın ve ilgisizdir. Ben yalnızca evrenseldir, tıpkı genelde <span class="CharOverride-15">Şimdi</span>, <span class="CharOverride-15">Burası ya da Bu</span> gibi; hiç kuşkusuz bir <span class="CharOverride-15">tekil</span> <span class="CharOverride-15">Ben</span> demek isterim, ama Ben durumunda demek istediğimi söyleyemem, tıpkı Şimdi, Burası du­rumunda olduğu gibi. <span class="CharOverride-15">Bu</span> <span class="CharOverride-15">Burası</span>, <span class="CharOverride-15">bu Şimdi</span> ya da bir <span class="CharOverride-15">tekil</span> şey dediğimde, <span class="CharOverride-15">tüm Bular</span>, <span class="CharOverride-15">Buralar</span>, <span class="CharOverride-15">Şimdiler</span>, <span class="CharOverride-15">tüm tekil şeyler</span> demekteyimdir; benzer olarak, <span class="CharOverride-15">Ben</span>, <span class="CharOverride-15">bu tekil Ben</span> dediğimde, genel olarak <span class="CharOverride-15">her ben</span> ya da <span class="CharOverride-15">tüm</span> <span class="CharOverride-15">Benler</span> demekteyimdir; herkes demekte olduğumdur: <span class="CharOverride-15">Ben</span>, <span class="CharOverride-15">bu tekil</span> <span class="CharOverride-15">Ben</span>. Bilim onu sınayacak birşey olarak yerine getirmesi ne olursa olsun olanaksız bir istemle kar­şılaştığında, ondan <span class="CharOverride-15">bu şey</span> denilen birşeyi, ya da <span class="CharOverride-15">bir bu insanı</span> çıkarsaması, kurması, <span class="CharOverride-15">a</span> <span class="CharOverride-15">priori</span> bulması — ya da nasıl anlatılırsa anlatılsın — istendiğinde, istemin hangi <span class="CharOverride-15">bu</span> şeyi ya da hangi <span class="CharOverride-15">bu</span> Beni demek istediğini <span class="CharOverride-15">söylemesi</span> yerinde olur; ama bunu söylemek olanaksızdır.</p>

    <p class="paragraf">103. Duyu pekinliği böylece özünün ne nesnede ne de Bende olduğunu, ve dolaysızlığı ne birinin ne de ötekinin dolaysızlığı olduğunu deneyimler; çünkü ikisinde de demek istediğim dahaçok özsel olmayan birşeydir, ve hem nesne hem de Ben birer evrenseldir ki, onlarda demek istediğim Şimdi ile Burası ve Ben kalıcılık taşımazlar ya da <span class="CharOverride-15">yokturlar</span>. Böylece duyu pekinliğinin <span class="CharOverride-15">bütününün</span> kendisinin onun <span class="CharOverride-15">özü</span> olarak koyulacağı bir noktaya geliriz; bundan böyle özü olarak salt bir kıpısı koyulamaz — ilkin Ben kar­şısındaki nesnenin, sonra da Benin onun olgusallığı olmuş olmaları gereken iki durumda olduğu gibi. Öyleyse <span class="CharOverride-15">dolaysızlık</span> olarak kendi içerisinde sağlam duran ve böylece onda şimdiye dek yer almış olan tüm karşıtlığı kendisinden dışlayan ancak bir <span class="CharOverride-15">bütün</span> olarak duyu pekinliğinin kendisidir.</p>

    <p class="paragraf">104. Öyleyse bu arı dolaysızlığın bir ağaç-olmayan bir Buraya geçen bir ağaç olarak Burasının başkalığı ile, gece olan bir Şimdiye geçen gündüz olarak Şimdinin başkalığı ile, ya da onun için başka birşeyin nesne olduğu bir başka Ben ile artık bir ilgisi yoktur. Onun gerçekliği kendini kendine özdeş kalan ilişki olarak saklar ki, Ben ile nesne arasında hiçbir özsel ve özsel-olmayan ayrımı yapmaz, ve bu nedenle içine genel olarak hiçbir ayrım işleye­mez. Ben, bu tikel Ben, öyleyse Burasını bir ağaç olarak ileri sürer ve arkamı dönmem, öyle ki Burası benim için bir ağaç-olmayan olmasın; yine, bir başka ‘Ben’in Bu­ra­sını bir ağaç-olmayan olarak görme­sini, ya da be­nim kendimin başka bir zaman Bura­sı­nı ağaç-olma­yan olarak, Şimdiyi gündüz-olmayan olarak almamı dikkate almam; tersine, ben arı sezgi­yimdir; kendim için şunda kalırım: Şimdi gündüz­dür; ya da şunda: Burası ağaçtır, ve ayrıca Burasının ve Şimdinin kendilerini birbirleri ile karşılaştırmam, ama <span class="CharOverride-15">tek bir</span> dolaysız bağıntıya sarılırım: Şimdi gündüzdür.</p>

    <p class="paragraf">105. Böylece bu pekinlik biz onun dikkatini gece olan bir Şimdiye, ya da onun için Şimdinin gece olduğu bir Bene yönelttiğimizde artık ortaya çıkma­ya­­cağı için, biz ona yaklaşarak kendimizi ileri sürülen Şimdiyi gösterme davranışına bırakacağız. Kendimi­zi onu <span class="CharOverride-15">göstermeye</span> bırakmalıyız, çünkü bu dolaysız ilişkinin gerçekliği kendini bir <span class="CharOverride-15">Şimdiye</span> ya da bir <span class="CharOverride-15">Buraya</span> sınırlayan <span class="CharOverride-15">bu</span> Benin gerçekliğidir. Bu gerçek­liği <span class="CharOverride-15">daha</span> <span class="CharOverride-15">sonra</span> yoklayacak ya da ondan <span class="CharOverride-15">uzakta</span> duracak olsaydık, tüm anlamını yitirirdi; çünkü ona özsel olan dolaysızlığı ortadan kaldırmış olurduk. Bu nedenle aynı zaman ya da uzay noktasına girme­li, onları kendimize göstermeli, e.d. kendimizi pekin­likle bilen biri olan bu Ben yap­malıyız. Öyleyse bize gösterilen o dolaysızın nasıl oluştuğunu görelim.</p>

    <p class="paragraf">106. <span class="CharOverride-15">Şimdi</span> gösterilir, <span class="CharOverride-15">bu Şimdi</span>. <span class="CharOverride-15">Şimdi;</span> daha gös­terilirken varolmaya son verir; var olan <span class="CharOverride-15">Şimdi</span> gös­terilenden başka biridir, ve Şimdinin salt şu olduğunu görürüz: Tam varken artık var olmamak. ‘Şimdi’ bize gösterildiğinde <span class="CharOverride-15">olmuş</span> bir Şimdidir, ve bu onun gerçekliğidir; o, varlığın gerçekliğini taşı­maz. Gene de olmuş olması gerçektir. Ama, <span class="CharOverride-15">olmuş</span> olan ise gerçekte <span class="CharOverride-15">var</span> olan değildir; <span class="CharOverride-15">yoktur</span>, ve ilgilenmekte olduğumuz ise <span class="CharOverride-15">varlık</span> idi.</p>

    <p class="paragraf">107. Bu gösterme eyleminde gördüğümüz öyleyse salt bir devim ve onun şu izleyeceğimiz gidişidir: 1. Şimdiyi gösteririm, gerçek olarak ileri sürülür; ama onu olmuş-olan olarak ya da ortadan-kaldırılmış-olan olarak gösterir ve ilk gerçekliği ortadan kaldırırım, ve 2. şimdi ikinci gerçeklik olarak onun <span class="CharOverride-15">olmuş</span>, ortadan kaldırılmış olduğunu ileri sürerim. 3. Ama olmuş-olan yoktur; olmuşluğunu ya da ortadan-kaldırılmışlığını, ikinci gerçekliği ortadan kaldırır, bununla Şimdinin olumsuzlanmasını olumsuzlar ve böylece ilk ileri sürülene, ‘<span class="CharOverride-15">Şimdi</span> vardır’ önesürümüne geri dönerim. Şimdi ve Şimdinin gösterilmesi öyle oluşmuşlardır ki, ne Şimdi ne de Şimdinin gösterilmesi dolaysız ve yalın birşeydir; tersine, bir devimdir ki değişik kıpılar kapsar; bir <span class="CharOverride-15">Bu</span> koyulur, ama koyulan daha çok <span class="CharOverride-15">bir başkasıdır,</span> ya da Bu ortadan kaldırılmıştır: Ve bu <span class="CharOverride-15">başkalık</span>, ya da birincinin ortadan-kaldırılmasının kendisi <span class="CharOverride-15">yine ortadan kaldırılmış</span> ve böylece ilkine geri dönmüştür. Ama bu kendi içine yansımış olan ilk gene de başlangıçta ne idiyse onunla, yani <span class="CharOverride-15">dolaysız</span> birşeyle bütünüyle aynı değildir; tersine <span class="CharOverride-15">kendi içine yansımış</span> ya da <span class="CharOverride-15">yalın</span> birşeydir ki, ne ise başkalıkta o kalır: bir Şimdi ki, saltık bir Şimdiler çokluğudur; ve bu ise gerçek Şimdidir, içinde birçok Şimdiyi — saatleri — kapsayan yalın gün olarak Şimdi. Böyle bir Şimdi, bir saat, benzer olarak birçok dakikadır, ve bu Şimdi gene birçok Şimdidir, vb. — Şimdinin <span class="CharOverride-15">gös­terilmesinin</span> öyleyse kendisi bir devimdir ki, Şimdinin gerçeklikte ne olduğunu, yani bir sonuç ya da hep birlikte alınan Şimdilerden bir çokluk oldu­ğu­nu anlatır; ve gösterme Şimdinin bir <span class="CharOverride-15">evrensel</span> oldu­ğu­nun deneyimlenişidir.</p>

    <p class="paragraf">108. <span class="CharOverride-15">Gösterilen</span>, sımsıkı sarıldığım Burası, benzer olarak bir <span class="CharOverride-15">bu</span> Burasıdır ki, gerçekte <span class="CharOverride-15">bu</span> Burası değil, ama bir Ön ve Arka, bir Yukarı ve Aşağı, bir Sağ ve Soldur. Yukarının kendisi yine yukarının, aşağının vb. bu çok yanlı başkalığıdır. Gösterilmiş olması gereken Burası başka Buralarda yiter, ama bunlar da benzer olarak yiterler; gösterilen, sımsıkı tutulan ve kalıcı olan bir <span class="CharOverride-15">olumsuz Budur</span> ki, ancak <span class="CharOverride-15">Buralar</span> olmaları gerektiği gibi alındığı ama böylece ortadan kal­dı­rıldıkları zaman öyledir; o birçok Buranın yalın karma­şa­sıdır. Denmek istenen Burası nokta olacaktı; ama <span class="CharOverride-15">değildir;</span> tersine, varolan birşey olarak gös­te­rilirken, gösterme kendini dolaysız bilgi olarak değil, ama denmek istenen Buradan birçok Buralar yoluyla evrensel Buraya doğru bir devim olarak gösterir — evrensel ‘Burası’ ki, yalın bir Buralar çokluğudur, tıpkı günün Şimdilerin yalın bir çokluğu olması gibi.</p>

    <p class="paragraf">109. Açıktır ki duyusal pekinliğin diyalektiği onun deviminin ya da deneyiminin yalın tarihinden başka birşey değildir ve duyu pekinliğinin kendisi salt bu tarihten başka birşey değildir. <a id="idIndexMarker-52"></a><a id="idIndexMarker-51"></a>Doğal bilinç de bu nedenle bu sonuca, onda gerçek olana her zaman kendisi ulaşır ve bunun üzerine deneyimde bulunur, ama o denli de bunu her zaman unutup devime yine başından başlar. Bu nedenle, bu deneyime karşı evrensel bir deneyim olarak, giderek felsefi bir önesürüm olarak, üstelik <a id="idIndexMarker-50"></a>Kuşkuculuğun sonucu olarak, <span class="CharOverride-15">bu</span> şeyler ya da duyusal şeyler olarak alınan dış şeylerin olgusallığının ya da varlığının bilinç için saltık gerçeklik taşıdığının ileri sürülmesi şaşır­tıcıdır; böyle birşeyi ileri sürmek ne söylediğini bilmemek, söylemek istediğinin karşıtını söyle­di­ğini bilmemektir. Duyusal bir ‘<span class="CharOverride-15">Bu</span>’nun gerçekliğinin bilinç için evrensel deneyim olması gerekir; ama tersine karşıtı evrensel deneyimdir; örneğin <span class="CharOverride-15">‘Burası bir ağaçtır,’</span> ya da <span class="CharOverride-15">‘Şimdi öğlendir’</span> gibi bir gerçekliği her bilincin yine kendisi ortadan kaldırır ve karşıtını bildirir: Burası bir ağaç <span class="CharOverride-15">değil</span> <span class="CharOverride-15">ama</span> bir evdir; ve bu ilkini ortadan kaldıran önesürüm yine aynı türden duyusal bir ‘Bu’nun ileri sürülmesi oldukça bilinç hemen onu da ortadan kaldırır; ve bilincin tüm duyu pekinliğinde deneyimleyeceği şey gerçekte yalnızca bizim gördüğümüz şeydir: Bir <span class="CharOverride-15">evrensel</span> olarak <span class="CharOverride-15">Bu</span>, ya da, o önesürümün evrensel deneyim olarak doğruladığının tam karşıtı. — Evrensel dene­yi­me bu başvuru ile kılgısal alanda durumun ne olduğunu öngörmemize izin verilebilir. Bu bakım­dan duyusal nesnelerin olgusallığının o gerçekliğini ve pekinliğini ileri sürenlere en alt bilgelik okuluna, yani eski <a id="idIndexMarker-49"></a>Serez ve Bakhüs’ün <a id="idIndexMarker-48"></a>Eleusis Gizemlerine geri dönmeleri, ve ilkin ekmeği yemenin ve şarabı içmenin gizini öğrenmeleri gerektiği söylenebilir; çünkü bu gizlere gizdeş olan biri duyusal şeylerin varlığı üzerine salt kuşkuya değil ama umutsuzluğa düşer ve onların yokluğunu bir yandan kendisi ortaya çıkarırken, öte yandan onların kendilerini yokluğa götürdüklerini görür. Hayvanlar bile bu bilgeliğin dışında değildirler; tersine, ona en derinden gizdeş olduklarını tanıtlarlar; çünkü duyusal şeyler önünde sanki bunlar ken­di­lerinde varolan şeylermiş gibi durup beklemezler; tersine, bu olgusallıktan umutsuz ve onların hiç­liğinin tam bir pekinliği içinde, onlara teklifsizce uzanır ve onları yiyip bitirirler; ve tüm Doğa da, hayvanlar gibi, duyusal şeylerin ger­çekliğinin ne olduğunu öğreten bu açık gizleri kutlar.</p>

    <p class="paragraf">110. Ama böyle birşeyi ileri sürenlerin kendileri de, daha önce dediklerimize uygun olarak, demek iste­diklerinin dolaysızca karşıtını söylerler, — bir olgu ki, belki de en iyisinden onları duyu pekinliğinin doğası üzerine düşünmeye yöneltecektir. <span class="CharOverride-15">Dış</span> nes­nelerin varoluşundan söz ederler ki, bunlar daha da sağın olarak <span class="CharOverride-15">edimsel</span>, saltık olarak <span class="CharOverride-15">tekil</span>, <span class="CharOverride-15">bütünüyle kişisel</span>, <span class="CharOverride-15">bireysel</span> şeyler olarak belirlenebilirler ve her biri saltık olarak benzersizdir; bu varoluşun saltık pekinlik ve gerçekliği olduğunu söylerler. <span class="CharOverride-15">Bu</span> kağıt parçası demek isterler ki, üzerine ‘<span class="CharOverride-15">bu</span>’ yazıyorum ya da daha doğrusu yazdım; ama demek istedikleri söyledikleri değildir. Eğer demek istedikleri bu kağıt parçasını edimsel olarak <span class="CharOverride-15">söylemek</span> istediyseler, eğer onu <span class="CharOverride-15">söylemeyi</span> <span class="CharOverride-15">istediyseler</span>, bu olanaksızdır, çünkü denmek istenen duyusal ‘Bu’ bilince, e.d. kendinde evrensele ait olan <a id="idIndexMarker-47"></a>dil için <span class="CharOverride-15">erişilemezdir</span>. Öyleyse o onu söylemenin edimsel çabasında bozulacaktır; onu betimlemeye başlayanlar betimlemeyi tamamla­yama­yıp başkalarına bırakmak zorunda kalacak, ve bunlar da <span class="CharOverride-15">var olmayan</span> birşey üzerine konuştuklarını sonun­da kendileri kabul edeceklerdir. Öyleyse demek iste­dikleri hiç kuşkusuz <span class="CharOverride-15">bu</span> kağıt parçasıdır ki, burada yukarıdakinden bütünüyle başka bir parçadır; ama edimsel <span class="CharOverride-15">şeyler</span>, <span class="CharOverride-15">dış</span> ya da <span class="CharOverride-15">duyusal nesneler</span>, <span class="CharOverride-15">saltık olarak tekil</span> varlıklar derler, e.d. onlara ilişkin olarak yalnızca <span class="CharOverride-15">evrenseli</span> söylerler; ‘<a id="idIndexMarker-46"></a>söylenemez’ denilen öyleyse gerçek-olmayandan, ussal-olmayandan, salt denmek istenenden başkası değildir. — Eğer birşey üze­rine onun bir <span class="CharOverride-15">edimsel şey</span>, <span class="CharOverride-15">dışsal bir nesne</span> oldu­ğundan daha öte hiçbir şey söylenmiyorsa, o zaman salt en-evrensel olarak betimlenmiş ve böylelikle herşey ile ayrımından çok <span class="CharOverride-15">özdeşliği</span> anlatılmış olur. <span class="CharOverride-15">Tekil bir şey</span> dediğimde, onu tersine o denli de bütünüyle <span class="CharOverride-15">evrensel</span> birşey olarak bildirmiş olurum, çünkü herşey tekil bir şeydir; ve benzer olarak <span class="CharOverride-15">bu</span> şey dilediğimiz herşeydir. Onu <span class="CharOverride-15">bu kağıt parçası</span> olarak daha tam belirtirsek, o zaman <span class="CharOverride-15">tüm</span> kağıt parçaları ve <span class="CharOverride-15">her</span> kağıt parçası bir <span class="CharOverride-15">bu</span> kağıt parçasıdır, ve yalnızca her zaman evrenseli söylemiş olurum. Ama, denmek isteneni dolaysızca evirerek başka birşey yapma ve böylece onu <span class="CharOverride-15">sözcüklere girmeye</span> bırakmama gibi tanrısal bir doğa taşıyan <a id="idIndexMarker-45"></a>dile bu kağıt parçasını <span class="CharOverride-15">göstererek</span> yardım etmek istersem, duyu pekinliğinin gerçekliğinin gerçekte ne olduğunu deneyimlemiş olurum: Onu bir <span class="CharOverride-15">Burası</span> olarak gösteririm ki, öteki Buraların bir Burasıdır ya da ken­disinde birçok Buranın <span class="CharOverride-15">yalın bir birlikteliği</span>, e.d. bir evrenseldir; böylece onu gerçeklikte olduğu gibi alırım, ve dolaysız birşeyi bilmek yerine, <span class="CharOverride-15">algılarım</span> [= <span class="CharOverride-15">nehme ich wahr</span> = gerçek olarak alırım].</p>
  </div>
</body>
</html>
