<html xmlns="http://www.w3.org/1999/xhtml">
	<head>
		<title>12_Tavsan_ile_Kaplumbaga-5</title>
		<link href="css/12_Tavsan_ile_Kaplumbaga.css" rel="stylesheet" type="text/css"/>
	</head>
	<body id="x12_Tavsan_ile_Kaplumbaga" xml:lang="tr-TR">
		<div>
			<p class="BASLIK01" id="toc_marker-5">DÖRT ARKADAŞ</p>
			<p class="govde-metin"> </p>
			<p class="govde-metin">Bir varmış, bir yokmuş. Evvel zaman içinde, kalbur saman içinde, güzel mi güzel bir orman varmış. Bu ormanın ağaçları çok büyük, çiçekleri çok renkliymiş. Burada yaşayan hayvanlar çok mutluymuş. Dostluğa çok önem verirler, birbirleriyle hiç kavga etmezlermiş. Bu hayvanlardan dört tanesi, birbirlerini diğerlerinden daha çok severmiş. Bunlar; tavşan, güvercin, kaplumbağa ve fareymiş.</p>
			<div class="Object-Style-1-copy frame-4">
				<img alt="21_Tav%20Kap.tif" class="frame-3" src="image/21_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Bu dört arkadaş, ormanda birbirlerine yakın yerlerde yaşarmış. Birlikte oynar, kırlarda beraber dolaşırlarmış. Yemekleri de her zaman birlikte yer, biri eksik olsa diğerleri yemeğe başlamazmış.</p>
			<p class="govde-metin">Günlerden bir gün öğle yemeği yemek üzere toplanmışlar. Fakat bir de bakmışlar ki tavşan ortalıkta yok!</p>
			<p class="govde-metin"> Güvercin:</p>
			<p class="govde-metin">– Tavşan, hiç böyle yapmazdı. Yemeğe hiç geç kaldığını görmedim, demiş.</p>
			<div class="Object-Style-1-copy frame-4">
				<img alt="22_Tav%20Kap.tif" class="frame-3" src="image/22_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Kaplumbağa:</p>
			<p class="govde-metin"> – Sakın tavşanın başına bir iş gelmesin, diyerek endişesini belirtmiş.</p>
			<p class="govde-metin"> Fare de kaplumbağanın endişesine katılmış.</p>
			<p class="govde-metin"> Güvercin:</p>
			<p class="govde-metin"> – Ben şimdi havalanır, tavşanı bulur gelirim, demiş. Hemen uçup göğe doğru yükselmiş. Bir taraftan kanat çırpıyor, diğer taraftan da tavşanı arıyormuş. Sağa bakmış, yok! Sola bakmış, yok! Bir hayli yol gitmiş. Bir de ne görsün! Avcı arkada, köpekler önde tavşanı kovalıyorlarmış. Zavallı tavşan, canını kurtarmaya çalışıyor, olanca hızıyla yamaca doğru tırmanıyormuş.</p>
			<div class="Object-Style-1-copy frame-4">
				<img alt="23_Tav%20Kap.tif" class="frame-3" src="image/23_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin"> Tavşan, sonunda köpeklerden ve avcıdan kurtulmuş. Kurtulmuş ama çok korktuğu ve heyecanlandığı için bir başka avcının tuzağını görememiş. Tuzağın üstüne basmış ve tuzağa yakalanmış. Tuzaktan kurtulmak için çırpınmaya başlamış:</p>
			<div class="Object-Style-1-copy frame-4">
				<img alt="24_Tav%20Kap.tif" class="frame-3" src="image/24_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin"> – İmdat, beni kurtarın, diye bağırıyormuş.</p>
			<p class="govde-metin">Güvercin, yukarıdan her şeyi gördüğü hâlde tavşanın tuzağa düşmesine engel olamamış. “Ne yapayım?” diye düşünürken o tuzağı kuran avcının geldiğini görmüş. Tavşanın yanına inmemiş. Hızlıca arkadaşlarının bulunduğu yere uçmuş ve gördüklerini onlara anlatmış.</p>
			<div class="Object-Style-1-copy frame-4">
				<img alt="25_Tav%20Kap.tif" class="frame-3" src="image/25_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Fare:</p>
			<p class="govde-metin">– Vakit kaybetmeden tavşana yardım etmeliyiz! Kaplumbağa, sen yuvayı bekle. Biz çabucak gidip tavşanı kurtaralım, demiş.</p>
			<p class="govde-metin"> Kaplumbağa, bu teklifi kabul etmemiş:</p>
			<p class="govde-metin">– Ben de geleceğim. Hızlı yürüyemem ama bıraktığınız izlerden sizleri rahatlıkla takip edip bulabilirim. Siz önden gidin, ben arkadan gelirim, demiş.</p>
			<p class="govde-metin"> Güvercin, fareye yolu göstermiş. Fare onu takip etmiş. Biri uçmuş, biri koşmuş. Çabucak tavşanın yanına gelmişler. Güvercin şöyle bir yükselmiş ve gelen avcıya bakmış. Sonra aşağıya inmiş.</p>
			<div class="Object-Style-1-copy frame-4">
				<img alt="26_Tav%20Kap.tif" class="frame-3" src="image/26_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">– Çabuk olmalıyız, avcı tuzağın bulunduğu yere iyice yaklaştı, demiş.</p>
			<p class="govde-metin">Fare, tuzağın iplerini hemencecik kemirmiş ve tavşanı tuzaktan kurtarmış.</p>
			<p class="govde-metin">Tavşan:</p>
			<p class="govde-metin">– Teşekkür ederim, arkadaşlar! Çok acı çektim, siz olmasaydınız beni kim kurtaracaktı, demiş.</p>
			<div class="Object-Style-1-copy frame-4">
				<img alt="27_Tav%20Kap.tif" class="frame-3" src="image/27_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Güvercin:</p>
			<p class="govde-metin">– Hemen kaçmalıyız! Avcı şimdi burada olur, demiş.</p>
			<p class="govde-metin">Tavşan, ormana kaçmış. Fare bir deliğe girmiş. Güvercin uçmuş, bir dala konmuş. Tam bu sırada avcı gelmiş.</p>
			<div class="Object-Style-1-copy frame-4">
				<img alt="28_Tav%20Kap.tif" class="frame-3" src="image/28_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">– Bu tuzağı böyle kim kesti? Avımı kim çaldı, diye bağırmaya başlamış.</p>
			<p class="govde-metin">Yuvada kalmayan kaplumbağa o anda avcının bulunduğu yere gelmiş. Avcı, avını kaçırdığı için çok sinirliymiş. Sinirli hâliyle kaplumbağayı görmüş. Onu alıp çantasına koymuş:</p>
			<p class="govde-metin">– Köpeklere veririm, onunla oynarlar, demiş.</p>
			<p class="govde-metin">Kaplumbağanın arkadaşları, saklandıkları yerden olanları korkuyla seyretmişler. Hemen avcının göremediği bir yerde toplanmışlar. Kaplumbağayı kurtarmak için bir plan yapmışlar ve planı uygulamaya başlamışlar.</p>
			<p class="govde-metin">Tavşan, sekerek avcının önüne çıkmış. Avcı, tavşanı görünce çok sevinmiş.</p>
			<p class="govde-metin">– İşte yaralı bir tavşan! Onu hemen yakalarım, demiş.</p>
			<p class="govde-metin">Çantasını yere atmış, tavşanın peşinden koşmuş. Korkudan tir tir titreyen kaplumbağa bunu fırsat bilmiş. Hemen çantadan çıkıp çalıların arasına saklanmış. Avcı, çok koşmuş; ama tavşanı yakalayamamış. Yorgun bir şekilde geriye dönmüş. Bir de bakmış ki kaplumbağa da yok! Hem kaçırdığı tavşana hem de kaplumbağaya çok üzülmüş. Boş çantayı eline almış, evine geri dönmüş.</p>
			<p class="govde-metin">Dört arkadaş, tehlikelerden kurtulduklarına çok sevinmişler. Zor durumda gerçek bir fedakârlık ve dostluk örneği sergilemişler. Şarkılar söyleyerek yuvalarına geri dönmüşler.</p>
			<div class="Object-Style-1-copy frame-4">
				<img alt="29_Tav%20Kap.tif" class="frame-3" src="image/29_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="12_Tavsan_ile_Kaplumbaga_KAPAK-a.jpg" class="frame-5" src="image/12_Tavsan_ile_Kaplumba_fmt.jpeg"/>
			</div>
			<p class="govde-metin"> </p>
		</div>
	</body>
</html>