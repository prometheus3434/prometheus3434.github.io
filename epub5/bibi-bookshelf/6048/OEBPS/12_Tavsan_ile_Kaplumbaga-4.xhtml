<html xmlns="http://www.w3.org/1999/xhtml">
	<head>
		<title>12_Tavsan_ile_Kaplumbaga-4</title>
		<link href="css/12_Tavsan_ile_Kaplumbaga.css" rel="stylesheet" type="text/css"/>
	</head>
	<body id="x12_Tavsan_ile_Kaplumbaga" xml:lang="tr-TR">
		<div>
			<p class="BASLIK01" id="toc_marker-4">TAVŞAN İLE KAPLUMBAĞA</p>
			<p class="govde-metin"> </p>
			<p class="govde-metin">Kaplumbağa, bir gün sabah yürüyüşüne çıkmış. Biraz yürüdükten sonra bir tepenin üzerinde durmuş. Burasının manzarası çok güzelmiş. Tertemiz havayı doya doya içine çekmiş. Sonra da çevresini seyretmeye başlamış. Hem çevreyi seyrediyor hem de kendi kendine:</p>
			<p class="govde-metin">– Ne güzel bir yerde yaşıyorum! Kekik kokan tertemiz bir havası var. Renk renk çiçekler etrafı kaplamış. Şırıldayarak akan ırmaklar, yemyeşil çimenler bir başka güzel, diye mırıldanmış.</p>
			<div class="Object-Style-1-copy frame-4">
				<img alt="16_Tav%20Kap.tif" class="frame-3" src="image/16_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Kaplumbağa, bu düşüncelerle çevresine bakınırken bir çift göz uzaktan onu seyrediyormuş. Bu, tavşandan başkası değilmiş. O, bir ağacın altına oturmuş hem havucunu yiyor hem de kaplumbağa için şunları mırıldanıyormuş:</p>
			<p class="govde-metin">– Ne uyuşuk bir hayvan! Bu yollar böyle yavaş yürümekle biter mi hiç? Benim bir dakikada gittiğim yolu bu kaplumbağa ancak bir saatte gidebilir, diyormuş.</p>
			<p class="govde-metin">Tavşan; kendisiyle gurur duyuyor, kaplumbağayı ise küçük görüyormuş. Bu düşüncelerle elindeki havucu yiye yiye kaplumbağanın yanına yaklaşmış.</p>
			<p class="govde-metin">Kaplumbağa, tavşanı görünce çok sevinmiş. Onunla arkadaş olabileceğini düşünmüş. Beraberce dolaşıp sohbet edebileceklerini sanmış. Ama kaplumbağanın mutluluğu uzun sürmemiş. Tavşan, az önce düşündüklerini kaplumbağanın yüzüne karşı da söylemiş. Söylerken de çok alaycı bir tavır takınmış:</p>
			<p class="govde-metin">– Ne yavaş bir hayvansın! Bu yollar bu yürümeyle biter mi hiç? Benim bir dakikada gittiğim yolu sen ancak bir saatte gidebilirsin, demiş.</p>
			<p class="govde-metin"> Kaplumbağa, tavşanın bu sözlerine o kadar çok üzülmüş ki bir süre konuşamamış. Sonra şöyle düşünmüş: </p>
			<p class="govde-metin">– Utanılacak bir şey yok! Kendimden utanmamalıyım. Kendime güvenmeliyim. Ama bu alaycı tavşana da bir ders vermeliyim, demiş.</p>
			<div class="Object-Style-1-copy frame-4">
				<img alt="17_Tav%20Kap.tif" class="frame-3" src="image/17_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Kaplumbağa, tavşana:</p>
			<p class="govde-metin">– Benimle yarışa var mısın? O zaman kimin hızlı olduğu ortaya çıkar, demiş.</p>
			<p class="govde-metin">Tavşan, kaplumbağanın bu teklifine önce çok şaşırmış. Sonra da kahkahalarla gülmeye başlamış.</p>
			<p class="govde-metin">Kaplumbağa, konuşmasına devam etmiş:</p>
			<p class="govde-metin">– Çevredeki hayvanları da çağıralım. Onlar da bizim yarışı seyretsin. İçlerinden birisini de hakem yaparız, demiş.</p>
			<p class="govde-metin">Tavşan, gülmesine devam ederek:</p>
			<p class="govde-metin">– Tamam, seninle yarışacağım. Bu hızınla, benimle yarışmayı göze alman şaşılacak bir durum! Ben, tilkinin hakem olmasını istiyorum, demiş. </p>
			<p class="govde-metin">Çevredeki bütün hayvanlara haber gönderilmiş, onlar da bu yarışı seyretmeye davet edilmiş. Yarışın yapılacağı alan belirlenmiş.</p>
			<p class="govde-metin">Yarış günü gelip çattığında bütün hayvanlar, yarış alanına toplanmış. Yarışı iyi yönetebilmek için tilki de hazırlık yapmış. </p>
			<p class="govde-metin">Hakem, başlama çizgisinin bulunduğu yere gelmiş. Düdüğünü eline almış, yarışmacıların hazır olup olmadığına bakmış.</p>
			<p class="govde-metin">Kaplumbağa yarışa çok önem veriyormuş. Bunun için çok çalışmış. Tavşan ise hâlâ kaplumbağa ile alay ediyor, onu küçük görüyormuş.</p>
			<p class="govde-metin">Yarışmacılar hazır olunca hakem, düdüğü çalarak yarışmayı başlatmış.</p>
			<div class="Object-Style-1-copy frame-4">
				<img alt="18_Tav%20Kap.tif" class="frame-3" src="image/18_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Tavşan:</p>
			<p class="govde-metin">– Ben bu yarışı nasıl olsa kazanırım! Önce şu ağacın altında güzelce uyuyayım, demiş. Ağacın bulunduğu yere gitmiş ve çimenlerin üzerine uzanmış. Bir süre sonra derin bir uykuya dalmış. Rüyasında yarışı kazandığını ve kaplumbağa ile alay ettiğini görüyormuş.</p>
			<p class="govde-metin">Uzun bir aradan sonra tilki, bitiş düdüğünü çalmış. Bayrağı havaya kaldırmış, yarışın bittiğini, yarışı kaplumbağanın kazandığını ilan etmiş. Seyirciler, kaplumbağayı tebrik ediyor, başarısından dolayı onu kutluyorlarmış.</p>
			<p class="govde-metin">Tavşan, hâlâ uyuyormuş ama uyuması uzun sürmemiş. Kaplumbağanın sevinç çığlıkları onu uyandırmaya yetmiş. Artık iş işten geçmiş, her şey bitmiş. Tavşan, yarışı kaybetmiş. Kaplumbağa ile alay etmenin cezasını görmüş. Başını önüne eğerek kaplumbağanın yanına gelmiş:</p>
			<div class="Object-Style-1-copy frame-4">
				<img alt="19_Tav%20Kap.tif" class="frame-3" src="image/19_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">– Başarından dolayı seni kutluyorum! Ben baştan itibaren hatalıydım. Seninle o şekilde konuşmamalıydım, alay etmemeliydim. Bana güzel bir ders verdin. Senden özür dilerim, demiş.</p>
			<p class="govde-metin">Kaplumbağa, arkadaşına sarılarak onu affettiğini söylemiş. Kaplumbağa ile tavşan, bundan sonra çok iyi arkadaş olmuşlar. </p>
			<div class="Object-Style-1-copy frame-4">
				<img alt="20_Tav%20Kap.tif" class="frame-3" src="image/20_Tav%20Kap_fmt.jpeg"/>
			</div>
			<p class="govde-metin"> </p>
		</div>
	</body>
</html>