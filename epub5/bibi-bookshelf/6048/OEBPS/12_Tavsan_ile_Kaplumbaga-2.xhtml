<html xmlns="http://www.w3.org/1999/xhtml">
	<head>
		<title>12_Tavsan_ile_Kaplumbaga-2</title>
		<link href="css/12_Tavsan_ile_Kaplumbaga.css" rel="stylesheet" type="text/css"/>
	</head>
	<body id="x12_Tavsan_ile_Kaplumbaga" xml:lang="tr-TR">
		<div>
			<p class="BASLIK01" id="toc_marker-2">TARLAD§AKİ HAZİNE</p>
			<p class="govde-metin"> </p>
			<p class="govde-metin">Bir zamanlar, uzaklarda bir yerde, zengin bir çiftçi yaşarmış. Bu çiftçinin uçsuz bucaksız bir üzüm bağı varmış. Çiftçinin ayrıca çalışmayı sevmeyen üç tane de oğlu varmış. </p>
			<p class="govde-metin">Günler geçmiş, çiftçi iyice yaşlanmış.</p>
			<p class="govde-metin">Zengin çiftçi, bu dünyadan göçme vaktinin geldiğini anlamış. Çocuklarını yanına çağırmış. Onlara:</p>
			<div class="Object-Style-1-copy frame-4">
				<img alt="06_Tav%20Kap.tif" class="frame-3" src="image/06_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">– Çocuklar, ben artık yaşlandım. Yıllarca çalıştım, çabaladım. Sizlerden isteğim, bize atalarımızdan kalan bu toprakları sakın satmamanız. Çünkü, bu topraklarda bir hazine gizli. Biraz çalışır, yorulursanız hazineyi bulur, zengin olursunuz. Üzüm bağının her yerinde hazineyi arayın. Kazmadık, bellemedik hiçbir yer bırakmayın, demiş.</p>
			<p class="govde-metin">İhtiyar çiftçi bir süre sonra ölmüş.</p>
			<div class="Object-Style-1-copy frame-4">
				<img alt="07_Tav%20Kap.tif" class="frame-3" src="image/07_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Çiftçinin çocukları; kazmayı, küreği alıp bağa koşmuşlar. Hazineye kavuşma heyecanıyla her yeri kazmışlar. Ama hazineyi bulamamışlar. Bağ iyi kazılıp bellendiği için o sene ürün bol olmuş. Ürünü satıp iyi para kazanmışlar. </p>
			<p class="govde-metin">Günler haftaları, haftalar ayları kovalamış. Sonbahar, kış derken yine bahar gelmiş. Üç kardeş yine hazineyi aramaya başlamış.</p>
			<div class="Object-Style-1-copy frame-4">
				<img alt="08_Tav%20Kap.tif" class="frame-3" src="image/08_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin"> Üzüm bağını baştan başa kazmışlar. Bir taraftan, hem hazine arıyorlar hem de kazarken önlerine çıkan üzümlerin bakımlarını yapıyorlarmış. “Nasıl olsa hazineyi ararken bağı kazıyoruz, bari karşımıza çıkan üzümlerin de bakımını yapalım.” diye düşünüyorlarmış. Ama gerçek niyetleri yine de hazineyi aramakmış. Üzüm bağının her yerini iyice kazmalarına rağmen yine de babalarının söylediği hazineyi bulamamışlar.</p>
			<p class="govde-metin">O yıl da üzümlerin diplerini çapalayıp bakımlarını iyice yapmışlar. Salkım salkım üzümler olmuş, bol ürün almışlar. Ürünleri satıp çok para kazanmışlar. Bu ürünler sayesinde üç kardeş epeyce zengin olmuş.</p>
			<p class="govde-metin">Köylüler:</p>
			<p class="govde-metin">– Görüyorsunuz, değil mi? Babalarının bıraktığı hazineyi bulup zengin oldular, diye konuşuyormuş.</p>
			<p class="govde-metin">Kardeşlerin keyfine diyecek yokmuş. Zengin oldukça yeni tarlalar, bağlar almışlar. Köyde herkes onları merakla takip ediyormuş.</p>
			<p class="govde-metin">Hazineyi bir türlü bulamamaları üç kardeşi meraklandırıyormuş. Yavaş yavaş hazineden ümitlerini kesmeye başlamışlar. Bu hazinenin ne olabileceğini günlerce düşünmüşler.</p>
			<p class="govde-metin">Bir gün en büyük kardeş:</p>
			<p class="govde-metin">– Kardeşlerim, bana kalırsa o bağda hazine yok. Babam, bizi çalıştırmak için böyle söylemiş olabilir. Bakınız, bağı kazıp üzümlerin bakımını yaptık. Çok iyi ürün aldık. Ürettiklerimizi sattık ve zengin olduk. Bir hazine kadar para kazandık. Bana kalırsa babamın bize bırakmak istediği en büyük hazine, çalışmaktır, demiş. Diğer kardeşleri de ağabeylerine hak vermişler.</p>
			<div class="Object-Style-1-copy frame-4">
				<img alt="09_Tav%20Kap.tif" class="frame-3" src="image/09_Tav%20Kap_fmt.jpeg"/>
			</div>
			<p class="govde-metin"> </p>
			<p class="govde-metin">Üç kardeş, o yıldan sonra da aynı şekilde çalışmışlar. Çalışınca bol ürün elde etmişler. İyice zengin olmuşlar. Kazandıklarının bir bölümünü çevrelerindeki yoksullara vermişler. Köylü, bu zengin ve yardımsever kardeşleri çok sevmiş. </p>
			<div class="Object-Style-1-copy frame-4">
				<img alt="10_Tav%20Kap.tif" class="frame-3" src="image/10_Tav%20Kap_fmt.jpeg"/>
			</div>
			<p class="govde-metin"> </p>
		</div>
	</body>
</html>