<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Önsöz</st></p>
			<p xml:lang="en-GB"><span xml:lang="tr-TR"><st c="6">Bir insan nelerin toplamıdır? </st><st c="37">Hayallerinin, mücadelesinin, dostlarının, hayal kırıklıklarının, yenilgilerinin, aşklarının, zaaflarının, güçlü yönlerinin, talihinin, trajedisinin, yazgısının... </st><st c="200">En çok da yazgısının... </st><st c="224">Bu kitapta yazgısının 50 yaşına kadar sunduğu cömert hediyelerle yücelttiği, hassaslaştırdığı, sonra da geriye kalan on senede bir kristal vazoyu yere çarparcasına yok ettiği bir adamın hikâyesini okuyacaksınız. </st><st c="436">Aynı zamanda onu kendisi yapan dostlarını, hayallerini, hayal kırıklıklarını, yenilgilerini, başarılarını, sanatının köklerini, mücadelesini, varoluşunu, yok oluşunu... </st><st c="605">Onun hikâyesi sadece bir yazarın hikâyesi değildir, aynı zamanda Avrupa’nın hikâyesidir. </st><st c="694">O bir hayal kurdu Avrupa’nın birliğine dair, barışa dair. </st><st c="752">O, bunun gerçekleşmesinin aksine yok olduğunu gördü. </st><st c="805">Ama hayali ölümünden 51 yıl sonra gerçekleşti. </st><st c="852">Yaşasaydı bu hayali daha erken gerçekleşir miydi bilinmez ama gerçekleşmesi için önce hayal etmek ve mücadele etmek gerekirdi. </st><st c="979">O bunu yaptı.</st></span></p>
			<p xml:lang="en-GB"><span xml:lang="tr-TR"><st c="992">Zweig’ın hayatı iki zıtlığı bir arada bulunduruyor. </st><st c="1045">Sanatın insanı duyarlı kılan, hassaslaştıran yapısı ve savaşın insanı duygusuzlaştıran yok eden yıkıcılığı... </st><st c="1155">Zweig, bu iki duruma da uç noktalarda yakalandı. </st><st c="1204">Sanatın insanı insan kılan iklimini Viyana, Paris gibi sanat iklimlerinde teneffüs edip hassas bir kalbe sahip oldu. </st><st c="1321">Sonra da iki dünya savaşıyla bu hassas kalbi paramparça oldu.</st></span></p>
			<p xml:lang="en-GB"><span xml:lang="tr-TR"><st c="1382">Ülkemizde en çok okunan Batılı yazarlardan olan Stefan Zweig’ın hayatı pek çok açıdan değerli ve ilham verici. </st><st c="1494">Hiçbir eser onu var eden kişiden bağımsız düşünülemez. </st><st c="1549">Hiçbir sanatçı da kendi yaşamöyküsünden... </st><st c="1592">Sanatçının sanatının köklerini bilmek ve onun hikâyesini okumak, eserlerinde gizli kalmış pek çok kapıyı açmak anlamına gelmektedir. </st><st c="1725">Zweig’ı; Freud, Gorki, Rolland, Thomas Mann, Strauss, Rilke, Valery gibi dostlarıyla okumanın, yazgısına tanıklık etmenin, Birinci Dünya Savaşı ve İkinci Dünya Savaşı’nı Zweig’ın hayatıyla izlemenin sizde bir farkındalık oluşturacağını düşünüyor, onun sanatının size ilham vereceğini umuyorum...</st></span></p>
			<p xml:lang="en-GB"></p>
			<p xml:lang="en-GB"><st c="2020">Kerem Kına</st></p>
			<p xml:lang="en-GB"><span xml:lang="tr-TR"><st c="2031">Kadıköy, Kasım 2020</st></span><span xml:lang="tr-TR"></span></p>
		</div>
	<div id="charCountTotal" value="2051"></div></body>
</html>
