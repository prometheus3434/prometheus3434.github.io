<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-48</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-24"><st c="0">-XXII-</st></p>
			<p id="toc_marker-24-1"><st c="7">İkinci Dünya Savaşı öncesi ikinci dünya gezisi</st></p>
			<p xml:lang="en-GB"><span xml:lang="tr-TR"><st c="54">Dünyayı daha önce genç ve tanınmamış biri olarak gezen Zweig, İkinci Dünya Savaşı’na kadar olan dönemde tekrar gezmeye başlamıştı. </st><st c="186">Artık tanınan bir yazar olarak gittiği her ülkede dostları, yayıncıları, okurları vardı. </st><st c="275">Gittiği her yerde konuşmalar, konferanslar yapıyor, Avrupa’nın düşünsel birliğinin hayalini anlatıyordu. </st><st c="380">O ülkenin en değerli kütüphanelerinde çalışıyor, en değerli kitapları ayağına kadar geliyordu. </st><st c="475">Gençken tek satır dahi yazmaya çekineceği birçok büyük sanatçıyla dostluklar kuruyordu. </st><st c="563">Her kapı açılıyordu. </st><st c="584">Bunun keyfini sonuna kadar yaşayan Zweig, bir yandan da gençliğindeki o özgürce gezmelerini özlemle hatırlıyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="697">Bu gezilerin ilkini İtalya’ya yaptı, sonra da Tolstoy’un 100. </st><st c="760">doğum yıldönümü için Rusya’dan davet aldı. </st><st c="803">Rusya’da 14 gün geçirdi. </st><st c="828">Hüzünlü bozkırlarını, “Beyaz Geceler” ve Raskolnikov’un Petersburg’unu gezdi. </st><st c="906">Çoğu yerden ve Rus insanının sıcaklığından etkilendi fakat onu en çok etkileyen Tolstoy’un mezarıydı. </st><st c="1008">Ormanın derinliklerinde yapayalnız bulunan bu mezarın bir ağacın gölgesinde hiçbir korumalığı yoktu. </st><st c="1109">Tolstoy’un torunu gezdirdi mezarı. </st><st c="1144">Mezarı çevreleyen ağaçları Tolstoy kardeşi ile birlikte daha küçük bir çocukken dikmişti. </st><st c="1234">Ağaçları dikmelerinin nedeni ise bir köylü kadından dinledikleri efsaneydi. </st><st c="1310">Kadın onlara bu yere ağaç dikmeleri durumunda yerin onların mutluluk mekânı olacağını söyledi. </st><st c="1405">Bunun inancıyla kardeşi ile birlikte o yere ağaçlar diktiler. </st><st c="1467">Tolstoy da vasiyetinde buraya gömülmek istediğini söyledi ve kendi diktiği ağaçların gölgesine gömüldü. </st><st c="1571">Mezarın sadeliği Zweig’ı altüst etti çünkü ne bir yazıt vardı ne de bir heykel vardı. </st><st c="1657">Dikdörtgen, üzerinde hiçbir ibare bulunmayan sade bir mezar...</st></span></p>
			<p xml:lang="en-GB"><span xml:lang="tr-TR"><st c="1719">Zweig, Rusya’ya giderken yanında götürdüğü her şeyi karşılaştığı kişilere hediye etti, dönerken yalnızca Gorki’nin dostluğunu yanında götürüyordu. </st><st c="1867">Bu büyük sanatçı ile görüşmeleri bir tercüman vasıtasıyla oldu çünkü Gorki yabancı dil bilmiyordu. </st><st c="1966">Ancak beden dilini harika kullanıyordu. </st><st c="2006">Bu durumda Zweig, bazen tercümana gerek duymadan anlattığı şeyi anlıyordu. </st><st c="2081">Öğrencilik yıllarında hayranlık duyarak okuduğu yazarla tanışmak onun için paha biçilmezdi.</st></span></p>
			<p xml:lang="en-GB"><span xml:lang="tr-TR"><st c="2172">Rusya’dan döndükten sonra Avrupa içinde çeşitli zamanlarda Paris’e, Sorrento’ya, Milano’ya, İskoçya’ya, Londra’ya gezilerde bulundu, ziyaretler yapıp konferanslarda konuştu. </st><st c="2347">Asıl büyük seyahatini ise Brezilya ve Arjantin’e yaptı. </st><st c="2403">Brezilya hükümeti ve PEN Kulübü PEN Kongresi’ne katılmak üzere Buenos Aires’e davet etti. </st><st c="2493">Alcantara adlı gemiyle 14 günlük bir yolculuk sonrası Rio de Jenerio’ya ulaştı. </st><st c="2573">Brezilya’nın önce iklimi ve doğasından etkilendi, sonra da kendisine gösterilen ilgiden. </st><st c="2662">Çünkü bir devlet başkanı gibi karşılandı. </st><st c="2704">O dönem devlet başkanı olan diktatör Getulio Vargas ile tanıştı. </st><st c="2769">Brezilya’yı gezdikçe büyülendi. </st><st c="2801">Irk ve sınıf çatışmasının olmadığı, çeşitli ırkların bir arada huzur içinde yaşadığı bu ülke bir ütopya gibiydi. </st><st c="2914">Bu zihinsel ve kültürel beraberlik içindeki insanlar ona örnek bir model olarak göründü. </st><st c="3003">Sonra Arjantin’e geçip gezisini tamamladı. </st><st c="3046">Bu gezi Avrupa’nın durumundan oldukça endişeli olan Zweig’a bir nebze de olsa nefes olmuştu.</st></span></p>
		</div>
	<div id="charCountTotal" value="3138"></div></body>
</html>
