<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-38</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-19"><st c="0">-XVII-</st></p>
			<p id="toc_marker-19-1"><st c="7">Savaşın kokusu ve savaş karanlığında</st></p>
			<p id="toc_marker-19-2"><st c="44">bir barış yıldızı: Romain Rolland</st></p>
			<p xml:lang="en-GB"><span xml:lang="tr-TR"><st c="78">Avrupa’nın dışına yaptığı seyahat sonrası Zweig, artık herkesin özgürce yaşadığı birbirini her şeyiyle kabul ettiği birleşmiş bir Avrupa hayalini daha güçlü hissediyordu. </st><st c="250">40 yıllık savaşsızlık döneminde zenginleşen, güçlenen, bilimsel gelişmelerle hayatı kolaylaşan Avrupa’dan bir doğum bekliyordu. </st><st c="378">Bunun ışıklarını da görüyordu. </st><st c="409">Gördüğü yalancı bir şafaktı. </st><st c="438">Avrupa güçlenmenin verdiği özgüvenle birbirine diş biliyordu. </st><st c="500">Birkaç sene sonra başlayacak savaşa pek çok kişi gibi Zweig da ihtimal vermiyordu. </st><st c="583">Bunun için o kadar çok sebebi vardı ki gelişen ekonomi şehirleri bir cennete çevirmiş, gelişen teknoloji sayesinde sınırlı insanın sahip olduğu ayrıcalıklar pek çok insanın kullanımına sunulmuş, çalışma saatleri kısalmış, emekçi sınıfı bir nebze de olsa rahatlamış, insanlar sağlığına, beslenmesine daha dikkat eder olmuş, spor hayatın içine daha bir girmiş, insanlar artık evlerin içine kısılıp kalmamış, yaşadığı evreni, doğayı tanımak için uzun yürüyüşler yapmıştı. </st><st c="1052">Dünyayı tanımak için seyahatlere çıkmak artık birkaç çılgına mahsus bir eylem değil orta gelirli bir bireyin yapabildiği bir aktiviteye dönüşmüştü. </st><st c="1200">Bilimsel gelişmeler millet farkı gözetilmeksizin ilgi ile takip ediliyor, başarılara ortak bir şekilde seviniliyordu. </st><st c="1318">Savaşsızlık döneminde enerjisini tamamen ilerlemeye, gelişmeye, zenginleşmeye ayıran ülkelerinin güç zehirlenmesine düşeceğini hiç kimse düşünememişti. </st><st c="1470">Böylesi bir ortamda kimse savaş çılgınlığına ihtimal vermiyordu. </st><st c="1535">Bu güneşli günlerin kışa döneceğini kimse tahmin etmemişti. </st><st c="1595">Bu güneşli günlerde kışın kokusunu alan bir kişi vardı: Romain Rolland...</st></span></p>
			<p xml:lang="en-GB"><span xml:lang="tr-TR"><st c="1668">Zweig’ın hayatında önemli bir yer tutan Romain Rolland’la tanışması bir rastlantı sonucu olmuştu. </st><st c="1767">Onu tanıması keyifsiz bir bekleyiş esnasında eline aldığı kitapla olmuştu. </st><st c="1842">Kitabı karıştırırken fark etmiş, onun tüm Avrupa kardeşliğini sevgi dolu bir anlayışla anlatımından çok etkilenmişti. </st><st c="1960">Zweig’ın hayalini kurduğu geleceğin başkaları tarafından da düşünülmesi ona ayrı bir mutluluk veriyordu. </st><st c="2065">Kurduğu hayali ondan daha güçlü ifade eden bu insanı bir an önce tanımak istiyordu. </st><st c="2149">Paris’e döndüğünde Verhaeren’e onu tanımak istediğini söyledi. </st><st c="2212">Ona kitaplarından birini gönderdi. </st><st c="2247">Bu jest karşısında Romain Rolland, Zweig’ı evine davet etti. </st><st c="2308">Bu buluşma Zweig’ın hayatına yön verecek dostluğun başlangıcıydı. </st><st c="2374">Bir keşiş gibi yaşadığı, çokça dışarı çıkmadığı evinde buluştuklarında bu engin bilgili müzik insanı ve naif yazardan çok etkilenmişti. </st><st c="2510">Nobel Edebiyat Ödüllü bu yazar Tolstoy, Renan gibi pek çok büyük sanatçı ile dostluk kurmuştu. </st><st c="2605">Zweig ilk görüşmesinde onun Avrupa’nın vicdanı olduğunu anlamıştı. </st><st c="2672">Avrupa’nın birliğini hayal eden Romain Rolland, savaş çığlıklarına karşı sanatla cevap vermenin yetersizliğinin farkındaydı. </st><st c="2797">Savaş karşıtlarının doğaları gereği naifliği savaş çığırtkanlarının çirkefliği karşısında pek bir sakil kalıyordu. </st></span><span xml:lang="tr-TR"><st c="2912">Bunun farkında olan Romain gibi aydınların da çabası yeterli olmuyordu. </st><st c="2984">Zweig ise savaş karşıtlarından olmakla birlikte bu karmaşık olayların savaşa kadar ulaşmadan dağılacağını umuyordu. </st><st c="3100">Ama öyle olmadı. </st><st c="3117">Üç büyük milletin üç büyük sanatçısını anlatacağı </st></span><span xml:lang="tr-TR"><st c="3167">Üç Büyük Usta</st></span><span xml:lang="tr-TR"><st c="3180"> adlı önemli eserini yazmayı planlayan, 32 yaşında olan Zweig, Saraybosna’dan gelen o uğursuz haberle yıkıldı.</st></span><span xml:lang="tr-TR"></span></p>
		</div>
	<div id="charCountTotal" value="3290"></div></body>
</html>
