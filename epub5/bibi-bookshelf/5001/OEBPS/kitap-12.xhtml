<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">-IV-</st></p>
			<p id="toc_marker-5-1"><st c="5">Sanata ilginin sınıf tanımadığı Viyana...</st></p>
			<p xml:lang="en-GB"><span xml:lang="tr-TR"><st c="47">Avrupa’nın sanata en bağlı şehridir Viyana... </st><st c="94">Zweig, Viyana’nın sanat alanındaki başarısını askeri alandaki başarısızlığına bağlar. </st><st c="180">Ona göre askeri alandaki başarısızlık sanat alanında kazanılan üstünlükle giderilmiştir. </st><st c="269">Sinesinden Mozart, Beethoven, Schubert, Brahms, Johann Strauss gibi dâhileri çıkaran Viyana; aynı zamanda sanatıyla Alman, Slav, Macar, İspanyol, İtalyan, Fransız gibi pek çok milleti bir arada yaşama kültürü ile birbirine bağlıyordu. </st><st c="504">Bu kadar farklılığı sanat ortamında eritip, uzlaştırıcı havasıyla uluslar üstü bir ortam inşa ediyordu.</st></span></p>
			<p xml:lang="en-GB"><span xml:lang="tr-TR"><st c="607">Viyana’da yaşamın tadı; kültür, sanat ve zarafetin birleşiminden kaynaklıydı. </st><st c="686">O dönemde Viyanalıların </st></span><span xml:lang="tr-TR"><st c="710">ilgilendiği şeyler ne dünyada yaşananlar, ne parlamentoda yaşananlar, ne de askeri konulardı. </st><st c="804">O dönemin insanlarının gazetede ilk baktığı şey tiyatro programlarıydı. </st><st c="876">Tiyatro bu kadar ön plandaydı. </st><st c="907">Bir parlamenterin sokakta yürürken tanınmaması pek olası bir şey iken Burg Tiyatrosu oyuncularının sokakta yürürken tanınmaması mümkün değildi. </st><st c="1051">Çünkü tiyatro Viyana için sadece bir sanat etkinliği değildi. </st><st c="1113">Tiyatro, giyiminden tavırlarına, konuşmasından sözcük seçimine kadar pek çok noktada insanların örnek aldığı bir yaşam merkeziydi. </st><st c="1244">Bu etki sadece sıradan insanların üzerinde değildi. </st><st c="1296">Mesela her Viyanalı yazarın en büyük hayali oyununun Saray Tiyatrosu’nda sergilenmesiydi. </st><st c="1386">Viyana’da sanata olan bu inanılmaz ilgi pek çok büyük sanatçıyı buraya çekiyor ve Viyana’yı bir sanat merkezi haline getiriyordu. </st><st c="1516">Zweig, sanata bu kadar ilgi duyan ve değer veren bir ortamda bir Yahudi olarak doğmuştu. </st><st c="1605">Viyana sanatına önemli katkıları bulunan Yahudi burjuvazisi içinde... </st><st c="1675">Yahudi burjuvazisi sadece içlerinden çıkan sanatçılarla değil sanatsever kimlikleriyle de Viyana sanatına katkıda bulunuyordu. </st><st c="1802">Tiyatro ve konser salonlarını doldurup tablolar, kitaplar satın alıyor; sergileri geziyorlardı. </st><st c="1898">Bu çift taraflı destek siyasi, askeri pek çok alanda geri kalan Viyana’yı sanat alanında ilerletiyordu. </st><st c="2002">Zweig’ın bu entelektüel enerji içinde doğması, bu teşvik edici ortamda gelişmesi dünya sanat tarihi için önemli bir şanstı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2125">Viyana’nın sanatsal enerjisi sadece hayattan keyif almayı sağlamıyor sanatın evrensel birleştirici gücü sayesinde pek çok farklı kültürü bir arada tutuyordu. </st><st c="2284">Viyana’da yaşayan farklı kültürler adeta sanat çatısı altında birleşmişti. </st><st c="2359">Sanat önyargı ve tutuculuğun panzehri oluyor, bu haliyle Avrupa’ya örnek bir yaşam sunuyordu. </st><st c="2453">Viyana’nın ilkesi yaşamak ve yaşatmaktı. </st><st c="2494">Viyana’nın bu saltanatı dünyayı ölmek ve öldürmek çılgınlığına sürükleyen dünya savaşlarına kadar sürdü. </st><st c="2599">O dönem yaşayan Viyanalıların en büyük trajedisi de buydu. </st><st c="2658">Güven dolu geleceğe umutla bakan, sanatla hayattan keyif alan, yaşamayı ve yaşatmayı bilen bir dünyadan her türlü vahşetin yaşandığı yarınların kan, gözyaşı ve zulüm getirdiği bir dünyaya uyanmışlardı. </st><st c="2860">Çoğu uyandığı kâbusun bitimini göremeden kapattı gözlerini... </st><st c="2922">Varlığı gören bu insanların gözlerindeki hayal kırıklığı sanırım o dönemdeki pek çok milletten daha fazlaydı. </st><st c="3032">Sanatla yaşamanın zirvesinden vahşetin gayyalarına düşmüşlerdi.</st></span></p>
			<p xml:lang="en-GB"><span xml:lang="tr-TR"><st c="3095">Zweig’ın gençlik dönemleri işte bu güven ve sanat enerjisiyle dolu Viyana’da geçti. </st><st c="3180">Sanatının ilk adımlarını Avrupa sanatının başkentlerinden birinde attı. </st><st c="3252">Sanatın kalp atışlarının güçlü bir şekilde duyulduğu bu şehirde büyüdü.</st></span></p>
		</div>
	<div id="charCountTotal" value="3323"></div></body>
</html>
