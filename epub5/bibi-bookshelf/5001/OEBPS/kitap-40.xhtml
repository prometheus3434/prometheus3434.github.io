<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-40</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-20"><st c="0">-XVIII-</st></p>
			<p id="toc_marker-20-1"><st c="8">Birinci Dünya Savaşı</st></p>
			<p xml:lang="en-GB"><span xml:lang="tr-TR"><st c="29">Veliaht Prens Franz Ferdinand ve eşinin suikast haberini aldığında Viyana yakınlarındaki Baden’deydi. </st><st c="132">Haber yayılıyor ancak kimse veliahttan dolayı bir savaş çıkabileceğine ihtimal vermiyordu. </st><st c="223">Başta halk olmak üzere imparator da dahil kimse bu kibri kendinden büyük insanı sevmiyordu. </st><st c="315">En geç bir hafta içinde bedeniyle birlikte tarihten silineceğini düşünüyordu. </st><st c="393">Ancak öyle olmadı. </st><st c="412">Olayın şokunun atlatılmasının üstünden kışkırtmalar başladı. </st><st c="473">Sırp hükümeti olaydan haberi olmakla suçlanıyordu. </st><st c="524">Bütün bunlara rağmen insanlar savaşın olabileceğine hâlâ ihtimal vermiyordu. </st><st c="601">Zweig da vermiyordu. </st><st c="622">Hatta bu olay sonrası her yıl Verhaeren’in çiftliğine gitmeden iki hafta geçirdiği Le Coq’a gitmişti. </st><st c="724">Belçika’da bulunan bu tatil yerinde arkadaşlarıyla buluşuyor, her geçen gün dozu artan savaş naraları hakkında konuşuyorlardı. </st><st c="851">Zweig hâlâ iyimserliğini koruyordu. </st><st c="887">Artık askerler sokakta gezmeye başlamıştı. </st><st c="930">İnsanlar iyiden iyiye tedirgindi. </st><st c="964">Sürüncemede geçen günler sonunda Avusturya’nın Sırbistan’a savaş açtığı haberi geldi. </st><st c="1050">Bunun üzerine bu tatil yerindeki insanlar apar topar toplanıp trenlere doluşup ülkelerine dönmeye başladı. </st><st c="1157">Zweig da Ostende’den Almanya’ya giden son trende yerini almış, bu tedirgin korkulu insan topluluğu ile yol alıyordu. </st><st c="1274">İnsanlar savaşın çıkacağına hatta Almanya’nın Belçika’ya saldıracağına hâlâ ihtimal vermiyordu. </st><st c="1370">Ancak tren durdu. </st><st c="1388">Yanlarından bir yük treni geçti. </st><st c="1421">Trenin yükü Alman topları ve silahlarıydı. </st><st c="1464">Almanya Belçika’ya saldırıyordu.</st></span></p>
			<p xml:lang="en-GB"><span xml:lang="tr-TR"><st c="1496">Bir gün sonra Avusturya’ya ulaştı. </st><st c="1532">Onu karşılayan ilk şey savaşın birleştirdiği insanların coşkusuydu. </st><st c="1600">Savaş tüm Viyana’yı birleştirmişti. </st><st c="1636">Her kesimden insanın tek bir duygu etrafında birleşmesi Zweig’ın en çok istediği şeydi fakat bu, savaş için değildi. </st><st c="1753">Yaklaşık 40 yılı bulan savaşsızlık ortamı kitlelere savaşı ve savaşın çirkinliklerini unutturmuştu ve bu insanlar coşkuyla savaşa giriyordu. </st><st c="1894">Dünya, Birinci Dünya Savaşı’na garip bir romantizmle giriyordu. </st><st c="1958">Hâlâ liderlerine güvenen bu insanlar, liderlerinin gereksiz, saçma bir savaşa girmeyeceğine inanıyordu. </st><st c="2062">Savaş onlara bir masal gibi geliyordu. </st><st c="2101">Bu insanlar savaşın </st></span><span xml:lang="tr-TR"><st c="2121">kötü, politikacıların güvenilmez olduğunu en acı bedellerle öğrenecek, aynı coşkuyu İkinci Dünya Savaşı’na girerken göstermeyecekti.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2253">Avusturya’da savaşın oluşturduğu heyecan, Avrupa’nın birliğini savunan ve kendini bir dünya vatandaşı olarak gören Zweig’ı heyecanlandırmadı. </st><st c="2396">Bilakis tedirgin etti. </st><st c="2419">Zweig’ın tek avuntusu askerliğe elverişli olmamasıydı. </st><st c="2474">Fikren savaş karşıtı olması sebebiyle vicdani retçi olmak istiyordu fakat bu konudaki ağır Avusturya yasaları ona mâni oluyordu. </st><st c="2603">Bunun için kendine bir arkadaşının yardımıyla savaş arşivinde bir görev buldu. </st><st c="2682">Kütüphane işi yapacak, resmi bildirilerin üslubunu düzeltecekti. </st><st c="2747">Bu şekilde savaşın çirkin taraflarında ön saflarda olmayacaktı.</st></span></p>
			<p xml:lang="en-GB"><span xml:lang="tr-TR"><st c="2810">Zweig’ı bu dönemde en çok üzen şeylerden biri ise yazar ve şairlerin savaşı övmesi, savaşın kutuplaştırıcı ikliminde diğer milletlere olan nefreti körüklemesiydi. </st><st c="2974">Savaşın başlamasından birkaç saat öncesine kadar dost oldukları insanlara sırf savaş goygoyculuğundan dolayı düşman olarak nefret saldırılarında bulunmayı tiksindirici olarak buluyordu. </st><st c="3160">Bu dünyada insanlar kimden nefret edeceğine bile karar veremiyordu. </st><st c="3228">Dizelerinden nefret akan şairler, yazarlar sonraları çok pişman olacakları bu ilkelliğin farkında bile değildi. </st><st c="3340">Bu insanların ve gazetelerin meydana getirdiği çılgınlık o boyuta ulaşmıştı ki bir daha tek kelime Fransızca konuşmayacağım diyenler, ismi İngiliz kelimesine benzediği için değiştirilen manastırlar, tiyatrolarda Shakespeare oyununu oynamayı yasaklamalar havalarda uçuşuyordu. </st><st c="3616">Nefret dört bir yanı o kadar sarmıştı ki bu yapılanın bir çılgınlık olduğunu dile getirmek vatansız, hain olma ile suçlanıp linç edilmek demekti. </st><st c="3762">Savaş çılgınlığı yayılıyor, yayıldıkça aksi bir seda çıkma ihtimalini sıfırlıyordu. </st><st c="3846">Bu öyle bir duruma gelmişti ki savaş yanlısı olmayan, savaşı savunmayan tek bir zümre kalmamıştı. </st><st c="3944">Savaş çığırtkanları savaşın cinayet olduğunu iddia edenlerin yargılanıp en büyük suçlardan kabul edilmesini istiyordu. </st><st c="4063">Bu ortamda savaş karşıtlarına susmak düşüyordu. </st><st c="4111">Zweig da sustu. </st><st c="4127">Bu susuş ona bir yalnızlık armağan etti. </st><st c="4168">Daha önce hiçbir konuda ters düşmediği arkadaşları bu konudaki susuşunu kabullenemiyordu. </st><st c="4258">Onu Avusturyalı olmamakla suçluyorlar, ülkeyi terk etmesi gerektiğini söylüyorlardı. </st><st c="4343">Viyana artık arkadaşlarının bu dönüşümü ile yabancı bir şehir gibi olmuştu. </st><st c="4419">Zweig, bu ortamda kendi savaşını biraz daha pasif bir şekilde devam ettirmek amacıyla şehir dışına kırsal bir yere taşındı. </st><st c="4543">Ama bunun bir yararının olmadığını kısa sürede fark etti. </st><st c="4601">Yazmaya, düşüncelerini o dönemin sansür ortamının elverdiği ölçüde anlatmaya karar verdi. </st><st c="4691">“Yabancı Ülkelerdeki Dostlara” adlı bir savaş karşıtı yazı yazdı. </st><st c="4757">Kendi ülkesinde tepki çekse de bir işe yaramıştı. </st><st c="4807">Kendi gibi barış yanlısı Fransız yazar Romain Rolland’dan mektup aldı. </st><st c="4878">Artık koca dünyada yalnız değildi. </st><st c="4913">Rilke, Rolland ve Zweig vardı. </st><st c="4944">Rolland Fransa’daydı, savaş boyunca düşüncelerinden dolayı tecrit edilen bu iki dost yalnızlıklarını mektuplarla dindirdi. </st><st c="5067">Fiziken yakın olan arkadaşları fikirden oluşturdukları duvarlarla o kadar uzaktaydılar ki fikren anlaştığı Rolland uzakta da olsa o kadar yakındı. </st><st c="5214">Zaten tarih boyunca en büyük duvarlar insanların zihninde oluşan duvarlardı. </st><st c="5291">Çin Seddi’ni hatta dağları aşardı da insan, karşısındakinin duymak istemeyen kulaklarını aşamaz, duyuramazdı kendini. </st><st c="5409">Rolland, sadece gönderdiği mektuplarla değil de verdiği mücadele ile de Zweig’a ilham oluyordu. </st><st c="5505">Onun yaptığı mücadele çok değerliydi zira o dönem savaşa karşı çıkmak ateşten gömleği giymek gibiydi. </st><st c="5607">Bu ateşten gömleği giyen çok az sanatçı vardı. </st><st c="5654">Onların önünde Rolland yer alıyordu. </st><st c="5691">Bu kişiler karanlık gecede bulutların arasından ışığını ulaştırabilen birkaç yıldız gibiydi. </st><st c="5784">Rolland’ı asıl öne çıkaran şey ise yazdığı 8 sayfadan ibaret olan ancak meydana getirdiği etki nedeniyle Nobel Edebiyat Ödülü’ne layık görülen eseri </st></span><span xml:lang="tr-TR"><st c="5933">Kavganın Üzerinde</st></span><span xml:lang="tr-TR"><st c="5950">’ydi. </st><st c="5957">Zweig Rolland’ı hem bir dost olarak hem de verdiği mücadele dolayısıyla ayrı bir yere koyuyordu. </st><st c="6054">Ve ona olan vefa borcunu </st></span><span xml:lang="tr-TR"><st c="6079">Avrupa’nın Vicdanı</st></span><span xml:lang="tr-TR"><st c="6097"> biyografisini yazarak ödüyordu. </st><st c="6130">Bu isimlendirme ne kadar da yerindeydi! </st><st c="6170">Çünkü Rolland Avrupa’da vicdanların sustuğu ve susturulduğu bir çağda vicdanın çığlığını kanla körleşmiş, savaş davullarıyla sağırlaşmış kulaklara duyurmaya çalışıyordu. </st><st c="6340">Karanlığın en koyu noktasında bir kibrit alevi dahi zulmeti bastırır. </st><st c="6410">8 sayfalık kitabı karanlığın en koyu noktasında bir kibrit gibi yandı. </st><st c="6481">Karanlık o kadar koyuydu ki bir yıldız etkisi yaptı. </st><st c="6534">Bu küçük kitapçık o kadar çok etki uyandırdı ki birçok savaş zebanisinin hışmına uğradı. </st><st c="6623">Tecrit edildi.</st></span></p>
			<p xml:lang="en-GB"><span xml:lang="tr-TR"><st c="6637">Roland aynı zamanda bir eylem adamıydı. </st><st c="6678">Savaşa karşı Avrupa’nın aydın insanlarını bir araya getirerek bir düşünsel barış ortamı oluşturmak istiyordu. </st><st c="6788">Zweig da onu destekliyor, Almanya ve Avusturya’nın önde gelen sanat ve düşünce adamlarına ulaşmaya çalışıyordu. </st><st c="6900">Sonuç hüsran oluyordu. </st><st c="6923">Korku düşünmeyi de sanatın ve düşüncenin izzetini de yerle bir ediyordu. </st><st c="6996">Zweig ve Rolland yapayalnız kalmıştı. </st><st c="7034">Bu çağda kimse akıl, sağduyu ve vicdandan yana olmayı düşünmüyordu.</st></span></p>
			<p xml:lang="en-GB"><span xml:lang="tr-TR"><st c="7101">Zweig, bu dönemde her ne kadar arkadaşları tarafından tecride uğrasa da hâlâ Alman gazetelerinde yazabiliyordu. </st><st c="7214">Kendine ayrılan köşeyi dolaylı bir savaş karşıtlığına ayırıyor, ortaya saçılan nefret iklimini yumuşatmaya çalışıyordu. </st><st c="7334">Çağ, millet, savaş ve felaketlerle ilgili düşüncelerini aktaracağı bir eser yazmayı düşünüyordu. </st><st c="7431">Bu eserin planını yaparken karşı olduğu savaşı hiç bilmediğini, canlı olarak görmediğini fark etti. </st><st c="7531">Bunun için savaşı gözlemleyebileceği yollar aradı. </st><st c="7582">Aslında birkaç ünlü gazeteden savaş muhabirliği teklifi gelmişti ancak savaşı anlatacak vatansever bir dil kullanma zorunluluğundan dolayı bunu reddetti. </st><st c="7736">Çünkü vatansever bir dil kullanmak diğer milletleri aşağılamak demekti. </st><st c="7808">Kendini bir dünya vatandaşı olarak gören Zweig için bu kabul edilemez bir durumdu. </st><st c="7891">Neyse ki sonra Zweig’ın koleksiyonculuğa merakı olduğunu bilen bir subay savaş arşivi için çalışmasını istedi. </st><st c="8002">Cepheye gidecek düşmandan kalan bildiri, poster vs. </st><st c="8054">materyali savaş arşivi için derleyecekti. </st><st c="8096">Bunun için Zweig’a özel izin çıkarıldı. </st><st c="8136">Rütbesiz bir üniforma verildi. </st><st c="8167">Normalde rütbesi çavuş olan Zweig’a bu rütbesiz üniforma ayrı bir kolaylık sağlıyordu. </st><st c="8254">Gittiği her yerde merkezden gelen bir müfettiş subay olduğu düşünülüyor, bütün kapılar açılıyordu.</st></span></p>
			<p xml:lang="en-GB"><span xml:lang="tr-TR"><st c="8352">Aldığı izinle savaş alanlarını gezmeye başladı. </st><st c="8401">Gördüğü ilk manzara savaşı görmeden ona karşı çıkan Zweig’ı fazlasıyla haklı çıkarır durumdaydı. </st><st c="8498">Halk perişan, askerler pespayeydi. </st><st c="8533">Hiç de gazetelerde gördüğü tıraşlı, pırıl pırıl üniformalı askerlere rastlamadı. </st><st c="8614">Askerler yorgun, bitap bir haldeydi. </st><st c="8651">Esirler de öyle... </st><st c="8670">Gördüğü asıl dehşet verici manzara bu değildi. </st><st c="8717">Onu asıl dehşete düşüren şey ise üç kez binmek zorunda kaldığı yaralıların taşındığı sıhhiye treniydi. </st><st c="8820">Bu tren tam bir mahşer alanı gibiydi. </st><st c="8858">Yaralı askerleri taşıyan bu tren bir tedavi aracından çok onların son yolculuğuna eşlik eden bir yol arkadaşı gibiydi. </st><st c="8977">Tren bir kısmı yaşamını yitirmiş bir kısmı da yitirmekte olan askerlerle doluydu. </st><st c="9059">Ortalık kan gölüne dönmüştü. </st><st c="9088">İnlemeler, feryatlar </st></span><span xml:lang="tr-TR"><st c="9109">birbirine karışıyor, onları son yolculuğuna uğurlayan rahip birinden diğerine koşuyor, ömrü boyunca görmediği trajediye karşı feryat ediyordu.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="9251">Daha önce yaptığı yolculuklar gibi bu yolculuk da Zweig’a bir şeyler öğretecekti. </st><st c="9334">Daha öncekiler gibi onu değiştirecek, yola çıktığı kişi ile döndüğü kişi aynı kişi olmayacaktı. </st><st c="9430">Savaşa karşı savaşmak lazımdı. </st><st c="9461">Daha önce yaptığı dolaylı ve pasif direnişi bir kavgaya dönüştürecekti. </st><st c="9533">Savaşa, savaşı körükleyenlere, başkalarının acılarından beslenenlere karşı savaş açacaktı. </st><st c="9624">Sayısız kurban verilerek alınan zafer, zafer değildi. </st><st c="9678">Hayatında, hayatından daha değerli hiçbir şeyi olmayan bu insanların en değerli şeylerini bir hiç uğruna kaybetmelerini kabullenemiyordu. </st><st c="9816">Savaşın iki yüzünü ve ikiyüzlülüğü gören Zweig hakikati görüp susmayacaktı. </st><st c="9892">Bir nevi savunmadan saldırıya geçecekti. </st><st c="9933">Sanatıyla savaşacaktı. </st><st c="9956">İnsanlarla konuştuğunda susmak zorunda kaldığı, söyleyemediği her şeyi karakterlerine diyaloglarda söyletecek, bir şekilde kendini ifade edecek, yüreğindeki yükü atacaktı.</st></span></p>
			<p xml:lang="en-GB"><span xml:lang="tr-TR"><st c="10127">Ve yazdı Zweig, zaferin kutsandığı bir dönemde yenilgiyi yazdı. </st><st c="10192">Hatta onu </st></span><span xml:lang="tr-TR"><st c="10202">Yeremya</st></span><span xml:lang="tr-TR"><st c="10209"> oyunuyla övdü. </st><st c="10225">Ona her zaman galip gelen kahramanlardan çok yenilenler ilgi çekici gelmişti. </st><st c="10303">Ona göre yenilenler ruhsal olarak daha üstündü. </st><st c="10351">Çünkü yenilgiyi kabul edip bu yazgının üstesinden gelebilmek zaferden daha zordu. </st><st c="10433">Zaferin insanı donuklaştıran bir yönü vardı. </st><st c="10478">Aslında bu, içinde bulunduğu milletin yazgısıydı ona göre... </st><st c="10539">Sürekli yenilen ama bir şekilde ayakta kalabilen ve yenilgiyi yenen kendi ulusunun hikâyesiydi...</st></span></p>
			<p xml:lang="en-GB"><span xml:lang="tr-TR"><st c="10636">Döneme dair tüm eleştirilerini yazdığı </st></span><span xml:lang="tr-TR"><st c="10676">Yeremya</st></span><span xml:lang="tr-TR"><st c="10683"> oyunu kitap olarak basıldığında çok farklı bir şey oldu. </st><st c="10741">Kitap çok tepki çekecek diye düşünülürken kısa sürede 20 bin sattı. </st><st c="10809">Savaş yanlıları dahi kitabı desteklediler. </st><st c="10852">Tiyatro müdürleri barış zamanında oynamak için oyununu kendilerine saklamasını istiyordu. </st><st c="10942">Her şeye hazır olan Zweig bu durumu beklemiyordu. </st><st c="10992">Peki, ne değişmişti? </st><st c="11013">Ne olmuştu da savaşın başındaki o çılgın hal devam etmiyordu? </st><st c="11075">Büyü bozulmuştu. </st><st c="11092">Gerçekler savaşın etrafındaki sisi dağıtmıştı. </st><st c="11139">Cephede ölümle burun buruna olanlarla cephe gerisinde rahat yaşamlarında devam edenler arasındaki çatışma derinleşmişti. </st><st c="11260">Savaşın getirdiği sefalet ölüm ayan beyan ortaya çıkmıştı. </st><st c="11319">Halk artık politikacılara, askerlere güvenmiyordu. </st><st c="11370">İşte bu ortamda Zweig söylenemeyeni söylemişti. </st><st c="11418">Savaşa olan nefretini karakterlerinin diyaloglarıyla iletmişti.</st></span></p>
		</div>
	<div id="charCountTotal" value="11481"></div></body>
</html>
