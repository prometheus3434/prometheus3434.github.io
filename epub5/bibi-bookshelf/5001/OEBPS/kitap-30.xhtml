<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-30</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-15"><st c="0">-XIII-</st></p>
			<p id="toc_marker-15-1"><st c="7">Gençliğin neşeli sanat kokan şehri: Paris</st></p>
			<p xml:lang="en-GB"><span xml:lang="tr-TR"><st c="49">Zweig; ailesine verdiği sözü tutarak kazandığı özgürlüğün ilk yılında kendini gençliğinin neşeli şehri Paris’le ödüllendirdi. </st><st c="176">Yumuşak iklimi, zarafeti, zenginliğiyle olgun ve tasasız bir yaşam sunan Paris... </st><st c="258">Hayattan zevk almak için yaşayanların şehri... </st><st c="305">Her milletten insanın istediği gibi özgürce yaşadığı bu şehir Zweig’a hayatını keyifle yaşayacağı zengin bir çeşitlilik sunuyordu. </st><st c="436">Paris’te bu dönemde sokaklardan canlılık ve neşe akıyordu. </st><st c="495">Daha Birinci Dünya Savaşı ve İkinci Dünya Savaşı’nı görmemiş ve bunların getirdiği ırkçılık zehri ile zehirlenmemiş Paris’te kimse birbirini ırkından veya sınıfından dolayı hor görmüyordu.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="683">Paris’teki ilk günlerini sokak sokak gezerek geçirdi Zweig. </st><st c="744">1904’ün değil, Napolyon’un, Balzac’ın, ihtilal zamanlarının Fransa’sını gezmekti amacı. </st><st c="832">Onlardan izler bulmak, zaten yeterince bildiği geçmişin izlerini gözleriyle görmek istiyordu. </st><st c="926">Bu edebiyat şehrine sinmiş detayların peşine düşüyordu. </st><st c="982">Fark ettiği her nüans onu Paris’e daha da bağlıyordu.</st></span></p>
			<p xml:lang="en-GB"><span xml:lang="tr-TR"><st c="1035">Bir ülkeyi tanımanın sadece sokaklarında dolaşmak olmadığını, asıl tanımanın o ülkede yaşayan insanlarla tanışmak, iletişim kurmak hatta dostluk kurmak olduğunu biliyordu. </st><st c="1208">Paris’te dostu Verhaeren’le beraber geçirdiği o günlerde birçok dost edinmişti. </st><st c="1288">Bu dostluklarla gerçek bir Fransız kadınını, Fransız erkeğini ve Fransız ailesini tanımıştı. </st><st c="1381">Bu tanık olduğu tablo hiç de romanlarda geçenler gibi değildi. </st><st c="1444">Çok daha mütevazı ama bir o kadar da hayata bağlıydı...</st></span></p>
			<p xml:lang="en-GB"><span xml:lang="tr-TR"><st c="1499">Paris günlerinin en etkileyici taraflarından biri ise ünlü şair Rilke’ye aitti. </st><st c="1580">Zarif, duygulu, hassas, yaşamının her anını bir şair duyarlılığı ile yaşayan Rilke’ye... </st><st c="1669">Zweig bu ünlü şairle sanata dair yaptıkları konuşmalardan büyük keyif alıyordu. </st><st c="1749">Ancak hiçbir şey onunla birlikte Paris’i gezmek kadar keyif vermiyordu. </st><st c="1821">Şair duyarlılığına sahip gözlerde şehrin en basit en sıradan ayrıntısı farklı anlamlar kazanıyordu. </st><st c="1921">Rilke’nin en büyük tutkusuydu Paris’i arşınlamak... </st><st c="1973">Bu tutku Zweig’ın isteğiyle buluşunca şiirsel bir yolculuğa dönüşüyordu. </st><st c="2046">Zweig böyle büyük bir sanatçı ile hayatının erken dönemlerinde ve Paris’in sanat kokan sokaklarında hemdem olmayı büyük bir talih olarak görmekteydi. </st><st c="2196">Bu büyük şairle şiir gibi bir şehirde geçirdiği masalsı günler her faniye nasip olmayacak şanslardandı. </st><st c="2300">O günler Rilke ile ömür boyu sürecek bir dostluğun kapılarını aralayacaktı.</st></span></p>
			<p xml:lang="en-GB"><span xml:lang="tr-TR"><st c="2375">Zweig’a muhteşem deneyimler yaşatan cömert Paris’in sürprizleri bitmiyordu. </st><st c="2452">Bir gün Verhaeren’le birlikte bir sanat tarihçisi ile konuşurken sanat tarihçisinin heykel sanatının döneminin bittiğinden bahsetmesi üzerine Zweig bu fikre katılmadığını, Rodin’in heykellerini teker teker sayarak heyecanla anlatınca Verhaeren bundan çok etkilendi, “Rodin’i bu kadar çok seven biri onu tanımalı” dedi. </st><st c="2771">Ve Zweig’a Rodin’in atölyesine beraber gitmeyi önerdi. </st><st c="2826">Bu teklif karşısında Rodin’in heykelleri gibi kalakalan Zweig’ın gözüne gece boyunca uyku girmedi. </st><st c="2925">Zweig Rodin’le karşılaştığında onun sade yaşamından ve alçakgönüllü tavrından çok etkilendi. </st><st c="3018">Yemekte 40 yıllık dostmuş gibi sohbet ettiler. </st><st c="3065">Yemek sonrası bu büyük heykeltıraşın çalışmalarını görmek için kendisi ile beraber atölyesine geçtiler. </st><st c="3169">Dünyaca ünlü bu usta son çalışmasını göstermek için çalışmanın üzerindeki örtüyü kaldırdığında Zweig, heyecanına engel olamadı ve dilinden “Büyüleyici!” sözü dökülüverdi. </st><st c="3340">Bu söz üzerine Rodin heykelde bir şey fark etti. </st><st c="3389">Beyaz önlüğünü üzerine geçirdi ve eserin üzerinde fark ettiği eksikliği gidermeye başladı. </st><st c="3480">Bu küçük işlem için başlayan eylem sonrasında büyülenmişçesine hareket etti. </st><st c="3557">O an sanki dünya ile bağı kopmuştu. </st><st c="3593">Artık Zweig’ın orada olduğunu tamamen unutmuştu. </st><st c="3642">Her geçen saniye kendinden geçercesine bir ritme ulaşan bu hareketler onu daha da derinleştiriyordu. </st><st c="3743">Derinleştikçe mutluluğu artıyordu. </st><st c="3778">Bu ayin yarım saate yakın sürmüş ve Rodin atölyeye beraber girdiği Zweig’ı çoktan unutmuştu. </st><st c="3871">Önlüğünü çıkarıp atölyeden çıkarken fark etti Zweig’ı. </st><st c="3926">Zweig gördüğü bu sahne karşısında Rodin gibi kendinden geçmişti. </st><st c="3991">O an büyük sanatın ölümsüz sırrına, büyük sanatçının başarısının püf noktasına vâkıf olmuştu. </st><st c="4085">Tüm hisleri ve gücünü bir noktaya toplamak kendini ve dünyayı unutarak işine yoğunlaşmak... </st><st c="4177">Bu ders Zweig’ın tüm hayatını etkileyecek öğretilerdendi.</st></span></p>
			<p xml:lang="en-GB"><span xml:lang="tr-TR"><st c="4234">Zweig, o ana kadar tanıdığı büyük insanlarla görüşmelerinden iki sonuç çıkaracaktı:</st></span></p>
			<p xml:lang="en-GB"><span xml:lang="tr-TR"></span></p>
			<ul>
				<li xml:lang="en-GB"><span><st c="4318">•	</st></span><span xml:lang="tr-TR"><st c="4321">Büyük insanlar her zaman en iyi yürekli olanlardı.</st></span><span xml:lang="tr-TR"></span></li>
				<li xml:lang="en-GB"><span><st c="4371">•	</st></span><span xml:lang="tr-TR"><st c="4374">Büyük insanlar her zaman sade yaşardı.</st></span></li>
			</ul>
		</div>
	<div id="charCountTotal" value="4412"></div></body>
</html>
