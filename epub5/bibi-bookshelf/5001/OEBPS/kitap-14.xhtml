<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><st c="0">-V-</st></p>
			<p id="toc_marker-6-1"><st c="4">Hiçbir şey öğretmeyen okul</st></p>
			<p xml:lang="en-GB"><span xml:lang="tr-TR"><st c="31">Okuldan alınan eğitim ve öğretim insanın kaderinde her zaman önemli bir rol oynamıştır. </st><st c="120">Çoğu insan için bu böyledir fakat bu gerçek Zweig için geçerli değildir. </st><st c="193">Zweig’ı Zweig yapan etmenler içinde okuldan aldığı eğitimin etkisi yok denecek kadar azdır. </st><st c="285">Okul onun için bir beklentidir. </st><st c="317">Ailesinin ondan tek istediği şeydir... </st><st c="356">O dönem pek çok varlıklı Yahudi ailesinin evlatlarından beklediği şeydir: Herhangi bir alanda doktor unvanına sahip olmak...</st></span></p>
			<p xml:lang="en-GB"><span xml:lang="tr-TR"><st c="480">Zweig’ın bu beklentiyi karşılaması için –o dönem pek çok öğrenci gibi– bir dizi zorlukları göğüslemesi gerekiyordu. </st><st c="597">Hedefin ilk adımlarından biri ilkokuldan sonra okunan 8 yıllık lise eğitimiydi. </st><st c="677">Yaşlı imparatorluğun yaşlılığıyla uyumlu bir müfredatı vardı. </st><st c="739">Bu eski müfredat lise döneminde okulda geçen zamanları oldukça sıkıcı hale getiriyordu. </st><st c="827">Günün en güzel saatlerini alan bu monoton, soğuk ve sıkıcı eğitim sadece bu saatleri almıyor, ödevler özel öğretmenlerle günün diğer saatlerine de hükmediyordu. </st><st c="988">Ona göre eğitimin bu derece sıkıcı olmasının nedeni artık mekanikleşircesine uygulanan insan unsurundan tamamen soyutlanmış bir şekilde uygulanmasıydı. </st><st c="1140">Her şeyin not üzerinden değerlendirmeye tabi tutulması öğrenci ve öğretmen iletişimini neredeyse eşya ile insan arasındaki münasebet seviyesine çekiyordu. </st><st c="1295">Öğretmene göre öğrenci ödevlerindeki yanlışların bulunacağı, soru sorup bilginin hafızada olup olmadığının tespit edileceği bir nesne gibiydi. </st><st c="1438">Nesne gibiydi çünkü öğrenciler cins isimleriyle biliniyor, özel adları pek kullanılmıyordu. </st><st c="1530">Bir duvar kâğıdı ile iletişim kurmayan öğretmenler öğrencileriyle de iletişim kurmuyordu. </st><st c="1620">Fiziki şartları da pek iyi olmayan okulun Zweig’ın gözünde bir hapishaneden farkı yoktu. </st><st c="1709">Okulda geçen zamanları tam bir kayıp olarak görüyor ve okulun ona pek faydasının olmadığını düşünüyordu. </st><st c="1814">Hatta okulun 50. </st><st c="1831">yıl kutlamalarında konuşma yapması istendiğinde kendi ile çelişmemek için teklifi nazikçe reddedecekti. </st><st c="1935">Zira okulla ilgili bu olumsuz düşüncelerini okulun 50. </st><st c="1990">kuruluş döneminde dile getiremezdi. </st><st c="2026">Okuluna minnettar değildi.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2052">Yaşın ve yaşlıların yüceltildiği, gençliğin ve gençlerin küçümsendiği yaşlılar imparatorluğuydu Habsburg İmparatorluğu. </st><st c="2173">Bu yaşa dayalı hiyerarşi hem toplumda hem de kurumlarda kendini hissettiriyordu. </st><st c="2254">Özellikle okullar bu hiyerarşinin yerleşmesinde etkin bir rol oynuyordu. </st><st c="2327">Bir genç toplumda kabul görmek için ya yılların geçmesini beklemek ya da yaşlı görünmek için çaba göstermek zorundaydı. </st><st c="2447">Bu psikolojik baskı o dönem gençlerinde iki şekilde tezahür ediyordu: Bu baskıyı kırıp kendi yolunda yürümek veya bu baskıya yenilip aşağılık kompleksi içinde ömür sürmek...</st></span></p>
			<p xml:lang="en-GB"><span xml:lang="tr-TR"><st c="2620">Aslında Zweig ve arkadaşlarının 14 yaşına kadar bu sıkıcı okul ortamıyla bir problemleri yoktu. </st><st c="2717">Ta ki çok fazla okumayan öğretmenlerinden daha fazla şey bildiklerinin farkına varana kadar... </st><st c="2812">Bu farkındalık, okulun bir zaman kaybından başka bir şey olmadığını onların yüzüne vurduğu zamana kadar... </st><st c="2919">Bunu bilmek okulu çekilmez bir zorunluluk haline getirmişti...</st></span></p>
			<p xml:lang="en-GB"><span xml:lang="tr-TR"><st c="2981">Okul ne kadar sıkıcı ve verimsizse okul dışındaki Viyana da o kadar zengin bir ortama sahipti. </st><st c="3077">Müzeleri, tiyatroları, kitabevleri, üniversitesi ve müziğiyle zengin Viyana ortamı... </st><st c="3163">Avrupa sanatına bu denli katkıda bulunmuş bir şehirde olmak, algıları köreltilmemiş gençler için mükemmel bir ortamdı. </st><st c="3282">Zweig’ın bir şansı da sanata ilgi duyan bir arkadaş grubu içinde olmasıydı. </st><st c="3358">Çünkü gençler arasında sanata ilgi duyan bir topluluk içinde bulunmak çok rastlanan bir şey değildi. </st><st c="3459">Zweig da bu şansı tüm hayatını belirleyen önemli etkenlerden biri olarak görmekteydi. </st><st c="3545">Okul saatlerinde bir yay gibi gerilen bu gençler okul dışına bir ok gibi fırlıyor, sanatsız geçen saatlerin telafisini Viyana’nın kültür ikliminde soluyordu.</st></span></p>
		</div>
	<div id="charCountTotal" value="3702"></div></body>
</html>
