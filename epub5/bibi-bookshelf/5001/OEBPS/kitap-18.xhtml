<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">-VII-</st></p>
			<p id="toc_marker-8-1"><st c="6">Yaşa dayalı üstünlüğü yıkan genç öncüler</st></p>
			<p xml:lang="en-GB"><span xml:lang="tr-TR"><st c="47">Toplumun insana dayattığı çemberleri kırmak her zaman zordur, çoğu zaman ise neredeyse imkânsızdır. </st><st c="148">Toplumun ördüğü duvarların biri tarafından delindiğini görülene kadar bu duvarlar sapasağlam kalır ve kimse yıkılabileceğinden şüphe duymaz.</st></span></p>
			<p xml:lang="en-GB"><span xml:lang="tr-TR"><st c="288">Avusturya toplumuna sinmiş “yaşa dayalı üstünlük” o dönemin sanatına da yansımıştı. </st><st c="373">Gençlik bir nevi küçümseme sebebiydi ancak Zweig’ın gençliğine denk gelen dönemde bu inanışı sarsıcı pek çok hadise gerçekleşmişti. </st><st c="505">Gerhart Hauptmann 30 yaşında kendini Alman tiyatrosuna kabul ettirmiş, Rainer Maria Rilke, Stefan George 20’li yaşlarında ün kazanmışlardı. </st><st c="645">Kendilerini “Genç Viyanalılar” olarak tarif eden Hermann Bahr, Arthur Schnitzler, Richard </st></span><span xml:lang="tr-TR"><st c="735">Beer-Hofmann, Peter Altenberg Avusturya sanatını önemli bir noktaya taşımışlardı. </st><st c="817">Bu dönem gençlerinin bu başarısı Zweig’a büyük bir cesaret veriyordu. </st><st c="887">Nitekim kendini ispatlaması için “yaşlanmayı” beklemesi gerekmiyordu. </st><st c="957">Zweig’ı yaşlanma prangalarından kurtaran ana kahraman bu kişiler değildi. </st><st c="1031">O kişi gençliğin büyük mucizelerinden olan Hugo von Hofmannsthal’dı. </st><st c="1100">Hugo von Hofmannsthal’la yaşıt olan bu gençler, onun kusursuz edebi mükemmelliği karşısında sadece büyülenmiyor aynı zamanda bu büyüleyici başarıdan güç alıyordu. </st><st c="1263">Çünkü o, onların gözünde yaşlılık duvarını yıkan bir kahramandı. </st><st c="1328">Hatta gençliğin gücünü genç yaşında dünya hükümranlığına çeviren bir Napolyon gibiydi. </st><st c="1415">Genç sanat tutkunları, hayallerini kurduğu şeyin karşılarında kanlı canlı bulunmasından dolayı hayallerini daha bir gerçekleştirilebilir görüyordu. </st><st c="1563">Bu motivasyonla her genç Viyana’nın sanatsal üretiminde kendine yer bulmak için kendisinde yetenek arıyordu. </st><st c="1672">Kimi Burg Tiyatrosu’ndaki oyuncuların diksiyonunu taklit ederken kimi oyunculuk dersleri alıp teneffüs aralarında klasiklerden parçalar canlandırıyordu kimi de müzik veya resim dersleri alarak bu sanatsal kompozisyonda yerini almak istiyordu. </st><st c="1915">Bu çabalar meyvesini özellikle edebiyat alanında veriyor, Zweig ve arkadaşları çoğu dergide yazıyordu. </st><st c="2018">Öğretmenleri onların okuldaki sınavlarında yazım ve noktalama hatalarını kırmızı kalemlerle çizmekle meşgulken bu gençler ürettikleriyle</st></span><span xml:lang="tr-TR"><st c="2154"> Viyana sanatına katkıda bulunuyordu. </st><st c="2192">Gençliğin her şeyi uçlarda yaşamasına neden olan enerjisi Zweig ve arkadaşlarını sanata hastalık derecesinde tutkun olmaya götürüyordu. </st><st c="2328">Her genç erkek için gayet normal olan genç kızlarla gezmek, boksla veya futbolla ilgilenmek onlar için tam bir zaman kaybıydı. </st><st c="2455">Bütün harçlıklarını kitaba, konsere ve tiyatroya harcayan bu gençler yoğun okul ve okul sonrası özel derslerden kalan sınırlı zamanlarını okumaya ayırıyor, okumaya daha çok zaman ayırmak için uykularından fedakârlıkta bulunuyordu.</st></span></p>
			<p xml:lang="en-GB"><span xml:lang="tr-TR"><st c="2685">İnsan inanabildiği kadar yapar ve yapacaklarının sınırı inandıkları kadardır. </st><st c="2764">Onların inançlarının ufuk çizgisi Hugo von Hofmannsthal’ın varlığıydı.</st></span></p>
		</div>
	<div id="charCountTotal" value="2834"></div></body>
</html>
