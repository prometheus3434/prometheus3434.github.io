<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">-XI-</st></p>
			<p id="toc_marker-13-1"><st c="5">Hayatın öteki renklerine tanık olmak: Berlin</st></p>
			<p xml:lang="en-GB"><span xml:lang="tr-TR"><st c="50">Neue Freie Presse</st></span><span xml:lang="tr-TR"><st c="68">’te yazılarının daha sık yayımlanmaya başlamasıyla Zweig daha çok tanınır hale geldi. </st><st c="155">Bu onun için kendi ifadesiyle “ünlü ve saygın biri olma tehlikesi” idi. </st><st c="227">Pek çok insan için bu ünlü ve saygın biri olma durumu yaşamın tek gayesi iken Zweig bu ilgiden kaçarcasına uzaklaştı. </st><st c="345">Eğitimine Berlin’de devam etmeye karar verdi. </st><st c="391">Çünkü Viyana’daki tanınırlık onu sıkıyor, özgürlüğünü kısıtlıyordu. </st><st c="459">Berlin’e gitmesinin en önemli nedeni buydu. </st><st c="503">Diğer nedenler ise Zweig’ın Yahudi burjuvazisi içinde büyümesi sebebiyle sadece saygın insanlardan oluşan çevresinden sıkılması, hayatın diğer yönlerini de görmek istemesi, bağımsız ve kontrolsüz bir yaşam sürmek isteğiydi. </st><st c="727">Bu şekilde dar bir çevreden çıkıp hayatın tüm yönlerini görebilecekti. </st></span><span xml:lang="tr-TR"><st c="798">Güvenli burjuva ortamından uzakta kendi ayaklarının üzerinde durabilecekti.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="873">Zweig’ın geldiği dönem Berlin için ilginç bir dönemdi. </st><st c="929">Prusya Krallığı’nın başkenti olduğu 1871 yılına kadar küçük ve mütevazı bir kent olan Berlin, krallığın taşınması ile birlikte hızlı bir yükselişe geçmişti. </st><st c="1086">Bu hızlı değişim pek çok zengini bu şehre çekmiş, bu da kültür sanat ortamına yansımıştı. </st><st c="1176">Sanat ve kültür ortamındaki gelişmeden dolayı Zweig gibi pek çok genç Berlin’e akın ediyordu. </st><st c="1270">Viyana eskinin, Berlin yeninin temsilcisiydi. </st><st c="1316">Viyana’da istediği başarıyı kazanmak için 20 yıl beklemesi gereken bir sanatçı Berlin’de bunu iki yılda gerçekleştirebiliyordu. </st><st c="1444">Ve Zweig zaten daha Viyana’dayken Berlin’in öncü dergisi </st></span><span xml:lang="tr-TR"><st c="1501">Moderne</st></span><span xml:lang="tr-TR"><st c="1508">’de yazıyordu.</st></span></p>
			<p xml:lang="en-GB"><span xml:lang="tr-TR"><st c="1523">Zweig’ın ilk Berlin günleri hayal kırıklığı ile doluydu. </st><st c="1581">Çünkü zengin, müsrif, rahat, hayatın tüm keyfini cömertçe yaşayan Viyana’dan Alman tutumluluğuna, titizliğine, katı düzen anlayışına geçmek pek kolay olmamıştı. </st><st c="1742">Ama insan her şeye alışıyordu. </st><st c="1773">O da alıştı bu garip tutumluluk ve disiplin anlayışına. </st><st c="1829">Aslında Zweig Berlin’de Henry Murger’ın </st></span><span xml:lang="tr-TR"><st c="1869">La Bohem</st></span><span xml:lang="tr-TR"><st c="1877"> romanını yaşamak istiyordu. </st><st c="1906">Çünkü Zweig, o romandaki karışık, gelişigüzel bir araya gelmiş çevreyi arıyordu. </st><st c="1987">Her türden insanı bağrında barındıran Berlin’de bunu bulması uzun sürmedi. </st><st c="2062">Bu çevreyi Die Kommenden’de buldu. </st><st c="2097">Die Kommenden, genç şair Ludwing Jacoboski’nin genç yaşta ölmeden hemen önce kurduğu bir dernekti. </st><st c="2196">Dernek Nullendorf Meydanı’ndaki bir kafenin birinci katında toplanırdı. </st><st c="2268">Bu toplantılarda tam da Zweig’ın istediği inanılmaz çeşitlilikte bir ortam vardı: Gazeteciler, mimarlar, şairler, züppeler, kendilerini sanatçı veya heykeltıraş olarak tanıtan kızlar, Almancalarını ilerletmek isteyen Rus öğrenciler, Bavyeralılar, İskandinavlar, Silezya Yahudileri, Almanya’nın her eyaletinden insanlar... </st><st c="2590">Bu ilginç yerde insanlar özgürce tartışır, şiirler, tiyatro eserleri okur, birbirlerini tanırdı. </st><st c="2687">Bohem gibi yaşamak isteyen bu insanlar arasında gerçek bir bohem olan oradaki herkesin saygı duyduğu bir şair vardı. </st><st c="2804">Bu kişi yetmiş yaşında, küçük mavi gözlü, eski püskü kirli elbiseler giyen Peter Hille’di. </st><st c="2895">Peter Hille çevresindekilerin ona duyduğu saygıyı kırış buruş kâğıtlara doğaçlama yazdığı şiiri okuyarak verirdi. </st><st c="3009">Peter Hille’in parası hiç olmazdı, parayı hiç dert etmezdi. </st><st c="3069">Çevresindeki bu genç insanlar onun dünyayı umursamayan her türlü hırstan uzak tutumuna hayranlık duyardı. </st><st c="3175">Zweig, şairin bu saf, çocuksu ve doğal tavrına hayran olmuştu.</st></span></p>
			<p xml:lang="en-GB"><span xml:lang="tr-TR"><st c="3237">Zweig Berlin’de sosyal çevresinden dolayı karşılaşmasının imkânsız olduğu insanlarla karşılaşıyor hatta aynı masada oturuyordu. </st><st c="3366">Kimdi bunlar? </st><st c="3380">Alkolikler, morfin bağımlıları, üzeri yırtık pırtık sefiller, suçlular, ünlü dolandırıcılar... </st><st c="3475">Bu kişiler Zweig’ın romanlarda okuyup da inanamadığı kişilerdi. </st><st c="3539">Zweig bu kişileri görmekle kalmıyor kafelerde bir araya geliyor, yakından tanıyordu. </st><st c="3624">Bu insanları tanımak konusunda garip bir zevk duyuyordu. </st><st c="3681">Kişinin şöhreti ne kadar kötü ise tanımaktan aldığı zevk o kadar büyük oluyordu. </st><st c="3762">Kendi çevresindeki kalburüstü insanlardan o kadar sıkılmıştı ki yaşamaktan başka hiçbir amacı olmayan zamanlarını, sağlıklarını, paralarını muzır işlerle heba eden tutkulu, çılgın bu insanları görmekten, tanımaktan keyif alıyordu. </st><st c="3993">Romanları ve novellalarındaki kişileri bu azgın topluluk içinden devşiriyordu. </st><st c="4072">Çeşitli milletlerden bin bir çeşit insanla tanışan Zweig, her çiçekten bal alan arı misali zihnini, dimağını besliyor, her tanıştığı kişiden bir şeyler alıyordu. </st><st c="4234">Genç bir Rus’tan o dönem daha üne kavuşmamış </st></span><span xml:lang="tr-TR"><st c="4279">Karamazov Kardeşler</st></span><span xml:lang="tr-TR"><st c="4298">’in en güzel pasajlarını tercüme ettirerek okuyor, bir İsveçli kız sayesinde Munch’ın resimlerini tanıyordu. </st><st c="4408">Berlin’de yaşadığı yarım eğitim döneminde belki Viyana’da bir ömür boyunca göremeyeceği çeşitlilikte insan tanıyordu.</st></span></p>
			<p xml:lang="en-GB"><span xml:lang="tr-TR"><st c="4525">Zweig Berlin’de ilk şiir kitabında hissettiği eksikliği buldu: gözlem ve yaşanmışlık... </st><st c="4614">İlk şiir kitabını bir daha bastırmamasının ve bütün şiirlerine bu şiirleri almamasının nedeni olan yaşanmışlık ve gözlemi, Berlin’de fark etmişti. </st><st c="4761">Çünkü o şiirler biçim açısından harika şiirlerdi ama kökleri yaşanmışlığa, hayata dayanmıyordu. </st><st c="4857">Bu farkındalıkla Zweig Berlin’e gelirken yanında getirdiği romanı sırf yaşanmışlığa ve gözleme dayanmadığı için son bölümüne gelmiş olmasına rağmen sobaya atıp yakmıştı... </st><st c="5029">O bir eserin köklerini hayattan almasına bu kadar önem veriyordu.</st></span></p>
			<p xml:lang="en-GB"><span xml:lang="tr-TR"><st c="5094">Zweig, Berlin döneminde dönemin ünlü Alman şairi Dehmel’in de önerisiyle çeviriler yaptı. </st><st c="5185">Çünkü bir genç için kendi dilinin ruhunu daha derin daha yaratıcı şekilde yakalaması için en iyi seçenek bu idi. </st><st c="5298">Her dil, kendine has anlatım şekli nedeniyle çeviriye karşı koymaktaydı. </st><st c="5371">Bu güçlüğün üstesinden gelmek, kendi dilinde ifade gücü ve dil hâkimiyeti kurmak istiyordu. </st><st c="5463">Bu sabır ve direnç gerektiren mücadele Zweig’a dilinin anlatım gücünü ve sınırlarını zorlamayı öğretiyordu. </st><st c="5571">Bundan dolayı Zweig bu tavsiye için Dehmel’e minnettardı.</st></span></p>
			<p xml:lang="en-GB"><span xml:lang="tr-TR"><st c="5628">Berlin’de Baudelaire’den, Verlaine’dan, William Morris’ten şiirler, Charles van Lerberghe’den bir tiyatro eseri Camille Lemonnier’den bir roman çevirdi. </st><st c="5782">Bu süreç sonunda Zweig artık ne yapacağını biliyordu: Çok şey görecek, çok şey yaşayacak, çok şey öğrenecek, ondan sonra yazacaktı.</st></span></p>
		</div>
	<div id="charCountTotal" value="5913"></div></body>
</html>
