<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-54</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-27"><st c="0">-XXV-</st></p>
			<p id="toc_marker-28"><st c="6">Vatansızlık...</st></p>
			<p xml:lang="en-GB"><span xml:lang="tr-TR"><st c="21">Takvimler 13 Mart 1938’i gösterdiğinde Viyana’dan gençliğinde sefil ve başarısız bir şekilde kovulan Hitler, bu şehirden intikamını almış, Avusturya’yı ilhak etmişti. </st><st c="189">Bu Zweig için pek çok anlamı içinde barındırıyordu. </st><st c="241">Gençliğinin sanat kokan şehri barbarların eline geçmişti. </st><st c="299">Bir daha vatanına dönemeyecekti. </st><st c="332">Yaşlı annesi bu şehirde yaşıyordu. </st><st c="367">Ve artık o vatansız biriydi. </st><st c="396">Pasaportunu verip vatansızlar pasaportu almak zorunda kalmıştı. </st><st c="460">O artık her ülke için kuşkuyla bakılacak, bürokrasi ile yıldırılacak, küçük görülecek bir yabancı, bir vatansızdı. </st><st c="575">Gittiği her yerde büyük bir ihtiramla karşılanan hatta bazen devlet başkanları tarafından ağırlanma onurunu yaşayan Zweig artık küçük bir memurun gülümsemesine, dostluğuna muhtaç hale gelmişti. </st><st c="769">Bu, gururunu yerle bir ediyordu. </st><st c="802">Birinci Dünya Savaşı’ndan önce insanlar sadece ruh ve bedenden oluşuyordu. </st><st c="877">Birinci Dünya Savaşı sonrası buna bir de pasaport eklendi. </st><st c="936">Son eklenen diğer ikisini önemsiz kılıyordu. </st><st c="981">Pasaportu yoksa kişi insan sayılmıyordu. </st><st c="1022">Pasaportun hayatımızda nasıl bir değişiklik oluşturduğunu şöyle betimliyordu Zweig otobiyografisinde:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1123">“1914 yılından önce yeryüzü tüm insanlığa aitti. </st><st c="1173">Herkes istediği yere gidebiliyor ve istediği kadar uzun kalabiliyordu. </st><st c="1244">İzin verme yoktu, kabul etme yoktu. </st><st c="1280">Günümüz gençlerine 1914 öncesinde Hindistan’a ve Amerika’ya gittiğimi, pasaportum olmadığını ya da hiç pasaport görmediğimi anlattığımda, nasıl şaşırdıklarını görünce pek eğleniyorum. </st><st c="1464">İnsan dilediği taşıta biniyor, iniyordu, kimseye bir şey sormadan ya da sorulmadan, bugün yapıldığı gibi yüzlerce formdan bir tanesini bile doldurması gerekmiyordu. </st><st c="1629">İzin kâğıdı ya da vize alması gerekmiyor, başka herhangi bir sorunla karşılaşmıyordu; bugün herkesin herkese karşı duyduğu, adeta hastalık haline gelmiş kuşku nedeniyle gümrük memurları, polisler ve jandarmaların adeta tel örgü oluşturduğu aynı sınırlar, eskiden kuzey ve güney kutupları arasındaki sanal meridyen gibi sorunsuzca geçilen sembolik bir çizgiden başka bir şey değildi.”</st></span><span xml:lang="tr-TR"><a id="footnote-249-6-backlink" href="#footnote-249-6"><st c="2012">6</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2014">Zweig’ı bu kadar yıpratan bu durumun bir nedeni de babasından kalma “kimseden bir şey istememiş olma” gururuydu. </st><st c="2127">Bu gizli gurur o kadar derin bir duyguydu ki ikincil kişiler için dahi bir ricada bulunmak onu boğuyordu. </st><st c="2233">Hele ki vatansızlar pasaportuyla seyahat etmek onun özgür ruhuna bir hançer saplıyordu.</st></span></p>
			<div>
				<div>
					<p><a id="footnote-249-6" href="#footnote-249-6-backlink"><st c="2320">6</st></a><span> </span><span><st c="2322">Dünün Dünyası</st></span><span><st c="2335">, Stefan Zweig, Can Yayınları, 2013, Çevirmen: Gülperi Sert</st></span></p>
				</div>
			</div>
		</div>
	<div id="charCountTotal" value="2394"></div></body>
</html>
