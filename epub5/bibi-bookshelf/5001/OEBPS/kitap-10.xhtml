<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">-III-</st></p>
			<p id="toc_marker-4-1"><st c="6">Anne mirası; çokuluslu, çok lisanlı kültür ve</st></p>
			<p id="toc_marker-4-2"><st c="52">entelektüel kökler...</st></p>
			<p xml:lang="en-GB"><span xml:lang="tr-TR"><st c="74">Stefan Zweig’ın annesi Ida Brettauer, Güney İtalya’da dünyaya gelmişti. </st><st c="147">Aslen İtalyan değildi. </st><st c="170">Ailesi çok farklı uluslarla kaynaşmış bir aileydi. </st><st c="221">Zweig’ın annesinin ailesi babasının ailesine göre daha entelektüel bir yapıdaydı. </st><st c="303">Ailede hekimler, profesörler, avukatlar, bankerler ağırlıktaydı. </st><st c="368">Ailenin bu çokuluslu yapısı hem geniş kültür zenginliği hem de pek çok dili konuşabilme yetisini beraberinde getiriyordu. </st><st c="490">Hatta Stefan Zweig teyzesiyle konuşurken nasıl rahatça dil değiştirdiğini keyifle anlatıyordu. </st><st c="585">Ailenin çokuluslu yapısı, kültür zenginliği, entelektüel birikimi annesi üzerinde etkili olmuş, böylece Stefan Zweig’ı etkilemişti. </st><st c="717">Hatta annesi Zweig’ın sanat alanındaki başarısını kendi ailesinden gelen entelektüel köklere bağlamış, “Sen tam bir Brettauer’sın” diyerek bunu dile getirmişti.</st></span></p>
			<p xml:lang="en-GB"><span xml:lang="tr-TR"><st c="877">Annesi haklı olabilirdi. </st><st c="903">Çünkü sanatını ve dünyaya bakış açısını onun ailesinin geleneği etkilemiş olabilirdi. </st><st c="989">Kendini bir dünya vatandaşı olarak görmesinde, tüm milletlerin barış içinde yaşamasını ve Avrupa’nın bir olmasını istemesinde annesinin ailesinin etkisi olduğu söylenebilirdi.</st></span></p>
			<p xml:lang="en-GB"><span xml:lang="tr-TR"><st c="1164">İnsanoğlu çoğu zaman gördüklerinden hareketle hayal kurabilir. </st><st c="1228">Zweig da hayalini kurduğu dünyanın çekirdeğini ailesinde görmüştü. </st><st c="1295">Zweig’ın sanatında, her kültürden insanı ele alan biyografilerinde başarılı olmasında annesinin ailesinden gelen bu çok kültürlü köklerin mutlaka etkisi olmuştu. </st><st c="1457">Bir yazar için hayati öneme sahip olan empati yeteneği ona ailesinden mirastı. </st><st c="1536">“Öteki” onun için bir düşman değil, bir akraba kadar yakındı. </st><st c="1598">Bu empati yeteneği faşizmin hüküm sürdüğü bir dönemde nadir görülen bir cevherdi. </st><st c="1680">Bu cevher savaş karanlığında bir yıldız gibi parlayacaktı.</st></span></p>
			<p xml:lang="en-GB"><span xml:lang="tr-TR"><st c="1738">Zweig’ın hayatında ve sanatında dostluklar çok önem arz etmekteydi. </st><st c="1807">Çok farklı milletten çok farklı alanlardaki bu büyük sanatçılarla dostluğu onun sanatından ayrı bir yeteneğiydi. </st><st c="1920">Dostluk çoğu zaman kendini ifade edebilme, anlama ve ortak şeyleri paylaşmaktır. </st><st c="2001">Bu yeteneğinde de yine ailesinin çok kültürlü ve çok lisanlı yapısı etkiliydi.</st></span></p>
		</div>
	<div id="charCountTotal" value="2079"></div></body>
</html>
