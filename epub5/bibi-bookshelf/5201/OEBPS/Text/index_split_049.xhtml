<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>49<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Crozier birkaç dakikalığına uykuya daldığı anda aynı rüyayı görmeye başlıyordu. Güvertesiz bir teknedeki iki iskelet. Karanlık bir odadaki masada oturmuş ruh çağıran Amerikalı iki kız. Gaz lambasıyla aydınlatılmış sahnede Eskimo parkalı ve ağır makyajlı suratıyla kutup kâşifi pozu veren Amerikalı bodur doktor. Sonra yine güvertesiz teknedeki o iki iskelet. Gece,</span> <span class="none">Crozier’ı</span> <span class="none">en fazla huzursuz eden rüyayla bitiyordu:</span> <span class="none">Crozier küçük bir çocuk ve yanında Memo Moira’sıyla birlikte geniş bir Katolik katedralinde. Francis çıplak. Memo onu sunağa itiyor; ama o adım atmaya korkuyor. Katedral soğuk; küçük Francis’in çıplak ayakları altındaki mermer zemin de soğuk ve katedralin beyaz tahta oturakları buz tutmuş.</span></p>

      <p class="calibre2"><span class="none">Sunağın önünde diz çöken küçük Francis Crozier, Memo Moira’nın onu izlediğini hissediyor; ama dönüp bakmaya korkuyor. Bir şeyler geliyor.</span></p>

      <p class="calibre2"><span class="none">Sunağın karşısındaki gizli kapının önünde rahip beliriyor. Beyaz cüppesinden sular damlayan rahip çok iri bir adam, fazlasıyla iri; kan ve ter kokuyor.</span></p>

      <p class="calibre2"><span class="none">Francis, Memo’nun salonundaki halı üstünde diz çöktüğünde kendisine öğrettiği gibi gözlerini kapıyor ve kutsal ekmeği almak için ağzını açıyor. Bu törenin önemli olduğu kadar gerekli olduğunu da bilen Francis, kutsal ekmeği almaktan korkuyor; çünkü o ekmeği aldıktan sonra hayatının</span> <span class="none">bir daha asla eskisi gibi olma</span><span class="none">yacağını biliyor. Ve eğer ekmeği almazsa hayatının sona ereceğini de biliyor.</span></p>

      <p class="calibre2"><span class="none">Rahip yaklaşıp ona doğru eğiliyor...</span></p>

      <p class="calibre2"><span class="none">Balina avı teknesinde uyuyan Crozier uyanmıştı. Bu rüyayı her gördüğünde kalp çarpıntısı ve korkuyla uyanıyordu. Korkudan değil, ama soğuktan titriyordu.</span></p>

      <p class="calibre2"><span class="none">Bulundukları geçitteki buz Temmuz’un 17 ve 18’inde kırılmış ve Crozier de bütün adamlarını geniş bir buz kütlesinde bir araya toplamıştı. Kızaklardan indirilen teknelerin beşi de çadır ve uyku tulumları dışındaki levazımatla doluydu. Tekneler suya inmeye hazırdı.</span></p>

      <p class="calibre2"><span class="none">Üstünde bulundukları but kütlesi her gece biraz daha kırılıyor, çatlıyor ve Çavuş Tozer ile adamlarını yuttuğu gibi onları da yutmaya hazırlanıyordu. Buz çatırdamaya başladığı anda herkes çadırlardan çıkıp hızla kaçıyor, silah patlamasına benzeyen kırılma sesleri dinmeye başladığında ise çadırlarına geri dönüyorlardı.</span></p>

      <p class="calibre2"><span class="none">Bazı günlerde hava sıfır dereceye kadar yükselip ısınıyordu. Kutuplarda geçirdikleri ikinci yazın en sıcak günlerini yaşıyorlardı; ama hepsi eskiye oranla daha fazla üşüyordu ve perişan bir haldeydiler. Bazen yağmur yağıyordu. Hava yağmur için fazla soğuk olduğunda yünlü giysilerine buz kristalleri düşüyordu. Kızak çekerken döktükleri ter, kirli iç çamaşırlarına, kirli çoraplarına ve yırtık pırtık pantolonlarına kadar sızıyordu. Yiyecekleri neredeyse tükenmişti; ama sahip oldukları beş tekne, eskiden çektikleri on tekneden artık daha ağırdı. Ay</span><span class="none">rı</span><span class="none">ca, Davey Leys gibi yatalak hasta sayısı gün geçtikçe artıyordu.</span></p>

      <p class="calibre2">&nbsp;</p>

      <p class="calibre2"><span class="none">Denizcilerin sürekli ıslak çorap ve ıslak çizmelerin içinde kalan ayakları morarıyor, çürümeye başlıyor ve sonunda kangren oluyordu. Hollanda çadırları ıslanmıştı ve hiç kurumuyordu. İçine girebilmek için çatırdatarak açtıkları uyku tulumları da ıslanıp donmuştu ve kuruma ihtimalleri yoktu. Sabahları birkaç saatlik uykularından uyandıklarında çadırların içini kırağı çaldığını görüyorlardı ve Yüzbaşı Crozier ile Des Voeux’nun çadırlara getirdiği ılık çaylarını yudumlarken eriyen kırağı üstlerine yağıyordu. Buzda kaldıkları ilk hafta Crozier’ın kışkırtması yüzünden kamarotlar çalışmamaya başlamıştı ve kumandanlarının kendilerine hizmet etmelerine de hiç aldırmıyorlardı.</span></p>

      <p class="calibre2"><span class="none">Erebus’un aşçısı Bay Wall, günün büyük bölümünü filikalardan birinde tüberküloz benzeri bir rahatsızlık yüzünden yatarak geçiriyordu. Bay Diggle ise, üç yıldır Majestelerinin Gemisi Terör</span><span class="none">’</span><span class="none">deki büyük ocağının yanında nasıl canlı ve yetenekliyse hâlâ aynıydı. Şimdi eter gazı bittiği için ve buraya ispirto ocaklarıyla kömür ocaklarını da getirmedikleri için Bay Diggle, denizcilere günde iki kez kısıtlı miktarda salamura domuz eti ve kalan yiyeceklerden hazırlıyordu. Her zaman iyimser bir adam olan Diggle, fok yağıyla yanan bir* ocak ve bir pişirme kabı ayarlamıştı. Eğer daha fazla fok avlayabilirlerse Diggle da ocağı yakabilecekti.</span></p>

      <p class="calibre2"><span class="none">Crozier adamlarını her gün avlanmaya gönderiyordu; ama denizciler avlayacak bir şey bulamıyor ve nadiren bulduklarında da onları vurmayı başaramadan kaybediyorlardı. Avcılar zaman zaman kurşunlarını birkaç fok balığına isabet ettiriyorlardı; ama foklar yara alır almaz denize atladığından geride sadece buz üstündeki kan lekeleri kalıyordu. Bazen de yere uzanıp yakalayamadıkları fokların buza dökülen birkaç damla kanını emiyorlardı.</span></p>

      <p class="calibre2"><span class="none">Daha önce kutuplarda birçok yaz geçiren Crozier temmuz ortalarında buraların hayatla dolu olduğunu biliyordu. Denizayıları kendilerini buz kütlerinin üstüne atıp geğirtiye benzer sesler çıkarırlardı; fok balıkları suyun içinde küçük çocuklar gibi oyun oynar, morinalar ve denizgergedanları açık sularda batıp çıkardı. Dişi kutup ayıları yavrularıyla birlikte fokların peşine düşer, büyük ve tehlikeli erkek kutup ayılarından yavrularını korumaya çalışırlardı. Yaz gelince kutupların mavi göğünde kuşlar çoğalır, buzdağlarına, kıyıya ve buzul kütleleri</span><span class="none">ne dağılırlardı. Denizkırlangıçl</span><span class="none">arı, martılar ve akdoğanlar ise suyun üzerinden süzülüp geçerdi.</span></p>

      <p class="calibre2"><span class="none">Bu yaz, buzun üstünde, Crozier ve gittikçe azalan mürettebatı ile onları sinsice takip eden o şey dışında neredeyse bir tek canlı bile yoktu. Denizciler birkaç kez kutup tilkilerinin sesini duymuş, kar üstündeki izlerini görmüş ama kendilerine bir türlü rastlamamışlardı. Açıktaki balinaları gören avcılar var güçleriyle koşup onlara yaklaşmaya çalışsalar da oraya ulaştıklarında hiçbir şey bulamadan dönüyorlardı.</span></p>

      <p class="calibre2"><span class="none">Crozier ellerindeki silahlarla denizgergedanı ya da morina avlayabileceklerinden emin değildi. Elbette kafaya sıkılan birkaç kurşun her canlıyı öldürürdü; ama onları gizlice takip eden yaratığa bu kurşunların işlemediğini çok önce anlamışlardı. Denizcilerse bu şeyin bir yaratık değil, Leviathan’daki öfke dolu bir Tanrı olduğuna karar vermişlerdi. Ama eğer şans eseri bir balina</span> <span class="none">yakalayabilirlerse</span> <span class="none">eti ve yağı onlara aylarca yeterdi.</span></p>

      <p class="calibre2"><span class="none">Crozier’ın tek istediği o yaratığı yakalamaktı. Diğerlerinin aksine Crozier yaratığın ölümlü olduğuna inanıyordu, o sadece bir hayvandı, hepsi bu. Belki diğer hayvanlara göre daha zekiydi; ama sonuçta bir hayvandı.</span></p>

      <p class="calibre2"><span class="none">Hayatta kalan denizciler açlık ve iskorbüt yüzünden ölmek üzere olsalar da yaratığın ölümü onların moralini hayli yükseltebilirdi. Yirmi galon rom bulsalar, intikamın verdiği mutluluğun yerini tutamazdı.</span></p>

      <p class="calibre2"><span class="none">Yaratık, Teğmen Little ve adamlarını gölde öldürdüğünden beri ortalıkta görünmüyordu. Yüzbaşı, ava gönderdiği grupları yaratığın izlerine rastlar rastlamaz geri dönmeleri konusunda uyarıyordu. Gücü yeten herkesin eline bir silah verip o yaratığın peşine düşmek istiyordu. Gerekirse Hint çayırlarında kaplan avlayanlar gibi, yaratığı yakalayabilmek uğruna adamlarına gürültü yaptıracak, onun dikkatini çekmeye çalışacaktı.</span></p>

      <p class="calibre2"><span class="none">Onu kendilerine yaklaştırabilmek için gereken tek şey yemdi. Crozier’a göre yaratığın sadece geceleri onaya çıkması ve onlardan saklanmasındaki sebep de buydu; çünkü ellerinde yem olsaydı yaratık onlara hiç düşünmeden yaklaşırdı. Ama yaratığa sunabilecek taze etleri yoktu; zaten ellerinde taze et olsa bunu yaratığa yem etmek yerine kendileri yerdi.</span></p>

      <p class="calibre2"><span class="none">Crozier bu canavar kılıklı şeyin ebatlarını düşünüyordu, en az bir tonluk et ve kas yığınıydı. En büyük kutup ayısının yedi yüz kilogram ağırlığında olduğu düşünülürse, yaratığın yanında duran bir kutup ayısı, iriyarı bir adamın yanındaki av köpeğine benzerdi. Yani katillerini öldürebilirlerse karınları haftalarca doyardı. Yaratığın tadı yürüyüş esnasında yedikleri domuz etine bile benzeseydi, intikamın tadı onlara yeterdi.</span></p>

      <p class="calibre2"><span class="none">Francis Crozier işe yarayacağını bilse, kendini yem olarak feda etmekten çekinmezdi. İşe yarayacağını bilseydi. Eğer adamlarından yalnızca birkaçını bile ko</span><span class="none">ru</span><span class="none">yup beslemeye yetecekse, Crozier kendini yem etmeye hazırdı.</span></p>

      <p class="calibre2"><span class="none">Crozier’ın aklına bir hafta önce terkedilmiş bir teknede cesedini buldukları Er Henry Wilkes geldi. Ona bir cenaze töreni bile yapılmamıştı. Crozier, Des Voeux ve denizcinin birkaç arkadaşı dışında cenazenin başında kimse toplanmamıştı.</span></p>

      <p class="calibre2"><span class="none">Teknede uzanırken, Wilkes’in cesedini yem olarak kullanmalıydık, diye düşündü.</span></p>

      <p class="calibre2"><span class="none">Sonra aklına, daha taze bir yeme sahip oldukları geldi. Bunu daha önce de düşünmüştü. David Leys sekiz aydır onlara sadece yük oluyordu. Son dört aydır bitkisel hayattaydı, denizciler ona öğlenleri et suyu çorbası ve sabahları da bir</span> <span class="none">kaşık</span> <span class="none">şekerli çay veriyorlardı.</span></p>

      <p class="calibre2"><span class="none">Hickey ve Aylmore bile bir kez olsun onu ya da onun gibi ağır hasta olan diğerlerini geride bırakmayı teklif etmemişlerdi; ama hepsinin aklından aynı düşünce geçmiş olmalıydı...</span></p>

      <p class="calibre2"><span class="none">Onları ye.</span></p>

      <p class="calibre2"><span class="none">Önce Leys’i ye, sonra ölenleri yemeye devam et.</span></p>

      <p class="calibre2"><span class="none">Francis Crozier öylesine açtı ki insan eti yemeyi bile hayal etmişti. Hiç kimseyi yemek için öldüremezdi. En azından şimdilik. Ama biri ölürse, cesedini neden çürümeye terk etsin ki? Ya da neden göz göre göre o eti peşlerinde olan bir yaratığa bıraksın ki?</span></p>

      <p class="calibre2"><span class="none">Crozier, bütün denizcilerin eninde sonunda dinlediği, Essex gemisi Kaptanı Pollard’ın gerçek öyküsünü yirmili yaşlarındayken duymuştu.</span></p>

      <p class="calibre2"><span class="none">Essex’i, kazazedelerin verdiği rapora göre yirmi beş metrelik bir kaşalot batırmıştı. Gemi Pasifik’in uzak bir ucunda batmaya başlamıştı ve yirmi kişilik mürettebatı teknelere inerek balina avına çıkıyorlar, döndüklerinde geminin suya biraz daha gömüldüğünü görüyorlardı. Hayatta kalanlar kurtarabildikleri birkaç denizcilik aleti ve bir silahı yanlarına alarak üç tekneyle suya açıldılar. Galapagos’ta yakaladıkları iki kaplumbağa, iki varil dolusu çörek ve altı varil temiz su dışında yiyecek hiçbir şeyleri yoktu.</span></p>

      <p class="calibre2"><span class="none">Daha sonra dümeni Güney Amerika’ya çevirdiler.</span></p>

      <p class="calibre2"><span class="none">Önce büyük kaplumbağalar avlamaya başladılar; kaplumbağanın etini yedikten sonra kanını da içiyorlardı. Tekneye kazara atlayan balıkları da yakalıyorlardı; ama pişmiş kaplumbağa etinin yanında balıketi yavan kalıyordu. Sonra suya dalıp teknelerin yüzeyindeki kaya midyelerini kazıdılar ve bunları yediler.</span></p>

      <p class="calibre2"><span class="none">Şan eseri, Pasifik Okyanusundaki Henderson Adası’nı buldular. Yirmi adam dört gün boyunca yengeç, martı ve martı yumurtasıyla beslendi; ama Kaptan Pollard bu yiyeceğin onlara birkaç hafta sonra yetmeyeceğini biliyordu. Yirmi kişiden on yedisi yeniden tekneyle açılmak istiyordu ve 27 Aralık 1820’de bu on yedi kişi geride üç kişiyi bırakarak yelken açtı.</span></p>

      <p class="calibre2"><span class="none">28 Ocak’ta üç tekne de birbirini fırtına yüzünden kaybetmişti. Kaptan Pollard’ın teknesi sonsuz göğün altında doğuya ilerliyordu. Teknedeki beş kişiden her biri günde yalnızca bir buçuk çörek yeme hakkına sahipti. Büyük bir tesadüf olmasa da Crozier de son günlerde Doktor Goodsir ve Des Voeux ile denizcilerin öğünlerini aynı oranda kısmak gerektiğini tartışıyordu.</span></p>

      <p class="calibre2"><span class="none">Bu çörek ve birkaç damla su Pollard’ın adamlarını; yeğeni Owen Coffin, Barzillai Ray adında bir zenci ve iki denizciyi, dokuz hafta boyunca ayakta tutmuştu.</span></p>

      <p class="calibre2"><span class="none">Çörekleri ve suları tamamen bittiğinde karaya ulaşmalarına daha iki bin altı yüz kilometre vardı. Crozier de ellerindeki çörekler, adamlarına bir ay daha yetseydi yine de önlerinde bin beş yüz kilometrelik yolları kalacağını düşünmüştü.</span></p>

      <p class="calibre2"><span class="none">Pollard’ın teknesinde ölen kimse yoktu, onlar da çöp çektiler. Pollard’ın genç yeğeni Owen Coffin kısa olan çöpü çekmişti. İşi kimin yapacağını belirlemek için yine çöp çektiler ve bu sefer de kısa çöpü çeken Charles Ramsdell oldu.</span></p>

      <p class="calibre2"><span class="none">Genç çocuk diğerleriyle vedalaştı (Crozier bu öyküyü Arjantin’de bir deniz yolculuğundayken dinlemiş ve öykünün bu bölümünü dinlerken tüyleri ürpermişti) ve sonra kafasını güverteye koyup gözlerini kapattı.</span></p>

      <p class="calibre2"><span class="none">Kaptan Pollard, anlattığına göre, Ramsdell’a silahını verip kafasını çevirmişti.</span></p>

      <p class="calibre2"><span class="none">Ramsdell çocuğu kafasının arkasından vurdu.</span></p>

      <p class="calibre2"><span class="none">Kaptan Pollard ve diğer</span> <span class="none">denizciler</span> <span class="none">kan henüz sıcakken içmeye başladılar. Biraz tuzlu olmasına rağmen, içilebilir bir tadı vardı.</span></p>

      <p class="calibre2"><span class="none">Daha sonra çocuğun etlerini kesip çiğ çiğ yediler ve kemiklerini kırıp iliğini de emdiler.</span></p>

      <p class="calibre2"><span class="none">Genç çocuğun cesedi onlara on üç gün yetmişti ve yine çöp çekmeye karar verdiler; ama bu sırada Barzillai Ray susuzluktan öldü. Balina avcısı Dauphin onları 23 Şubat 1821’de kurtarana kadar da zencinin eti, kanı, kemikleri ve iliğiyle idare etmişlerdi.</span></p>

      <p class="calibre2"><span class="none">Francis Crozier, Kaptan Pollard ile tanışmadı ama onu kendine örnek aldı. Talihsiz Amerikalı bir kez daha gemi yolcuğuna çıktığında bu sefer de gemi kazası geçirmiş ve ikinci kez kurtarılmıştı. Bu ikinci olaydan sonra kendisine bir daha gemi kumandanlığı görevi verilmedi. Crozier, 1845’te Sör John Seferi’ne çıkmadan önce Pollard’ın Nantucket’te bir bekçi olarak hayatını sürdürdüğünü ve oradaki herkesin kendisinden uzak durduğunu öğ</span><span class="none">renmişti. Söylenene göre Pollard</span> <span class="none">kendi kendine ya da ölü yeğeni ile konuşuyormuş ve evinin girişinde çörekle domuz eti saklıyormuş.</span></p>

      <p class="calibre2"><span class="none">Crozier’ın adamları da birkaç gün içinde değilse de birkaç hafta içinde kendi ölülerini yeme konusunda bir karara varmalıydı.</span></p>

      <p class="calibre2"><span class="none">Mürettebat günden güne azalıyor ve güçsüzleşiyordu. 18 ve 22 Temmuz arasında, dört gün boyunca dinlenseler de güç toplayamamışlardı. Crozier, Des Voeux ve</span> <span class="none">Couch</span> <span class="none">denizcileri ava gönderiyor, onlara kızakları tamir ettiriyor, böylece donmuş uyku tulumları içinde yatmalarına fırsat vermemiş oluyorlardı. Ancak yine de buz kütlesinde oturup hareket etmelerini sağlayacak koşulların oluşmasını beklemekten başka yapacak bir şeyleri yoktu.</span></p>

      <p class="calibre2"><span class="none">Crozier kuzeybatıya dönmeyi reddediyordu.</span></p>

      <p class="calibre2"><span class="none">Ama buz kütleleri onların istediği yöne, güneydoğudaki Great Fish Nehri’nin ağzına doğru hareket etmiyor, daha çok kendi etraflarında dönerek küçülüyorlardı.</span></p>

      <p class="calibre2"><span class="none">Sonunda üstünde bulundukları buz kütlesi Temmuz’un 22’sinde çatlamaya başlayınca Crozier adamlarına teknelere binmelerini söyledi.</span></p>

      <p class="calibre2"><span class="none">Altı gündür teknelerle tek sıra halinde daracık açıklıklardan geçiyorlardı. Crozier ağır teodoliti geride bırakmış ve yanma sadece bir sekstant almıştı. Diğerleri uyurken yapabileceği en iyi okumayı yapmaya çalışıyordu. Hesaplarına göre Back Nehri’nin ağzına ulaşmak için yüz kırk kilometreleri kalmıştı.</span></p>

      <p class="calibre2"><span class="none">Önlerine çıkacak küçücük bir kara parçasının, yarımadayı anakaraya bağlayan bir kıstağın hayalini kuruyordu. 26 Temmuz Çarşamba günü uyandığında gökyüzü masmaviydi ve kilometreler boyunca tek bir bulut bile yoktu.</span></p>

      <p class="calibre2"><span class="none">Beş tekneyi yakınına çağırıp pruvaya çıktı ve denizcilere seslendi, “Baylar, Kral William toprakları bir adaymış. Back Nehri’nin doğu ve güneydoğusuna akan bir deniz var, buna eminim ve buranın hiçbir anakarayla bağlantısı yok. Boğazdayız. Adelaide Yarımadası’nın kuzeyinde olduğumu</span><span class="none">za göre, Sör John Franklin Se</span><span class="none">feri’ni de tamamlamış bulunuyoruz. Burası Kuzey-Batı Geçidi. Tanrım, başardınız.”</span></p>

      <p class="calibre2"><span class="none">Öksürüklerle bölünen sevinç nidaları duyuldu.</span></p>

      <p class="calibre2"><span class="none">Tekneler ve yüzen buz kütleleri güneye doğru gidiyorsa haftalardır süren kızak çekme işi bitmiş demekti. Ama buzullar sadece kuzey yönünde kırılıyordu.</span></p>

      <p class="calibre2"><span class="none">Teknede yaşamak, yüzen buz kütlesi üstünde yaşamak kadar kötüydü. Çok kalabalıktı. Sırılsıklam vücutlar gece ve gündüz dip dibeydi. Tuvalete ihtiyacını gidermek için küpeşteden sarkmak gerekiyordu; ama zaten açlıktan ölmek üzere olan iskorbüt hastası denizcilerin bu tür ihtiyaçları pek kalmamıştı. 28 Temmuz 1848 Cuma günü Crozier’ın teknesindeki gözcü</span> <span class="none">yakl</span><span class="none">aşık</span> <span class="none">beş kilometre sonra kuzeybatı yönünde suyun açıldığını söyledi.</span></p>

      <p class="calibre2"><span class="none">Teknelerdeki adamlar on sekiz saat boyunca küreklere asıldılar. Hatta gücü yetenler zaman zaman küreği bırakıp yollarını tıkayan buzulları kazmayla kırdılar.</span></p>

      <p class="calibre2"><span class="none">Gece saat on birden sonra kayalık bir sahile indiler. Denizcilerin kızakları indirip tekneleri onların üstüne yükleyecek halleri kalmamıştı. Çadırları ve uyku tulumlarını bile açacak durumda değillerdi.</span></p>

      <p class="calibre2"><span class="none">Çakıllara uzanıp birbirlerinin sıcağıyla uykuya daldılar. Crozier bugün kimseye nöbet görevi vermemişti. Eğer yaratık onları yakalamak isteseydi bundan daha iyi bir fırsat bulamazdı. Crozier uyumadan önce bir saat boyunca seyir haritası ve sekstantıyla çalıştı.</span></p>

      <p class="calibre2"><span class="none">Hesaplarına göre yirmi beş gündür kızak çekerek güneydoğuya doğ</span><span class="none">ru</span> <span class="none">yetmiş beş kilometre yol almışlardı. Adelaide Yarımadası’nın kuzeyindeki Kral William Adası’nda bulunuyorlardı; ama iki gün öncesine oranla Back Nehri’nin ağzına artık daha uzaktaydılar. Kuzeybatıya doğru elli altı kilometre ilerleyip boğazı geçebilseler nehrin ağzına ulaşmak için doksan altı kilometrelik yolları daha kalıyordu. Büyük Esir Gölü’ne ve kurtuluşa ulaşmaları içinse bin beş yüz kilometreden fazla yol</span> <span class="none">kat etmeleri</span> <span class="none">gerekirdi.</span></p>

      <p class="calibre2"><span class="none">Crozier sekstantını kutusuna yerleştirdi ve kutuyu da su geçirmez çantasına koydu. Tekneden ıslak bir battaniye alıp Des Voeux’nun yanına serdi ve uzandıktan bir iki saniye sonra uykuya daldı.</span></p>

      <p class="calibre2"><span class="none">Rüyasında onu sunağın önüne iten Memo Moira’y</span><span class="none">ı</span> <span class="none">ve ıslak cüppeli rahibi gördü.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_52" />
    </div>
  </div>
</body>
</html>
