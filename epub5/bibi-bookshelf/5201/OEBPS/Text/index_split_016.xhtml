<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>16<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Saat iki buçuktu. Yüzbaşı Crozier</span> <span class="none">Erebus’la</span> <span class="none">dönmüş, yaratık tarafından geminin kıç tarafındaki buza bırakılan William Strong ve Thomas Evans’ın cesetlerini -ya da yarı cesetlerini- incelemiş, alt katta cesetlerin konduğu Ölüler Odasına gitmişti. Şimdi masasında oturmuş, önüne koyduğu iki nesneye -yeni bir şişe viski ve bir tabancaya- bakıyordu.</span></p>

      <p class="calibre2"><span class="none">Geminin gövdesinin sancak tarafına sabitlenmiş yatak Crozier’ın kamarasının neredeyse yarısını oluşturuyordu. Yatak, işlenmiş, yüksek parmaklıklarıyla, alt tarafına yerleştirilmiş çekmeceleriyle, neredeyse göğüs hizasına gelen yüksekliğiyle bir çocuk beşiğini andırıyordu. Crozier hiçbir zaman gerçek yataklarda iyi uyuyamıyordu ve uzun yıllar deniz yarbayıyken ve çocuk yaşta güvertede görev yapan bir denizciyken kullandığı hamaklarda yatmayı çok özlüyordu. Bu yatak, geminin gövdesine çok yakın olduğu için gemideki en soğuk yerlerden biriydi. Orta güvertenin kıç tarafında yatan subayların yataklarından ve ön tarafta, Bay Diggle’ın günün yirmi saati sıcak tuttuğu ocağın yanında bir arada yatan şanslı denizcilerin hamaklarından çok daha soğuktu. İçe doğru eğik gövdenin önündeki raflara dizilmiş kitaplar Crozier’ın yattığı yeri fazla olmasa da biraz izole ediyordu. Başka kitaplar da yüksekliği tavanın hemen altında bitecek şekilde, kamaranın bir buçuk metre genişliği boyunca dizilmişti. Crozier’ın yatağını koridora açılan bölmeye bağlayan katlanan masanın bir metre yukarısında bulunan bir rafı dolduruyordu bu kitaplar. Tam yukarıda ise ışıklandırma sistemi bulunuyordu; bu ışıklandırma sisteminin saydam camı güverteyi, bir metre kalınlığındaki karı ve yelkenleri gösteriyordu. Soğuk, bu saydam camdan içeri hava ölmüş ama hâlâ nefes almaya çalışan bir yaratık gibi sürekli içeri giriyordu.</span></p>

      <p class="calibre2"><span class="none">Crozier’ın masasının karşısında küveti duruyordu. Donar diye küvetin içinde hiç su tutulmuyordu. Her sabah, Crozier’ın yardımcısı Jopson ocaktan sıcak su getirirdi. Masa ve küvet arasındaki boşluk, Crozier’ın bu küçük kamarada ayakta durabildiği tek yerdi. Yine, duvara yapıştırılmış halde hafif yukarıda duran küvetin altından arkalığı olmayan bir sandalye çıkarabiliyor, masasını açıp oturabiliyordu.</span></p>

      <p class="calibre2"><span class="none">Silahına ve viski şişesine bakmaya devam etti.</span></p>

      <p class="calibre2"><span class="none">Terör gemisinin kaptanı gelecekle ilgili pek bir şey bilmezdi. Tek bildiği kendi gemisinin ve</span> <span class="none">Erebus ‘un</span> <span class="none">bir daha yüzemeyeceğiydi. Ama daha sonra kesin olan bir şeyi yine kendisine hatırlattı. Viski stoku bitince Francis Rawdon Moira Crozier silahı kafasına dayayacak ve tetiği çekecekti.</span></p>

      <p class="calibre2"><span class="none">Sör John Franklin deposunu -doğal olarak kendi isminin ilk harfi ve aile arması işlenmişti- pahalı Çin porselenleri, kristaller, kırk sekiz tane dana dili, yine aile arması işlenmiş gümüşler, bir sürü Westphalia jambonu, pahalı peynirler, Hindistan’dan getirilmiş torba torba çayla ve en sevdiği çilek reçeliyle doldurmuştu.</span></p>

      <p class="calibre2"><span class="none">Crozier, yiyeceklerden bazılarını subaylara verdiği yemeklerde tüketmek zorunda kaldıysa da, bunlardan çok parasının çoğunu harcadığı üç yüz yirmi dört şişe viskiyi düşünüyordu. İyi bir İskoç viskisi sayılmazdı bu. Ama idare ediyordu. Crozier artık niceliği niteliğe tercih etme düzeyine varmış bir sarhoş haline geldiğini biliyordu. Bazen, özellikle meşgul olduğu yaz aylarında bir şişeyle iki hafta kadar idare edebiliyordu. Diğer zamanlarda -geçen hafta olduğu gibi- bir gecede bir şişe bitirebilirdi. Aslında geçen kış iki yüzü geçtikten sonra kaç şişe içtiğini saymaz olmuştu ama stokunun tükenmekte olduğunun farkındaydı. Son şişesini içip de yardımcısının başka viskilerinin kalmadığını söylediği gece -Crozier bunun bir gece vakti başına geleceğini biliyordu- kararlı bir biçimde tabancısının emniyetini açmayı, namluyu şakağına dayamayı ve tetiği çekmeyi planlamıştı.</span></p>

      <p class="calibre2"><span class="none">Biliyordu ki, daha pratik düşünen bir kaptan olsaydı, alt güvertedeki İçki Odası’nda dört ya da beş yüz galon Batı Hindistan romu olduğunu hatırlatırdı kendine sık sık; bu romların hepsi de yüksek alkol oranına sahipti. Her denizciye günde onda bir litre rom veriliyor, bu onda bir litrenin de dörtte üçü suyla karıştırılıyordu. İşte bu yüzden ellerinde içinde yüzülebilecek kadar çok rom kalmıştı. Biraz daha alkole düşkün bir kaptan olsaydı, tayfalara ayrılmış bu romu içmenin doğal hakkı olduğunu düşünürdü. Ama Francis Crozier rom sevmezdi. Hiç sevmemişti. Onun içkisi viskiydi ve o bitince, kendisi de bitecekti.</span></p>

      <p class="calibre2"><span class="none">Tommy Evans’ın belden aşağısını, pantolonlu bacaklarının dili varsa komik diyeceği Y şekline bürünmesini ve botlarının sıkıca ayaklarında kaldığını görmek, Crozier’a</span> <span class="none">Erebus ‘un</span> <span class="none">dört yüz metre ilerisindeki parçalanmış ayı tuzağına çağrıldığı günü hatırlattı. İlk anda Crozier ve diğer subaylar tuzağın böylesine mahvedilmiş olmasına bir anlam verememişlerdi. Yapı parçalara ayrılmış, çerçevesini oluşturan demir bükülmüş ve yamulmuştu. Oturma için yapılan tahta kalas parça parça edilmişti; bu parçaların arasında Denizci Çavuş</span> <span class="none">Byrant’ın</span> <span class="none">başsız vücudu yatıyordu. Başı ise -Crozier geldiğinde henüz yerinden alınmamıştı- buzun neredeyse on metre üzerine kadar gelmiş, derisi yüzülmüş ölü ayının hemen yanında durmuştu.</span></p>

      <p class="calibre2"><span class="none">Teğmen Le Vesconte’nin kolu kırılmıştı, canavar-ayının bir darbesinden değil buzun üstüne düşmekten. Er William Pilkington, yanında duran Er Robert Hopcraft’ın tüfeğinden çıkan kurşunla sol üst omzundan yaralanmıştı. Denizcinin sekiz kaburgası kırılmış, köprücük kemiği un ufak olmuş, daha sonradan anlattığına göre canavarın kocaman pençesi ile vurduğu darbe sonucunda sol kolu çıkmıştı. Erler Healey ve Reed ciddi bir yaralanma almadan kurtulmuşlardı ama bu saldırı sırasında panik içinde, düşe kalka, arkalarına bakmadan kaçmalarının verdiği utancı da içlerinde taşıyorlardı. Reed kaçarken üç parmağını kırmıştı.</span></p>

      <p class="calibre2"><span class="none">Ama Francis Crozier’ın en çok şaşırtan şey. Sör John Franklin’in pantolonlu ve botlu bacaklarının dizlerinden itibaren koparılıp birbirinden ayrılmasıydı. Bacaklardan biri tuzağın içinde, diğeri ise Teğmen</span> <span class="none">Gore’un</span> <span class="none">gömüldüğü deliğin yakınlarına atılmıştı.</span></p>

      <p class="calibre2"><span class="none">Crozier bardağından viskisini içerken, ne tür bir kötü niyetli zekânın bir adamı dizlerinden parçalayıp, adam hâlâ yaşarken buzdaki deliğin içine atıp, sonra hemen ardından onun peşinden koşmayı akıl edebileceğini düşündü. Crozier buzun altında neler olmuş olabileceğini düşünmemeye çalışsa da bazı geceler içkiye fazla kaçırdığında ve uyumaya çalıştığında bunun ne kadar korkunç bir şey olabileceğini gözünün önüne getiriyordu. Şuna emindi: Bir hafta önce Teğmen Gore için cenaze töreni yaparken farkında olmadan buzların arkasında onları gözleyen ve bekleyen bir yaratığa ziyafet olarak sunmuşlardı kendilerini.</span></p>

      <p class="calibre2"><span class="none">Crozier, Teğmen Gore’un ölümünden o kadar da büyük üzüntü duymadı. Teğmen Gore tipik bir adamdı. İyi yetiştirilmiş, iyi eğitim almış, ortalama notları olan, savaşta başarılar göstermiş, emir komuta zincirine doğal bir biçimde bağlı, her zaman alçakgönüllü ama büyük bir geleceği olan ve Francis Crozier’dan daha yüksek yerlere geleceği kesin gibi görünen üst sınıf bir züppeydi ona göre.</span></p>

      <p class="calibre2"><span class="none">Bir içki daha içti.</span></p>

      <p class="calibre2"><span class="none">Böylesine az yiyeceğin bulunduğu bir kışta avını yemeden, Denizci William Strong gibi iri yapılı birinin vücudunun üst kısmını ve genç Tom Evans’ın vücudunun alt kısmını geri getirmek için nasıl bir kötücül zekâya sahip olmak gerekirdi? Evans o sıralarda hâlâ “geminin çocuklarından” biri sayılıyordu ve daha beş ay önce Gore’un cenazesinde trompet çalıyordu. Ne tür bir yaratık Crozier’ın bir metre ötesindeki bir adamı alıp götürür ama Crozier’ı sağ bırakırdı? Peki götürdüğü adamın cesedinin yarısını geri getirmek de ne oluyordu?</span></p>

      <p class="calibre2"><span class="none">Tayfalar bu somların yanıtını biliyorlardı. Crozier onların ne bildiğini de biliyordu. Tayfalar, yaratığın, aşırı gelişmiş bir beyaz kutup ayısı değil, Şeytan’ın kendisi olduğunu biliyorlardı.</span></p>

      <p class="calibre2"><span class="none">Üsteğmen Fitzjames’le brendi içerken buna katılmaz gibi görünse de aslında Yüzbaşı Crozier adamların bu görüşüne katılmıyor değildi. Ama adamların bilmediği başka bir şey biliyordu: Bu Şeytan’ın Krallığında onları öldürmeye çalışan şeytan onları ye meye çalışan beyaz tüylü yaratık değildi sadece. Şeytan, burada bulunan her şeydi. Bitmeyen soğuk, sıkışan buz, şimşek fırtınaları, fok balıklarının, deniz aslanlarının, kuşların ve diğer kara hayvanlarının olmaması, gezici buzun sürekli büyümesi, kaskatı donmuş deniz boyunca</span> <span class="none">üzerl</span><span class="none">erine gelen ve bir geminin geçmesine yetecek kadar açık denizin bulunmamasına neden olan buz dağları, aniden yerden biten basınç sırtları, beceriksizce lehimlenmiş ve şimdi zehre dönmüş konserve yemekler, gelmeyen yazlar, kırılmaya buzlar, kısacası her şey. Buzdaki canavar, onları öldüğünü ve acı çektiğini görmek isteyen şeytanın sadece bir başka görünümüydü.</span></p>

      <p class="calibre2"><span class="none">Crozier bir içki daha aldı.</span></p>

      <p class="calibre2"><span class="none">Crozier kutupların içgüdülerini kendi içgüdülerinden de iyi anlıyordu. Antik Yunanlıların haklı olduğunu düşündü. Onlara göre dünyanın üzerinde beş şerit iklim kuşağı vardı. Bu şeritlerin dördü, tıpkı bir yılanın derisindeki çizgiler gibi eşit uzunlukta, birbirine zıt konumda ve Yunanlıların pek çok şeyi gibi simetrikti. Bu şeritlerin ikisi ılıman iklimi temsil ediyordu ve insanlar için yapılmıştı. Ortadaki şerit, ekvator bölgesi, akıllı yaratıkların yaşamadığı bir yerdi. Gerçi Yunanlılar bu konuda yanılmışlardı, orada insanlar yaşıyordu. Belki de uygar insanlardan bahsediyorlardır diye düşündü Crozier. Afrika’ya ve diğer Ekvator bölgelerine bakınca oradan değerli bir şey çıkmayacağına emin oluyordu. Yunanlılar, Kutup bölgeleri keşfedilmeden çok önce buraların her anlamda insana karşıt olduğunu fark etmişlerdi. Bırakın bir süre yaşamayı, yolculuk etmek için bile uygun yerler değildi kutuplar.</span></p>

      <p class="calibre2"><span class="none">Peki o halde neden, diye düşündü Crozier, Tanrı’nın bu iki şeridin belki de en verimli ve en yeşil yerine yerleştirdiği İngiltere gibi bir ulus gemilerini ve adamlarını Kuzey ve Güney Kutbu’nun en ucuna, kürk giyen vahşilerin bile gitmek istemediği bu yerlere göndermekte ısrar eder?</span></p>

      <p class="calibre2"><span class="none">Belki de bundan da önemli bir soru sordu kendine: Francis Crozier neden tekrar tekrar bu korkunç yerlere geliyor, yeteneklerine ve insan olarak kendisine hiçbir değer vermemiş bir ulusa ve subaylarına hizmet ediyordu? Hem de kalbinin derinliklerinde bu kutup soğuğu ve karanlığında öleceğini bildiği halde?</span></p>

      <p class="calibre2"><span class="none">Yüzbaşı, daha küçük bir çocukken, on üç yaşında denizlerde çalışmaya başlamadan önce içindeki o derin, melankolik ruh halini soğuk bir sır gibi taşıdığını hatırlıyordu. Bu melankolik doğası bir kış gecesi kasabanın dışında cılız ışıkları gözlerken, saklanacak küçük yerler bulurken -Francis Crozier’in hiçbir zaman klostrofobi sorunu olmamıştı- kendini gösteriyordu. Crozier çocukken karanlıktan korkar, bunu annesini ve büyükannesini büyük bir hızla elinden alan ölüm meleği gibi görür ama bu korkusuna rağmen diğer çocuklar aydınlıkta oynarken o kilerde saklanırdı. Crozier o kileri hatırladı. Kilerin korkunç soğuğu, bu soğuğun ve küfün kokusu ve iç sıkıcı karanlık insanı karanlık düşüncelere boğardı.</span></p>

      <p class="calibre2"><span class="none">Küçük bardağını tekrar doldurdu. Buz aniden büyük bir sesle inledi. Gemi de buzun itmesiyle yerini değiştirmek isteyip de oraya yapışmış olduğu için bunu yapamayınca buzunkine benzer bir inlemeyle karşılık verdi. Daha fazla gerildi ve sesler çıkardı. En alt güvertedeki metal destekler kasıldı; çıkan sesler ateşlenen bir tabancadan gelen seslere benziyordu. Ama geminin önündeki denizciler ve kıç tarafındaki subaylar horlamaya devam ettiler. Onları parçalamaya çalışan buzun sesine alışkınlardı. Yukarıdaki güvertede, eksi yetmiş derecede nöbet tutan subay, kan dolaşımını harekete geçirmek için ayaklarını yere vuruyordu. Buna yaparken çıkardığı ses, yorgun bir babanın çocuğuna sakin olmasını söylemesi gibi, gemiyi avutuyordu sanki.</span></p>

      <p class="calibre2"><span class="none">Crozier, Sophia Cracroft’un bu gemiye gelmiş olduğuna, tam bu kamarada ayakta durduğuna, kamaranın ne kadar düzenli, ne kadar özenli, hoş ve kitaplarla dolu olduğunu söylediğine, ışıklandırma sistemi sayesinde oluşan aydınlığı ne kadar hoş bulduğuna inanamıyordu.</span></p>

      <p class="calibre2"><span class="none">Bundan tam olarak yedi yıl önce, Kasım 1840’ta, Güney yarımkürede ilkbahar yaşanırken Crozier şimdiki gemilerle, Erebus ve Terör’e Antarktika’ya gitmek üzere Avustralya’nın güneyindeki Van Diemen Adası’na gelmişti. Sefer, Crozier’ın arkadaşı ama komuta kademesinde onun üstü olan Kaptan James Ross tarafından yönetiliyordu. Antarktika’ya doğru yola çıkmadan önce Hobart Town’a gelip son erzaklarını almışlardı. Adanın valisi Sör John Franklin, iki genç subayın -Kaptan Ross ve Yüzbaşı Crozier’ın- orada bulundukları süreyi Valilik Binası’nda geçirmeleri için ısrar etmişti.</span></p>

      <p class="calibre2"><span class="none">Harika zaman geçirmişlerdi ama bu ziyaret Crozier için romantik anlamda ölümcül</span> <span class="none">oldu.</span></p>

      <p class="calibre2"><span class="none">Orada bulundukları sürenin ikinci gününde gemilerin teftişini bitirmişlerdi. Gemileri temiz, onarılmış ve erzakla doluydu. Genç tayfalar tıraşlıydılar ve iki yıllık Antarktika yolculukları onları henüz vahşi bir kılığa sokmamıştı. Kaptan Ross, Vali Sör John ve eşi Bayan Jane Franklin’le ilgileniyordu. Crozier ise farkında olmadan valinin yeğeni Sophia Cracroft’u gezdiriyordu. Koyu saçlı, parlak gözlü genç bir kadındı Sophia. Crozier o gün ona</span> <span class="none">âşık</span> <span class="none">oldu ve filizlenen aşkını iki kış geçirmek üzere Güney Kutbu’na götürdü ve bu aşk burada bir saplantıya dönüştü.</span></p>

      <p class="calibre2"><span class="none">Valinin evinde, hizmetçilerin yelpazelerle onları yelledikleri uzun akşam yemeklerinde, hoş sohbetler ettiler. Vali</span> <span class="none">Franklin</span><span class="none">, ellili yaşlarının ortasında, yorgun bir adamdı. Başarılarının görmezlikten gelinmesi ve yerel basının, zengin toprak sahiplerinin ve bürokratların Van Diemen Adasında görevli olduğu bu üçüncü yılda da ona karşı olmaları yüzünden hevesi kırılmıştı. Ama gerek o, gerekse eşi Bayan Jane, Keşif Biriminden vatandaşlarının ya da Sör John’un deyişiyle “sevgili kaşiflerin” onları ziyaret etmesiyle canlanmışlardı.</span></p>

      <p class="calibre2"><span class="none">Diğer yandan Sophia Cracroft, hiçbir neşesizlik belirtisi göstermiyordu. Esprili, canlı, neşeli, bazen insanı şok eden cesur yorumlar yapan -bu yorumlar sıra dışı</span> <span class="none">halası</span> <span class="none">Bayan Jane’inkileri bile aşıyordu- genç ve güzel bir kadındı. Görünüşe göre, kırk dört yaşında, bekâr Yüzbaşı Francis Crozier’ın fikirleri, hayatı ve düşüncelerinin her yönüyle ilgileniyordu. Crozier, tereddüt ederek kadının yaptığı bütün şakalara gülüyordu. Toplumun üst sınıfıyla konuşmaya alışkın değildi. Her zaman en iyi davranışlarını sergilemeye çalışıyor, normalde içtiğinden daha az içiyor,</span> <span class="none">viski yerine şarabı tercih ediyordu. Sophia ise onun dikkatlice yaptığı şakalarına daha üst düzey esprilerle karşılık veriyordu. Crozier için bu, çok daha iyi bir tenis oyuncusundan tenis öğrenmek gibiydi. Uzatmalı ziyaretlerinin sekizinci ve son gününde Crozier bir şey fark etti: Bayan Cracroft’un muhteşem mavi gözleri, kadının Crozier’ı herhangi bir İngiliz beyefendi düzeyinde gördüğünü ve pek çok adamdan daha üst bir konuma yerleştirdiğini anlatıyordu ona. Evet, o İrlanda’da doğmuş olabilirdi ama yolunu çizmiş, ilginç ve heyecanlı bir yaşamı olmuştu.</span></p>

      <p class="calibre2"><span class="none">Erebus ve Terör gemileri Hobart Town limanından ayrıldığı sıralarda Crozier hâlâ Sophia’ya “Bayan Cracroft” diye hitap ediyordu ama aralarında gizli bir yakınlık olduğu inkâr edilemezdi: Gizlice bakışmalar, dostça sessizlikler, paylaşılan şakalar ve yalnız geçirilen anlar. Crozier hayatında ilk kez</span> <span class="none">âşık</span> <span class="none">olduğunu biliyordu. Daha önce “aşk” adına sadece liman genelevlerini, arka mahalle fahişelerini, bazı yerli kadınları ve Londra’da beyefendilerin gittiği tuzlu genelevleri tanımıştı. Artık bütün bunlar geçmişte kalmıştı.</span></p>

      <p class="calibre2"><span class="none">Francis Crozier, bir kadının giyebileceği en istenir ve en erotik kıyafetin Sophia Cracroft’un valilik konağında akşam yemekleri sırasında giydiği kalın ve kapalı elbiseler olduğunu anlamıştı. Bu ipek elbiseler kadının vücut hatlarını kapatıyor, bir erkeğin onun zekâsına konsantre olmasını sağlıyordu.</span></p>

      <p class="calibre2"><span class="none">Sonra, iki yıl boyunca gezici buzlarla boğuştukları Antarktika yolculuğu başladı. Kokan penguen yuvaları, karşılarına çıkan iki dumanlı volkanik tepeye gemilerinin ismini vermeleri, karanlık, ilkbahar, donma tehlikesi atlatmaları, James Ross ismi verilen denizden güçbela kurtulmaları ve son olarak zorlu “Güney Denizi</span> <span class="none">Geçidi’ni</span> <span class="none">aşıp on sekiz bin mahkûm ve çok mutsuz bir valiyle karşılaştıkları adadaki Hobert Town kentine dönüşleri. Bu defa Erebus ve Terör’ü teftiş etmemişlerdi. Gemi yağ, yiyecek, ter kokuyordu; yorgun denizcilerin bakışları anlamsızlaşmış, sakallan uzamıştı ve hiçbiri bir daha Keşif Birimi seferine çıkmayı düşünmüyordu. Crozier dışında Terördeki herkes İngiltere’ye dönmeye can atıyordu.</span></p>

      <p class="calibre2"><span class="none">Francis Crozier ise sadece Sophia Cracroft’u bir kez daha görmek istiyordu.</span></p>

      <p class="calibre2"><span class="none">Bir viski daha içti. Yukarıda, geminin çanı saatin üç olduğunu belirtecek şekilde altı kez çaldı.</span></p>

      <p class="calibre2"><span class="none">Sör John beş ay önce öldürülünce adamlar çok üzülmüştü. Çoğunun üzülmesinin nedeni adam başı on altın ve ikramiye sözünün bu kel ve göbekli adamla beraber yok olmasıydı. Ama Franklin’in ölümünden sonra pek bir şey değişmedi. Üsteğmen Fitzjames zaten gerçek kaptanıydı ve bu durum sadece resmi bir nitelik almış oldu. Gülünce altın dişleri gözüken ve kırık kolu alçıya alınan Teğmen Le Vesconte, Teğmen Gore’un yerini aldığında da gözle görülür bir değişiklik olmamıştı. Yüzbaşı Francis Crozier, artık seferin komutanı konumundaydı ama buza böyle saplanıp kalmış haldeyken bunun fazla bir önemi yoktu.</span></p>

      <p class="calibre2"><span class="none">Crozier’ın yaptığı ilk iş buzu geçerek Kral William topraklarında bulunan</span> <span class="none">Ross’un</span> <span class="none">tepeciğine çok da uzak olmayan bir yere beş ton erzak taşıtmak oldu. Anık bunun bir ada olduğundan hiçbir kuşkulan kalmamıştı çünkü Crozier -canavarın canı cehenneme diyerek- bölgeyi keşfetmek üzere kızak takımları göndermişti. Crozier, yapılan bir düzine seferin altısına katıldı. Basınç sırtlarının ve buzdağlarının daha kolay geçilir yerlerini ya da en azından geçilmesi daha az imkânsız olan yerlerini belirlemeye yardımcı oluyordu. Fazladan kış giyecekleri, çadırlar, gelecekte yapacakları kabinler için tahta, fıçılar dolusu kurutulmuş yiyecek, yüzlerce konserve ve paratoner olarak kullandıkları demir çubuklar götürdüler. Sör John’un odasındaki pirinç karyola parçaları bile bu iş için kullanılabilirdi. Kısacası her iki geminin de mürettebatı gelecek kış aniden gemiyi terk etmek zorunda kalırlarsa gerekli olacak ne varsa yanlarına almaya çalışmışlardı.</span></p>

      <p class="calibre2"><span class="none">Kış gelmeden dön adamı daha yaratığa kurban verdiler. Bu ölümlerin ikisi Crozier’ın de bulunduğu seferlerde çadırlara yapılan saldırı sonucunda gerçekleşti. Ama kızaklarla erzakların taşınması işlemini durduran olay bu değil, artarak düşen yıldırımlar ve kalın sis oldu. İki gemi de üç haftadan daha uzun bir süre sisin ortasında düşen yıldırımlara maruz kaldı. Sadece çok kısa sürelerle gemilerden dışarı çıkılmasına izin veriliyordu. Genelde avlanmak ve zaman zaman da yangın için çukur kazmak için gemilerden çıkılıyordu. Sis dağıldığında ve yıldırımlar düşmez olduğunda ise Eylül ayının başına gelmişlerdi; soğuk ve kar bastırdı.</span></p>

      <p class="calibre2"><span class="none">Crozier, korkunç havalara rağmen Kral William topraklarına erzak taşıyan kızak takımlarını göndermeye devam etti. Ama Çavuş Giles MacBean ve bir denizci üç kızağın sadece birkaç metre ötesinde öldürülünce -yoğun kar nedeniyle nasıl öldükleri anlaşılmamıştı çığlıkları diğer adamlara ve subayları Teğmen Hodgson’a ulaşmıştı- Crozier erzak taşıma yolculuklarına “geçici olarak” ara verdi. Bu yolculuklar ertelendi iki ay olmuştu ama 1 Kasım’dan sonra hiçbir aklı başında denizci karanlıkta sekiz ila on günlük yolculuklara çıkmak istemezdi.</span></p>

      <p class="calibre2"><span class="none">Yüzbaşı karaya beş değil on ton erzak taşınmış olması gerektiğini biliyordu. Gemiyi terk etmenin şöyle bir sakıncası vardı: Rüzgârlı buzul ve buzlu toprağın üzerinde kamp yapmak güvenli değildi. Yaratık, Yüzbaşı’nın bulunduğu çadırın yakınındaki bir başka çadıra saldırdığında ve denizciler George Kinnaird ve John Bates can havliyle kaçarak hayatlarını güçlükle kurtardıklarında bunu anlamışlardı. Gemiler ayakta kaldıkça, geminin gövdesi ve yukarı kalkmış güvertesi bir tür duvar görevi görüyor, gemiyi bir çeşit kaleye çeviriyorlardı. Buzdayken, çadırlarını ne kadar sağlam yaparlarsa yapsınlar etrafta gece gündüz nöbet tutan en az yirmi adama ihtiyaç oluyordu ve böyle olduğu zaman bile adamların hemen harekete geçip geçemeyecekleri şüpheliydi. Kral William topraklarına kızakla giden ve orada kamp yapan herkes bunu biliyordu. Ayrıca, geceler uzadıkça karanlık içinde çadırların içinde savunmasız kalma korkusu tıpkı Kutup soğuğu gibi içlerine işliyordu.</span></p>

      <p class="calibre2"><span class="none">Crozier biraz daha viski içti.</span></p>

      <p class="calibre2"><span class="none">Erebus ve Terör Van Diemen Adası’na döndüğünde 1843 yılının Nisan ayına gelmişlerdi. Güney Yarımküre’de sonbaharın başı yaşanıyordu ama günler hâlâ uzun, hava hâlâ sıcaktı. Ross ve Crozier bir kez daha vali konağına konuk oldular. Burası Hobart Town’da oturanlarca Hükümet Binası olarak anılıyordu. Ama bu defa Franklinlerin üzerine kara bulutlar çöktüğü belliydi. Crozier, bununla ilgilenmemeye çalıştı; Sophia Cracroft’un yanında olmak onu çok mutlu ediyordu. Ama ele avuca sığmaz Sophia bile Erebus ve Terör gemileri Güney Kutbu’ndayken Hobart’ta</span> <span class="none">ortaya</span> <span class="none">çıkan bu havadan, olaylardan, komplolardan, ihanetlerden ve krizlerden etkilenmişti. Bu yüzden Crozier, vali konağında geçirdiği ilk iki gün boyunca Franklinlerin bunalıma girmesine neden olan olayları dinlemek zorunda kalmıştı.</span></p>

      <p class="calibre2"><span class="none">Anlaşılan yerel toprak sahiplerinin çıkarlarını temsil eden ikiyüzlü, hain sömürge memuru Kaptan John Montagu adında bir adam Sör John’un altı yıllık valiliği boyunca ne onun ne de sözünü esirgemeyen,</span> <span class="none">dik başlı</span> <span class="none">karısı Bayan Jane’in istediği çizgiye gelmeyeceğini anlamıştı. Crozier, Sör John’dan, Sör John, kitap dolu çalışma odasında Crozier’dan çok Kaptan Ross’la konuşuyordu “yerli halkın cana yakın olmayan davranışları ve kamuoyunda “acınası bir zayıflık” olduğunu” duymuştu.</span></p>

      <p class="calibre2"><span class="none">Crozier, Sophia’dan Sör John’un halkın gözünde “ayakkabılarını yiyen adam” olmaktan, “bir sineği bile incitmeyecek bir adama” dönmüş; daha sonra halk Tazmanya Yarımadası’nda çok kullanılan bir deyimi kendisine yakıştırmış ve ona “kılıbık” demeye başlamıştı. Sophia, Crozier’a, bu son iftiranın sömürgedeki toprak sahipleri tarafından yayıldığını söylemişti. Sör John ve eşi Bayan Jane insanlık dışı koşullarda çalıştırılan yerlilerin ve mahkûmların durumlarında iyileştirmeler yapmaya çalışmışlardı.</span></p>

      <p class="calibre2"><span class="none">“Önceki valiler mahkûmları buradaki toprak sahiplerine ve kentteki zengin işadamlarına onların çılgınca projelerini gerçekleştirmeleri üzere kiralar, elde dilen kardan paylarını alır ve seslerini çıkarmazlardı,” diye anlatmaya devam etti Sophia Cracroft, valilik bahçesinin gölgelerine doğru yürürlerken. “Ama John Amca bu oyunu oynamadı onlarla.”</span></p>

      <p class="calibre2"><span class="none">“Çılgınca projeler derken neyi kastediyorsun?” diye sordu Crozier. Sessizce konuşup beraber, neredeyse sıcak sayılacak bir karanlıkta yürürlerken Sophia’nın elinin kolunu tuttuğunu çok iyi fark ediyordu.</span></p>

      <p class="calibre2"><span class="none">“Bir toprak sahibi topraklarının üzerinde bir yol yapmak istediğinde,” dedi Sophia, “hükümetin kendisine altı yüzle bin arasında mahkûm vermesini talep eder. Mahkûmların bacakları zincirlidir, su ve yiyecek verilmeden bu tropik sıcaklarda çalıştırılırlar ve yere düşecek olurlarsa kırbaçlanırlardı.”</span></p>

      <p class="calibre2"><span class="none">“Aman Tanrım,” dedi Crozier.</span></p>

      <p class="calibre2"><span class="none">Sophia başıyla onayladı. Gözleri önlerinde uzanan patikadaki beyaz çakıllara dikilmişti. “Sömürge memuru Montagu mahkûmlara bir maden kazdırmaya karar verdi. Halbuki adada altın bulunmamıştı. Buna rağmen mahkûmlar getirildi. Yüz yirmi metre kazıldıktan sonra proje iptal edildi. Su seviyesi fazla yüksekte olduğu için sürekli seller oluyordu. Kazılan her yarım metre için üç mahkûmun öldüğü söylenir.</span></p>

      <p class="calibre2"><span class="none">Crozier kendini tutmasına rağmen tekrar “Aman Tanrım,” dedi. Ama aslında aklına başka bir sözcük gelmemişti.</span></p>

      <p class="calibre2"><span class="none">“Sen gittikten bir yıl sonra,” diye devam etti Sophia, “Montagu adındaki yılan John Amca’yı halk arasında çok sevilen bir cerrahı görevi kötüye kullanma suçlamasıyla görevden alması için ikna etmişti. John Amca ve Jane Hala eleştiri oklarının hedefi oldu. Halbuki Jane Hala cerrahın görevinden alınmasına karşıydı. Bildiğin gibi, John Amca çatışmaya girmekten nefret eder, hele başkasını incitmeyi hiç istemez. Bu yüzden onun bir sineği bile incitmeyeceği söylenir... “</span></p>

      <p class="calibre2"><span class="none">“Evet,” dedi Crozier. “Oturma odasına bir sineği yakalayıp dikkatle dışarı attığını görmüştüm.”</span></p>

      <p class="calibre2"><span class="none">“Jane Halayı dinleyen John Amca sonunda cerrahı eski görevine getirdi. Ama Montagu onun düşmanı olmuştu artık. Daha önce özel konuşmalarda söylediği sözleri açıktan açığa dile getirmeye başladı. Özetle, amcama</span> <span class="none">yalan</span><span class="none">cı ve zayıf karakterli diyordu.”</span></p>

      <p class="calibre2"><span class="none">“Aman Tanrım,” dedi Crozier. Aslında şöyle düşünüyordu: John Franklin’in yerinde ben olsaydım bu lanet Montagu’yu meydana çıkarır önce her iki taşağ</span><span class="none">ın</span><span class="none">a birer kurşun sıkar, sonra beynini dağıtırdım. “Umarım Sör John adamı kovmuştur.”</span></p>

      <p class="calibre2"><span class="none">“Evet, kovdu,” dedi Sophia, acı acı gülerek. “Ama bu, işleri daha da berbat etti. Montagu Sör John’un onu görevinden azlettiğine dair mektubunun gönderildiği gemiyle beraber İngiltere’ye döndü. Ve ne yazık ki Kaptan Montagu Sömürgeler Bakanı Lord Stanley in yakın arkadaşı çıktı.”</span></p>

      <p class="calibre2"><span class="none">Şimdi valinin başı belada diye düşündü Crozier bahçenin ucundaki taş banka geldiklerinde. “Ne büyük talihsizlik,” dedi Crozier.</span></p>

      <p class="calibre2"><span class="none">“Hem de John Amca’yla Jane Hala’nın tahmin ettiklerinden de büyük bir talihsizlik,” dedi Sophia. “Cornwall Günlüğü adlı gazete “Kutup Kahramanının Aptalca Yönetimi” diye bir başlık attı. Sömürge Günlüğü ise Jane Hala’yı suçladı.”</span></p>

      <p class="calibre2"><span class="none">“Onu neden suçladılar?”</span></p>

      <p class="calibre2"><span class="none">Sophia zoraki gülümsedi. “Jane Hala benim gibi biraz... sıra dışıdır. Buradaki odasını görmüşsünüzdür herhalde. John Amca size ve Kaptan Ross’a evi göstermişti, değil mi?”</span></p>

      <p class="calibre2"><span class="none">“Ah, evet,” dedi Crozier. “Harika bir koleksiyonu vardı.” Bayan Jane’in odasının görmelerine izin verilen yerleri iskeletler, meteorlar, taş fosiller, yerlilerin savaş aletleri, işlenmiş tahta savaş maskeleri, Terör gemisini bile götürebilecek üç metre uzunluğunda kürekler, doldurulmuş kuşlar ve en bir az tane doldurulmuş maymun vardı. Crozier, bunca şeyi bırakın bir bayanın odasında görmeyi, bir müzede, bir hayvanat bahçesinde bile görmemişti. Zaten Francis Crozier çok az kadının yatak odasını görmüştü.</span></p>

      <p class="calibre2"><span class="none">“Evimize gelen bir ziyaretçi Hobart gazetesine, kelimesi kelimesine söylemek gerekirse “valimizin eşinin konaktaki odası bir kadın odasından çok bir müzeye ya da hayvanat bahçesine benziyor” diye yazmıştı.”</span></p>

      <p class="calibre2"><span class="none">Crozier iç çekti. Kendisi de benzer şeyler düşündüğü için utandı. “Demek bu Montagu hâlâ sorun çıkarıyor?”</span></p>

      <p class="calibre2"><span class="none">“Her zamankinden daha fazla. Lord Stanley -o yılan herif- adamı tekrar Sör John’un onu azlettiği göreve benzer bir konuma atadı. Daha sonra John Amca’ya o kadar kötü bir kınama mektubu gönderdi ki Jane Hala bunun kamçılanmak kadar kötü olduğunu söyledi.”</span></p>

      <p class="calibre2"><span class="none">Ben olsam o alçak Montagu’yu hayalarından vurur, sonra Lord Stanley’in hayalarını keser ve onları biraz ısıtıp yemek diye önlerine koyardım diye düşündü Crozier. “Bu çok korkunç,” dedi.</span></p>

      <p class="calibre2"><span class="none">“Dahası var,” dedi Sophia.</span></p>

      <p class="calibre2"><span class="none">Crozier loş ışıkta Sophia’nın ağlayıp ağlamadığına baktı. Ağlamıyordu. Sophia kolay kolay ağlayacak bir kadın değildi.</span></p>

      <p class="calibre2"><span class="none">“Stanley kınamayı açıktan açığa mı yaptı?” diye sordu Crozier.</span></p>

      <p class="calibre2"><span class="none">“O... piç herif...</span> <span class="none">Resmi</span> <span class="none">kınama mektubunu John Amca’ya göndermeden önce Montagu’ya vermiş ve bu yılandan da yılan herif, mektubu en hızlı posta gemisiyle buraya göndermiş. Mektuplar, John Amca onları resmi yollardan almadan aylar önce burada Hobart kasabasından geçerek John Amca’nın bütün düşmanlarına ulaşmış. Amcam ya da halam ne zaman bir konsere gitse ya da resmi bir görevi yerine getirmek için halk içine çıksa bütün herkes onlara gülmeye başlıyordu. Kullandığım dil için özür dilerim Francis.”</span></p>

      <p class="calibre2"><span class="none">Ben olsam Lord Stanley’in</span> <span class="none">hayâlarını</span> <span class="none">pişirip kendi bokuyla karıştırırdım diye düşündü Crozier. Bir şey söylemeden başıyla onaylayarak Sophia’nın kullandığı dilin kendisi için önemli olmadığını belirtti.</span></p>

      <p class="calibre2"><span class="none">“John Amca ve Jane Hala durumun bundan daha kötü olamayacağını düşündükleri sırada,” diye devam etti Sophia sesi zayıflıktan değil, öfkeden titreyerek. “Montagu Lord Stanley’e kendini savunmak için kullandığı üç yüz sayfalık özel mektupları, valilik dokümanlarını ve resmi yazıları toprak sahibi arkadaşlarına gönderdi. Bu dosyaların hepsi şu anda Sömürge Bankası’nda ve burada eskiden beri oturan ailelerle, önde gelen işadamlarının yarısının bankaya gidip bu dos</span><span class="none">yalan</span> <span class="none">incelediğini amcam çok iyi biliyor. Bu kâğıtlarda Kaptan Montagu amcamı “tam anlamıyla bir embesil” olarak tanımlıyor... Duyduğumuza göre bu, belgelerdeki en hafif ifadeler.”</span></p>

      <p class="calibre2"><span class="none">“Sör John’un kolay bir durumda olmadığı görülüyor,” dedi Crozier.</span></p>

      <p class="calibre2"><span class="none">“Bazen aklını kaybedeceğinden korkuyorum,” diyerek bu düşünceyi onayladı Sophia. “Vali Sör John Franklin duyarlı bir adamdır.”</span></p>

      <p class="calibre2"><span class="none">Bir sineği bile incitmez diye düşündü Crozier. “İstifa edecek mi?” “Görevinden alınacaktır,” dedi Sophia. “Bunu bütün sömürge biliyor. Bu yüzden Jane Hala çok üzülüyor... Onu daha önce hiç</span> <span class="none">böyle görmemiştim. John Amca görevinden ayrılması için verilecek resmi emri ağustos sonunda bekliyor.”</span></p>

      <p class="calibre2"><span class="none">Crozier iç çekti ve bastonunu yoldaki çakıl taşlan üzerinde gezdirdi. Güney Kutbu’ndayken iki yıldır Sophia Cracroft ile buluşacağı anı beklemişti. Ama şimdi bu ziyareti politik ve kişisel sorunların gölgesinde gerçekleşiyordu. İç çekmekten kendini alamadı. Kırk sekiz yaşındaydı ve bir aptal gibi davranıyordu</span>.</p>

      <p class="calibre2">“Yarın Ornitorenk Gölü’nü görmek ister misin?” diye sordu Sophia.</p>

      <p class="calibre2">Crozier kendine bir bardak viski daha doldurdu. Yukarıdan bir cadınınkine benzeyen bir çığlık geldi ama bu, güvertede esen kutup rüzgârıydı. Yüzbaşı nöbet tutan askerlere acıdı.</p>

      <p class="calibre2">Viski şişesi neredeyse boşalmıştı.</p>

      <p class="calibre2">Crozier tam o anda bu kış boyunca Kral William topraklarına kızaklarla erzak taşıma işine devam etmeye karar verdi. Hem de karanlığa, fırtınalara ve buzda onları bekleyen o şeyin tehdidine rağmen. Başka şansı yoktu. Birkaç ay içerisinde gemileri aniden terk etmek zorunda kalırlarsa -ki Erebus daha şimdiden aniden çökeceğine dair belirtiler gösteriyordu- gemilerin parçalandığı yerin hemen önünde kamp yapmak uygun olmayacaktı. Normalde böyle yapmak mantıklı görünüyordu. Daha önce kutup seferine çıkan pek çok talihsiz denizci buzda kamp yapmış, Baffin Körfez’inden gelen akıntının onları yüzlerce kilometre güneylerindeki açık denizlere taşımasını beklemişlerdi. Ama bu buzun ilerlediği yoktu ve buraya yapacakları bir kamp yaratığa karşı kırk kilometre ötedeki kıyıda -burası ister bir ada, ister bir yarımada olsun- yapacakları kampa göre daha savunmasız olacaktı. Zaten oraya beş tondan fazla erzak taşımıştı bile. Güneşi bir daha görmeden önce geri kalanının da taşınması gerekiyordu.</p>

      <p class="calibre2">Crozier viskisinden bir yudum aldı ve bir sonraki kızak takımına katılmaya karar verdi. Sürekli üşüyen bir adamın moralini bir bardak romdan çok sıcak bir yemek yerine getirir. Bu yüzden bir sonraki kızak yolculuklarında balina avlamak için kullandıkları gemileri aniden batarsa uzun süre hayatta kalmaları için ocaklarla donatılmış, filikalardan sökecekleri dört ocağı götüreceklerdi. Terör ve Erebus’daki ocaklar kıyıya taşınamayacak kadar büyüktü ve Bay Diggle tarafından kullanılabildikleri kadar kullanılmalarında fayda vardı. Yine de dört tane ocağın toplam ağırlığı çok fazla olacaktı. Özellikle de kızaklardan başka erzakların, yiyeceklerin ve elbiselerin taşınacağı düşünülürse. Ama bu ocaklar kolaylıkla kullanılabiliyordu ve bunlarla kıyıda güvende olacaklardı. Bununla birlikte basınç sırtlarıyla dolu bu yirmi beş millik donmuş deniz yolculuğunda ocaklarla beraber kömür taşımak da zorunlu olacaktı. Kral William topraklarında ve hatta onun yüzlerce kilometre güneyinde bile kesilebilecek ağaç yoktu. Crozier kararını vermişti, bir sonraki seferde ocakları götüreceklerdi ve o da tayfalarıyla beraber gidecekti. Zifiri karanlıkta ve inanılmaz bir soğukta ilerleyeceklerdi. Hayatta kalabilen hayatta kalacaktı. Crozier ve Sophia Cracroft 1843 yılında, <span class="none">Nisan aynın ertesi günü Ornitori</span><span class="none">k Gölü’ne gitmek üzere yola çıktılar.</span></p>

      <p class="calibre2"><span class="none">Crozier Hobart Town</span><span class="none">’</span><span class="none">da yaptıkları diğer yolculuklar gibi bu sefer de fayton kullanacaklarını sanıyordu ama Sophia iki at hazırlamalarını emretmiş ve bu iki atın yanına piknik malzemeleri taşıyan bir eşek almışlardı. Sophia bir erkek gibi ata biniyordu. Crozier, kadının giydiği siyah “eteğin” aslında çobanların giydiği bir çeşit geniş pantolon olduğunu fark etti. Giydiği beyaz kumaş bluz ise hem seksi hem de biraz eskimiş bir kıyafetti. Güneşten korunmak için geniş bir şapka takmıştı. Botları yüksek, cilalı ve yumuşaktı; muhtemelen kabaca Crozier’ın bir yıllık yüzbaşı maaşına denk bir fiyatı vardı.</span></p>

      <p class="calibre2"><span class="none">Kuzeye doğru sürdüler atlarını; valilik konağından, merkezden uzaklaştılar, tarlalar arasından geçen dar bir yolu takip ettiler, hapishaneyi geride bırakıp küçük bir yağmur ormanına, oradan da daha yüksek kırlara ulaştılar.</span></p>

      <p class="calibre2"><span class="none">“Ornitorenklerin sadece Avustralya’da bulunduğunu sanıyordum,” dedi Crozier.</span> <span class="none">Eyerde</span> <span class="none">bir türlü rahat edemiyordu. Ata binmeye ne fırsatı ne de ihtiyacı olmuştu. Atın üzerinde hoplayıp durmaktan dolayı sesinin titreyerek çıkmasından dolayı utanmıştı. Sophia ise atın üzerinde herhangi bir bankın üzerinde otururcasına rahattı; kadın ve at sanki tek parça gibiydiler.</span></p>

      <p class="calibre2"><span class="none">“Ah, hayır canım,” dedi Sophia. “Bu küçük garip şeyler kuzeyimizdeki kıtanın belli kıyı bölgelerinde yaşarlar ama Van Diemen Adası’nda bunları her yerde görebilirsin. Yine de biraz utangaçtırlar. Artık onları Hobart Town’da pek göremiyoruz.”</span></p>

      <p class="calibre2"><span class="none">“Canım,” sözünü duyunca Crozier’ın yanakları kızardı.</span></p>

      <p class="calibre2"><span class="none">“Tehlikeli midirler?” diye sordu.</span></p>

      <p class="calibre2"><span class="none">Sophia güldü. “Aslında erkek olanları çiftleşme döneminde tehlikelidirler. Arka bacaklarında zehirli bir mahmuzları vardır ve çiftleşme döneminde bunlar zehirli hale gelirler.”</span></p>

      <p class="calibre2"><span class="none">“Bir adamı öldürecek kadar zehirli midirler?” diye sordu Crozier. Aslında bu hayvanların tehlikeli olduklarını çizgi karikatürlerden öğrenmişti ve tehlikeli olup olmadıklarını sorarken şaka yapıyordu.</span></p>

      <p class="calibre2"><span class="none">“Küçük bir adamı öldürebilirler,” dedi Sophia. “Ama</span> <span class="none">ornitorengin</span> <span class="none">mahmuzuna maruz kalanlar o acıyı duymaktansa ölmeyi tercih ettiklerini söylüyorlar.”</span></p>

      <p class="calibre2"><span class="none">Crozier sağındaki genç kadına baktı. Bazen Sophia’nın şaka yapıp yapmadığını anlamak zordu. Bu durumda, kadının ciddi olduğunu farz etmek zorunda kaldı.</span></p>

      <p class="calibre2"><span class="none">“Peki şu anda çiftleşme dönemlerinde midirler?”</span></p>

      <p class="calibre2"><span class="none">Sophia tekrar gülümsedi. “Hayır, canım. Çiftleşme dönemleri ağustos ve ekim ayları arasındadır. Yani güvendeyiz. Tabii canavarlardan birine rastlamazsak.”</span></p>

      <p class="calibre2"><span class="none">“Canavar mı?”</span></p>

      <p class="calibre2"><span class="none">“Hayır, canım. Canavarlardan biri. Belki de duymuşsundur bunlara Tazmanya Canavarı denir.”</span></p>

      <p class="calibre2"><span class="none">“Tabii duydum,” dedi Crozier. “Bir geminin ambar kapağı kadar büyük çeneleri olan korkunç yaratıklar. Ayrıca bunların çok vahşi, avcı hayvanlar olduklarına dair pek çok şey duydum. Bir atı ve bir Tazmanya kaplanını tek lokmada yutabilirmiş.”</span></p>

      <p class="calibre2"><span class="none">Sophia başıyla onayladı, yüzünde ciddiyet vardı. “Hepsi doğru. Bu kıllı, kocaman, iştahlı ve öfkeli bir hayvandır. Hele bir de seslerini duysan buna bir kükreme bile denemez. Sanki yanan bir yere kilitlenmiş insanların çığlığına</span> <span class="none">benzer çığlıkları. Senin gi</span><span class="none">bi cesur bir denizcinin bile, geceleri bu tarlalara yalnız başına çıkmak istemeyeceğine eminim.”</span></p>

      <p class="calibre2"><span class="none">“Sen onların çığlıklarını duydun mu peki?” diye sordu Crozier şaka yapıp yapmadığını anlamak için yüzüne bakarak.</span></p>

      <p class="calibre2"><span class="none">“Ah, evet. Tanımlanamaz bir ses bu. Gerçekten korkutucu. Bu çığlık yüzünden kurbanı bir an için donup kalır, canavar da bundan yararlanarak onu yer. Belki de onun sesi kadar korkunç olan tek ses kurbanlarının çığlıklarıdır. Bir keresinde tek bir Tazmanya canavarının saldırısına maruz kalan bir koyun sürüsünün melemelerini duymuştum. Canavar hepsini tek bir lokmada yutmuş, arkasında tek bir hayvan bile bırakmamıştı.”</span></p>

      <p class="calibre2"><span class="none">“Şaka yapıyorsun,” dedi Crozier, hâlâ kadının ne kadar ciddi olduğunu anlamak için yüzüne bakarak.</span></p>

      <p class="calibre2"><span class="none">“Asla canavarlarla ilgili şaka yapmam, Francis,” dedi Sophia. Bir başka karanlık ormana giriyorlardı.</span></p>

      <p class="calibre2"><span class="none">“Peki senin bu canavarların</span> <span class="none">ornitorenk</span> <span class="none">de yerler mi?” diye sordu Crozier. Bunu sorarken ciddiydi ama James Ross ya da tayfalarının bu soruyu sorduğu sırada yanında olmamalarına memnundu çünkü soru bir anda ona çok aptalca gelmişti.</span></p>

      <p class="calibre2"><span class="none">“Bir Tazmanya canavarı her şeyi yer,” dedi Sophia. “Ama yine şanslısın Francis. Canavar geceleri avlanır ve eğer çok kötü bir biçimde kaybolmadıysak -ki şimdiye kadar Ornitorik Gölü’nü görmüş olmamız gerekiyordu- gece olmadan yemeğimizi yemiş, valilik konağına dönmüş oluruz. Eğer karanlığa kalırsak vay halimize.”</span></p>

      <p class="calibre2"><span class="none">“Canavar yüzünden mi?” diye sordu Crozier. Bu soruyu sorarken aslında şaka yapmak istemişti ama sesindeki gizli gerginliği fark etti.</span></p>

      <p class="calibre2"><span class="none">Sophia atını durdurdu ve ona gülümsedi. Gerçekten de, Crozier’ın başını döndürecek şekilde, ona gülümsedi. Crozier da atını beceriksizce durdurdu.</span></p>

      <p class="calibre2"><span class="none">“Hayır, canım,” dedi genç kadın fısıldayarak. “Canavar yüzünden değil. Benim kütü ünüm yüzünden.”</span></p>

      <p class="calibre2"><span class="none">Sophia, Crozier daha bir şey söyleyemeden atını mahmuzlamış, yol boyunca dört nala ilerlemeye başlamıştı.</span></p>

      <p class="calibre2"><span class="none">Masadaki şişede iki kadehi dolduracak kadar viski kalmamıştı. Crozier viskinin çoğunu bir bardağa doldurdu, bardağını kaldırdı duvardaki rafa konmuş fenere doğru tuttu ve sarı sıvının içinde dans eden ışığı seyretti. Yavaş yavaş içti.</span></p>

      <p class="calibre2"><span class="none">Ornitorengi</span> <span class="none">görmemişlerdi. Sophia,</span> <span class="none">ornitorengin</span> <span class="none">bu gölde her zaman görüldüğünü söylemişti ona. Göl, gür ormanın yanındaki yolda sekiz yüz metre ilerledikten sonra karşılarına çıkıyordu. Gönlün bulunduğu sığınağa girmek için kıyıyı kaplayan yamuk ağaç köklerini geçmeleri gerekmişti. Ama</span> <span class="none">ornitorengi</span> <span class="none">göremediler. Bununla birlikte Crozier, Sophia Cracroft’u çıplak gördü.</span></p>

      <p class="calibre2"><span class="none">Orn</span><span class="none">itor</span><span class="none">en</span><span class="none">k Gölünün gölgeli kısmında hoş bir piknik yapmışlardı. Pahalı bir masa örtüsünü çime sermişler, piknik çantalarını, bardakları, yiyecek kaplarını örtünün üzerine koyup, kendileri de örtünün üzerine yerleşmişlerdi. Sophia, uşaklarına biftekleri koymak için su geçirmez paketleri hazırlamalarını emretmişti. Bu paketler bu bölgedeki pahalı ürünlerden biriydi ama Crozier’ın geldiği yerde, buzda böyle bir şeye ihtiyaç olmadığından hiçbir değeri olmazdı bunun. Patates kızartması ve büyük kaplarda salatalar getirmişlerdi. Ayrıca çok güzel bir şişe şarapları ve Sör John’un arma kabartmalı koleksiyonundan aldıkları güzel kadehleri vardı. Sophia, Crozier’dan daha çok içmişti.</span></p>

      <p class="calibre2"><span class="none">Yemekten sonra uzanıp bir saat kadar havadan sudan konuştular. Bu arada gölün karanlık yüzeyine bakıyorlardı.</span></p>

      <p class="calibre2"><span class="none">Kutup seferlerinin tehlikeli ve güzel yanlarından bahsederken bir sessizlik oldu. “</span><span class="none">Ornitorengi</span> <span class="none">mi bekliyoruz Bayan Cracroft?” diye sordu Crozier.</span></p>

      <p class="calibre2"><span class="none">“Hayır, bence o bize kendini göstermek isteseydi şimdiye kadar çoktan gösterirdi,” dedi Sophia. “Denizde yüzmek için konuşmaya ara vermemizi bekliyordum.”</span></p>

      <p class="calibre2"><span class="none">Crozier ancak sorgulayan bakışlarla bakabildi kadına. Yanında mayo getirmemişti. Zaten mayosu da yoktu. Yine o meşhur şakalarından birini yaptığını düşündü ama Sophia bunu o kadar safça ve içten söylemişti ki bundan emin olamıyordu. Kadının bu muzip hali onu daha da çekici kılıyordu.</span></p>

      <p class="calibre2"><span class="none">Sophia, iç gıdıklayan şakasını uzatırcasına ayağa kalktı, siyah çoban pantolonunun üzerindeki yaprakları çırptı ve etrafına baktı. “Ben şuradaki fundalığın arkasında soyunacağım, sonra şu otlu yerden suya gireceğim. Tabii sen de benimle beraber yüzmeye davetlisin Francis. Kabul edip etmemek nezaketine kalmış.”</span></p>

      <p class="calibre2"><span class="none">Crozier ona ne kadar çok yönlü bir adam olduğunu göstermek için gülümsedi ama yarım bir gülümsemeydi bu.</span></p>

      <p class="calibre2"><span class="none">Sophia, arkasına bakmadan fundalığın arkasına yürüdü. Crozier masa örtüsünün üzerinde kaldı. Yarı doğrulmuş halde, dikkatle tıraş edilmiş yüzünde hafif bir şaşkınlıkla etrafına baktı. Ama kadının çıplak kollarıyla bluzunu yüksek çalıların üzerine koyduğunu görünce yüz ifadesi donakaldı. Ama cinsel organı donakalmadı. Sıkı pantolonunun ve kısa ceketinin altında cinsel organı iki saniye içinde dinlenme pozisyonundan mizana direği pozisyonuna geçti.</span></p>

      <p class="calibre2"><span class="none">Birkaç saniye sonra çalıların üstündeki bluza, Sophia’nın çoban pantolonu ve diğer beyaz, süslü çamaşırları eklendi.</span></p>

      <p class="calibre2"><span class="none">Crozier sadece bakabiliyordu. Gülümsemesi gitmişti; ağzı bir ölününki gibi açılmıştı. Gözlerinin yuvalarından fırlayacakmış gibi durduğunu biliyor ama bakışlarını başka bir yere çeviremiyordu. Sophia Cracroft güneş ışığına çıktı. Çırılçıplaktı. Kollarını serbestçe sarkıtmıştı; parmakları hafif kıvrılmıştı. Göğüsleri çok büyük değildi ama dimdikti ve büyük, pembe göğüs uçlan vardı; göğüs uçlan Crozier’ın daha önce çıplak gördüğü, fahişelerin ya da yerli kadınlarınki gibi kahverengi değildi.</span></p>

      <p class="calibre2"><span class="none">Acaba şimdiye kadar bir kadını gerçekten çıplak görmüş müydü? Beyaz bir kadını? O anda görmediğini düşündü. Görmüş olsaydı da bunun hiçbir önemi yoktu.</span></p>

      <p class="calibre2"><span class="none">Güneş ışığı genç Sophia’nın göz kamaştıracak kadar beyaz teni üzerinde parlıyordu. Vücudunu hiç saklamıyordu. Hâlâ uzanır vaziyette ifadesiz bir yüzle olanları izleyen ama cinsel organının giderek daha da sertleştiğini hisseden Crozier, kafasında bir Tanrıça haline getirdiği, İngiliz kadınının en mükemmel hali olarak düşündüğü, karısı ve çocuklarının annesi olarak hem zihnen hem de duygusal olarak seçtiği bu kadının cinsel organının üzerindeki tüylerin tıraş edilmemiş, kasten gür bırakılmış olduğunu görünce şaşkına döndüğünü fark etti. Boş zihnine gelen ilk söz “ele avuca sığmaz” oldu. Sophia saçlarını açmış, omuzlarına salmıştı.</span></p>

      <p class="calibre2"><span class="none">“Geliyor musun, Francis,” dedi üzerinde durduğu çimenden. Sesi sanki “biraz daha çay alır mısın” dercesine doğal çıkıyordu. “Yoksa öylece bakacak mısın?”</span></p>

      <p class="calibre2"><span class="none">Başka bir şey demeden mükemmel bir kavis çizerek suya daldı. Beyaz kolları aynaya benzeyen suyu yarıyordu.</span></p>

      <p class="calibre2"><span class="none">Bu sırada Crozier ağzını açıp konuşacak olmuş, ama sesi çıkmamıştı. Bir süre sonra ağzını kapatabildi.</span></p>

      <p class="calibre2"><span class="none">Sophia kolaylıkla ileri geri yüzüyordu. Yüzerken suyun üstüne çıkan kalçalarını, en koyu Hindistan mürekkebiyle yapılmış fırça darbeleri gibi sırtına yapışmış saçlarını görebiliyordu.</span></p>

      <p class="calibre2"><span class="none">Suda kolaylıkla yüzüyordu. Geldiklerinde işaret ettiği ağacın yakınındaki büyük ağacın bulunduğu gölün üç kısmında durdu, eliyle Crozier’a işaret etti. “</span><span class="none">Ornitorengin</span> <span class="none">sığınağı bu köklerin arkasında,” diye bağırdı. “Bugün canı dışarı çıkmak istemiyor anlaşılan. Biraz utangaç. Sen de utangaç olma Francis. Lütfen.”</span></p>

      <p class="calibre2"><span class="none">Crozier sanki bir rüyadaymışçasına kalktığını, suyun Sophia’nın olduğu tarafının tam tersi yönde bulabildiği en kalın çalılığın arkasına gittiğini fark etti. Düğmelerini çözerken parmakları korkunç bir biçimde titriyordu. Elbiselerini, muntazam kareler halinde katladığını, bunların en büyüğü en alta, en küçüğü en üste gelecek şekilde ayağının dibindeki çimene üst üste koyduğunu fark etti. Bu işi çok ağırdan aldığına emindi. Yine de ereksiyon halinden kurtulamadı. Ereksiyona ne kadar çok son vermek istese penisi bir o kadar sertleşiyor, göbek seviyesine geliyor, kendisiyle beraber etrafındaki deriyi de geriyordu.</span></p>

      <p class="calibre2"><span class="none">Crozier, Sophia’nın yüzerken çıkardığı su seslerini dinleyerek kararsız bir biçimde bekledi. Biraz daha beklese kadının gölden çıkacağını, kurulanıp fundalığın arkasına geçeceğini ve orada giyineceğini ve bir şey olmazsa kendisini ömür boyu suçlayacağını biliyordu.</span></p>

      <p class="calibre2"><span class="none">Çalılığın arkasından Sophia’ya bakan Crozier, kadın tam arkasını dönüp ileri doğru büyük bir hız ve tembellikle yüzmeye başladığı zaman suya daldı. Aslında suya daldı demek doğru olmaz, suya sendeleyerek düştü diyelim. Kendisine ihanet eden penisi yüzünden suya istediği kadar kibarca girememiş, ereksiyon halindeki cinsel organını Bayan Cracroft’tan saklamak onun için daha büyük bir öncelik olmuştu.</span></p>

      <p class="calibre2"><span class="none">Öksürerek su yüzüne çıktığında Sophia beş metre uzaklıktan ona gülümsedi.</span></p>

      <p class="calibre2"><span class="none">“Bana katılmaya karar vermene çok sevindim, Francis. Şimdi erkek</span> <span class="none">ornitorenk</span> <span class="none">beni zehirlemeye gelirse sen beni korursun. Sığınağın girişine bakalım mı?” Zarif bir biçimde döndü ve dallan denize doğru sarkan büyük ağaca doğru yüzdü.</span></p>

      <p class="calibre2"><span class="none">Aralarında üç metre, hayır, beş metre mesafe bırakmaya yemin eden Crozier başını suyun üzerinde tutmaya çalışarak suda yürüdü. En köşede, büyük ağacın köklerinin suyun dik kıyısına bir buçuk metre kadar indiği, uzun çimlerin bu öğle vakti gölge yaparak yükseldiği bu yerde bile suyun boyunu geçtiğini, ayaklarının yere basmadığını fark etti.</span></p>

      <p class="calibre2"><span class="none">Sophia aniden ona doğru gelmeye başladı.</span></p>

      <p class="calibre2"><span class="none">Crozier büyük bir hızla kaçsa mı, yoksa kalkmış cinsel organından uzak durmasını söylese mi, hangisinin daha iyi olacağını bilemiyordu. Sophia, Crozier’ın gözlerindeki paniği görmüş olmalıydı çünkü kurbağalama stille Yüzbaşı’ya doğru ilerlemeyi bıraktı. Crozier kadının su yüzeyinin hemen altında hoplayan göğüslerini görebiliyordu. Sophia, sol tarafını işaret etti ve ağaç köklerine doğru kolaylıkla yüzdü.</span></p>

      <p class="calibre2"><span class="none">“Bu bir kamp sığınağı, kesinlikle yuva olarak kullandıkları sığınak değil,” dedi Sophia. Güzel omuzları ve güzel bir boynu vardı.</span></p>

      <p class="calibre2"><span class="none">“Ne?” dedi Crozier. Konuşma yeteneğini tekrar kazandığı için mutlu ve biraz da şaşırmıştı. Ama ağzından çıkan garip, tuhaf hece ve dişlerinin titremesi onu memnun etmemişti. Su, soğuk değildi.</span></p>

      <p class="calibre2"><span class="none">Sophia gülümsedi. Bir tutam siyah saç yanağına yapışmıştı. “</span><span class="none">Ornitorenkler</span> <span class="none">iki tür sığınak yaparlar,” dedi yavaşça. “Bu tür sığınaklar, ki bunlara doğayı inceleyen bilim adamları kamp sığınakları der, erkek ve dişiler tarafından çiftleşme döneminin dışında kullanılırlar. Burada daha çok bekârlar yaşar. Yuva olarak kullandıkları sığınaklarsa dişi tarafından gerçek çiftleşme döneminde, tam cinsel ilişki gerçekleştikten sonra yapılır. Dişi</span> <span class="none">ornitorenk</span> <span class="none">bir yuva olarak kullanmak üzere küçük bir odacık kazar.”</span></p>

      <p class="calibre2"><span class="none">“Ah,” dedi Crozier. Bir eliyle tıpkı bir fırtınada geminin direğine sımsıkı tutunur gibi ağacın köklerinden birini kavramıştı.</span></p>

      <p class="calibre2"><span class="none">“Bilirsin,</span> <span class="none">ornitorenkler</span> <span class="none">yumurta bırakırlar,” diye devam etti Sophia. “Tıpkı sürüngenler gibi. Ama dişiler tıpkı memeliler gibi süt salgılar.”</span></p>

      <p class="calibre2"><span class="none">Crozier, kadının beyaz göğüslerinin ortasındaki karanlık halkaları suyun üstünden görebiliyordu. “Gerçekten mi?” dedi.</span></p>

      <p class="calibre2"><span class="none">“Kendisi de doğayı inceleyen bir bilim insanı sayılabilecek olan Jane Halam erkek</span> <span class="none">ornitorenklerin</span> <span class="none">arka bacaklarındaki zehirli mahmuzların varlık nedeninin sadece diğer erkeklere ve davetsiz misafirlere karşı savaşmaya yaramadığını, hem yüzerken hem de çiftleşirken dişiye tutunmasına da yaradığını söylüyor. Anlaşılan cinsel ilişki sırasında erkek bu zehri salgılamıyor.”</span></p>

      <p class="calibre2"><span class="none">“Öyle mi?” dedi Crozier. Acaba başka bir şey mi söylemeliydim diye düşündü. Neden bahsettiklerini hiç anlamıyordu.</span></p>

      <p class="calibre2"><span class="none">Sophia, ağaç köklerini kullanarak Crozier’a biraz daha yaklaştı. Serin ve şaşırtıcı derecede büyük elini Crozier’ın düz göğsüne dayadı.</span></p>

      <p class="calibre2"><span class="none">“Bayan Cracroft...” diyecek oldu Crozier. “Şşşşttt...” dedi Sophia. “Sus.”</span></p>

      <p class="calibre2"><span class="none">Sol elini ağaç kökünden Crozier’ın omzuna götürdü; tıpkı ağacın köküne tutunur gibi Crozier’a tutunuyordu. Sağ eli daha aşağıya kaydı, Crozier’ın göbeğini okşadı, sağ kalçasına dokundu, sonra tekrar ön tarafa gelerek penise değdi.</span></p>

      <p class="calibre2"><span class="none">“Aman Tanrım,” diye fısıldadı Sophia Crozier’ın kulağına. Yanakları birbirine değiyordu; Sophia’nın ıslak saçları Crozier’ın gözlerine girmişti. “Yoksa zehirli bir mahmuz mu buldum?”</span></p>

      <p class="calibre2"><span class="none">“Bayan Cra -”</span></p>

      <p class="calibre2"><span class="none">Penisini sıktı. Hafifçe hareket ederek iki bacağını Crozier’ın sol bacağına dayadı, sonra bütün ağırlığını ve sıcaklığını Crozier’a verdi. Ona sürtünüyordu. Crozier onu desteklemek ve yüzünü suyun üstünde tutmak için bacağını hafifçe kaldırdı. Sophia’nın gözleri kapalıydı. Kalçaları ve göğüsleri Crozier’a dayalıydı. Sonra sağ eliyle Crozier’ın penisini ileri geri hareket ettirmeye başladı.</span></p>

      <p class="calibre2"><span class="none">Crozier inledi. Ama bu boşalma sesi değil, bir ön inlemeydi. Sophia Crozier’ın boynunun hemen yanında hafifçe inledi. Crozier sol baldırının üstünde kadının cinsel organının sıcaklığını hissedebiliyordu. Bir şey nasıl sudan bile ıslak olur diye düşündü.</span></p>

      <p class="calibre2"><span class="none">Sonra Sophia daha fazla inledi ve Crozier gözlerini kapattı. Aslında onu görmek istiyordu ama başka çaresi yok gibiydi. Sophia Crozier’ın bacağının üzerinde inip kalkmaya başladı. Sonra bu inip kalkmalar, hızlı, acil, ustaca bir hal almaya başladı.</span></p>

      <p class="calibre2"><span class="none">Crozier, başını Sophia’nın ıslak saçlarına gömdü ve suyun içine boşaldı. Crozier bu boşalmanın hiç bitmeyeceğini sanmıştı ve eğer becerebilse boşaldığı için Sophia’dan özür dileyecekti. Bunun yerine ancak inleyebildi ve ağaç kökleri az daha elinden kayıp gidecekti. İkisi de hareket ediyor, çenelerini güçlükle suyun üstünde tutabiliyorlardı.</span></p>

      <p class="calibre2"><span class="none">Bir şey Francis Crozier’ı şaşırtmıştı, gerçi o anda evrendeki her şey onu şaşırtıyor ama diğer yandan hiçbir şey onu ilgilendirmiyordu. Bacaklarıyla Crozier’ı sımsıkı kavramışken ve Crozier’ın bacağının üzerinde inip kalkarken, gözleri kapalı halde yanakları birbirine değerken Sophia inliyordu. Gerçekten kadınlar erkekler kadar yoğun bir cinsel zevk duyabilirler miydi? Evet, yattığı bazı fahişeler inliyorlardı ama erkeklerin inleyen kadınlardan hoşlandıklarını bildikleri için numara yapıyorlardı ve zevk almadıkları belliydi.</span></p>

      <p class="calibre2"><span class="none">Ama Sophia...</span></p>

      <p class="calibre2"><span class="none">Sophia gözlerini Crozier’ın gözlerinden ayırmadan geri çekildi, gülümsedi, Crozier’ı dudaklarından uzun uzun öptü, bacaklarını dikleştirdi, ağaç köklerinden güç alarak kıyıya, elbiselerinin bulunduğu, rüzgârdan hafifçe titreyen çalılıklara doğru yüzdü. İnanılmaz bir biçimde, giyindiler, piknik eşyalarını topladılar, eşeğin</span> <span class="none">eyerine</span> <span class="none">koydular, atlarına bindiler, sessizce valilik binasına gittiler.</span></p>

      <p class="calibre2"><span class="none">İnanılmaz bir biçimde, o akşam Sophia Cracroft halasıyla, Sör John’la ve o gün normalden fazla konuşan Kaptan James Clark Ross’la gülüşüp konuşmuş, Crozier ise sessizce oturarak</span> <span class="none">masaya bakmıştı. Crozier Sophia</span><span class="none">‘ya hayranlık duyuyordu... Fransızlar ne derdi? Sangforid soğukkanlı. Crozier’ın ruhu, tıpkı Ornitorik gölünde bitmeyen bir orgazm yaşayan bedeni gibi hissediyordu kendini evrenin her köşesine atom ve öz salgılıyordu sanki.</span></p>

      <p class="calibre2"><span class="none">Bayan Cracroft ona karşı soğuk davranmadı ya da herhangi bir serzenişte bulunmadı. Ona gülümsüyor, ona dönüp yorumlar yapıyor, valilik binasında kaldığı her gece yaptığı gibi onu konuşmaya</span> <span class="none">dâhil</span> <span class="none">etmeye çalışıyordu. Peki eskisine göre daha mı sıcaktı gülümsemesi? Daha mı içtendi? Ondan etkilendiğini gösteriyor muydu? Öyle olmak zorundaydı.</span></p>

      <p class="calibre2"><span class="none">O gece akşam yemeğinden sonra Crozier Sophia’ya bahçede bir yürüyüş yapmayı teklif etti. Sophia, Kaptan Ross’a daha önceden iskambil oynayacağına söz verdiğini neden göstererek bunu reddetti. Yüzbaşı Crozier onlara katılmak ister miydi?</span></p>

      <p class="calibre2"><span class="none">Hayır, Yüzbaşı Crozier bu teklifi reddetti. Sophia’nın sıcak, içten ve şakacı ses tonunu o akşam valilik konağında her şeyin normal olması gerektiğini istediği, bu konuyu daha sonra konuşmayı tercih ettiği şeklinde yorumladı Crozier. Yüzbaşı Crozier herkesin duyabileceği yükseklikte bir sesle biraz başının ağrıdığını, erken yatmak istediğini söyledi.</span></p>

      <p class="calibre2"><span class="none">Ertesi gün güneş doğmadan en iyi üniformasını giymiş, konağın koridorlarında görünmüştü. Sophia’nın da tıpkı kendisi gibi onunla bir an önce konuşmak isteyeceğinden emindi.</span></p>

      <p class="calibre2"><span class="none">Ama yanılmıştı. Kahvaltıya ilk gelen Sör John oldu. Crozier’la son derece sıkıcı bir konuşma yaptı. Crozier de bu tür konuşmalara pek alışık olmadığı için Sör John’a yanıt vermekte çok zorlandı. Özellikle de mahkûmların kanal kazmaları karşılığında uygulanması gereken ücret tarifesi konusu açılınca.</span></p>

      <p class="calibre2"><span class="none">Daha sonra kahvaltıya inen kişi Bayan Jane oldu. Ross bile kahvaltıya Sophia’dan önce geldi. Bu sırada Crozier altıncı kahvesini içiyordu. Sabahlan kalktığında çay yerine kahve içmeyi Parry’yle beraber yıllar önce Kuzey Kutbu’na gittiği sırada öğrenmişti. Bu kadar geç olmasına rağmen Sophia’nın yumurtasını, sosisini, fasulyesini ve tostunu yemesini, çayını içmesini bekledi.</span></p>

      <p class="calibre2"><span class="none">Sör John bir yerlere gitti. Bayan Jane ortadan kayboldu. Ross dolaşmaya çıktı. Sophia sonunda kahvaltısını bitirdi.</span></p>

      <p class="calibre2"><span class="none">“Bahçede yürümek ister misin?” diye sordu Crozier.</span></p>

      <p class="calibre2"><span class="none">“Bu kadar erken bir saatte mi?” dedi Sophia. “Daha şimdiden orası çok sıcak olmuştur. Sonbahar hâlâ serinleme emareleri göstermedi.</span></p>

      <p class="calibre2"><span class="none">“Ama...” diyecek oldu Crozier ve herhangi bir şey söylemekten vazgeçip bakışlarıyla bu teklifinin kendisi için ne kadar önemli olduğunu anlatmayı tercih etti.</span></p>

      <p class="calibre2"><span class="none">Sophia gülümsedi. “Seninle bahçeye gelmekten büyük zevk duyarım Francis.”</span></p>

      <p class="calibre2"><span class="none">Yavaş yavaş, yol sanki hiç bitmeyecekmişçesine yürüdüler. Bir mahkûmun taze gübre dolu çuvalları boşaltmasını beklediler.</span></p>

      <p class="calibre2"><span class="none">Adam gittiğinde, Crozier Sophia’yı bahçenin ucundaki gölgeli taş banka doğru yönlendirdi. Şemsiyesini kapatırken oturması için ona yardım etti. Sophia Crozier’a baktı. Crozier oturamayacak kadar heyecanlıydı ve ikide bir ayak değiştirerek Sophia’nın önünde ayakta duruyordu. Sophia’nın gözlerinde bir beklenti aradı boşuna.</span></p>

      <p class="calibre2"><span class="none">Sonunda tek dizinin üstüne çökmeyi akıl etti.</span></p>

      <p class="calibre2"><span class="none">“Bayan Cracroft, Kraliyet Donanması’nda alt kademe bir komutan olduğumun farkındayım. Sizin aslında bir amiralin ilgisine layık olduğunuzu da biliyorum. Koca bir filoyu yöneten bir Amiralin. Ama siz de şunun farkında olmalısınız...</span> <span class="none">Ve</span> <span class="none">biliyorum farkındasınız...</span> <span class="none">Size</span> <span class="none">karşı hissettiğim duyguların yoğunluğunu...</span> <span class="none">Ve</span> <span class="none">eğer siz de benzer duygular içindeyseniz... “</span></p>

      <p class="calibre2"><span class="none">“Aman Tanrım, Francis,” diye onun sözünü kesti Sophia. “Bana evlenme teklif etmeyeceksin, değil mi?”</span></p>

      <p class="calibre2"><span class="none">Crozier’ın buna verecek yanıtı yoktu. Tek dizi üzerine çökmüş, iki elini de dua eder gibi kavuşturmuş halde kalakaldı.</span></p>

      <p class="calibre2"><span class="none">Sophia Crozier’ın omzuna dokundu. “Yüzbaşı Crozier, sen harika bir adamsın. Asla düzeltilemeyecek kaba yanların olsa da kibar bir adamsın. Ve akıllı birisin. Benim bir komutanın karısı olamayacağımı anlayacak kadar akıllı olmalısın. Bu uygun olmazdı. Hiç...</span> <span class="none">Kabul</span> <span class="none">edilir olmazdı.”</span></p>

      <p class="calibre2"><span class="none">Crozier konuşmaya çalıştı. Aklına hiçbir sözcük gelmiyordu. Beyninin bir kısmında hâlâ bir türlü tamamlayamadığı evlilik teklifini tamamlamaya çalışıyordu. Bütün gece uyumamış, ona bu teklifi nasıl yapacağını düşünmüştü. Kendini bu kadar zorlamasına rağmen, konuşmanın henüz üçte birini tamamlayabilmişti.</span></p>

      <p class="calibre2"><span class="none">Sophia yavaşça güldü ve başını iki yana salladı. Gözleriyle etrafı taradı, onları görebilecek ya da duyabilecek kimsenin, bir mahkûmun bile olmadığına emin olduktan sonra sözlerine devam etti. “Lütfen dün olanlarla ilgili kafanı fazla yorma, Yüzbaşı Crozier. Harika bir gün geçirdik. Göldeki... fasıl... ikimiz için de çok hoştu. Bu benim doğamın ve birbirimize karşı birkaç dakikalığına duyduğumuz yakınlığın bir ürünüydü. Lütfen sevgili Francis, bir anlık boşboğazlığımız yüzünden bana karşı herhangi bir sorumluluk duyma zorunluluğunu hissetme.” Crozier Sophia’ya baktı.</span></p>

      <p class="calibre2"><span class="none">Sophia gülümsedi. Ama Crozier’ın alışık olduğu sıcak gülümseme değildi bu. Sıcak havada bir fısıldamadan biraz daha yüksek sesle şunları ekledi: Benim onurumun sorumluluğunu taşımıyorsun, Yüzbaşı.”</span></p>

      <p class="calibre2"><span class="none">“Bayan Cracroft..,” diye söze başladı Crozier ve sustu. Gemisi karaya otursa, dışarıya su atan pompalar çalışmazken güverteye bir metre yüksekliğinde su girince, direklerde yırtık halde duran yelkenler birbirine karışınca hangi emirleri vereceğini çok iyi bilirdi. Ne söyleyeceğini bilirdi. Şu anda aklına tek bir sözcük bile gelmiyordu. İçinde sadece büyüyen bir acı ve şaşkınlık vardı. Bu daha önceleri de çok iyi bildiği bir duygu olduğu için duyduğu acı daha fazla katlanıyordu.</span></p>

      <p class="calibre2"><span class="none">“Evlenecek olsaydım, bu kişi Kaptan Ross olurdu,” diye devam etti Sophia, şemsiyesini açarak ve havada çevirerek. “Gerçi ben kaptan karısı olacak bir kadın da değilim, Francis. Mutlaka şövalye ilan edilmiş olması gerekir. Ama eminim kısa süre sonra Şövalye ilan edilecektir.”</span></p>

      <p class="calibre2"><span class="none">Crozier kadının gözlerine baktı, bir tür işaret bekliyordu. “Kaptan Ross nişanlı,” diyebildi sonunda. Sesi günlerce su verilmeden bir yere bağlanmış bir adamın sesi gibi çıkmıştı. “James İngiltere’ye döner dönmez hemen evlenmeyi planlıyorlar.”</span></p>

      <p class="calibre2"><span class="none">“</span><span class="none">Boş versene</span><span class="none">,” dedi Sophia. Şimdi ayağa kalkmıştı ve şemsiyesini daha hızlı çeviriyordu. “Bu yaz İngiltere’ye gideceğim, hem de John Amca’dan bile önce. Kaptan James Clark Ross henüz son kozumu görmedi.”</span></p>

      <p class="calibre2"><span class="none">Hâlâ komik bir şekilde dizinin üstünde bekleyen Crozier’a baktı. “Ayrıca,” diye ekledi neşeyle, “Kaptan Ross kendisini bekleyen gelin adayıyla evlense bile -James’le onun hakkında sık sık konuşuyoruz ve seni temin ederim ki kadın bir aptal- evlilik her şeyin sonu değildir. Evlilik ölüm değil. Herkesin gidip de kimsenin dönmediği Hamlet’deki “Bilinmeyen Ülke” değildir. Evlenip, daha sonra boşanıp kendine uygun kadını bulan pek çok adam var. Bu sözlerimi bir yere yaz, Francis.”</span></p>

      <p class="calibre2"><span class="none">Sonunda Crozier ayağa kalktı. En iyi üniformasına bulaşan tozu sildi.</span></p>

      <p class="calibre2"><span class="none">“Şimdi gitmem gerek,” dedi Sophia. “Jane Hala, Kaptan Ross ve ben bu sabah Van Diemen Şirketi’nin ithal ettiği damızlık hayvanları görmek için Hobart Town’a gideceğiz. İstersen bizimle gelebilirsin Francis. Ama Tanrı aşkına eğer geleceksen üniformanı ve şu yüz ifadeni değiştir.”</span></p>

      <p class="calibre2"><span class="none">Hafifçe Crozier’ın koluna dokundu, şemsiyesini çevirerek valilik konağına doğru yürüdü.</span></p>

      <p class="calibre2"><span class="none">Crozier saatin dört olduğunu belirtecek şekilde sekiz kere çalan çan seslerini duydu. Normalde tayfalar yarım saat sonra hamaklarından kalkar, güverteleri ve her yeri temizlemeye başlarlardı. Ama bu karanlıkta, buzda ve rüzgârda -Crozier direkleri sallayan rüzgârın sesini duyuyordu ve burada geçirdikleri üçüncü kışın henüz başı, 10 Kasım olmasına rağmen bu rüzgâr bir fırtınanın habercisi olabilirdi- tayfaların daha geç kalkmasına, saat altıya kadar uyumalarına izin veriliyordu. Sonra çavuşların bağrışları, adamların botlarının yerlere çarptığında çıkardığı sesler ve çavuşların tayfalara “eğer hemen kalkmazsanız siz uyurken hamaklarınızı keserim” tehditleriyle soğuk gemi canlanıyordu.</span></p>

      <p class="calibre2"><span class="none">Burası bu anlamda, normal bir deniz göreviyle karşılaştırıldığında bir cennet sayılırdı. Tayfaların geç saatlere kadar oturmalarına izin veriliyor, görevlerine dağılmadan önce orta güvertede kahvaltı etmelerine göz yumuluyordu.</span></p>

      <p class="calibre2"><span class="none">Crozier viski şişesine ve bardağa baktı. İkisi de boştu. Ağır tabancasını kaldırdı, barut ve kurşunla tabancanın ağırlığı artmıştı. Bu ağırlığı hissediyordu.</span></p>

      <p class="calibre2"><span class="none">Tabancasını paltosunun cebine koydu, paltoyu çıkardı, bir askıya astı. Viski bardağını Jopson’un her sabah bıraktığı temiz bez parçasıyla sildi, çekmeceye koydu. Sonra boş viski şişesini Jopson</span><span class="none">’</span><span class="none">un kayarak açılan kapının yanına bıraktığı sepete dikkatle yerleştirdi. Crozier karanlıkta yapacağı görevi bitirdikten sonra aynı sepette dolu bir viski şişesi bulacaktı.</span></p>

      <p class="calibre2"><span class="none">Bir an üniformasını giyip güverteye çıkmayı, askeri kıyafetlerini giymeyi, paltosunu, kepini ve atkısını alıp gecenin ve fırtınanın ortasına gitmeyi, tayfalarının uyanmasını beklemeyi, daha sonra subaylarla beraber kahvaltı edip bütün gün uyumamayı düşüldü.</span></p>

      <p class="calibre2"><span class="none">Bunu pek çok kez yapmıştı.</span></p>

      <p class="calibre2"><span class="none">Ama bu defa yapmayacaktı. Çok yorgundu. Üzerinde dört kat pamuklu elbise olmasına rağmen orada bir dakika bile durmak zordu. Crozier, saat dördün gecenin en soğuk olduğu, hasta ve yaralı adamların hayatlarını kaybedip Bilinmeyen Ülke’ye doğru yol aldığı bir saat olduğunu biliyordu.</span></p>

      <p class="calibre2"><span class="none">Crozier battaniyelerin arasına girdi ve yüzünü at derisinden yapılma donmuş yatağına koydu. Vücut ısısının battaniyelerin içine yayılması için on beş dakika geçmesi gerektiğini biliyordu. Şansı varsa, on beş dakika dolmadan uyuyacaktı. Ertesi günün soğuğu ve karanlığı başlamadan önce iki saatlik sarhoş uykusunu uyuyacaktı şansı varsa. Şansım varsa, diye düşündü, bir daha uyanmam.</span></p>

      <p class="calibre2">&nbsp;</p><br class="calibre3" id="calibre_pb_16" />
    </div>
  </div>
</body>
</html>
