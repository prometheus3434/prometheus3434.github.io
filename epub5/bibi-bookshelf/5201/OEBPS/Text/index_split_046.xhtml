<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>46<br />
      BLANKY</h1>

      <p class="calibre2">&nbsp;</p>

      <p class="calibre2"><span class="none">Francis Rawdon Moira</span> <span class="none">Crozier’ı</span><span class="none">, bu zorlu yolculuğu on haftadır sürdürmeye iten güç, göğsünde yanan mavi ateşti. Bedeni bitkin düştükçe göğsündeki ateş daha da parlıyordu. Bu ateş yalnızca onun kararlılığını ifade eden bir mecaz değildi. İyimserlik de değildi. Göğsünde yanan bu mavi ateş kalbine kadar inmiş ve bir hastalık gibi orada yer etmişti. Öyle ki hayatta kalmak için ne gerekiyorsa yapacaktı. Ne gerekiyorsa.</span></p>

      <p class="calibre2"><span class="none">Bazen Crozier göğsündeki bu ateşin sönmesi için dua edecek oluyordu; çünkü ancak o zaman küçük bir çocuğun battaniyesine sarılması gibi yere uzanıp toprağı üstüne çekecek ve kaçınılmaz sonu bekleyecekti.</span></p>

      <p class="calibre2"><span class="none">Bir aydır ilk defa bugün kızak çekmemişlerdi. Diğer çadırlara dokunmayıp sadece büyük revir çadırını kurdular ve Kral William topraklarının güney kıyısındaki bu küçük körfeze Hastane Kampı adını verdiler.</span></p>

      <p class="calibre2"><span class="none">Son iki haftadır geniş bir körfezin sarp buzulları üstünde yol almışlar ve kızakları çekerek kuzeybatıya gittikçe yükselen bu körfezin sonunun gelmeyeceğini düşünmeye başlamışlardı. Şimdiyse burnun alt tarafındaki kıyıya paralel olarak güneydoğuya, Back Nehrine doğru ilerliyorlardı.</span></p>

      <p class="calibre2"><span class="none">Crozier’ın sekstant ve teodoliti; Teğmen Little’ın sadece sekstantı vardı ve Fitzjames’in aletlerini de yedek olarak yanlarına almışlardı; ama iki subay haftalardır hava hareketlerini gözlemlemiyorlardı. Çok önemli değildi. Kral William toprakları bir yarımadaysa, James Clark Ross’un da düşündüğü gibi, onları kıyı yolundan eninde sonunda Back Nehri’nin boğazına ulaştıracaktı. Eğer Teğmen Gore’un ve Crozier’ın düşündüğü gibi burası bir adaysa, yakında güneydeki anakarayı görecekler ve muhtemelen dar bir geçitten Back Nehri’ne varacaklardı.</span></p>

      <p class="calibre2"><span class="none">Yolculuk boyunca günde en fazla bir iki kilometre ilerleyebiliyorlardı. Bazen gemilerden Terör Kampı’na ulaşmak için buz üstünde yaptıkları zorlu yürüyüşü hatırlayınca birkaç kilometre daha fazla yol kat</span> <span class="none">ediyorlardı</span><span class="none">; ama bazen de ilerledikleri zemin kayalık olunca, ani dalga ve akıntılarla karşılaştıklarında, kızakların üstünde yatan ağır hastaların sayısı attığında ve teknelerle kızakları çekebilmek için iki vardiya yaptıklarında, gün boyunca sadece birkaç yüz metre ilerleyebiliyorlardı.</span></p>

      <p class="calibre2"><span class="none">Sıcak geçen haftaların ardından 1 Temmuz’da soğuk hava ve kar geri gelmişti. Güneydoğu yönünden yağan tipi, k</span><span class="none">ızak çeken adamların yüzüne vuru</span><span class="none">yordu. Adamlar teknelerin üstüne yığılan paltolarını yeniden giymeye başladılar. Galler perukları da çantalardan çıkarıldı. Tekne ve kızakların üstünü örten kar birkaç kiloluk fazla yük demekti. Teknelerde yatan ağır hastalar yelken bezinin altına girerek soğuktan korunmaya çalışıyorlardı.</span></p>

      <p class="calibre2"><span class="none">Denizciler üç gün boyunca aralıksız yağan karın altında kızak çekmeye devam ettiler. Geceleri ise çadırın zeminindeki muşambanın altında yatıyorlardı.</span></p>

      <p class="calibre2">&nbsp;</p>

      <p class="calibre2"><span class="none">Bugün Goodsir’ün ilgilenmesi gereken hasta sayısı arttığından ve Crozier’ın da avlanmaları için birkaç</span> <span class="none">gru</span><span class="none">bu bölgenin iç kısımlarına göndermesi gerektiğinden, kızak çekme işine ara vermişlerdi.</span></p>

      <p class="calibre2"><span class="none">Yemeğe fazlasıyla ihtiyaçları vardı.</span></p>

      <p class="calibre2"><span class="none">Goldner konservelerinin bitmesi hem iyi hem de kötü haberdi. Aylmore, Yüzbaşı’nın emri üzerine bunlardan yemeye devam ettikçe semirmiş; ama vücudunda Fitzjames’in ölümüne sebep olan zehirlenme belirtilerine yine de rastlanmamıştı. Bunun üzerine herkes kalan konserve gıdaları tüketmeye devam etti.</span></p>

      <p class="calibre2"><span class="none">28 yaşındaki denizci Bili Closson bağırsak sancıları içinde sessiz çığlıklar atarak ölmüştü; ama Goodsir onun neyin zehirlediğini bulamıyordu. Ta ki Closson’ın arkadaşı Tom McConvey onun gizlice Goldner marka konserve şeftaliden yediğini doktora itiraf edinceye kadar.</span></p>

      <p class="calibre2"><span class="none">Yelkenci yaşlı Murray iskorbüte kurban gittiğinden beri cesetleri saracak yelken bezi kalmamıştı ve bu yüzden Closson kısa bir törenin ardından kefensiz olarak gömüldü. Yüzbaşı Crozier cenazede İncil’den değil, efsanevi kitabı Leviathan’dan alıntılar yaptı.</span></p>

      <p class="calibre2"><span class="none">‘“Hayat, yalnız, zavallı, iğrenç, yabani ve kısadır,” diye başladı. “‘Dostlarından bir şeyler çalanlar içinse çok daha kısadır.’”</span></p>

      <p class="calibre2"><span class="none">Bu, adamlara yapılan bir taşlamaydı. O günden sonra denizciler, iki aydan fazladır öğle vardiyasında çektikleri teknelerin isimlerini değiştirdiler. Günün en nefret ettikleri saatinde çektikleri üç filika ve iki teknenin ismi bundan sonra Yalnız, Zavallı, İğrenç, Yabani ve Kısa olacaktı.</span></p>

      <p class="calibre2"><span class="none">Crozier buna gülmüştü. Demek ki açlık ve umutsuzluk bile İngiliz denizcilerin kara mizah anlayışını yok edemiyordu.</span></p>

      <p class="calibre2"><span class="none">İsyanı başlatan, Crozier’ın emirlerine itaatsizlik edebileceğini düşündüğü son adamdı.</span></p>

      <p class="calibre2"><span class="none">Gün ortasında birçok adam av ve keşif turundayken Crozier birkaç dakika dinlenebilmek için çadırında uzanmıştı. Çadırın dışındaki ayak seslerini duyunca bir sorun olduğunu anladı.</span></p>

      <p class="calibre2"><span class="none">Paltosunu giydi. Sağ cebinde daima bir silah taşırdı; ama son zamanlarda sol cebine de silah koymaya başlamıştı. Crozier’ın çadırıyla revir çadırı arasındaki alanda</span> <span class="none">yakl</span><span class="none">aşık</span> <span class="none">yirmi kişilik bir grup vardı. Yoğun kar yüzünden atkılarına sarınan adamları ilk bakışta tanımak mümkün olmuyordu; ama kalabalığın ikinci sırasında Cornelius Hickey, Magnus</span> <span class="none">Manson</span> <span class="none">ve Richard Aylmore’u görmek</span> <span class="none">Crozier’ı</span> <span class="none">şaşırtmamıştı.</span></p>

      <p class="calibre2"><span class="none">Onu şaşırtan ilk sıradakilerdi.</span></p>

      <p class="calibre2"><span class="none">Subayların çoğu av ve keşif gruplarıyla kampın dışındaydı. Crozier, Teğmen Little, Çavuş Robert Thomas, Tom Johnson, lostromo yardımcısı sadık Harry Peglar ve diğer subaylarının hepsini birden aynı anda kamp dışına göndermekle çok büyük bir hata yaptığını anlamıştı. Şimdi isyancı kalabalığın ilk sırasında Teğmen Hodgson vardı. Üst güverte subayı Reuben Male’i ve pruva subayı Robert Sinclair’i de Hodgson’ın yanında görmek Yüzbaşı’yı şaşırtmıştı. Male ve Sinclair iyi adamlardı.</span></p>

      <p class="calibre2"><span class="none">Crozier kalabalığa doğru hızla ilerleyince Hodgson geri adım atıp arkasındaki dev budala Manson’a çarptı. Crozier “Sizler ne istiyorsunuz?” diye bağırdı. Sesine otoriter bir hava vermeye çalışmıştı. “Burada neler oluyor?”</span></p>

      <p class="calibre2"><span class="none">Hodgson, “Sizinle konuşmamız gerek, Yüzbaşı,” dedi. Sesi heyecandan titriyordu.</span></p>

      <p class="calibre2"><span class="none">Crozier sağ elini cebinden çıkarmadan, “Neyle ilgili?” diye sordu. O sırada Doktor Goodsir revir çadırından çıkıp şaşkın bakışlarla kalabalığa yaklaştı. Crozier’ın önünde tam yirmi üç kişi vardı ve yüzleri net görünmese de Yüzbaşı her birinin kim olduğunu anlamıştı. Bu yüzleri asla unutmayacaktı.</span></p>

      <p class="calibre2"><span class="none">“Geri dönmekle ilgili,” diye cevap verdi Hodgson. Arkasındaki kalabalık klasik bir isyancı tavrıyla homurdanıyordu.</span></p>

      <p class="calibre2"><span class="none">Crozier önce bir tepki vermedi. Eğer bu gerçek bir isyansa; içlerinde Hodgson, Male ve Sinclair’in de bulunduğu bu grup yönetimi zorla ele geçirecekse, Crozier’ın işi bitmiş sayılırdı. Aynı günün gecesinde onu öldürürlerdi.</span></p>

      <p class="calibre2"><span class="none">İşin iyi tarafı, silahların neredeyse hepsi ava çıkan almış altı adamdaydı ve bu kalabalığın içinde yalnızca bir iki kişinin silahı olabilirdi.</span></p>

      <p class="calibre2"><span class="none">Crozier bir daha bütün subaylarını aynı anda kamptan çıkarmaması gerektiğini anlamıştı. Tozer ve diğerleri de ava çıkmaya hevesliydi. Yüzbaşı onları gönderirken öyle yorgundu ki neden izin verdiğini bile bilmiyordu.</span></p>

      <p class="calibre2"><span class="none">Crozier herkesin yüzüne tek tek baktı. Bazıları Yüzbaşıyla yüz yüze gelmemek için başlarını öne eğiyor; Male ve Sinclair gibi bazılarıysa Yüzbaşıya aynı cüretle karşılık veriyordu. Hickey’in gözleri şimdiye dek karşılaştıkları bütün kutup ayılarının gözlerinden bile daha soğuktu ve şimdi bu soğuk gözlerini Yüzbaşı’dan bir saniye bile ayırmıyordu.</span></p>

      <p class="calibre2"><span class="none">Crozier, “Nereye döneceksiniz?” dedi.</span></p>

      <p class="calibre2"><span class="none">Hodgson kekel</span><span class="none">edi, “Tetete</span><span class="none">rör Kampı’na. Orada yiyecek, kömür ve ocak var. Teknelerden bazıları da orada.”</span></p>

      <p class="calibre2"><span class="none">“Aptal olma,” dedi Crozier. “Terör Kampı’ndan en az yüz kilometre uzaktayız. Siz oraya ekim ayından önce varamazsınız.”</span></p>

      <p class="calibre2"><span class="none">Hodgson’ın cesareti kırılmıştı; ama Erebus’un pruva subayı, “En azından kampa, nehirden daha yakınız,” dedi.</span></p>

      <p class="calibre2"><span class="none">Crozier “Bu doğru değil, Bay Sinclair,” diye cevap verdi. “Nehir koyuna seksen kilometreden daha az bir yolumuz kaldı.”</span></p>

      <p class="calibre2"><span class="none">Denizci George Thompson “Nehir koyu!” diye dalga geçti. Sarhoşluğu ve tembelliği ile meşhurdu. Crozier onun içmesini umursamazdı; ama tembelliğe tahammülü yoktu.</span></p>

      <p class="calibre2"><span class="none">“Back Nehri’nin ağzı, koyun seksen kilometre güneyinde,” diye devam etti Thompson. “Buradan yüzlerce kilometre ötede.”</span></p>

      <p class="calibre2"><span class="none">Crozier Thompson’ı uyardı, “Ses tonuna dikkat et, Thompson!” Kalabalığa baktı ve herkese seslendi, “Back Nehri’nin ağzıyla koy arasındaki mesafenin kaç kilometre olduğu önemli değil; çünkü açık suda olacağız</span> <span class="none">Tekneleri sürüklemeyeceğiz, onları yüzdüreceğiz. Şimdi herkes işinin başına dönsün ve bu saçmalığı unutsun!”</span></p>

      <p class="calibre2"><span class="none">Kalabalık dağılmaya başladı; ama Magnus</span> <span class="none">Manson</span> <span class="none">yerinden kıpırdamadı. Reuben Male “Biz gemiye dönmek istiyoruz Yüzbaşı,” dedi, “Orada daha fazla şansımız var.”</span></p>

      <p class="calibre2"><span class="none">“Terör’e dönmek mi? Yüce İsa, Reuben, buzun üstünde ilerlediğimiz bütün yolu dönmek yüz elli kilometreden fazla yol almak demek. Tekneler ve kızaklarla bunu asla yapamazsınız.”</span></p>

      <p class="calibre2"><span class="none">Hodgson, “Sadece bir tekne alacağız,” dedi. Ardındaki kalabalık homurdanarak onayladı.</span></p>

      <p class="calibre2"><span class="none">“Bir tekne derken neyi kastediyorsunuz?”</span></p>

      <p class="calibre2"><span class="none">“Bir tekne,” diye vurguladı Hodgson. “Tek bir kızağın üstünde tek bir tekne.”</span></p>

      <p class="calibre2"><span class="none">Karnavalda ağır yaralanan denizci John Morfin, “Kızak çekme pisliğinden</span> <span class="none">bıktık,” dedi</span>.</p>

      <p class="calibre2">Crozier Morfin’in sözlerini duymazdan gelerek Hodgson’a döndü, “Teğmen, yirmi üç adamı bir tekneye nasıl sığdırmayı düşünüyorsunuz? Balina avı teknelerinden birini çalsanız bile o da en fazla on, on iki adam alır. Ya da adamlarınızın yarısı kampa dönemeden ölür. Belki de daha fazlası.”</p>

      <p class="calibre2">Sinclair birkaç adım öne çıkarak “Terör Kampı’nda küçük tekneler var,” dedi. “Balina avı teknelerinden birini alacağız. Kamptaki tekneler de bizi gemiye kadar götürür.”</p>

      <p class="calibre2">Crozier bir an durdu, sonra gülmeye başladı. “Kral William topraklarının kuzeybatısındaki buzun kırıldığını mı sanıyorsunuz? Siz aptalların düşündüğü bu mu?”</p>

      <p class="calibre2">Teğmen Hodgson “Evet, öyle,” dedi. “Gemide yemek var, bir sürü konserve var. Ve biz yelken açıp...”</p>

      <p class="calibre2">Crozier yine güldü. “Terör’ü yüzdürebileceğinizi düşünerek hayatınızı riske atıyorsunuz. Gemiyle geldiğimiz yolun açıldığını mı sanıyorsunuz? Beş yüz kilometre açık deniz? Siz oraya vardığınızda, yani kış geldiğinde, bu mümkün olur mu?”</p>

      <p class="calibre2">“Hiç değilse buradakinden daha iyi bir risk almış oluruz,” diye bağırdı Aylmore. Küçük, kara adamın yüzünde öfke ve korku vardı.</p>

      <p class="calibre2">“Sizinle gelmek isterdim...” diye başladı Crozier.</p>

      <p class="calibre2">İsyancılar birbirinin yüzüne baktı. “Buzu ve basınç sırtlarını yürüyerek aştıktan sonra Terör’e ulaşıp onun battığını görünce yüzünüzün aldığı şekli görmek için.”</p>

      <p class="calibre2">Birkaç saniye susup herkesin bu sahneyi gözünde canlandırmasını bekledi. “İsa aşkına, Bay Honey ve Bay Wilson’a ya da Bay Goddard ve Teğmen Little’a gemi <span class="none">paraçolünün</span> <span class="none">ne halde olduğunu sorun. Dümenin, bağlantı yerlerinin nisan ayındaki son durumunu sorun</span> <span class="none">Temmuzdayız, sizi aptallar. Buz erimiş olsa bile gemiyi ancak batırmaya yarar, yüzdürmeye değil. Terör Kampı’ndan buraya geldiğiniz sürenin yarısında oraya varsanız bile, kış soğukları başlamış olacak. Yelken açtınız diyelim, yolunuzu nasıl bulacaksınız?”</span></p>

      <p class="calibre2"><span class="none">Crozier yeniden kalabalığa baktı.</span></p>

      <p class="calibre2"><span class="none">“Bay Reid burada değil, Teğmen Little ile keşif turunda. Geminizde bir buz uzmanı olmadan buzulların arasında ne yapacaksınız?” Crozier bu kalabalığın bir isyan amaçlı değil de kendisine şaka yapmak için toplandığını varsayarak kafasını salladı ve güldü.</span></p>

      <p class="calibre2"><span class="none">“İşinizin</span> <span class="none">başına</span> <span class="none">dönün</span> <span class="none">Hemen! Böyle bir düşünceyle karşıma çıkacak kadar cahil olduğunuzu unutmayacağım; ama ses tonunuzu ve Deniz Kuvvetleri çalışanları gibi değil de bir grup isyancı gibi davrandığınızı unutmaya çalışacağım. Şimdi dağılın.”</span></p>

      <p class="calibre2"><span class="none">İkinci sıradaki Cornelius Hickey sesini yükselterek, “Hayır,” dedi. “Bay Reid bizimle gelecek. Diğerleri de.”</span></p>

      <p class="calibre2"><span class="none">“Neden sizinle gelsinler?”</span></p>

      <p class="calibre2"><span class="none">“Çünkü başka seçenekleri yok.” dedi Hickey. Magnus</span> <span class="none">Manson’u</span> <span class="none">kolundan tuttu ve Hodgson’a da tehditkâr bakışlar fırlattı.</span></p>

      <p class="calibre2"><span class="none">Crozier önce Hickey’i vurması gerektiğine karar verdi. Eli hâlâ cebindeki silahtaydı. İlk kurşunu sıkmak için elini cebinden çıkarmasına bile gerek yoktu. Birkaç adım yaklaşıp Hickey’i karnından vurabilirdi ve sonra silahını çıkarıp</span> <span class="none">Manson’u</span> <span class="none">da alnının ortasından vurmayı denerdi. Kimse tek kurşunda</span> <span class="none">Manson’u</span> <span class="none">deviremezdi.</span></p>

      <p class="calibre2"><span class="none">Crozier bunları düşünürken kıyı tarafından gerçek bir silah sesi duydu. O ve kalafatçı yardımcısı hariç herkes sesin geldiği yöne baktı. Crozier gözlerini Hickey’den ayırmıyordu. Ama bağırışlar başlayınca her ikisi de kafasını o yöne çevirdi.</span></p>

      <p class="calibre2"><span class="none">“Açık su!” Ellerinde silahlarıyla Teğmen Little’ın grubu geliyordu.</span></p>

      <p class="calibre2"><span class="none">Little tekrar bağırdı, “Açık su!” kıyıdaki buz kütlelerinin üstünde sevinçle kollarını sallarken burada olup bitenden habersizdi. “En fazla üç kilometre güneyde! Teknelerin geçebileceği kadar açıklık var. Doğuya doğru kilometrelerce açık su!”</span></p>

      <p class="calibre2"><span class="none">Hickey ve</span> <span class="none">Manson</span> <span class="none">bir zamanlar isyan eden ama şimdi çığlıklar içinde birbirini kucaklayan kalabalığın içine karıştı. Reuben Male az önceki düşüncelerinden vazgeçmiş gibiydi. Roben Sinclair güçsüz düşüp bir kayanın üstüne çöktü; şimdi kirli elleriyle yüzünü kapatmış ağlıyordu.</span></p>

      <p class="calibre2"><span class="none">Crozier, “Herkes çadırına ve işinin başına dönsün,” dedi Crozier. “Bir saat içinde tekneleri yüklemeye başlayacağız.”</span></p>

      <p class="calibre2">&nbsp;</p><br class="calibre3" id="calibre_pb_49" />
    </div>
  </div>
</body>
</html>
