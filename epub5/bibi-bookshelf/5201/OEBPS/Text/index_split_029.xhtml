<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>29<br />
      IRVING</h1>

      <p class="calibre2">&nbsp;</p>

      <p class="calibre2"><span class="none">Günlerden cumaydı ve Teğmen Irving soğukta ve karanlıkta üst üste iki nöbet tutmuştu. Dizanteriden şikâyetçi olan arkadaşı George Hudson’ın yerine de nöbet tutmuş oluyordu böylece. Bunun sonucunda subaylara ait odada yiyeceği sıcak yemeğinden oldu, küçük bir parça domuz eti ve bir çörek ile idare etmek zorunda kaldı. Ama şimdi bir dahaki nöbetine kadar sekiz saati olduğuna şükrediyordu. Orta güverteye gidebilir, kamarasındaki yatağına, buz tutmuş yorganının altına girebilirdi.</span></p>

      <p class="calibre2"><span class="none">Ama böyle yapmadı. Bir sonraki nöbetçi Çavuş Robert Thomas’a biraz yürüyüşe çıkacağını ve kısa süre sonra geleceğini söyledi.</span></p>

      <p class="calibre2"><span class="none">Karlı rampadan buza indi. Bayan Sessizlik’i arıyordu.</span></p>

      <p class="calibre2"><span class="none">Irving, Yüzbaşı Crozier’ın kadını Hickey ve diğerlerinin kadının bir cadı olduğunu haykırmaları ve öldürülmesini istemeleri sonunda isyan etme noktasına gelen güruhun eline teslim etmeye hazır olduğuna inanamamıştı. Yüzbaşı Crozier kadını bir Hıristiyan’ı aslanlara teslim eden Roma İmparatoru gibi öfkeli tayfalara doğru ittiğinde Teğmen Irving ne yapacağını bilememişti. Rütbesi gereği, yüzbaşısını seyretmekten başka bir şey yapamazdı. Bu, Bayan Sessizlik’in ölümü anlamına gelse bile. Hayatına mâl olsa bile Irving</span> <span class="none">âşık</span> <span class="none">olmuş genç bir adam olarak kadını kurtarmak için kendini öne atabilirdi.</span></p>

      <p class="calibre2"><span class="none">Crozier bu kadının gemiyi terk etmeleri durumunda gemide taze et bulabilecek tek kişi olduğunu söyleyerek tayfaların çoğunun desteğini kazandığında Irving derin bir nefes almıştı.</span></p>

      <p class="calibre2"><span class="none">Ama bu olaydan sonra Eskimo kadın son iki üç gündür sadece akşam yemeği saatinde çöreğini ya da kendisine hediye edilen mumları almaya geliyor, sonra karanlık buzda kayboluyordu. Nereye gittiği ve orada ne yaptığı bilinmiyordu.</span></p>

      <p class="calibre2"><span class="none">Bu gece buz çok karanlık değildi; yıldızlar parlayarak dans ediyordu ve ay ışığı buz bacalarında gölgeler oluşmasını sağlayacak kadar güçlüydü. Bu defa Teğmen John Irving, daha önceki seferin aksine bu incelemeyi kendi inisiyatifiyle yapmıyordu. Yüzbaşı, Irving’den, kendisini çok fazla tehlikeye atmadan bunu yapmayı başarabilecekse Eskimo kadının buzda nereye saklandığını bulmasını istemişti.</span></p>

      <p class="calibre2"><span class="none">“Tayfalara kadının buzda hayatta kalmamızı sağlayacak yeteneklere sahip olduğunu söylerken ciddiydim,” diye fısıldamıştı Crozier kamarasında onu daha iyi duymak için eğilen Irving’in kulağına. “Ama taze eti nasıl bulduğunu öğrenmek için gemiyi terk etmeyi bekleyemeyiz. Doktor Goodsir, yaz gelmeden taze et kaynağı bulmazsak hepimizin iskorbütten öleceğini söyledi.”</span></p>

      <p class="calibre2"><span class="none">“Ama komutanım,” diye fısıldamıştı Irving, “eğer kadını avlanırken gizlice gözlemezsem bu sırrı nasıl öğrenebilirim? Kadın konuşamıyor. “</span></p>

      <p class="calibre2"><span class="none">“Kendi inisiyatifini kullan, Teğmen Irving,” diye yanıt vermişti Crozier.</span></p>

      <p class="calibre2"><span class="none">O konuşmadan bu yana Irving ilk kez inisiyatifini kullanma şansını elde etmişti.</span></p>

      <p class="calibre2">&nbsp;</p>

      <p class="calibre2"><span class="none">Deri sırt çantasına, Bayan Sessizlik’i bulduğu takdirde onun hoşuna gidebilecek birkaç şey koymuştu; böylece onunla iletişim kurmanın bir yolunu bulacağını düşünüyordu. Akşam yemeklerinde yedikleri çöreklerden çok daha taze çörekler vardı elinde. Bunları bir mendile sarmıştı. Irving ayrıca, doğu ipeğinden bir mendil de getirmişti yanında; bunu ayrılmadan önce Londra’daki zengin sevgililerinden biri vermişti ona. En büyük sürprizi de bu güzel mendile sarmıştı: kayısı marmeladından küçük bir tatlı.</span></p>

      <p class="calibre2"><span class="none">Cerrah Goodsir bu tatlıyı iskorbütle mücadele etmek için saklıyor ve tayfalara veriyordu ama Teğmen Irving Eskimo kadının Bay Diggle’ın dağıttığı yemekler arasında en çok bunu sevdiğini fark etmişti. Irving, çöreğin üzerine marmeladı sürerken kadının siyah gözlerinin parladığını görmüştü. Geçen ay en az on iki kere marmeladını yememiş, bunu annesinden kalan bir porselen kapta biriktirmişti.</span></p>

      <p class="calibre2"><span class="none">Irving geminin yan tarafından dolaşmış, gemiden iki yüz metre uzaklıkta bir orman gibi yükselen buz bacaları ve küçük buzdağlarından oluşan karmaşaya ulaşmak için buz düzlüğü geçmişti. Böyle yaparak kendini tehlikeye attığını biliyordu ama yaratık son beş haftadır ortaya çıkmamış, kimse onu görmemişti. Karnaval gecesinden beri hiçbir denizci hayatını kaybetmemişti.</span></p>

      <p class="calibre2"><span class="none">Ama diye düşündü Irving, kimse benim gibi elinde bir fener bile olmadan bu buz bacası ormanına dalmamıştı.</span></p>

      <p class="calibre2"><span class="none">Taşıdığı tek silah olan tabancanın cebinin derinliklerinde olduğunu biliyordu.</span></p>

      <p class="calibre2"><span class="none">Karanlıkta, eksi 45 derece sıcaklıkta buz bacaları arasında kırk dakika dolaştıktan sonra arama işini başka bir güne, en iyisi güneşin güneyde birkaç dakikalığına bile olsa görüleceği birkaç hafta sonraya ertelemeyi düşünmeye başlamıştı.</span></p>

      <p class="calibre2"><span class="none">Sonra ışığı gördü.</span></p>

      <p class="calibre2"><span class="none">Bu rahatsız edici bir görüntüydü, pek çok buz bacasının arasında kalan bir buz çukurundaki kar yığını içeriden parlıyor gibiydi. Sanki içeriden yükselen bir peri ışığıydı bu. Ya da bir cadının ışığı.</span></p>

      <p class="calibre2"><span class="none">Irving yaklaştı, her bir gölgede duruyor, bunun buzdaki dar bir yarık olmadığından emin oluyordu. Rüzgâr buz bacalarının ve yükselen buz yığınlarının üzerinde hafifçe ıslık çalıyordu. Yıldızlardan gelen menekşe rengi ışık her yerde dans ediyordu.</span></p>

      <p class="calibre2"><span class="none">Rüzgâr ya da Bayan Sessizlik tarafından oluşturulmuş kar yığını içinden geçen titrek, sarı ışığı gösterecek biçimde saydam, ince bir kubbe oluşturmuştu.</span></p>

      <p class="calibre2"><span class="none">Irving aslında karla kaplı gezici buz tabakalarının baskısıyla oluşmuş bir basıklık olan buz çukuruna indi, çukurun bir ucundaki kar yığının kenarına yapılmış, bir ev denmeyecek kadar küçük siyah deliğe yaklaştı.</span></p>

      <p class="calibre2"><span class="none">Giriş, tabii buna giriş denebilirse Irving’in kat kat elbiselerle kaplı omzunun güçlükle geçebileceği genişlikteydi.</span></p>

      <p class="calibre2"><span class="none">İçeri girmeden önce silahını çıkarıp ateşe hazır halde bekletip bekletmemekte tereddüt etti. Bu pek de arkadaşça bir selamlama biçimi olmaz diye düşündü.</span></p>

      <p class="calibre2"><span class="none">Kıvrılarak deliğe girdi.</span></p>

      <p class="calibre2"><span class="none">Dar geçit boyunun yarısı kadar yükseklikteydi, sonra içeri girdikçe iki buçuk metre kadar yükseldi. Irving’in başı ve omuzları tünelin ucundaki ışıkta belirdi. Şaşkına dönmüştü.</span></p>

      <p class="calibre2"><span class="none">İlk fark ettiği şey Bayan Sessizlik’in açık kıyafetlerinin altında çıplak olduğuydu. Teğmen Irving’den bir metre uzaklıkta ve yerden bir metre yükseklikte bulunan kardan yapılma bir platformun üzerinde yatıyordu. Göğüsleri çıplaktı ve kolayca görülebiliyordu, Irving kadının göğüslerinin arasında, ölen Eskimo’dan aldığı küçük, taş ayı muskasını fark etti. Kadın göğüslerini kapatmadan ve gözlerini kırpmadan Irving’e bakıyordu. Şaşırmamıştı. Muhtemelen buzdan evin girişinden içeriye güçlükle girmeden çok önce Irving’in gelişini duymuştu. Elinde Irving’in ilk kez Halat Odası’nda gördüğü taştan bıçak vardı.</span></p>

      <p class="calibre2"><span class="none">“Affedersiniz, bayan,” dedi Irving. Ne yapacağını şaşırmıştı. Görgü kuralları bu kadının evinden apar topar dışarı çıkmasını gerektiriyordu ama burada bir görev icabı bulunduğunu hatırlattı kendine.</span></p>

      <p class="calibre2"><span class="none">Irving, başını eğerek ve güçlükle bu eve girmeye çalışırken kadının kolaylıkla yaklaşıp boğazını kesebilecek durumda olduğunu ve buna karşı hiçbir şey yapamayacağını fark etti.</span></p>

      <p class="calibre2"><span class="none">Irving zor da olsa eve tamamen girdi, arkasından çantasını çekti, önce dizlerinin üzerinde doğruldu, sonra ayağa kalktı. Kardan evin tabanı yer seviyesinin altında kalacak şekilde kazıldığı için Irving evin ortasında ayağa kalkabiliyor, hatta başının tavana değmesine en az yirmi santim kalıyordu. Dışarıdan bakılınca buzdan ev, içten parlayan bir kar yığını gibi görünse de aslında burası son derece akılcı bir biçimde tasarlanmış, içeriye doğru kavis yapan bir açıyla yükselen buz bloklarından oluşuyordu.</span></p>

      <p class="calibre2"><span class="none">Donanmanın en iyi topçu okulundan mezun olan Irving’in matematiği iyiydi ve blokların yukarıya doğru bir sarmal oluşturduğunu, her bir bloğun bir öncekinin üzerinde hafif eğrilerek yükseldiğini ve bu yükseltinin en ucunda evin en üst noktasında bulunan merkeze yerleştirilmiş son bir buz bloğu olduğunu hemen fark etti.</span></p>

      <p class="calibre2"><span class="none">Irving’in matematik bilgisi bunun tam bir küre olmadığını söylüyordu, tam bir küre olsaydı, ev yıkılırdı. Bunun yerine gerili duran bir zincir gibi kavisli bir biçimde inşa edilmişti. John, Bayan Sessizlik’in çıplak göğüslerine bakmamak için nezaket gereği evin tavanını incelediğini biliyordu. Kadının göğüslerini saklaması için ona yeterli zamanı verdiğine kanaat getirdikten sonra kadına doğru baktı.</span></p>

      <p class="calibre2"><span class="none">Göğüsleri hâlâ açıktı. Boynundaki beyaz ayı muskası kahverengi tenini olduğundan daha da kahverengi gösteriyordu. Meraklı ve düşmanca olmayan bakışlarıyla, siyah gözlerini hâlâ kırpmadan ona bakıyordu. Bıçak hâlâ elindeydi.</span></p>

      <p class="calibre2"><span class="none">Irving iç çekti, kadının uzandığı, odanın merkezindeki platformun karşısında bulunan, elbiseyle örtülü bir başka platforma oturdu.</span></p>

      <p class="calibre2"><span class="none">İlk kez, buzdan evin içinin sıcak olduğunu fark etti. Sadece dışarıdaki buz gibi havadan ya da Terör’ün orta güvertesinden daha sıcak olmakla kalmıyordu, gerçekten sıcaktı. Kat kat kirli elbiselerinin altında terlemeye başlamıştı. Bir metre ilerisinde duran kadının kahverengi göğsündeki terleri de fark etti.</span></p>

      <p class="calibre2"><span class="none">Yine gözlerini kaçıran Irving paltosunu çıkardı, ışığın ve sıcaklığın Bayan Sessizlik’in gemiden çaldığını sandığı bir tenekeden geldiğini fark etti. Ama kadını hırsızlıkla suçladığına pişman oldu. Evet, bu teneke Terör gemisinden getirilmişti ama bu teneke çöpleri atmak için gemiden otuz metre öteye kazdıkları büyük çukura attıkları yüzlerce tenekeden biriydi. Ateş tenekede yanıyordu ama tenekenin içinde bir tür yağ vardı, kokusundan bunun balina yağı olmadığını anladı. Acaba fok yağı olabilir miydi? Bir hayvanın dalağı ya da sinirinden oluşan bir et parçası tavandan tenekenin içine sarkıyor, içeri yağ damlatıyordu. Irving, yağ oranı azaldıkça tenekenin içindeki bükülü fitilin yağ seviyesinin çok üzerine çıktığını, alevlerin arttığını, böylece yağın iyice azaldığını ama hemen ardından yukarıdan yağ damlamaya devam ettiğini fark etti. Bu dahice bir sistemdi.</span></p>

      <p class="calibre2"><span class="none">Bu teneke, buzdan evdeki tek ilginç eşya değildi. Lambanın üstünde ve bir tarafında anlaşılan fok balıklarına ait dört kaburga kemiğinden oluşan hoş bir çerçeve duruyordu. Bayan Sessizlik nasıl olup da fokları bulup avlıyor diye merak etti Irving. Bu çerçeve bir çıkıntıya diklemesine konmuş, bir dizi hayvan siniriyle sarılmıştı. Kemikten çerçeveden, dört bir yanına delik açılmış -muhtemelen Terör’ün çöplüğünden alınmış- kare şeklindeki bir Goldner konservesi sarkıyordu. Irving fok balığı yağıyla yanan ateşin hemen üzerinde bulunan bu konservenin çok iyi bir ocak ya da termos görevi gördüğünü hemen anladı.</span></p>

      <p class="calibre2"><span class="none">Bayan Sessizlik’in göğüsleri hâlâ açıktı. Nefes almasıyla beraber beyaz ayı muskası yukarı aşağı yükselip iniyordu. Bakışları Irving’e odaklanmıştı.</span></p>

      <p class="calibre2"><span class="none">Teğmen Irving boğazını temizledi.</span></p>

      <p class="calibre2"><span class="none">“İyi akşamlar, Bayan... ah... Sessizlik. Bu şekilde içeri girdiğim için özür dilerim... davet edilmedim.” Durdu. Bu kadın gözünü hiç kırpmaz mıydı?</span></p>

      <p class="calibre2"><span class="none">“Yüzbaşı Crozier selamlarını iletiyor. Size bakıp... şey... neler yaptığınıza bakmamı istedi.”</span></p>

      <p class="calibre2"><span class="none">Irving kendini daha önce hiç bu kadar aptal hissetmemişti. Aylarca gemide kalmasına rağmen kadının tek kelime İngilizce bilmediğine emindi. Irving, kadının içeri girerken oluşan hava akımı nedeniyle sertleşen göğüs uçlarını fark etti elinde olmadan.</span></p>

      <p class="calibre2"><span class="none">Alnındaki teri sildi. İki kat eldivenini çıkardı, bunu yaparken evin sahibi olan kadından izin istercesine hafifçe başını eğdi. Sonra yine alnını sildi. Kardan yapılma ve içinde sadece bir ateş yanan bir evin bu kadar sıcak olduğuna inanamadı.</span></p>

      <p class="calibre2"><span class="none">“Yüzbaşı istiyor ki..,” diye başladı ve sustu. “Ah, lanet olsun.” Irving deri çantasına uzandı, eski bir mendile sarılı çörekleri ve en iyi Doğu ipeğinden yapılma mendiline sardığı marmelat tatlısını çıkardı.</span></p>

      <p class="calibre2"><span class="none">Hâlâ hafifçe titreyen elleriyle bu iki bohçayı kadına uzattı. Kadın bohçaları almak için bir harekette bulunmadı. “Lütfen,” dedi Irving.</span></p>

      <p class="calibre2"><span class="none">Bayan Sessizlik iki kere göz kırptı, bıçağı elbisesinin içine soktu, küçük bohçaları aldı, uzandığı platformun üzerine koydu. Yana eğildiğinde sağ göğsünün ucu neredeyse ipek Çin mendiline değecekti.</span></p>

      <p class="calibre2"><span class="none">Irving aşağı baktı ve üzerinde oturduğu dar platformunun da hayvan kürkleriyle kaplı olduğunu gördü. Bu ikinci hayvan kürkünü nereden buldu? diye düşündü ve daha sonra, bundan altı ay önce ölen yaşlı Eskimo’nun parkasının ona verildiğini hatırladı. Graham Gore’un adamlarından biri tarafından vurulan ve gemide ölen yaşlı Eskimo’nun elbiseleri Bayan Sessizlik’e verilmişti.</span></p>

      <p class="calibre2"><span class="none">Önce eski mendili açtı ve içinden çıkan beş çöreğe herhangi bir tepki göstermedi. Irving en iyi çörekleri seçmek için uzun zaman harcamıştı. Bu kadar çok uğraşmasına rağmen bu çabalarına bir karşılık alamadığı için biraz üzüldü. Bayan Sessizlik, Irving annesinin üzeri balmumuyla kaplı küçük porselen kutusunu açtığında karşısına çıkan Çin ipeğinden mendili açmadan önce bir süre durakladı, parlak kırmızı, yeşil ve mavi desenli zarif bir mendildi bu. Bayan Sessizlik bunu bir an yanağına sürdü ve yanına koydu.</span></p>

      <p class="calibre2"><span class="none">Kadınlar her yerde kadın diye düşündü John Ir</span><span class="none">ving içinden gülerek. Daha önce</span> <span class="none">pek çok genç kadınla ilişkiye girmiş ama hiçbir zaman rökyadından</span><span class="none">???</span> <span class="none">gelen ışığın karşısında ra</span><span class="none">hatça oturmuş bu yerli kadına şu anda duyduğu türden bir</span> <span class="none">yakınlık duymamıştı.</span></p>

      <p class="calibre2"><span class="none">Bayan Sessizlik marmelat tatlısını gördüğü zaman başını çevirip tekrar Irving’e baktı. Onu inceliyor gibiydi.</span></p>

      <p class="calibre2"><span class="none">Irving hareketlerle elinde bir çörek varmış da marmelata batırıyormuş gibi yaparak kaçana getirdiği şeyi yemesini istediğini anlatmaya çalıştı.</span></p>

      <p class="calibre2"><span class="none">Kadın hareket etmedi, bakışını başka yöne çevirmedi.</span></p>

      <p class="calibre2"><span class="none">Sonunda sağ kolunu f</span><span class="none">o</span><span class="none">k yağının üzerinde yanan ateşinin yanından, Irving’in bulunduğu yere doğru uzattı; Irving bir an irk</span><span class="none">ildi ama daha sonra kadının cüs</span><span class="none">seyle kaplı platformun üst tarafında bulunan, buz bloğunun i</span><span class="none">ç</span><span class="none">indeki küçük bir çıkıntıya doğru uz</span><span class="none">andığını fark etti. Irving kadın</span> <span class="none">eğilince göğüslerinin iyice ortaya çıktığını ve aşağı sarktığını fa</span><span class="none">r</span><span class="none">k etmemiş gibi yaptı.</span></p>

      <p class="calibre2"><span class="none">Bayan Sessizlik, Irving’e beyaz ve kırmızı renkte, ölü ya da çürük bir balık gibi kokan bir şey azattı. Bunun, çürümesin diye buzlu</span> <span class="none">çıkıntıda tutulan bir fokun</span> <span class="none">başka bir hayvana ait et parçası olduğunu fark etti.</span></p>

      <p class="calibre2"><span class="none">I</span><span class="none">rving bunu kabul etti, başını eğdi, et parçasını dizlerinin üzerine koyduğu ellerinde tuttu. Bu et parçasını ne yapacağını bilmiyordu. Acaba bunu fenerlerde kullanılmak üzere fok yağı olarak kullanmak için gemiye mi götürmeliydi?</span></p>

      <p class="calibre2"><span class="none">O anda Bayan Sessizlik’in dudakları seğirdi ve bir an için Irving kadının gülümsediğini düşündü. Kısa, keskin bıçağını çıkardı, bu pembe et parçasını kesermiş gibi yaparak, bıçağı dudaklarının hemen önünde ileri geri hareket ettirdi.</span></p>

      <p class="calibre2"><span class="none">Irving ona baktı ve elindeki et ve yağ parçasını tutmaya devam etti.</span></p>

      <p class="calibre2"><span class="none">Bayan Sessizlik iç çekerek uzandı, et parçasını Irving’den aldı, kendi ağzına götürdü, bıçağıyla birkaç parçasını kesti; bıçağı dişleriyle yediği lokmalar arasında tutuyordu. Bir an için çiğnemeyi bıraktı, et parçasını,</span> <span class="none">Irving bunun fok eti olduğuna artık emindi,</span> <span class="none">yine Irving’e verdi.</span></p>

      <p class="calibre2"><span class="none">Irving altı kat elbisesinin içine daldırdı elini; kemerinin altına soktuğu denizci bıçağını arıyordu. Bıçağı kadına gösterdi, kendisini ders alan ve onaylanmayı bekleyen bir çocuk gibi hissetti.</span></p>

      <p class="calibre2"><span class="none">Kadın çok hafifçe başını salladı.</span></p>

      <p class="calibre2"><span class="none">Irving kokan, üzerinden kan damlayan et parçasını ağzına götürdü, tıpkı kadının yaptığı gibi bıçağının keskin tarafını ileri geri hareket ettirmeye başladı.</span></p>

      <p class="calibre2"><span class="none">Neredeyse burnunu kesecekti. Eğer bıçak yumuşak fok etine saplanmış olmasa, tabii bu bir fok etiyse alt dudağını parçalayacaktı. Kestiği et parçasından bir damla düştü ağzına.</span></p>

      <p class="calibre2"><span class="none">Bayan Sessizlik akan kana aldırmadı, başını hafifçe iki yana salladı ve Irving’e kendi bıçağını verdi.</span></p>

      <p class="calibre2"><span class="none">Irving, yeni bıçağın garip ağırlığını elinde hissederek tekrar denedi; et parçasından aşağıya kan damlamasına rağmen eti kendinden emin bir biçimde kesmeye başladı.</span></p>

      <p class="calibre2"><span class="none">Bıçak eti çok güzel kesiyordu. İnanılmaz bir biçimde, kadının küçük, taş bıçağı kendi bıçağından birkaç kat daha keskindi.</span></p>

      <p class="calibre2"><span class="none">Kestiği et parçasını ağzına aldı. Eti çiğnerken, elinde geriye kalan et parçası ve bıçak, kadına başıyla bir hareket yaparak teşekkürlerini belirtmek istedi.</span></p>

      <p class="calibre2"><span class="none">Etin tadı, bir nehrin kenarında on haftadır ölü yatan çürümüş bir sazan balığının tadından bile daha kötü gelmişti Irving’e.</span></p>

      <p class="calibre2"><span class="none">Irving kusmak istedi, ağzında yarım çiğnediği et parçasını yere tükürecek oldu ama bunun bu önemli diplomatik görevine zarar vereceğini düşünerek son anda vazgeçti ve eti yuttu.</span></p>

      <p class="calibre2"><span class="none">Bir yandan kusma isteğini bastırmaya çalışırken diğer yandan gülümseyerek kadına teşekkürlerini belirtmek istiyordu. Bir yandan da eline aldığı eldiveni mendil olarak kullanıyor, hafifçe kestiği ama hızla kan akan burnuna tutarken kadına belli etmeden yüzünü buruşturuyordu. Irving, Eskimo kadının daha fazla yemesini işaret ettiğini görünce irkildi.</span></p>

      <p class="calibre2"><span class="none">Hâlâ gülümseyerek, bir parçayı daha kesti ve yuttu. Tanımadığım bir yaratığın burnundan çıkan sümükle ağzımı doldursam herhalde tam olarak böyle hissederdim diye düşündü.</span></p>

      <p class="calibre2"><span class="none">Boş karnı inanılmaz bir biçimde, guruldadı, sıkıştı ve daha fazla yemek geldi içinden. Sanki fok etindeki bir şey uzun süre gizlice yokluğunu çektiği bir isteğini doyuruyordu. Aklı değil ama vücudu daha fazlasını istiyordu.</span></p>

      <p class="calibre2"><span class="none">Daha sonraki birkaç dakikada Irving küçük ayı postunun üzerinde oturup, fok balığı etini kesip, zevkle olmasa bile hızla yerken Bayan Sessizlik gemideki çörekleri Irving’in annesinin porselen kabındaki marmelata daldırıyor, bunları tıpkı bir gemicinin et yiyişi gibi büyük bir hızla ve iştahla midesine indiriyor, bu arada boğazının derinliklerinden hoşuna gittiğini belirten sesler çıkarıyordu; Irving bunun kendisine evini hatırlattığını fark etti.</span></p>

      <p class="calibre2"><span class="none">Bütün bunlar olurken Bayan Sessizlik’in göğüsleri çıplaktı ve rahat bir biçimde olmasa bile şükran duygusuyla fok etini midesine indiren Teğmen John Irving’in gözünün önündeydi. Annem oğlunu bu halde görse ne düşünürdü acaba diye merak etti Irving.</span></p>

      <p class="calibre2"><span class="none">Bayan Sessizlik çörekleri ve marmelat tatlısını, Irving ise fok etini yedikten sonra Irving çenesini ve dudaklarını eldivenleriyle silecek oldu ama Eskimo kadın bir kez daha çıkıntıya uzandı ve Irving’e bir avuç dolusu kar verdi. Evin içindeki sıcaklık donma derecesinin üzerinde olduğu için Irving yüzüne bulaşan yağı sildi, yüzünü eldiveniyle kuruladı ve geriye kalan et parçalarını kadına uzatmaya yeltendi. Bayan Sessizlik anlaşılan depo olarak kullandığı çıkıntıyı gösterdi ona ve Irving elindekileri bu çıkıntıların mümkün olan en derin yerine koydu.</span></p>

      <p class="calibre2"><span class="none">Şimdi işin zor kısmı başlıyor diye düşündü Teğmen.</span></p>

      <p class="calibre2"><span class="none">Sadece el hareketleri ve mimiklerle gemideki yüzden fazla kişinin açlıktan ölme tehlikesi altında olduğunu ve onun avlanma yeteneklerinden yararlanmak istediklerini nasıl anlatacaktı?</span></p>

      <p class="calibre2"><span class="none">Irving anlatmaya girişti. Bayan Sessizlik siyah gözlerini hiç kırpmadan Irving’e bakıyordu. Irving yürüyen, aç olduklarını göstermek için karınlarını ovuşturan adamları taklit etti. Geminin üç direğini elleriyle çizmeye çalıştı, sonra hastalanan adamları anlatmak için dilini dışarı çıkardı, çocukken annesini kızdırmak için yaptığı gibi gözlerini şaşı yaptı ve kendini bir ölü gibi ayı d</span><span class="none">erisinin üzerine attı. Sonra Bay</span><span class="none">an Sessizlik’i işaret etti, hızla elinde bir mızrak, bir olta varmış da onu savuruyormuş gibi yaptı. Irving az önce yediği eti gösterdi, belli belirsiz buzdan evin dışını gösterdi, yine karnını tuttu, gözlerini şaşı yaptı, kendini postun üzerine attı, sonra tekrar karnını ovuşturdu. Bayan Sessizlik’i işaret etti, işaret diliyle “bunu nasıl yaptığını bize de öğret” demeye çalıştı ve mızrak atma, balık yakalama hareketlerini tekrarladı. Bunları yaparken ara sıra duruyor, kadını işaret ediyor, sonra kendi gözlerini gösteriyor, karnını ovuş</span><span class="none">l</span><span class="none">amıyor, böylece avlanmayı kimlere öğretmesi gerektiğini anlatmaya çalışıyordu.</span></p>

      <p class="calibre2"><span class="none">Anlatmasını bitirdiğinde, alnından ter damlıyordu.</span></p>

      <p class="calibre2"><span class="none">Bayan Sessizlik ona baktı. Bir kere bile gözlerini kırpmadı.</span></p>

      <p class="calibre2"><span class="none">“Ah, lanet olsun,” dedi Teğmen Irving.</span></p>

      <p class="calibre2"><span class="none">Sonunda, paltosunu tekrar giydi, geminin mendilini ve annesinin porselenini deri çantasına koydu ve pes etti. Belki de anlatmak istediğini anlatabilmişti. Bunu bilemezdi. Belki bu kardan eve sık sık gelirse...</span></p>

      <p class="calibre2"><span class="none">Irving burada tamamen kişisel duygularına göre hareket ettiğini fark etti ve kendini tuttu.</span></p>

      <p class="calibre2"><span class="none">Eğer bu kardan evi sık sık ziyaret etse</span> <span class="none">geceleri kadınla beraber fok avına çıkabilirdi.</span></p>

      <p class="calibre2"><span class="none">Peki ya ona bit şeyleri getiren buzdaki o yaratıksa? diye düşündü. Haftalar önce gördüğü o sahneden sonra kendini böyle bir şeyi görmediğine inandırmıştı. Ama Irving’in vicdanı bu olayı gördüğünü söylüyordu ona. Buzdaki yaratık ona yığınlarca fok eti, tilki eti ya da başka tür etler getiriyordu. Bayan Sessizlik o gece buzdan kayalar ve buz bacalarıyla dolu o yerden elinde taze etle ayrılmıştı.</span></p>

      <p class="calibre2"><span class="none">Sonra, Erebus’taki o çavuşun, Charles</span> <span class="none">Frederick</span> <span class="none">Des Voeux’un, Fransa’da kendilerini kurda dönüştüren kadın ve erkeklerle ilgili hikâyeleri geldi aklına. Eğer böyle bir şey mümkün oluyorsa -ki gemideki tayfaların hepsi ve subayların çoğu bunun olabileceğine inanıyordu- boynunda bir beyaz ayı muskası taşıyan yerli bir kadın kendisini bir insan zekâsına ve kötülüğüne sahip dev bir ayıya neden dönüştüremesindi?</span></p>

      <p class="calibre2"><span class="none">Hayır, Irving buzda ikisini birlikteyken görmüştü. Yoksa görmemiş miydi?</span></p>

      <p class="calibre2"><span class="none">Irving paltosunu iliklerken titredi. Bu küçük buzdan evin içi çok sıcaktı. Garip bir biçimde bu sıcaklık Irving’i ürpertiyordu. Yediklerini sindirmeye başladığını hissetti ve gitme vaktinin geldiğine karar verdi. Bu saatte Terör’ü kolayca bulursa kendini şanslı sayacaktı; tuvalet ihtiyacını buzda gidermek istemiyordu. Sadece burnunun bile donması yeterince kötü olurdu.</span></p>

      <p class="calibre2"><span class="none">Irving toparlanıp eski mendil ve annesinin porselenini alırken Bayan Sessizlik onu inceliyordu -Irving daha sonra kadının bunları çok istemiş olabileceğini fark edecekti- elindeki ipek mendili son bir kez yanağına götürdü ve Irving’e uzattı.</span></p>

      <p class="calibre2"><span class="none">“Hayır,” dedi Irving. “Bu sana benden bir hediye. Arkadaşlığımızın ve derin sevgimizin bir göstergesi. Bu sende kalmalı. Eğer almazsan üzülürüm.”</span></p>

      <p class="calibre2"><span class="none">Daha sonra, söylediğini işaret diliyle anlatmaya çalıştı. Onu izleyen Eskimo kadının yanağındaki kaslar hareket eder gibi oldu.</span></p>

      <p class="calibre2"><span class="none">Kadının elindeki mendili hafifçe itti, bunu yaparken kadının çıplak göğsüne dokunmamaya çalıştı. Kadının göğüsleri arasındaki beyaz ayı muskası parlıyordu.</span></p>

      <p class="calibre2"><span class="none">Irving çok ama çok terlediğini fark etti. Midesi bulandı, düzelir gibi oldu, sonra tekrar bulandı.</span></p>

      <p class="calibre2"><span class="none">“Aman aman,” dedi, daha sonra haftalarca bu sözü söylediğine piş</span><span class="none">man olacak, pişmanlıktan geceleri</span> <span class="none">battaniyesinin altına girecekti. Kadının bu sözdeki anlamsızlığı, saçmalığı ve uygunsuzluğu anlamayacağını biliyordu. Yine de...</span></p>

      <p class="calibre2"><span class="none">Irving beresini taktı, atkısını yüzüne ve başına sardı, eldivenlerini giydi, çantasını eline aldı ve çıkışa yöneldi.</span></p>

      <p class="calibre2"><span class="none">Gemiye doğru yürürken ıslık çalmadı ama içinden ıslık çalmak gelmişti. Gemiden bu kadar uzaktayken, buz bacalarının ay ışığı nedeniyle oluşan gölgelerinde gezinen yaratık gelmemişti aklına. Ama eğer yaratık o gece orada olsaydı Teğmen John Irving’in kendi kendine konuştuğuna, eldiveni eliyle sık sık başına vurduğuna şahit olacaktı.</span></p>

      <p class="calibre2">&nbsp;</p><br class="calibre3" id="calibre_pb_30" />
    </div>
  </div>
</body>
</html>
