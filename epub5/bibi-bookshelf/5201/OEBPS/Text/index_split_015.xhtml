<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>15<br />
      FRANKLIN</h1>

      <p class="calibre2">&nbsp;</p>

      <p class="calibre2"><span class="none">Sör John, öleceği gün</span> <span class="none">Eskimo</span> <span class="none">kadını çıplak görmenin verdiği şoku atlatmıştı.</span></p>

      <p class="calibre2"><span class="none">1819 yılında ilk başarısız seferine çıktığı zaman gördüğü genç, bakır derili, ahlâksız</span> <span class="none">Robert</span> <span class="none">Hood’un</span> <span class="none">on beş yaşındaki yatak arkadaşı</span> <span class="none">Yeşilçorap</span> <span class="none">gibi bu kadın da şeytan tarafından onu yoldan çıkarmak için gönderilmişti. Sör John bundan emindi.</span> <span class="none">Bu</span> <span class="none">kadının da tıpkı diğeri gibi karanlıkta bile parlayan, kahverengi teni vardı; aynı yüksek, yuvarlak göğüsler, göğüs uçlarında aynı kahverengi hale ve cinsel organının üzerinde tıpkı kuzgun tüyüne benzer aynı siyah tüyler.</span> <span class="none">Aynı</span> <span class="none">şeytanın bir başka hali.</span> <span class="none">Kaptan</span> <span class="none">Sör John</span> <span class="none">Franklin’in</span><span class="none">- kendi gemisindeki revirde,</span> <span class="none">McDonald’ın</span> <span class="none">masasının üzerinde o kadını çıplak görmesi onun için derin bir şok sayılırdı ama Sör John bu duygusunu o bitmeyen, şaşırtıcı gün boyunca cerrahlardan ve diğer subaylardan çok iyi sakladığına emindi.</span></p>

      <p class="calibre2">&nbsp;</p>

      <p class="calibre2"><span class="none">Teğmen Gore’un cenaze töreni cuma gününün geç saatlerinde, dört Haziran’da yapıldı. Büyük bir çalışma takımının yirmi dört saat boyunca buzu kazmaları sayesinde bu cenaze mümkün olmuştu ve adamlar işlerini bitirmeden önce kara barut kullanarak kaya gibi sert buzun üstteki üç metresini havaya uçurmak ve son iki metreyi ise kazma ve küreklerle kazmak zorunda kalmışlardı. Gün ortasında işlerini bitirdiklerinde,</span> <span class="none">Erebus ‘un</span> <span class="none">marangozu Bay Weekes ve Terör’ün marangozu Bay Honey karanlık denizin üç metre uzunluğunda ve bir buçuk metre genişliğindeki boşluğuna akıllıca yapılmış, zarif, tahtadan bir iskele kurmuşlardı. Uzun kazmalarıyla çalışma takımları buzun tekrar donmasını engellemek için çabaladılar.</span></p>

      <p class="calibre2"><span class="none">Teğmen Gore’ün naaşı geminin görece sıcaklığında hızla çürümeye başlıyordu. Bu yüzden marangozlar maun ağacından yaptıkları çok sağlam bir tabutun içine sedir ağacından yapılma güzel kokulu tahtalar koydular. Cesedin batacağına emin olmak için bu iki tahtanın arasına iki parça kurşun yerleştirdiler. Geminin demircisi Bay Smith büyük çabalar sonunda bakırın üzerine bir tabut yazısı yazmıştı; bu bakır plaka maun tabutun üzerine yapıştırıldı. Tabut deniz ve kıyı arasında bir yere gömüleceği için Sör John tabutun hemen batacak şekilde ağır olması emrini vermişti.</span></p>

      <p class="calibre2"><span class="none">Saat dört sularında, iki gemiden tayfalar</span> <span class="none">Erebus’tan</span> <span class="none">dört yüz metre uzaklıkta toplandılar. Sör John, gemilerde mümkün olduğu kadar az kişinin nöbet tutması, geri kalan herkesin cenaze törenine katılması emrini vermişti. Cenazeye katılanlar, yine Sör</span> <span class="none">John’un</span> <span class="none">emriyle üniformalarının üzerine palto giyemeyeceklerdi. Cenazenin başladığı saatte titreyen, resmi kıyafetli yüzden fazla subay ve tayfa buzda toplanmıştı.</span></p>

      <p class="calibre2"><span class="none">Teğmen Gore’un tabutu</span> <span class="none">Erebus ‘un</span> <span class="none">kenarından sarkıtılarak indirildi ve bu hüzünlü törendeki yerine alması için özellikle güçlendirilmiş kızağın üzerine bağlandı. Sonra</span> <span class="none">yirmisi Erebus’da, on ikisi Terör’</span><span class="none">de toplam otuz iki denizci tabutlu kızağı yavaş yavaş tören yerine çektiler. Bu sırada, hâlâ geminin mürettebat listesinde çocuk olarak görünen en genç dört denizci-</span> <span class="none">Erebus’dan</span> <span class="none">George Chambers ve David Young, Terör’den Robert Golding ve Thomas Evans,</span> <span class="none">üzerine siyah örtü serilmiş trampetleri yavaş bir ritimle çalıyorlardı. Bu kasvetli yürüyüşe yirmi adam daha katılıyordu. Bunların arasında Kaptan Sör John Franklin, Üsteğmen Fitzjames, Yüzbaşı Crozier ve resmi üniformalarıyla her iki geminin hemen hemen tüm subayları vardı. Orada olmayan subaylar, neredeyse boş kalan gemide tutulacak nöbetleri denetlemekle görevli olanlardı.</span></p>

      <p class="calibre2"><span class="none">Törenin yapılacağı yerde kırmızı elbiseli Kraliyet Deniz</span> <span class="none">Piyadelerinden</span> <span class="none">oluşan tüfek mangası hazır bekliyordu.</span> <span class="none">Erebus ‘un</span> <span class="none">otuz üç yaşındaki çavuşu David Byrant’ın komutasındaki takımda Erebus’dan Onbaşı Pearson, Er Hopcraft, Er Pilkington, Er Healey ve Er Reed vardı. Erebus’dan olup da orada olmayan tek kişi geçen yıl ölen ve Beechey Adası’na gömülen Er Braine’dı. Manga içinde Terör’den olanlar ise Çavuş Tozer, Onbaşı Hedges, Er Wilkes, Er Hammond, Er Heather ve Er</span> <span class="none">Daily’ydi</span>.</p>

      <p class="calibre2">Teğmen Gore’un kepi ve şimdi onun yerine geçen Teğmen H. T. D. Le Vesconte tarafından tabutu taşıyan kızağın arkasından getiriliyordu. Le Vesconte’nin yanında genç Gore’un yedi yıllık Donanma kariyerinde kazandığı madalyaların bulunduğu bir minderi taşıyan Teğmen James W. Fairholme yürüyordu.</p>

      <p class="calibre2">Kızak takımı törenin yapılacağı yere yaklaşınca deniz erlerinden oluşan manga iki yana açılarak insanlardan oluşan bir yol haline geldiler. Sonra birbirlerine karşılıklı olarak bakacak şekilde döndüler. Kızağı çekenler, tabut, onur kıtası ve diğer katılımcılar ortalarından geçerken tüfeklerini çapraz tutarak hazır olda beklediler.</p>

      <p class="calibre2">Yüz on adam <span class="none">üzerlerinde</span> <span class="none">resmi üniformalarıyla buz krateri boyunca yerlerini aldılar. Bazıları töreni daha iyi görebilmek için basınç sırtlarının üstüne çıktı. Sör John’un liderliğindeki subaylar grubu buz kraterinin doğusunda bulunan iskelede yerlerini aldılar. Kızağı çeken otuz iki kişi yavaşça, dikkatlice, ağır tabutu karanlık suların hemen üzerinde duran tahtanın üzerine gelecek şekilde bıraktılar. Yerini alan tabut sadece tahtanın üzerinde durmakla kalmıyor, kızağı çeken adamların tuttuğu üç tane güçlü halat tarafından da çekiliyordu.</span></p>

      <p class="calibre2"><span class="none">Trampet sesleri kesilince herkes keplerini çıkardı. Soğuk rüzgâr tayfaların cenaze için özellikle yıkanmış, taranmış ve arkadan toplanmış saçlarını savuruyordu. Hava soğuktu. Saat üçte yapılan ölçümlere göre eksi on beş dereceden fazla değildi. Ama buz kristalleriyle dolu olan kutup, gökyüzünde altın ışıklardan bir kubbe oluşmuştu adeta. Sanki Teğmen Gore’un onuruna gerçekleşiyormuş gibi, buzların tıkadığı güneşe üç güneş daha eklenmiş- bu sahte güneşler güneydeki gerçek güneşin üstünde ve yanlarında duruyorlardı,</span> <span class="none">her bir güneş birbirine gökkuşağı ile bağlanmıştı.</span></p>

      <p class="calibre2"><span class="none">Cenazeyi Sör John yönetiyordu; güçlü sesi etrafta toplanmış yüz adam tarafından rahatlıkla duyuluyordu. Bu tören oradakiler için yeni bir şey değildi. Cesaret verici sözler edilecekti. Herkes ne deneceğini biliyordu. Sonunda, soğuk rüzgâra aldırmaksızın sözcükler buz boyunca yankılanmaya başladı.</span></p>

      <p class="calibre2"><span class="none">‘Böylece naaşım derinlere, çürümeye bırakıyoruz. Deniz ölüleri tekrar ortaya çıkardığında ve Hazreti İsa’nın gelişiyle dünyaya da hayat gelince bu ölünün de uyanmasını bekliyoruz. Yüce Efendimiz geldikten sora herkes kendi kirli bedeninden kurtulacak ve onun temiz bedenine sahip olacağız.”</span></p>

      <p class="calibre2"><span class="none">“Amin,” dediler orada toplananlar.</span></p>

      <p class="calibre2"><span class="none">Kraliyet Deniz Piyadelerinden oluşan manga tüfeklerini havaya doğrulttular ve üç pare ateş ettiler. Son parede daha öncekilerden farklı olarak dört yerine üç silah ateşlendi.</span></p>

      <p class="calibre2"><span class="none">İlk pare ateşten sonra Teğmen Le Visconte başıyla işaret etti ve Samuel Brown, John Weekes ve James Rigden’den oluşan üçlü tabutun altındaki tahtayı çektiler. Şimdi tabut sadece üç halat sayesinde havada duruyordu. İkinci pare ateşten sonra halatı tutanlar tabutu suya değecek kadar aşağı indirdi. Son pare atışlar ile beraber halatlar hafifçe bırakıldı ve bakır levhalı tabut, tabutun üzerine Teğmen Gore’un madalyaları ve kılıcı da konmuştu, suyun yüzeyinin altında kayboldu.</span></p>

      <p class="calibre2"><span class="none">Buzlu su hafifçe dalgalandı, halatlar çekildi ve bir kenara atıldı ve karanlık suyun altı görünmez oldu. Güneyde, sahte güneşler ve etraflarındaki hale kaybolmuştu ve güneş gökyüzünde kızıla büründü.</span></p>

      <p class="calibre2"><span class="none">Adamlar sessizce gemilerine döndüler. İlk nöbet başlayalı henüz bir saat geçmişti. Adamların çoğu için akşam yemeği ve içki içme saatiydi.</span></p>

      <p class="calibre2"><span class="none">Ertesi gün, beş Haziran Cumartesi her iki gemideki</span> <span class="none">mürettebat da kutuplarda yazları</span> <span class="none">sık görülen bir başka şimşek fırtınasına maruz kaldılar. Nöbetçiler gözetleme kulesinden indirildi ve diğer nöbetçiler de bütün metal eşyalar ve direklerden uzak durdular. Yıldırım, paratonerlere çarpıyor, mavi bir ışık vererek buza düşüyordu. Nöbetleri biten şaşkın nöbetçiler kendilerini şaşkın şaşkın dinleyen arkadaşlarına dışarıdaki korkunç manzarayı anlatıyorlardı. Şimşek fırtınasının iyice arttığı günün ilerleyen saatlerinde nöbetçiler bir beyaz ayı olamayacak kadar büyük bir yaratığın sisin içinde basınç sırtları boyunca gezindiğini, şimşek hızıyla bir saniye görünüp ardından hemen ortadan kaybolduğunu söylediler. Bazen, diyorlardı, bu yaratık bir ayı gibi dört ayağı üzerinde yürüyor, bazen de bir insan gibi kolayca iki ayağı üzerinde yürüyordu. Nöbetçiler böyle olduğuna dair yemin ettiler. O şeyin, geminin etrafında dolaştığını söylüyorlardı.</span></p>

      <p class="calibre2"><span class="none">Hava sıcaklığı düşmesine rağmen pazar günü hava açıktı. Sıcaklık sabahleyin eksi yirmi iki dereceydi ve düne göre otuz derece düşmüştü. Sör John her iki gemideki mürettebatın da Erebus’a gelip ayine katılmalarının zorunlu olduğunu söyledi.</span></p>

      <p class="calibre2"><span class="none">Sör John’un gemisindeki her tayfa ve subay için pazarları ayine katılmak zorunluydu. Karanlık kış aylarında ayini orta güvertede yapıyorlardı. Diğer gemideki en dindar kişiler bazen buzu geçip bu ayine katılıyorlardı. Gerek geleneksel gerekse yasal açıdan Donanma’da pazar ayinleri zorunlu olduğu için Yüzbaşı Crozier da gemisinde pazar ayinleri düzenliyordu ama bunu çok uzatmıyordu. Bazen sadece gemideki kuralları okumakla yetiniyordu. Sör John’un doksan dakika ya da iki saat süren ihtişamlı ayinlerinin aksine Crozier ayinleri yirmi dakikada bitiriyordu. Ama bu pazar başka seçenekleri yoktu.</span></p>

      <p class="calibre2"><span class="none">Yüzbaşı Crozier, üç gün içinde ikinci kez subaylarını, çavuşlarını ve tayfalarını buz boyunca ikinci kez yürütmek zorundaydı. Ama bu defa üniformalarının üzerine palto giymelerine izin verilmişti. Crozier ve yanındakiler ayinin güvertede yapıldığını ve Sör John’un ayini üst güverteden yönettiğini görünce şaşırdılar. Yukarıdaki solgun mavi gökyüzüne rağmen- bugün altın bir kubbeye benzeyen ışık kristalleri ve sembolik sahte güneşler yoktu- esen rüzgâr çok soğuktu ve tayfalar daha sıcak olacağını umarak üst</span> <span class="none">güvertenin hemen altında toplanmışlardı. Her iki geminin subayları ise Sör John’un arkasında, biraz daha kuytu bir yerde durmuşlardı;</span> <span class="none">üzerlerindeki</span> <span class="none">paltolarla rahibin arkasında durmuş çömezlere benziyorlardı. Bir kez daha on iki deniz piyadesi başlarında Çavuş Byrant, ana güvertenin kuytu yerinde sıra olmuşlar, düşük rütbeli subaylar ise ana direğin önünde toplanmışlardı.</span></p>

      <p class="calibre2"><span class="none">Sör John, yönetmeliklere göre bir kürsü izlenimi vermek zorunda olduğu için önünde duran pusula dolabının üzerine İngiliz bayrağı örtmüştü.</span></p>

      <p class="calibre2"><span class="none">Verdiği vaaz bir saati geçmediği için kimse el ya da ayak parmaklarını kaybetmedi.</span></p>

      <p class="calibre2"><span class="none">Sör John Eski Ahitten öyküler anlatmayı severdi. Sırayla pek çok peygamberin adını ağzına aldı ama en çok Yeşova’nın öyküsü üzerinde durdu. “İşte Rab yeryüzünü harap edip viraneye çevirecek, yeryüzünü altüst edecek, üzerinde yaşayanları darmadağın edecek.” Ve anlatılan hikâye belli olmaya başlayınca</span> <span class="none">üzerlerinde</span> <span class="none">paltolar, atkılar ve eldivenler bulunan denizci topluluğunun en aptal üyeleri bile Sör John’un “Kuzey-Batı Geçidi’ne yaptıkları sefere ve 70 derece 5 dakika Kuzey Enlemi ve 98 derece 23 dakika Batı Boylamında buza saplanıp kaldıkları şimdiki durumlarına gönderme yaptığını anlamıştı.</span></p>

      <p class="calibre2"><span class="none">“Dünya tümüyle yağmalanıp viraneye çevrilecek çünkü RAB böyle söyledi...” “Ey dünyada yaşayanlar, dehşet, çukur ve tuzak yanı başınızda. Dehşet haberinden kaçan çukura düşecek, çukurdan çıkmayı başaran tuzağa düşecek. Göklerin kapakları açılacak, dünyanın temelleri sarsılacak. Yeryüzü büsbütün çatlayıp yarılacak, sarsıldıkça sarsılacak. Dünya sarhoş gibi yalpalayacak.”</span></p>

      <p class="calibre2"><span class="none">Bu korkunç kehaneti doğrularcasına</span> <span class="none">Erebus ‘un</span> <span class="none">etrafındaki buzdan büyük bir inleme sesi geldi ve tayfaların üzerinde durdukları güverte sarsıldı. Yukarılarındaki buz tutmuş direkler titredi ve solgun mavi gökyüzü yönünde daireler çizmeye başladı.</span></p>

      <p class="calibre2"><span class="none">Sör John, Yeşova’dan Yunus ayetine geçti ve Tanrılarını terk edenleri nasıl bir son beklediğine dair ürkütücü ayetler okudu.</span></p>

      <p class="calibre2"><span class="none">“Peki ya Tanrımızla yaptığımız anlaşmayı bozanlar?” diye sordu Sör John. “Size YUNUS ayetini hatırlatırım.”</span></p>

      <p class="calibre2"><span class="none">Bazı tayfalar sıkıntılarını dağıtmak için iç çekti. Yunus ayetini iyi biliyorlardı.</span></p>

      <p class="calibre2"><span class="none">“Yunus, Tanrı tarafından Nineveh’e gitmekle görevlendirilmişti. Bu bölgedekileri işledikleri günahlara karşı uyaracaktı,” diye bağırdı Sör John. Genellikle zayıf çıkan sesi şimdi herhangi bir Anglikan vaizinin sesi kadar gür çıkıyordu. “Ama,</span> <span class="none">hepinizin bildiği gibi,</span> <span class="none">Yunus bu görevinden ve Tanrının verdiği işten kaçtı. Joppa’ya gitti, ilk yola çıkan gemiye bindi. Bu gemi Tarşiş’e gidiyordu, bu, o sıralarda dünyanın en ucundaki şehirdi. Yunus aptallık edip Tanrı’nın Krallığından kaçabileceğini sanmıştı.</span></p>

      <p class="calibre2"><span class="none">“Ama Yolda Rab şiddetli bir rüzgâr gönderdi denize. Öyle bir fırtına koptu ki, gemi neredeyse parçalanacaktı.” Ve öykünün geri kalanını biliyorsunuz. Denizciler bu belanın neden başlarına açıldığını sordular bağırarak. Sonra kura çektiler. Kuradan Yunus çıktı. “Yunus’a, denizin dinmesi için sana ne yapalım?</span><span class="none">”</span> <span class="none">diye sordular. Yunus, beni kaldırıp denize atın diye yanıt verdi, o zaman sular durulur. Çünkü biliyorum, bu şiddetli fırtınaya benim yüzümden yakalandınız.’</span></p>

      <p class="calibre2"><span class="none">“Ama denizciler Yunusu denize atmadılar, değil mi? Hayır, onlar cesur adamlardı, iyi denizcilerdi ve batan gemilerini karaya çıkarmak için ellerinden geleni yaptılar. Ama sonunda güçlerini yitirdiler, Tanrımıza yalvardılar ve Yunusu kurban vererek onu denize attılar.</span></p>

      <p class="calibre2"><span class="none">“İncil şöyle diyor: “Bu arada RAB Yunusu yutacak büyük bir balık sağladı. Yunus üç gün üç gece bu balığın karnında kaldı.’”</span></p>

      <p class="calibre2"><span class="none">“Dikkatinizi çekerim, İncil Yunusun bir balina tarafından yutulduğunu söylemiyor. Onu yutan bir balina, bir deniz yaratığı ya da günümüzde Baffin Körfez’inde, normal bir kutup yazında görebileceğimiz herhangi bir şey değildi. Hayır, Yunus Tanrı tarafından gönderilen “büyük balık” tarafından yutulmuştu. Başka deyişle Tanrının sadece bu iş için yarattığı bir canavardı bu. İncil’de bu yaratığa bazen Leviathan denir.</span></p>

      <p class="calibre2"><span class="none">Ve işte biz de görevimiz gereği dünyanın bir uçundayız. Hem de Tarşiş’ten daha uzak bir yerdeyiz. Orası sadece İspanya’daydı. Bizi zorlayan koşullar çökmüş üzerimize. Sonmuş göklerden düşen yıldırımlar, asla çözülmeyen buzlar, denizin donmuş yüzeyinde yürüyen beyaz yaratıklar. Uygar olsun, olmasın, kimse buraya evim demez.</span></p>

      <p class="calibre2"><span class="none">“Ama biz Tanrı’nın krallığının dışında değiliz, arkadaşlarım. Yunus nasıl başına gelen belayı ve çekeceği cezayı lanetlemediyse, nasıl balığın karnında üç gün üç gece boyunca Tanrıya dua ettiyse biz de isyan etmemeliyiz</span><span class="none">. Bu buzun göbeğinde geçirdiği</span><span class="none">miz üç kışı Tanrı’nın isteği olarak kabul etmeli ve tıpkı Yunus gibi şöyle demeliyiz: “Huzurundan kovuldum” dedim, yine de bakacağım kutsal tapınağına. Sular boğacak kadar kuşattı beni Çevremi enginler sardı, yosunlar dolaştı başıma. Dağların köklerine kadar battım, dünya sonsuza dek sürgülendi arkamdan; ama ya Rab, Tanrım, canımı sen kurtardın çukurdan.”</span></p>

      <p class="calibre2"><span class="none">“‘Soluğum tükenince seni andım, ya Rab, duam sana, kutsal tapınağına erişti. Değersiz putlara tapanlar, nankörlük etmiş olurlar. Ama şükranla kurban sunacağım sana, Adağımı yerine getireceğim. Kurtuluş senden gelir, ya Rab!’”</span></p>

      <p class="calibre2"><span class="none">‘“Rab balığa buyruk verdi ve balık Yunusu karaya kustu.”</span></p>

      <p class="calibre2"><span class="none">“Ve, sevgili arkadaşlarım, Tanrı için şükranla fedakarlık yaptığımızı ve yapacağımızı kalbinizin derinliklerinde bilin. Ödememiz gerekeni ödeyeceğiz. Şimdi İsa’nın yanına aldığı arkadaşımız ve kardeşimiz Teğmen Gore bu kış Leviathan’ın göbeğinden kurtuluş olmadığını gördü. Huzur içinde yatsın. Bu yıl buzun soğuk göbeğinden kaçış yok. Teğmen Gore yaşasaydı bize bu mesajı verecekti.</span></p>

      <p class="calibre2"><span class="none">“Ama arkadaşlar, gemilerimiz yerli yerinde duruyor. Bu kışı geçirebileceğimiz kadar yiyeceğimiz var. Gerekirse daha uzun yetecek kadar yiyeceğimiz var. Bizi sıcak tutacak kadar kömürümüz, arkadaşlığımızın verdiği daha büyük sıcaklık ve Tanrı’nın terk etmediğini bilmenin verdiği en büyük sıcaklık var.</span></p>

      <p class="calibre2"><span class="none">“Arkadaşlar, burada, Leviathan’ın göbeğinde bir kış daha geçireceğiz. Sonra Tanrı’nın büyük iyiliği sayesinde bu korkunç yerden kurtulacağımıza yemin ediyorum. “Kuzey-Batı Geçidi” bir gerçek. Kuzeybatımızdaki ufkun sadece birkaç kilometre uzağında.</span></p>

      <p class="calibre2"><span class="none">Ona ulaşacağız, onu geçeceğiz ve birkaç ay sonra ondan uzakta olacağız. Yeter ki şu uzun kış bitsin. Biz Tanrı’ya yakaralım, o bizi bu cehennemin ortasından duysun, gerisi kolay.</span></p>

      <p class="calibre2"><span class="none">“Bu arada, arkadaşlar, Leviathan’ın karanlık ruhu kötü niyetli bir beyaz ayı biçimde karşımıza çıktı. Ama bu sadece bir ayı, aptal bir yaratık. Bununla birlikte bu yaratık bizim düşmanımız. Onu yenmek için tıpkı Yunus gibi bu beladan kurtulmak için Tanrı’ya yalvarmamız gerekiyor. Tanrı yakarışlarımızı kesinlikle duyacaktır.</span></p>

      <p class="calibre2"><span class="none">“Bu hayvanı öldürün. Onu öldürdüğümüz gün, onu öldüren kişinin kim olduğundan bağımsız olarak, her birinize kendi hesabımdan on altın vereceğime söz veriyorum.</span></p>

      <p class="calibre2"><span class="none">Geminin ortasında toplanan kalabalıktan mırıltılar yükselmeye başladı.</span></p>

      <p class="calibre2"><span class="none">“Kişi başına on altın,” diye tekrarladı Sör John. “Sadece bu yaratığı Davut gibi öldüren kişiye değil, herkese vereceğim bu altınları. Ödülü paylaşacaksınız. Buna ek olarak bu seferden alacağınız parayı ve ek ikramiyelerinizi de alacaksınız. Bunu sadece bir sene daha güzel yeme yemeniz, sıcak güvertelerde kalmanız ve yazı beklemeniz karşılığında veriyorum!”</span></p>

      <p class="calibre2"><span class="none">Ayin sırasında gülmek gibi bir adet olsa, orada toplananların hepsi keyiften gülerdi. Tayfalar gülmek yerine solgun, neredeyse donmuş yüzleriyle birbirlerine baktılar. Adam başı on altın. Sör John buna ek olarak bu tayfaların çoğunu bu sefere çıkmaya ikna eden ön ödemelere eşit bir ikramiye vereceğini söylemişti,</span> <span class="none">her biri için yirmi üç sterlin! Hem de ayda altmış pens karşılığında bir pansiyonda bir hafta kalınabilen bir dönemde. Bir yıl boyunca bir otelde kalmak için on iki sterlin vermek yeterliydi. Ayrıca bu mürettebata verilen yıllık altmış sterline ek olarak verilecekti. İngiltere’de herhangi bir işçinin aldığı maaşın üç katı! Marangozlar yılda yetmiş beş sterlin, lostromolar yetmiş sterlin ve mühendisler seksen dört sterlin.</span></p>

      <p class="calibre2"><span class="none">Tayfalar ayakları donmasın diye gizlice yere vururken gülümsüyorlardı.</span></p>

      <p class="calibre2"><span class="none">“Terör’de Bay Diggle’a, Erebus’la ise Bay Wall’a bu geçici sıkıntıları yenmemiz ve seferimizin başarılı olacağına dair kesin inancımızın şerefine bir tatil yemeği yapmalarını emrettim,” diye bağırdı üzeri bayrakla örtülü dolaptan aşağıya doğru. “Bu gün her iki gemide de fazladan içki içilmesine izin veriyorum.”</span></p>

      <p class="calibre2"><span class="none">Erebus tayfalarının şaşkınlıktan ağızları açık kaldı. Sör John Franklin Pazar günleri içki içilmesine izin veriyordu, hem de normalden daha fazla içilmesine.</span></p>

      <p class="calibre2"><span class="none">“Benimle beraber dua edin,” dedi Sör John. “Ulu Tanrım, yüzünü bir defa daha bize çevir. Bu kullarına cömert davran. Bize acı, hayatımızın geri kalanını mutluluk içinde geçirelim.</span></p>

      <p class="calibre2"><span class="none">“Çektiğimiz bunca acıyı dindir. Yıllardır büyük acılara katlanıyoruz.”</span></p>

      <p class="calibre2"><span class="none">“Kullarına gücünü göster: herkes büyüklüğünü görsün.” “Büyük Tanrım, yanımızda hiç ayrılma: çabalarımızı mükafatlandır, bizi takdir ettiğini göster.” “Baba, Oğul ve Kutsal Ruh Adına.”</span></p>

      <p class="calibre2"><span class="none">John, Teğmen Gore’un ölürken bile cesur bir biçimde silahını ateşlediğini, hayvanı göğsünden vurduğunu söyledi. Bu hayvanın ise pek çok kurşunla kalbura çevrilmiş olmasına rağmen göğsünde tabanca kurşunu bulunmadığını ekledi. Sör John’a göre Leviathan göğsündeki kurşun izinden tanınacaktı.</span></p>

      <p class="calibre2"><span class="none">Tayfaların bazıları sütten kesilmiş yavru ayıyı büyütmek istedi. Diğerleri ise hemen oracıkta kesilmesini tavsiye ettiler. Denizci Çavuş</span> <span class="none">Byrant’ın</span> <span class="none">önerisiyle Sör John hayvanın hayatta kalmasını emretti. Buzdaki bir direğe boynundan halkayla zincirlenecekti. Dokuz Haziranda Çavuş</span> <span class="none">B</span> <span class="none">ve Tozer, yanlarında çavuş Edward Couch ve gemideki tek yelkenci olan yaşlı John Murray ile beraber Sör John’un kamarasına gidip onunla konuşmak istediler.</span></p>

      <p class="calibre2"><span class="none">“Yanlış bir taktik izliyoruz, Sör John,” dedi Çavuş Bryant bu küçük topluluk adına söz alarak. “Bu yaratığı avlamak konusunda,” diye ekledi.</span></p>

      <p class="calibre2"><span class="none">“Nasıl yani?” diye sordu Sör John.</span></p>

      <p class="calibre2"><span class="none">Bryant buzda kesilmekte olan ayıyı göstererek söze başladı. “Sör John, buradakilerin hiçbiri avcı değil. İki gemide de gerçek anlamda bir avcı yok. Avlanmayı bilenlerimiz kıyılarda kuş vurabiliyor. Büyük hayvanları değil. Evet, bir daha karşımıza çıkarlarsa bir geyiği ya da bir fok balığını vurabiliriz tabii. Ama bu beyaz ayı korkunç bir düşman Sör John. Geçmişte beyaz ayıları yeteneğimizden değil, şansımızla öldürdük. Bu hayvanların kafatası saçma parçasını geçirmeyecek kadar kalın. Vücudu çok kaslı ve şişman. Bu da onun eski çağlardaki şövalyeler kadar zırhla korunmuş olmasını sağlıyor. Bu çok güçlü bir hayvan, küçük olanları bile çok güçlü. Siz de gördünüz Sör John, karınlarına ya da ciğerlerine yedikleri bir tüfek kurşunu bile onları öldürmüyor. Kalplerinin yerini tutturmak zor. Şu cılız dişiyi indirmek bile yarım düzine kurşun gerekti. Eğer yavrusunu korumak için geri dönmese o bile elimizden kaçacaktı.”</span></p>

      <p class="calibre2"><span class="none">“Peki ne öneriyorsun, çavuş?”</span></p>

      <p class="calibre2"><span class="none">“Bir tuzak, Sör John.”</span></p>

      <p class="calibre2"><span class="none">“Başlangıçta ve şimdi varolan, gelecekte de varolacak sonsuz rabbimiz için. Amin.”</span></p>

      <p class="calibre2"><span class="none">“Amin,” diye tekrarladı yüz elli ses hep bir ağızdan.”</span></p>

      <p class="calibre2"><span class="none">Sör John’un vaazından dört gün sonra, haziran ayında, kuzeybatı yönünden esmeye başlayan ve görüş mesafesini azaltıp hayatı iyice zorlaştıran ar fırtınasına rağmen, donmuş deniz gece gündüz tüfek ve saçma tüfeklerinin patlamalarıyla yankılandı. Buza inmek için her bahaneyi değerlendiren adamlar, ava çıkmak, yangın için çukur kazmak, diğer gemiye mesaj göndermek, yeni yapılan kızakları denemek ya da dolaşmaya çıkmak gibi neden öne sürülüyordu,</span> <span class="none">yanlarında bir silah götürüyorlar, havada uçuşan karların ve sisin arasından hareket ediyormuş gibi görünen her şeye ateş ediyorlardı. Kimse ölmedi ama Bay McDonald ve Bay Goodsir’e bazı tayfaların bacaklarından, kalçalarından ve baldırlarından saçma taneleri çıkarmak düşüyordu.</span></p>

      <p class="calibre2"><span class="none">Çarşamba günü fok balığı aramaya çıkan bir av partisi, fok balığı bulamamıştı ama, birleştirilmiş iki kızağa bağlı, ölü bir beyaz ayı ve onun hâlâ hayatta olan yavrusunu getirmeyi başarmışlardı.</span></p>

      <p class="calibre2"><span class="none">Bir an on altın kazandığını sanan tayfalar neşeyle bağırdılar. Ama geminin bir buçuk kilometre kuzeyinde bu avı gerçekleştiren adamların kendileri bile, bu hayvanı öldürmek için her iki saçma silahından toplam on iki kurşun ve tüfekten de üç kurşun harcamıştı, bu hayvanın kanlı buza boylu boyunca yatırılınca çok küçük, üç metreden daha küçük, çok zayıf ve dişi olduğunu anlamışlardı. Anne ayıyı öldürmüşler ama yavrusunu hayatta bırakıp, kızağın arkasına bağlayıp yanlarında getirmişlerdi.</span></p>

      <p class="calibre2"><span class="none">Sör John, öldürülen hayvana bakmak için aşağı indi. Adamları taze et buldukları için övdü,</span> <span class="none">gerçi tayfalar pişmiş ayı etinden nefret ediyorlardı ve bu zayıf hayvanın çok da eti yoktu, ama bunun Teğmen Gore’u öldüren Leviathan olmadığını söyledi. Sör</span></p>

      <p class="calibre2"><span class="none">“Tuzak mı?”</span></p>

      <p class="calibre2"><span class="none">“Tıpkı ördek vurur gibi Sör John,” dedi Çavuş Tozer. Solgun yüzünde mor bir doğum izi bulunan bir denizciydi. “Bay Murray’in bunun nasıl hazırlanacağına dair bir fikri var.”</span></p>

      <p class="calibre2"><span class="none">Sör John</span> <span class="none">Erebus ‘un</span> <span class="none">yaşlı yelkencisine döndü.</span></p>

      <p class="calibre2"><span class="none">“Şaftı değiştirmek için kullandığımız demir çubukları kullanacağız Sör John. Bunları büküp istediğimiz şekli vereceğiz. Böylece, bir çadıra benzeyen tuzağımız için hazır bir çerçevemiz olacak.”</span></p>

      <p class="calibre2"><span class="none">“Çadırlarımız için bir piramit diyelim,” diye devam etti John Murray. “Geniş ve alçak, tenteli bir çadır olacak. Tıpkı kırlarda kamp yapmaya gidenlerinki gibi.”</span></p>

      <p class="calibre2"><span class="none">Sör John gülümsedi. “Sizce bu ayı buzun ortasına kurulmuş bir çadırı fark etmeyecek mi, baylar?”</span></p>

      <p class="calibre2"><span class="none">“Hayır, komutanım,” dedi yelkenci. “Gece yarısı olmadan, ya da gece yarısı dediğimiz bu kasvetli aydınlık olmadan önce yelken bezlerini keseceğim, dikeceğim ve beyaza boyayacağım. Çadırımızı alçak bir basınç sırtının altına yapacağız. Çadırda sadece çok küçük yarıklar görünecek. Bay</span> <span class="none">Weekes</span> <span class="none">cenazede kullandığımız iskeleyi çadırın içine yerleştirecek. Böylece içeride bekleyenler buza temas etmeden sıcak kalabilecekler.”</span></p>

      <p class="calibre2"><span class="none">“Çadırın içinde kaç tane silahlı adam olması gerektiğini düşünüyorsunuz?” diye sordu Sör John.</span></p>

      <p class="calibre2"><span class="none">“Altı, komutanım,” diye yanıt verdi Çavuş Bryant. “Bu kadar silahtan çıkan yaylım ateşi canavarı öldürecektir. Tıpkı Waterloo’da Napolyon’un askerlerini öldürdüğümüz gibi.”</span></p>

      <p class="calibre2"><span class="none">“Peki ya bu ayının Napolyon’dan daha iyi koku alma yeteneği varsa?” diye sordu Sör John.</span></p>

      <p class="calibre2"><span class="none">Adamlar güldüler. “Bunu da düşündük, Sör John,” dedi Çavuş Tozer. “Bugünlerde rüzgâr kuzey-kuzeybatıdan esiyor. Eğer çadırı Teğmen Gore’u gömdüğümüz yere, alçak basınç sırtının karşısına yaparsak, kurduğumuz tuzağın önünde, kuzeybatı tarafında, iyi bir açıklık olur. Hayvan büyük ihtimalle rüzgâra karşı, yüksek basınç sırtlarından gelecektir, Sör John. İstediğimiz yere gelince de hayvanın kalbini ve ciğerlerini kurşunla doldururuz.”</span></p>

      <p class="calibre2"><span class="none">Sör John bunu düşündü.</span></p>

      <p class="calibre2"><span class="none">“Ama buradaki tayfalara sakin olmalarını söylemek zorundayız, komutanım,” dedi Çavuş Edward Couch. “Tayfalar ve nöbetçiler her gördükleri basınç sırtına ve çıkan her rüzgâra ateş etmeye devam ederlerse hiçbir akıllı ayı gemilerin sekiz kilometre yakınına bile gelmez, komutanım.”</span></p>

      <p class="calibre2"><span class="none">Sör John başıyla onayladı. “Peki ayımızı tuzağa ne çekecek baylar? Bunu da düşündünüz mü?”</span></p>

      <p class="calibre2"><span class="none">“Evet, komutanım,” dedi Çavuş Bryant gülümseyerek. “Taze et bu hayvanları çeker.”</span></p>

      <p class="calibre2"><span class="none">“Ama taze etimiz yok,” dedi Sör John. “Az miktarda olsa bile yok.”</span></p>

      <p class="calibre2"><span class="none">“Yok, komutanım,” dedi dik duran denizci çavuş. “Ama şu küçük ayı elimizde. Tuzağı hazırladıktan sonra bu küçük hayvanı keseriz, bir damla kanını bile harcamayız ve ateş edeceğimiz konumun yirmi beş metre ötesine bırakırız.”</span></p>

      <p class="calibre2"><span class="none">“Bu ayının bir yamyam olduğunu mu düşünüyorsun?” diye sordu Sör John.</span></p>

      <p class="calibre2"><span class="none">“Evet, komutanım,” dedi Çavuş Tozer. Mor doğum izinin altındaki yüzüne renk gelmişti. “Bu hayvanın kan ve et kokan her şeyi yiyeceğini düşünüyoruz. Kestiğimiz ayının yanına gelince yaylım ateşine başlarız. Sonra adam başı on altınımızı kazanır, kışı geçirir, seferi sonlandırır ve evimize gideriz.”</span></p>

      <p class="calibre2"><span class="none">Sör John bunu mantıklı bulup onayladı. “Pekâlâ, izin veriyorum,” dedi.</span></p>

      <p class="calibre2"><span class="none">On bir Haziran Cuma, öğleden sonra, Sör John Teğmen Le Vesconte ile beraber ayı tuzağını denetlemeye geldi.</span></p>

      <p class="calibre2"><span class="none">Her iki subay da Sör John’un vaaz verdiği yere, alçak basınç sırtının altına kumlan bu tuzağın on metre öteden bile fark edilmediğini gördüler. Yelken bezleri mükemmel biçimde dikilmiş, düzenli aralıklarla yapılmış silahla ateş edilecek yerler çok iyi kapatılmıştı. Yelkenci ve malzemeci kestikleri yelken bezlerini demir çubuklar üzerine öyle güzel yerleştirmişlerdi ki buz boyunca esen rüzgâra rağmen bezler yerinden kımıldamıyordu.</span></p>

      <p class="calibre2"><span class="none">Teğmen Le Vesconte Sör John’u basınç sırtının arkasında buzlu yola, atış menzilinin dışına,</span> <span class="none">götürdü. Oradan alçak buz duvarına ulaşıp çadırın arkasındaki giriş yerinden geçtiler. Çavuş Bryant,</span> <span class="none">Erebus ‘un</span> <span class="none">denizciler Onbaşı Pearson, Er Healey, Reed,</span> <span class="none">Hopcraft</span> <span class="none">ve Pilkington’la beraber içerideydiler ve komutanlarının geldiğini görünce ayağa kalkmaya yeltendiler.</span></p>

      <p class="calibre2"><span class="none">“Kalkmayın, baylar, oturun,” diye fısıldadı Sör John. Güzel kokulu tahta kalaslar, uzun, dar çadırın her iki tarafındaki demir çubukların üzerindeki mengenelerin altına konmuştu. Burada deniz piyadeleri bu kalaslar sayesinde, atış mazgallarına gitmeden bile, otururken ateş edebilecek yükseklikteydiler. Bir başka tahta tabakası yeri kaplıyor, denizcilerin ayaklarını buzdan koruyordu. Denizcilerin silahları ateş etmeye hazır, önlerinde duruyordu. Bu kalabalık boslu taze tahta, ıslak pamuk ve tüfek yağı kokuyordu.</span></p>

      <p class="calibre2"><span class="none">“Ne kadardır bekliyorsunuz?” diye sordu Sör John.</span></p>

      <p class="calibre2"><span class="none">“Beş saati geçmedi, Sör John,” diye yanıt verdi Çavuş</span> <span class="none">Bryant. ”Üşümüş</span> <span class="none">olmalısınız.”</span></p>

      <p class="calibre2"><span class="none">“Hiç üşümedik, komutanım,” dedi</span> <span class="none">Bryant</span> <span class="none">alçak sesle. “Çadır ara sıra yürüyebileceğimiz kadar geniş. Kalaslar sayesinde de ayağımız yere değmiyor. Çavuş Tozer liderliğindeki Terör takımı bir saat sonra bizim yerimizi alacak.</span></p>

      <p class="calibre2"><span class="none">“Bir şey gördünüz mü?” diye sordu Teğmen Le Vesconte fısıldayarak.</span></p>

      <p class="calibre2"><span class="none">“Henüz görmedik, komutanım,” diye yanıtladı Bryant. Çavuş ve iki subay yüzleri atış mazgalından gelen soğuk havayı hissedinceye kadar dışarı baktılar.</span></p>

      <p class="calibre2"><span class="none">Sör John ayı yavrusunun cesedini görebiliyordu. Hayvanın etlerinin kırmızılığı beyaz kar üzerinde çok dikkat çekiciydi. Küçük kafası dışında bütün derisini yüzmüşlerdi; kafasının içindeki kanı kovalara doldurmuşlar, sonra cesedi çevresine serpmişlerdi. Geniş buz açıklığında rüzgârlar karları uçuruyordu; beyaz, gri ve mavi dışında bir rengin olmadığı bu açıklığın üzerinde duran kırmızı insanı şaşırtıyordu.</span></p>

      <p class="calibre2"><span class="none">“Ama yine de hayvanın kendi cinsinden hayvanları yiyip yemeyeceğini öğrenmemiz gerekecek,” diye fısıldadı Sör John.</span></p>

      <p class="calibre2"><span class="none">“Evet, komutanım,” dedi Çavuş Bryant. “Sör John, yanımızda oturmak ister miydiniz? Yeterli yerimiz var.”</span></p>

      <p class="calibre2"><span class="none">Aslında yeterli yerleri yoktu. Özellikle de bu iriyarı adamların arasında Sör John’un geniş, etli vücudu için. Ama Teğmen Le Vesconte ayakta kalınca ve diğer denizciler biraz sıkışınca, tahta kalas yedi kişiye yetti. Sör John buradan buzun geri kalanının çok iyi göründüğünü fark etti.</span></p>

      <p class="calibre2"><span class="none">Sör John o anda, emrinin altındaki adamların yanındayken, daha önce olmadığı kaçlar mutluydu. Sör John yıllar sonra, kadınların yanındayken,</span> <span class="none">gösterişli bir kadın olan ilk karısı Eleanor ve şimdiki karısı, güçlü ve yılmaz Jane de</span> <span class="none">dâhil</span> <span class="none">olmak üzere erkeklerin yanında olduğundan daha rahat olduğunu hissediyordu. Ama geçen pazar gününde yönettiği ayinden sonra emri altındaki subay ve denizcilerden kırk yıllık kariyeri boyunca almadığı kadar içten gülümsemeler, selamlar alıyordu.</span></p>

      <p class="calibre2"><span class="none">Söz verdiği adam başı on altın -ve bir denizcinin beş maaşına eşit ön ödemenin tekrar verilecek olması- denizciler arasında sıra dışı bir heyecan ve heves doğmasını sağlamıştı. Sör John’un geniş finansal kaynakları vardı. Onun olmadığı üç yıl boyunca bu kaynaklarda bir eksilme olursa, karısı Jane’in özel serveti bu onur borcunu ödemeye yeterliydi.</span></p>

      <p class="calibre2"><span class="none">Sör John, verdiği bu parasal ödüllerin ve ekstra içki içilmesine izin vermesinin dahice bir fikir olduğuna hükmetti. Diğer herkes gibi Sör John da gelecek vaat eden genç Teğmen Gore’un ani ölümünden dolayı çok üzgündü. Buzların ötesinde bir açık denizin görülmemesi ve korkunç bir kışı daha orada geçireceklerinin kesinlik kazanması herkesin içine oturmuştu ama adam başı on altın sözü ve her iki gemide de ziyafet verilmesi sorunu şimdilik aşmalarını sağladı.</span></p>

      <p class="calibre2"><span class="none">Tabii bir hafta önce dört doktoru tarafından kendisine bildirilen bir başka sorun daha vardı: Açılan konservelerin içindeki yemek giderek daha fazla çürük çıkıyordu. Bunun muhtemel nedeni konservelerin iyi lehimlenmemesiydi. Ama Sör John şimdilik bu sorunu unutmayı tercih etti.</span></p>

      <p class="calibre2"><span class="none">Rüzgâr, geniş buzlar üzerinde esti. Bu rüzgâr, cesedi ve etrafına serpilmiş kanı daha fazla belirgin kılmıyor, tersine belirsizleştiriyordu. Etraftaki basınç sırtlarında ve buz bacalarında hiçbir şey kımıldamıyordu. Sör John’un sağındaki adamlar rahat rahat oturuyorlar, tütün çiğniyorlardı; kimisi eldivenli ellerini tüfeklerin üzerine koymuş dinlendiriyordu. Sör John eğer o yaratık buzda görülecek olursa o eldivenlerin bir saniye içinde çıkarılacağını iyi biliyordu.</span></p>

      <p class="calibre2"><span class="none">Bu sahneyi, bu anı ezberlediğini fark ederek gülümsedi. Bu anı, Jane için, kızı Eleanor ve tatlı yeğeni Sophia için bir anekdot olarak saklıyordu. Bugünlerde bunu sık sık yapıyordu. Buzdaki kötü durumlarına bir dizi anekdot olarak bakıyor, bunları gözlemliyor ve sözcüklere döküyordu, öyle çok uzun ve süslü sözcüklere değil, kendisini zaten zevkle dinleyen birinin dikkatini dağıtmayacak kadar sade sözcüklere. Gelecekte bunları akşam yemeklerinde sevdiği kadınlara anlatacaktı. Bu komik tuzağı hazırladıkları, çadırın içine kalabalık bir biçimde doluştukları, iyi hissettiği, tüfek yağı, pamuk ve tütün kokusunu duyduğu bu an, karları savuran rüzgâra ve avlarını gergin bir şekilde beklemelerine rağmen yıllar boyu aklından silinmeyecekti.</span></p>

      <p class="calibre2"><span class="none">Sör John’un gözleri aniden Teğmen Le Vesconte’nin omuzları üzerinden, sol tarafa, kızağın güney tarafından yirmi adım uzaklıktaki mezar çukuruna ilişti. Karanlık denize açılan boşluk çoktan donmuştu ve donan kraterin üzeri cenaze töreninin yapıldığı günden bu yana uçuşan karlarla dolmuştu. Buzda güçlükle fark edilen hafif çöküntü bile Sör John’a Teğmen Gore’u hatırlattı ve onu üzüntüye sürükledi. Ama yine de güzel bir cenaze töreni olmuştu. Bu töreni onurla ve askeri gururla yönetmişti.</span></p>

      <p class="calibre2"><span class="none">Sör John hafif çökmüş buzun altında iki siyah nesne fark etti, belki de bunlar siyah taşlardı? Ya da tam bir hafta önce bir denizcinin Teğmen Gore’un anısına bıraktığı düğmeler ya da bozuk paralardı. Bu siyah çemberler, buz fırtınasının loş ve azalıp çoğa lan ışığı altında, tam olarak yeri belli olmayan ama tecrübeli gözlerin fark edebileceği nesneler gibi Sör John’u kınayan bakışlarla süzüyorlardı sanki. Sör John, bütün bu buz ve kara rağmen iki küçük parçanın şans eseri buz tutmama ihtimalini düşündü. Böylece gri buzun altında siyah suyu gösteren açıklıklar oluşmuş olabilirdi.</span></p>

      <p class="calibre2"><span class="none">Siyah çemberler Sör John’a göz kırptı. Ah... Çavuş... diyecek oldu Sör John.</span></p>

      <p class="calibre2"><span class="none">Teğmen Gore’un gömüldüğü zemin harekete geçer gibi oldu. Büyük, beyaz, gri ve güçlü bir şey yükseldi ve onlara, tuzağa doğru büyük bir hızla ilerledi, sonra çadırın güney tarafından gözden ve atış mazgallarının görüş alanından kayboldu.</span></p>

      <p class="calibre2"><span class="none">Anlaşılan tam olarak ne gördüklerinden emin olamayan denizcilerin bir tepki vermeye vakti olmamıştı. Teğmen Le Vesconte ve Sör John’un bir metre ötesinde, tuzağın güney kısmına büyük bir şiddetle vuruldu. Demir yıkıldı ve çadırın bezi yırtıldı.</span></p>

      <p class="calibre2"><span class="none">Denizciler ve Sör John ayağa fırladı.</span> <span class="none">Üzerlerindeki</span><span class="none">, yanlarındaki ve arkalarındaki bezler yırtılıyordu. Kocaman bıçaklar kadar büyük pençeler kalın çadır bezlerini yırtıyordu. Herkes bağırmaya başladı. Korkunç bir leş kokusu sardı her yanı.</span></p>

      <p class="calibre2"><span class="none">Çavuş Bryant saçma tüfeğini kaldırdı. O şey içerideydi, tam içerideydi, onlarla beraberdi, onların arasındaydı; kocaman kollarıyla onların etrafını sarmıştı. Çavuş Bryant ateş edemeden bu yaratığın leş kokan nefesini hissetti. Çavuşun kafası vücudundan ayrıldı, atış mazgalının içinden geçti ve buzda sekti.</span></p>

      <p class="calibre2"><span class="none">Teğmen Le Vesconte çığlık attı. Birisi ateş etti ama kurşun ateş eden kişinin yanındaki denizciye isabet etti. Çadır tuzağın bezi gitmişti ama gökyüzünü görecekleri yerde kocaman bir yaratığı görüyorlardı. Sör John yırtık yelken bezlerinin arasından kendini dışarı atacakken her iki dizinde de korkunç bir acı hissetti. “Sonra her şey bulanıklaştı ve anlamını yitirdi. Sör John ters duruyor gibiydi, buz boyunca vida gibi dağılmış, mahvedilmiş tuzağın dışına atılmış adamları izliyordu. Bir başka tüfek daha ateşlendi ama bunu tüfeği tutan denizci tam tüfeği yere atarken ve dörtnala kaçarken ateşlenmişti. Sör John -olanaksız, saçma bir biçimde- tüm bunları ters ve sallanır konumda görüyordu. Bacaklarındaki acı, dayanılmaz bir hal aldı; bir kopma sesi duyuldu ve sonra Sör John ileriye, Teğmen Gore’un gömüldüğü yere doğru fırlatıldı. Kafası ince buz tabakasını pencere camını kıran bir top gibi kırıp geçti.</span></p>

      <p class="calibre2"><span class="none">Soğuk su Sör John’un çılgınca atan kalbini geçici olarak yavaşlattı. Çığlık atmaya çalıştı ama ağzından içeri tuzlu su girdi.</span></p>

      <p class="calibre2"><span class="none">Denizdeyim. Hayatımda ilk kez denizin içindeyim. Ne kadar garip.</span></p>

      <p class="calibre2"><span class="none">Sonra çarpıyor, tekrar tekrar dönüyor, yırtılmış paltosundan parçaların koptuğunu hissediyordu. Artık bacaklarını hissetmiyordu. Sör John kendisini yukarı çekmek için ellerini kullanıyor, bu korkunç karanlıkta yüzeye mi çıktığını yoksa siyah suyun daha derinlerine doğru mu gittiğini bilmiyordu.</span></p>

      <p class="calibre2"><span class="none">Boğuluyorum, Jane, boğuluyorum. Uzun yıllar süren görevim boyunca hep sonumun nasıl olacağını düşünmüştüm ama bir kez olsun boğulacağım aklıma gelmemişti.</span></p>

      <p class="calibre2"><span class="none">Sör John’un başı sert bir şeye çarpı, bacakları hâlâ çalışmaz halde arkasını döndü, parmaklarıyla yukarıdaki buza dokundu. Panik yapmamak için çaba harcadı, buz ve dondurucu su arasındaki hava tabakasına ulaşmak için kendini toparladı. Nefes aldı. Hafifçe çenesini kaldırarak ağzına gelen deniz suyunu boşalttı ve ağzından nefes aldı.</span></p>

      <p class="calibre2"><span class="none">Sana şükürler olsun Tanrım...</span></p>

      <p class="calibre2"><span class="none">Sör John, çığlık atmamak için kendini tutarak bir duvara tırmanır gibi buzun altına tutunmaya çalıştı. Gezici buzun alt tarafı düzensizdi. Bazen suyun altına kadar iniyor, ona nefes alma olanağı tanımıyor, bazen on-on beş santim yukarı çıkıyor, bu durumda bütün yüzünü sudan çıkarabiliyordu.</span></p>

      <p class="calibre2"><span class="none">Üzerindeki beş metre kalınlığındaki buza rağmen hafif bir ışık -mavi ışık- Tanrı’nın ışığı,</span> <span class="none">gözlerinin birkaç santim önündeki pürüzlü buzda kırılarak Sör John’a ulaşıyordu. Delikten, Teğmen Gore’un gömüldüğü delikten gün ışığı geliyordu.</span></p>

      <p class="calibre2"><span class="none">Bütün yapmam gereken sevgili bayanlar, sevgili Jane, buzdaki o dar boşluğa gitmekti ama aslında sadece birkaç dakikam kaldığını biliyorum...</span></p>

      <p class="calibre2"><span class="none">Dakikaları değil, saniyeleri kalmıştı. Sör John dondurucu soğuğun onu öldürdüğünü biliyordu. Bacaklarında ise korkunç bir sorun vardı. Onları hissedememekle kalmıyor, orada mutlak bir yokluk hissediyordu. Deniz suyunda kendi kanının tadı vardı.</span></p>

      <p class="calibre2"><span class="none">Sonra, bayanlar, her şeye kadir Tanrı bana ışığı gösterdi...</span></p>

      <p class="calibre2"><span class="none">Solunda. Açıklık on metre kadar solundaydı. Burada buz karanlık suyun üzerine çıkıyordu; Sör John kel ve donmakta olan başını kaldırabiliyor, buza dayayabiliyor, Kurtarıcının ışığının üç metre ötede parladığını görebiliyordu...</span></p>

      <p class="calibre2"><span class="none">Onunla ışık arasına büyük ve ıslak bir şey girdi. Karanlık mutlaktı. Alabileceği hava aniden yok olmuş, her taraf iğrenç leş kokusuyla dolmuştu.</span></p>

      <p class="calibre2"><span class="none">Lütfen... diyecek oldu Sör John hıçkırarak ve öksürerek.</span></p>

      <p class="calibre2"><span class="none">Sonra bu nemli koku onu sardı. Devasa dişler yüzünün her iki yanında kapandı, başının her iki yanını, kulaklarının hemen önündeki kemikleri ve kafatasını ezdi.</span></p>

      <p class="calibre2">&nbsp;</p><br class="calibre3" id="calibre_pb_15" />
    </div>
  </div>
</body>
</html>
