<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>2<br />
      FRANKLİN</h1>

      <p class="calibre2">&nbsp;</p>

      <p class="calibre2"><span class="none">O, ayakkabılarını yiyen adamdı ve daima öyle kalacaktı. Kaptan Sör John Franklin, yelken açmadan dört gün önce ortada dolaşan grip salgınından nasibini almıştı. Bu hastalığın kendisine Londra’daki limanlarda çalışan sıradan denizci ve gemi işçisinden ya da yüz otuz dön mürettebat ve subaydan değil -çünkü hepsi son derece sağlıklıydılar- Bayan Jane’in arkadaş çevresindeki hasta bir psikopattan bulaştığına emindi. Ayakkabılarını yiyen adam.</span></p>

      <p class="calibre2"><span class="none">Kutup kahramanlarının eşlerinin kuzeydeki en uç noktaya ya da bu seferden bahsedecek olursak Kuzey-Batı Geçidi’ne yerleştirilecek bayrağı dikmeleri bir gelenek halini almıştı. Franklin eve gelince, karısı Jane de ipek bir İngiliz bayrağını dikmek üzereydi. Sör John salona geldi, karısının oturduğu yere yakın, at derisi kaplama sofaya çöktü. Daha sonra ayakkabılarını çıkardığını hatırlamayacaktı ama bunu birisinin -Jane ya da uşaklarından birinin- yapmış olması gerekiyordu çünkü kendisini uzanmış ve yarı uyur halde buldu. Başı ağrıyor, midesi denizde geçirdiği zamanlardakinden bile fazla bulanıyor, derisi ateşten yanıyordu. Bayan Jane ona geçirdiği yoğun günü anlatıyor, hiç susmuyordu.</span></p>

      <p class="calibre2"><span class="none">Sö</span><span class="none">r John ateşler içinde bilincini kaybederken onu dinlemeye çalışıyordu.</span></p>

      <p class="calibre2"><span class="none">O ayakkabılarını yiyen adamdı ve Kuzey Kanada’dan başlayıp Kuzey-Batı Geçidini aramak üzere çıktığı ilk başarısız seferinden 1822</span><span class="none">’</span><span class="none">de İngiltere’den döndüğünden beri bu isimle anılacaktı. Dönüşünde arkasından kıs kıs gülenleri ve onunla alay edenleri hatırladı. Franklin ayakkabılarını yemişti ve bu üç yıllık yolculuk boyunca daha kötü şeyler de yemişti. Buna tripderoche adında, kayalardan söktükleri likenlerden yapılan iğrenç bir yulaf da</span> <span class="none">dâhildi</span><span class="none">. O ve adamları seferin ikinci yılında açlıktan ölmek üzereyken ayakkabı ve botlarını kaynatmışlardı, Franklin şaşkın bir halde adamlarını üç gruba bölmüş ve diğer iki grubu hayatta kalmaları ya da ölmeleri için orada bırakmıştı. Sör John, o zamanlar adı sadece John’du ve bir yıl sonra bu başarısız sefer tamamlanınca, tüm yetersizliğine rağmen şövalye ilan edilecekti. 1821 yılında sadece ayakkabılarını yiyerek pek çok gün geçirdi. Adamları da bufalo derisinden yapılma pijamalarını yediler. Bazıları başka şeyler de yedi.</span></p>

      <p class="calibre2"><span class="none">Ama Franklin hiç insan yemedi.</span></p>

      <p class="calibre2"><span class="none">Franklin bugüne değin, mürettebatından diğer kişilerin -ki buna iyi arkadaşı Teğmen Dr. John Richardson da</span> <span class="none">dâhildi</span><span class="none">- insan yeme dürtüsüne dayanıp dayanmadığını merak etmişti. Farklı gruplara ayrılıp kutup topraklarında güçlükle ilerlerken, Franklin’in kafasından uydurduğu Enterprize Limanı’na ve gerçekten de var olan Providence ve Resolution Limanlarına çaresizce geri dönmeye çalışırken başlarına pek çok şey gelmişti.</span></p>

      <p class="calibre2"><span class="none">Dokuz beyaz adam bir Eskimo ölmüştü. 1819 yılında, o sırada otuz üç yaşında, tıknaz ve daha o zamanlar kelleşmeye başlayan Teğmen John Franklin’in idaresindeki yirmi bir kişiden dokuzu ve yolda buldukları bir yerli rehber ölmüştü, Franklin yanlarından gitmek isteyen adamı bırakmamıştı. Adamların ikisi soğukkanlılıkla öldürülmüşlerdi. Bunların en azından bir tanesi diğerleri tarafından yenmişti. Ama ölenlerden sadece biri İngiliz</span><span class="none">’</span><span class="none">di. Sadece bir tane gerçek beyaz adam. Diğerleri ya Fransız yolcular ya da Hintlilerdi. Bu da bir çeşit başarı sayılırdı, sadece bir İngiliz ölmüştü, gerçi diğerleri de konuşan sakallı iskeletlere dönmüştü. Aslında hepsi George Back sayesinde hayatta kalmışlardı; bu şaşkın, azgın deniz yarbayı iki bin kilometrelik mesafeyi kat ederek yiyecek -ve bundan daha da önemlisi- Franklin ve ölmekte olan adamlarını besleyecek ve onlara bakacak yeni yerliler bulmuştu.</span></p>

      <p class="calibre2"><span class="none">Şu şaşkın Back. Hiç de iyi bir Hıristiyan değildi. Kabaydı. Daha sonra Sör John’un şu anda komuta ettiği Terör gemisiyle yaptığı bir kutup seferi nedeniyle Şövalye unvanı alacak olsa da gerçek bir beyefendi değildi.</span></p>

      <p class="calibre2"><span class="none">Back’in komutasındaki o seferde Terör gemisi yükselen bir buz kulesi nedeniyle yirmi metre havaya kalkmış, sonra öyle büyük bir şiddetle yere çakılmıştı ki geminin dış yüzeyindeki tahtaların arası açılmıştı. George Back batmak üzere olan gemiyi İrlanda kıyısına son anda getirebilmişti. Mürettebat araları açılan tahtaları birbirine biraz daha yaklaştırmak için gemiyi zincirlerle sarmışlar, böylece geminin batmasını önleyebilmişlerdi. Bütün adamlar iskorbüt olmuştu, diş etleri kararmış, gözleri kan çanağına dönmüş, dişleri dökülmüştü. İskorbütle beraber delilik ve halüsinasyonlar da görülmeye başlamıştı.</span></p>

      <p class="calibre2"><span class="none">Bu olaydan sonra doğal olarak Back’e Şövalye unvanı verilmişti. Korkunç bir biçimde başarısızlığa uğrayan ve önemli can kaybı meydana gelen seferlerden dönen kaptanlara bu unvan veriliyordu; hayatta kaldıkları takdirde onlar için bir tören düzenleniyordu. Franklin 1827 yılında Kuzey Amerika’nın kuzeyinde başladığı ikinci harita seferinden dönünce bizzat Kral IV. George tarafından Şövalye ilan edilmişti. Paris Coğrafya Enstitüsü ona bir altın madalya vermişti. Yirmi altı topu olan çok güzel bir yelkenli savaş gemisine kaptan olarak atanmıştı ve donanmadaki her kaptanın hayal ettiği Akdeniz’e gönderilmişti. Ölen eşi Eleanor’un en yakın arkadaşlarından biri olan enerjik, güzel, dürüst Jane Griffin’e evlenme teklif etmişti.</span></p>

      <p class="calibre2"><span class="none">“Ben de Sör James’e çay içerken bunu anlattım,” diyordu Jane. “Bu toplulukta şimdiye kadar elde ettiklerimizin tadını çıkarmaktansa sevgili eşim Sör John’un bu seferle elde edeceği itibar ve ün benim için çok daha önemlidir. Dört ya da beş yıllığına yanımda olmasa bile.”</span></p>

      <p class="calibre2"><span class="none">Enterprise Limanı’nın kışlasında Back’in uğruna düelloya gireceği on beş yaşındaki yerli kızın adı neydi? Yeşilçorap. Evet, buydu. Yeşilçorap.</span></p>

      <p class="calibre2"><span class="none">Bu kız şeytandı. Güzeldi, evet, ama şeytandı. Hiç utanması yoktu. Franklin bile, onun bulunduğu tarafa hiç bakmamaya çalışmasına rağmen kızın bir gün kamarasının önünden çıplak bir halde geçtiğini görmüştü.</span></p>

      <p class="calibre2"><span class="none">O sırada otuz dört yaşındaydı ve ilk kez çıplak bir kadın görüyordu. Bu hayatı boyunca göreceklerinin en güzeliydi. Esmer bir ten. Kızın göğüsleri bir meyvenin ağırlığına erişmişti ama hâlâ ergenlik çağına girmiş bir kızın göğüsleriydi bunlar. Göğüs uçları henüz dikleşmemişti ve garip, pürüzsüz koyu kahverengi halkalar vardı üzerinde. Sör John -ne kadar uğraştıysa da- bu görüntüyü çeyrek yüzyıldır hafızasından silememişti. Kızın cinsel organının üzerindeki kıllar ilk karısı Eleanor’unki gibi klasik V biçimde değildi, Eleanor’u sadece bir kez banyoya girerken çıplak görmüştü çünkü çok seyrek sevişmelerinde tüm mumları söndürüyorlardı. Kızın cinsel organının üzerindeki kıllar şimdiki karısı olan Jane’in yaşlanmakta olan vücudunda gördüğü seyrek ama vahşi buğday rengindeki kıllara da benzemiyordu. Hayır, bu yerli kız, Yeşilçorap cinsel organının hemen üzerinde dar ama simsiyah düz bir çizgi oluşturan bir leke vardı. Bir kuzgunun tüyleri gibi zarif, günahın kendisi kadar zift siyahı.</span></p>

      <p class="calibre2"><span class="none">Geçirdikleri o sonu gelmeyen ilk kışlarında, Franklin’in Enterprize Limanı adını verdiği küçük konaklama yerinde, İskoç deniz yarbayı Robert Hood’un başka bir kadından bir piçi olmuştu ve şimdi de hemen bu yerli kıza, YeşilÇorap’a</span> <span class="none">âşık</span> <span class="none">olmuştu. Kadın daha önce diğer yarbayı George Back’le yatıyordu ama Back ava gidince, yedi kadınlara özgü rahatlıkla yatak arkadaşını değiştirmiş, Hood’la yatmaya başlamıştı.</span></p>

      <p class="calibre2"><span class="none">Franklin o uzun gecede duyduğu zevk inlemelerini hâlâ hatırlayabiliyordu, bu zevk Eleanor’la geçirdiği birkaç dakikalık zevkle kıyaslanamazdı (zaten olduğu sevişmelerde bir beyefendiye yakışmayacağı için hiç inlemezdi). Hatta Jane’le balayında yaşadıkları o unutulmaz gecede yaşadığı iki zevk nöbeti bile kıyaslanamazdı bununla. Hayır, Hood ve Yeşilçorap altı kez seviştiler o gece. Yandaki depoda kalan Hood’un ve kızın sesleri kesildikten kısa süre sonra tekrar başlıyorlardı, gülmeler, sessiz kıkırdamalar, sonra yumuşak inlemeler ve en sonunda daha yüksek sesli çığlıklar.</span></p>

      <p class="calibre2"><span class="none">Jane Griffin, henüz yeni şövalye unvanı alan Sör John Franklin’le 5 Aralık 1828’de evlendiği zaman otuz altı yaşındaydı. Balayım Paris’te geçirdiler. Franklin bu şehri fazla sevmezdi. Fransızların da öyle. Ama lüks bir otelde kalmışlar, iyi yemekler yemişlerdi.</span></p>

      <p class="calibre2"><span class="none">Franklin Avrupa kıtasını gezerlerken Roget denilen adama -Peter Mark Roget’a- rastlamaktan korkuyordu. Peter Mark Roget hazırladığı o aptal sözlükle edebiyat çevrelerinin ilgisini çekmişti. Aynı adam, bir keresinde Jane Griffin’in elini tutmak istemiş ama Jane Griffin’e kur yapan herkes gibi o da reddedilmişti. Franklin o günden beri Jane’in günlüklerini gizlice okumaya başladı, herhalde okumamı istemeseydi koskoca deri kaplı kitabı masanın üzerinde bırakmazdı diyerek bu hareketini meşrulaştırıyordu. Roget’ın sonunda bir başkasıyla evlendiği günde Jane’in mükemmel</span> <span class="none">el yazısıyla</span> <span class="none">yazılmış bir bölüme rastladı: “Hayatımın aşkı gitti.”</span></p>

      <p class="calibre2"><span class="none">Robert Hood’un Yeşilçorap</span><span class="none">’</span><span class="none">la beraber inleye inleye geçirdikleri altı bitmek bilmeyen kutup gecesinden sonra yarbayı George Back yerlilerle beraber çıktığı avdan geri döndü. İki adam güneşin doğduğu saatte -ertesi gün saat onda- düello yapmaya karar verdiler.</span></p>

      <p class="calibre2"><span class="none">Franklin ne yapacağını bilmiyordu. Bu şişman üsteğmen ne huysuz yolcular ne de inatçı Hood ile saldırgan Back üzerinde herhangi bir otorite sağlayamıyordu.</span></p>

      <p class="calibre2"><span class="none">İki yarbayı da hem sanatçıydılar hem de harita çiziyorlardı. O zamandan beri Franklin sanatçılara güvenmezdi. Paris’teki heykeltıraş Bayan Jane’in ellerini yaptığı zaman ve Londra’daki o parfümlü ibne karısının portresini çizmek için neredeyse bir ay boyunca geldiğinde onları hiç yalnız bırakmamıştı.</span></p>

      <p class="calibre2"><span class="none">Back ve Hood sabaha karşı düello için buluşacaklardı ve John Franklin’in kamarasında saklanmaktan ve bu düellodan sonra gerçekleşecek bir ölüm ya da yaralanmanın zaten kötü giden seferinde geriye kalan son akıl kırıntılarını da yok etmesin diye dua etmekten başka bir şey yapamıyordu. Kutupta iki bin kilometrelik karayolunu, denizi ve nehirleri geçip yemek bulabileceklerini tahmin etmiyordu. O gün on altı kişiyi de doyurmaya yetecek kadar yemeği herkese dağıttı. Franklin daha sonra yerlilerin kendilerine yemek sağlamak için ava çıkacaklarını ve onları doyuracaklarını umuyordu. Yerliler onların hayatta kalmalarını sağlıyor, çantalarını taşıyorlar ve huş ağacından yapılma kanolarını çekiyorlardı.</span></p>

      <p class="calibre2"><span class="none">Huş ağacından yapılma kanoları getirmek bir hataydı. Bu olaydan yirmi üç yıl sonra bunu itiraf ediyordu, en azından kendine. Kuzey sahili boyunca buzun tıkadığı sularda daha birkaç gün ilerleyebilmişken, Resolution Limanı’ndan ayrılalı bir yıl olmuşken, bu ince araçlar parçalanmaya başladı.</span></p>

      <p class="calibre2"><span class="none">Gözleri kapalı, alnı yanar, başı zonklar halde Jane’in dedikodularını yarım kulakla dinlerken Back ve Hood’un kamarasının on beş adım ilerisinde düelloya başlamalarını ve ateş açmaya hazırlanmalarını ve bu arada kendisinin ağır uyku tulumuna sarınıp gözlerini kapayışını hatırladı. Şaşkın vahşiler ve şaşkın yolcular -bu yolcular da pek çok bakımdan en az onlar kadar vahşi sayılırlardı- bu ölümüne düelloyu eğlence aracı olarak görüyorlardı. Franklin’in hatırladığı kadarıyla Yeşilçorap o sabah neredeyse erotik bir ışık saçıyordu.</span></p>

      <p class="calibre2"><span class="none">Tulumuna sarılı, elleriyle kulaklarını kapamış olduğu halde Franklin düelloyu yöneten kişinin verdiği emirleri duyabiliyordu: Yürü, arkanı dön, nişan al ve ateş et. Sonra ateş almayan silahlardan iki cılız “klik” sesi geldi. Sonra kalabalık kahkahaya boğuldu. Düelloyu yöneten yaşlı İskoç denizci, John Hepburn, hiç de bir beyefendi sayılamayacak bu adam geceleyin iki silahı da boşaltmıştı.</span></p>

      <p class="calibre2"><span class="none">Gülmekten kırılan yolcular ve ellerini dizlerine vuran yerliler güruhundan rahatsız olan Hood ve Back farklı yönlere doğru yürümeye başladılar. Bu olaydan kısa süre sonra Franklin George Back’e Hudson Körfezi Şirketi’nden daha fazla yiyeceği bulundukları yere getirmesini emretti. Back kışın çoğunu yollarda geçirmişti.</span></p>

      <p class="calibre2"><span class="none">Franklin ayakkabılarını yemiş ve kayalardan kazıdıkları likenle hayatta kalmıştı, bu öyle bir yemekti ki saygın bir İngiliz köpeğini bile kusturmaya yeterdi. Ama hiçbir zaman insan eti yememişti.</span></p>

      <p class="calibre2"><span class="none">Sonuçlanmayan düellodan bir yıl sonra Franklin’in grubundan ayrılan Richardson’un grubu içinde bulunan yarı deli bir yerli olan Michel Teroahaute, yarbayı, sanatçı ve harita çizicisi olan Robert Hood’u alnının ortasından vurmuştu.</span></p>

      <p class="calibre2"><span class="none">Bu yerli cinayetten bir hafta önce büyük bir parça eti açlıktan kıvranan topluluğa getirmiş, ısrarla bazen bunun bir geyik tarafından öldürülmüş bir kurt olduğunu, bazen de bu hayvanı bir geyik boynuzu kullanarak kendisinin öldürdüğünü söylüyordu, ikide bir hikâyesini değiştiriyordu. Açlıktan kudurmuş topluluk üyeleri getirilen eti pişirmiş ve yemişlerdi ama daha sonra Doktor Richardson etin derisi üzerinde belli belirsiz bir dövme olduğunu fark etti. Doktor daha sonra Franklin’e Teroahaute’nin uzun yürüyüş sırasında ölen bir yolcunun vücudunu yenecek et diye getirdiğine emin olduğunu söyledi.</span></p>

      <p class="calibre2"><span class="none">Richardson kayalardan liken sökerken silah sesini duyduğunda, açlık çeken Teroahaute ve ölmek üzere olan Hood yalnızlardı. Teroahaute ısrarla bunun bir intihar olduğunu söylüyordu ama daha önce pek çok intihar vakasına şahit olan</span> <span class="none">Doktor</span> <span class="none">Richardson Robert Hood’un beynine giren kurşunun konumundan kendini vurmuş olamayacağını anlamıştı.</span></p>

      <p class="calibre2"><span class="none">Şimdi Teroahaute bir İngiliz süngüsü, bir tüfek, iki tane dolu ve ateşe hazır tabanca ve kolunun yarısı uzunluğunda bir bıçağa sahipti.</span> <span class="none">Geriye kalan iki İngiliz Hepburn</span> <span class="none">ve Richardson’un ellerinde ise sadece küçük bir tabanca ve ikide bir tutukluk yapan bir tüfek vardı.</span></p>

      <p class="calibre2"><span class="none">Richardson daha sonra İngiltere’nin en saygın bilim adamı ve cerrahlarından biri olacaktı; şair Robert Burns’ün arkadaşıydı ama bu olayların geçtiği sırada gelecek vadeden bir cerrah ve doğa bilimci sayılırdı. Genç bilim adamı Michel Teroahaute’nin yakacak bir şeyler bulmak için çıktığı yolculuktan dönmesini bekledi, adamın kollarının dolu olduğundan emin olduktan sonra silahını doğrulttu ve yerliyi soğukkanlılıkla başından vurdu.</span></p>

      <p class="calibre2"><span class="none">Doktor Richardson ölen Robert Hood’un bufalo derisinden yapılmış elbisesini yediğini daha sonra itiraf edecekti ama ne o ne de bu grupta</span> <span class="none">hayatta kalan diğer kişi Hepburn</span> <span class="none">Enterprize Limanı’na kadar yaptıkları uzun yolculuk boyunca ne yediklerinden hiç bahsetmediler.</span></p>

      <p class="calibre2"><span class="none">Enterprize Limanı’nda bulunan Franklin ve yanındakiler yürüyemeyecek kadar zayıftılar. Richardson ve Hepbu</span><span class="none">rn</span> <span class="none">ise onlara göre daha güçlü görünüyorlardı.</span></p>

      <p class="calibre2"><span class="none">O ayakkabılarını yiyen adam olabilirdi ama asla bir insanı...</span></p>

      <p class="calibre2"><span class="none">“Aşçı bu akşam için biftek yapıyor sevgilim. En sevdiğin yemek. Henüz yeni geldiği için masrafları yüksek gösterdiğine eminim, İrlandalılar için hırsızlık yapmak su içmek kadar normaldir. Ben de bu yüzden onu kesinlikle böyle bir şeye yeltenmemesi için uyardım.”</span></p>

      <p class="calibre2"><span class="none">Ateşler içinde kıvranan Franklin bir yanıt vermek istedi ama baş ağrısı, mide bulantısı ve ateş buna engel oldu. Gömleği ve son düğmesine kadar ilikli yakası altında terliyordu.</span></p>

      <p class="calibre2"><span class="none">“Amiral Sor Thomas Martin’in eşi bize çok güzel bir kart ve harika bir çiçek buketi göndermiş. Onu pek sevmem ama çiçekler çok güzel durdu. Dikkat ettin mi? Resepsiyonda Amiral Martinle sohbet etme şansın oldu mu? Tabii, aslında o çok da önemli biri değil, yanılıyor muyum? Donanma Müfettişi olsa da bu böyle. Daha üst düzey generallerle ve yöneticilerle karşılaştırınca oldukça küçük kalıyor. Hele bir de senin şu Kutup Konseyi’ndeki arkadaşlarınla karşılaştırınca bir hiç sayılır.”</span></p>

      <p class="calibre2"><span class="none">Kaptan Sör John Franklin’in pek çok arkadaşı vardı. Herkes onu severdi ama kimse ona saygı duymazdı. Franklin on yıllar boyunca hep sevme kısmını hatırlamış, saygı duymama kısmını ise görmezden gelmişti. Ama bunun doğru olduğunu biliyordu. Herkes onu severdi. Kimse ona saygı duymazdı. Van Diemen Adası’ndan döndükten sonra da kimsenin saygısını kazanamadı. Tazmanya hapishanesindeki olaylardan ve bundan sonra işleri berbat ettikten sonra da. İkinci büyük seferine çıktığı sırada ilk karısı Eleanor ölmek üzereydi. Franklin onun öldüğünü biliyordu. Karısı da bunun farkındaydı. Eleanor’un hastalığı nikâhlarından beri adeta onlara eşlik eden üçüncü bir kişi gibiydi, kadın bir savaşta ya da seferde öleceğini tahmin ettiği Franklin’den önce öleceğini biliyordu. Yirmi iki ay süren evlilikleri sırasında Eleanor, yine Eleanor adını verdikleri bir çocuk doğurmuştu. Bu, Franklin’in tek çocuğuydu.</span></p>

      <p class="calibre2"><span class="none">Karısının vücudu küçük ve güçsüzdü ama buna rağmen son derece enerjik ve cesur biriydi. Her öksürüğünden sonra eline kan gelmesine ve sonunun yakın olduğunu bilmesine rağmen kocasına ikinci seferine çıkmasını, önce karadan ilerleyip, Kuzey Amerika kıyıları boyunca yelken açıp daha sonra “Kuzey-Batı Geçidi’ni bulmasını söyledi. Ölürken kocasının uzak bir yerde olmasının daha iyi olacağını söyledi ona. Franklin ona inandı. Ya da en azından inanmak istedi.</span></p>

      <p class="calibre2"><span class="none">Çok dindar biri olan John Franklin Eleanor’un o ayrılmadan ölmesi için dua etti. Ama Eleanor ölmedi. 16 Şubat 1825’de yola çıktı, Büyük Esir Gölü’nden geçerken ona mektuplar yazdı. New York ve Albany’de yazdığı bu mektupları postaladı ve 24 Nisan’da, Penetanguishene’deki İngiliz Donanma kışlasında ka</span><span class="none">rı</span><span class="none">sının ölüm haberini aldı. Eleanor, Franklin yola çıktıktan kısa süre sonra ölmüştü. 1827’de seferden döndüğünde Eleanor’un arkadaşı Jane Griffin onu bekliyordu.</span></p>

      <p class="calibre2"><span class="none">Franklin gribe yakalanmadan neredeyse bir hafta önce -hayır tam olarak bir hafta- bir Donanma resepsiyonu vardı. Kaptan Sör John Franklin ve Erebus ile Terör gemilerinde görevli subaylar doğal olarak bu resepsiyona katılmışlardı. Bu sefere katılacak siviller de -</span><span class="none">Erebus ’un</span> <span class="none">buz uzmanı James Reid, Terör’ün buz ustası Thomas Blanky ve hesap memurları, doktorlar, veznedarlar- yerlerini almışlardı.</span></p>

      <p class="calibre2"><span class="none">Sör John yeni uzun ceketi; mavi, altın çizgili pantolonu, altın apoletleri, tören kılıcı ve eski şapkasıyla göze dolduruyordu. Sık sık Donanmanın en yakışıklı erkeği olarak adı geçen Erebus gemisi komutanı James Fitzjames her zamanki gibi çarpıcı ve alçakgönüllüydü. Bir savaş kahramanı olan Fitzjames o gece herkesi çok etkiledi. Francis Crozier ise her zaman olduğu gibi resmi, ne yapacağını bilemez, melankolik ve biraz sarhoştu.</span></p>

      <p class="calibre2"><span class="none">Ama Jane yanılıyordu. “Kutup Konseyinin üyeleri Sör John Franklin’in arkadaşları değildi. Aslında fiilen Kutup Konseyi diye bir şey de yoktu. Gerçek bir kurum olmaktan çok onursal bir topluluk sayılırdı ama aynı zamanda bütün İngiltere’nin en seçkin yaşlıları burada toplanmıştı.</span></p>

      <p class="calibre2"><span class="none">Franklin, subaylar ve efsanevi Kutup Konseyi’nin uzun boylu, sıska, gri saçlı üyeleri resepsiyonda toplanmıştı.</span></p>

      <p class="calibre2"><span class="none">Bu Konseye girmek için Kuzey Kutbuna bir sefer düzenleyip sağ dönmek yeterliydi.</span></p>

      <p class="calibre2"><span class="none">Donanma Komutanı Melville Vikontu Sör John Barrow uzun karşılama kuyruğunda Franklin’in ilk dikkatini çeken ve onu ilk terleten kişiydi. Bu kişi ayrıca seferin sponsorlarının sponsoru sayılırdı. Ama Barrow Konsey’in önde gelenlerinden sayılmazdı.</span></p>

      <p class="calibre2"><span class="none">Çoğu yetmişinin üzerindeki Kutup Konseyi üyeleri, bu karşılaşmadan heyecanlanan Franklin’in gözüne Makbefdeki cadı topluluğu ya da gri hayaletler gibi görünüyordu o gece. Buradaki herkes Franklin’den çok önce Geçidi aramak için yola çıkmışlar ve geriye sağ olarak dönmüşlerdi. Tamamen yaşıyor sayılmasalar da.</span></p>

      <p class="calibre2"><span class="none">Franklin o gece, kutup bölgelerinde kışı geçirip de geri gelenlerin gerçekten de sağ dönmüş sayılıp sayılamayacağını merak etti.</span></p>

      <p class="calibre2"><span class="none">Sör John Ross’un İskoç yüzü bir buzdağından daha çok girintili çıkıntılıydı. Kaşları çene gibi sarkıyor, yeğeni Sör James Clark Ross’un Güney Kutbu’ndan dönüşte tarif ettiği şu penguenlerin tüylerine benziyordu. Ross’un sesi zımparalanan bir güverteye benziyordu ve boğuktu.</span></p>

      <p class="calibre2"><span class="none">Sör John Barrow, Tanrı’dan da yaşlıydı ve ondan en az iki kat daha güçlüydü. Bu adam kutbu keşfe giden İngilizlerin babasıydı. O gece orada bulunan diğer herkes, hatta beyaz saçlı yaşlılar bile onun oğulları sayılırdı... Barrow’un oğulları.</span></p>

      <p class="calibre2"><span class="none">Sör William Parry ise sarayda bile beyefendilerin en beyefendisi sayılırdı. Daha önce dört kez Geçidi bulmaya çalışmış ama hepsinde de adamlarını kaybetmiş, gemisi Fury parçalanıp batmıştı.</span></p>

      <p class="calibre2"><span class="none">Şövalye ilan edilen Sör James Clark Ross ise kısa süre önce bir daha sefere çıkmayacağına dair yemin etmesi koşuluyla evlenmişti. İsteseydi bu göreve Franklin’in yerine atanabilirdi. Hem kendisi hem de Franklin bunu biliyordu. Ross ve Crozier diğerlerinden biraz ayrı bir yere duruyorlar, tıpkı komplocular gibi sessizce içiyor ve konuşuyorlardı.</span></p>

      <p class="calibre2"><span class="none">Şu şaşkın Sör George Back de oradaydı. Franklin daha önce kendi emrinde çalışmış, kadın delisi bir yarbayıyla Şövalyelik unvanını paylaşmaktan nefret ediyordu. Bu gala gecesinde Kaptan Sör John Franklin yirmi beş yıl önce şu</span> <span class="none">Hepburn ’ün</span> <span class="none">tabancalardaki kurşunları çıkarmamış olmasını dileyecekti neredeyse. Back, Kutup Konseyinin en genç üyesiydi ve Terör gemisinde başına gelenlere rağmen diğerlerinden daha mutlu ve şık görünüyordu.</span></p>

      <p class="calibre2"><span class="none">Kaptan Sör John Franklin ağzına içki koymazdı ama oradaki herkes şampanya, şarap, brendi, likör ve viski içiyordu. Üç saat sonra insanlar gevşemeye başladılar. Kahkahaların şiddeti gittikçe arttı, konuşmalar giderek daha az resmi bir hal aldı ve Franklin kendini daha rahat hissetmeye, bütün bu resepsiyonun, giyilen altın düğmelerin, ipek kravatların, parlayan apoletlerin, güzel yemek ve sigaraların, gülümsemelerin kendisi için olduğunu fark etmeye başladı. Bu defa her şey kendisi içindi.</span></p>

      <p class="calibre2"><span class="none">Tam da bu yüzden yaşlı Ross’un yanına gelip, onu bir köşeye çekip sigara dumanı ve parlayan mum ışıkları altında ona havlarcasına sorular sormaya başlaması onu çok şaşırttı.</span></p>

      <p class="calibre2"><span class="none">“Franklin, söyler misin, neden yanına yüz otuz dört adam alıyorsun Tanrı aşkına?” Adam soru sormuyor sanki güverte zımparalanıyordu.</span></p>

      <p class="calibre2"><span class="none">Kaptan Sör James Franklin gözlerini kırptı. “Bu çok büyük bir sefer, Sör John.”</span></p>

      <p class="calibre2"><span class="none">“Bana sorarsan biraz fazla büyük. Buz üstünde yolculuk yaparken bir sorun çıktığında otuz adamı bile İngiltere’ye sağ salim geri getirmeye zorlanıyoruz. Yüz otuz dört kişi gerçekten de...” Yaşlı denizci kaba bir ses çıkardı, sanki tükürecekmiş gibi boğazını temizledi.</span></p>

      <p class="calibre2"><span class="none">Franklin gülümsedi ve başıyla onayladı. Yaşlı adamın kendisini yalnız bırakmasını istiyordu.</span></p>

      <p class="calibre2"><span class="none">“Ya senin yaşın,” diye devam etti Ross. “Tanrı aşkına altmış yaşındasın.”</span></p>

      <p class="calibre2"><span class="none">“Elli dokuz,” dedi hemen Franklin. “Elli dokuz, efendim.”</span></p>

      <p class="calibre2"><span class="none">Yaşlı Ross hafifçe gülümsedi ama şimdi her zamankinden fazla bir buzdağına benziyordu. “Terörün ağırlığı neydi? Üç yüz otuz ton mu? Erebus da üç yüz yetmiş ton olmalı?”</span></p>

      <p class="calibre2"><span class="none">“Ana gemi Erebus üç yüz yetmiş iki ton,” dedi Franklin. “Terör ise üç yüz yirmi altı ton.”</span></p>

      <p class="calibre2"><span class="none">“Her biri de altı metre uzunluğunda değil mi?” “Evet efendim.”</span></p>

      <p class="calibre2"><span class="none">“Bu tam bir delilik Franklin. Senin gemilerin bir kutup seferine çıkan en ağır gemiler olacak. Bu bölgelere yapılan tüm o yolculuklardan sonra gideceğin suların çok sığ olduğunu, kumsallar, kayalar ve gizli buzlarla dolu olduğunu biliyoruz. Benim gemim Victory kışı geçirdiğimiz limandan bir buçuk kulaç bile ileriye gidemedi. George Back ise Terör’ü kurtarmak için kıçını yırttı.”</span></p>

      <p class="calibre2"><span class="none">“İki gemi de güçlendirildi Sör John,” dedi Franklin. Kaburgalarına, göğsüne ve oradan da şişman göbeğine akan terleri hissedebiliyordu. “Bunlar şu anda dünyanın en güçlü gemileri sayılır.”</span></p>

      <p class="calibre2"><span class="none">“Peki ya buhar ve lokomotif motoru taktırma saçmalığına ne diyeceksin?”</span></p>

      <p class="calibre2"><span class="none">“Saçmalık denemez efendim,” dedi Franklin. Ses tonundaki küçümsemeyi hissedebiliyordu. Buhar motorundan hiç anlamazdı ama yanında iki iyi mühendis ve daha önce buhar motoru olan gemilerle yolculuk yapmış Fitzjames vardı. “Bunlar güçlü motorlar Sör John. Yelkenin bizi götürmediği yerlerde bu motorlar götürecek.”</span></p>

      <p class="calibre2"><span class="none">Sör John Ross homurdandı. “Buhar makinelerin deniz için tasarlanmamıştı, değil mi Franklin?”</span></p>

      <p class="calibre2"><span class="none">“</span><span class="none">Hayır,</span> <span class="none">Sör John. Ama bunlar Londra ve Greenwich tren şirketlerinin bize satabileceği en iyi motorlardı. Denizde kullanılmak üzere motorun biçimi değiştirildi. Bunlar gerçekten de güçlü canavarlar, efendim.”</span></p>

      <p class="calibre2"><span class="none">Ross viskisinden bir yudum aldı. “Evet, Kuzey-Batı Geçidi’ne tren yolu inşa edersen ve bunun üzerine lanet olası bir tren koyabilirsen gerçekten de güçlü sayılabilir.”</span></p>

      <p class="calibre2"><span class="none">Franklin buna güldü ama bu yorumda gülünecek bir şey görmemişti ve Ross’un müstehcen dili onu derinden rahatsız etmişti. Başkalarının ne zaman şaka yaptıklarını pek anlamazdı ve kendisi de espri yapmayı bilmezdi.</span></p>

      <p class="calibre2"><span class="none">“Ama aslında hiç de güçlü sayılmazlar,” diye devam etti Ross. “</span><span class="none">Erebus ‘un</span> <span class="none">altına yerleştirdiğiniz bu bir buçuk tonluk makine sadece yirmi beş beygirgücünde. Crozier’ın makinesi ise bundan da kötü. En fazla yirmi beygirgücündedir. Seni İskoçya’dan buraya getiren Rattler adındaki geminin motoru ise iki yüz yirmi beygir-gücüne sahip ve motoru daha küçük. Çünkü deniz ve gemiler için tasarlanmış.”</span></p>

      <p class="calibre2"><span class="none">Franklin’in buna verecek bir yanıtı olmadığı için sadece gülümsedi. Sessizliği bozmak için yanlarından geçen garsondan bir kadeh şampanya istedi. Alkol kullanmama gibi bir prensibi olduğu için tek yapabildiği elinde kadeh beklemek, zaman zaman da şampanyaya boş boş bakmaktı. İlk fırsatta fark edilmeden elindeki kadehten kurtulacaktı.</span></p>

      <p class="calibre2"><span class="none">Ross ısrarla konuşmayı sürdürdü: “Eğer şu motorlar olmasaydı onca boşluğa daha neler alabileceğini düşünsene.”</span></p>

      <p class="calibre2"><span class="none">Franklin etrafına bakındı. Kendisini kurtaracak birini arıyordu ama herkes bir başkasıyla ateşli bir konuşmaya dalmıştı. “Bize üç yıldan fazla yetecek erzakımız var Sör John,” dedi en sonunda. “Eğer idareli kullanırsak beş ya da yedi yıl da dayanabiliriz.” Yeniden gülümsedi. Karşısındaki somurtkan yüzü neşelendirmek istiyordu. “Ayrıca hem</span> <span class="none">Erebus ‘un</span> <span class="none">hem de Terör’ün merkezi ısıtma sistemi var Sör John. Eminim buna Victory gemisinde sahip olmak isterdiniz.”</span></p>

      <p class="calibre2"><span class="none">Sör John Ross’un solgun gözleri soğuk soğuk parladı. “Victory buza çarpıp bir yumurta gibi parçalandı Franklin. Merkezi ısıtma bu durumda pek bir işe yaramazdı, değil mi?”</span></p>

      <p class="calibre2"><span class="none">Franklin gözleriyle Fitzjames’i aradı. Hatta Crozier’ı bile. İmdadına yetişecek kim varsa. Kimse yaşlı Sör John ve şişman Sör John’un böylesine açık ve tek taraflı bir sohbete daldıklarını fark edemiyordu. Bir garson yanlarından geçti; Franklin hiç içmediği şampanyayla dolu kadehi tepsinin üzerine bıraktı. Ross gözlerini kısarak Franklin’i inceliyordu.</span></p>

      <p class="calibre2"><span class="none">Yaşlı İskoç onu sıkıştırmaya devam ediyordu. “</span><span class="none">Peki,</span> <span class="none">bir gemiyi ısıtmak için ne kadar kömür gerekiyor?”</span></p>

      <p class="calibre2"><span class="none">“Ah, gerçekten bilmiyorum Sör John,” dedi Franklin kendi hoşuna giden bir gülümsemeyle. Gerçekten de bilmiyordu. Pek de ilgilenmiyordu. Buhar makineleri ve kömür işine mühendisler bakıyordu. Donanma Komutanlığı her şeyi zaten planlamış olmalıydı.</span></p>

      <p class="calibre2"><span class="none">“Ben biliyorum,” dedi Ross. “Mürettebatının kamaralarını ısıtmak için günde yetmiş kilo kömür harcamanız gerekiyor. Sadece buhar makinesini sürekli çalışır tutmak için yarım ton değerli kömür gidecek. Eğer yola çıkarsanız -ki bildiğim kadarıyla bu çirkin bombardıman gemileri çok kömür yakıyor- günde iki ya da üç ton kömür yakacaksınız.</span> <span class="none">Peki,</span> <span class="none">siz ne kadar kömür taşıyacaksınız, Franklin?”</span></p>

      <p class="calibre2"><span class="none">Franklin kendisinin de fark ettiği gibi, umursamaz -hatta neredeyse kadınsı- bir jest yaptı. “Ah,</span> <span class="none">yakl</span><span class="none">aşık</span> <span class="none">iki yüz ton, efendim.”</span></p>

      <p class="calibre2"><span class="none">Ross yine gözlerini kıstı. “Daha da kesin konuşmak gerekirse Erebus ve Terör de ayrı ayrı seksener ton kömür var,” dedi. “Grönland’ı geçip Baffin Körfezi’ne geldiğinizde elinizde bu kadar kalır. Henüz gerçek buzlarla da karşılaşmamış olacaksınız.”</span></p>

      <p class="calibre2"><span class="none">Franklin gülümsedi ve yanıt vermedi.</span></p>

      <p class="calibre2"><span class="none">“Varsayalım ki buzlu bölgelere geldiğinizde elinizdeki kömürün yüzde yetmiş beşini yakmamış olun,” diye devam etti yumuşak buzu yarıp geçen bir gemi gibi. “O halde buzları hesaba katmazsak normal şartlarda bu sizi ne kadar idare eder? On iki gün mü? On üç mü? İki hafta mı?”</span></p>

      <p class="calibre2"><span class="none">Kaptan Sör John Franklin’in hiçbir fikri yoktu. Profesyonel bir denizci olmasına rağmen aklı böyle işlemiyordu. Belki de gözleriyle paniğe kapıldığını belli etti, kömür meselesi yüzünden değil, Sör John Ross’un önünde bir aptal gibi görünmekten çekinmişti. Yaşlı denizci çelik bir mengene gibi Franklin’in kolunu kavradı ve ona doğru yaklaştı. Kaptan Sör John Franklin adamın nefesindeki viskinin kokusunu alabiliyordu.</span></p>

      <p class="calibre2"><span class="none">“Donanmanın sizi kurtarmak için nasıl bir planı var?” diye sordu. Bunu alçak sesle söylemişti. Etrafta sadece başkalarının konuşma ve gülüşme sesleri duyuluyordu.</span></p>

      <p class="calibre2"><span class="none">“Kurtarmak mı?” diye sordu Franklin gözlerini kırparak. Buz için güçlendirilmiş, buhar enerjisine sahip, beş yıldan fazla yetecek erzakla dolu, bizzat Sör John Barrow tarafından seçilen bir mürettebata sahip dünyanın en modern iki gemisinin kurtarılmaya ihtiyacı olacağını hiç düşünmemişti Franklin. Bu saçma bir düşünceydi.</span></p>

      <p class="calibre2"><span class="none">“Yolda karşınıza çıkacak adalara erzak depolamayı planladın mı hiç?”</span></p>

      <p class="calibre2"><span class="none">“Depolamak mı? Erzaklarımızı yolda mı bırakacağım? Bunu neden yapayım ki?”</span></p>

      <p class="calibre2"><span class="none">“Gemiyi terk edip adamlarınla beraber buzda yürümek zorunda kaldığında bir yerde konaklayabilmek için,” dedi Ross vahşi bir ifadeyle. Gözleri parlıyordu.</span></p>

      <p class="calibre2"><span class="none">“Neden gemiyi terk edecekmişiz?” diye sordu Franklin. “Amacımız “Kuzey-Batı Geçidi’ni gemiyle geçmek.”</span></p>

      <p class="calibre2"><span class="none">Sör John Ross başını hafifçe geriye doğru kaldırdı. Franklin’in kolunu daha da sert sıktı. “Yani herhangi bir kurtarma planı yok, öyle mi?”</span></p>

      <p class="calibre2"><span class="none">“Hayır, yok.”</span></p>

      <p class="calibre2"><span class="none">Ross, Franklin’in diğer kolunu kavradı ve öyle bir sıktı ki iri yapılı Kaptan Franklin neredeyse ürktü.</span></p>

      <p class="calibre2"><span class="none">“O halde delikanlı,” diye fısıldadı Ross, “1848 yılına kadar sizden haber alamazsam sana yemin ederim ki sizi kurtarmaya ben geleceğim.”</span></p>

      <p class="calibre2"><span class="none">Franklin birden uyandı.</span></p>

      <p class="calibre2"><span class="none">Ter içindeydi. Başı dönüyordu ve kendini zayıf hissediyordu. Kalbi çarpıyor, her çarpışında sanki kafasının içinde bir kilise çanı çalıyorlardı.</span></p>

      <p class="calibre2"><span class="none">Aşağıya doğru korkarak baktı. Vücudunun yarısına kadar ipekle örtülmüştü.</span></p>

      <p class="calibre2"><span class="none">“Bu da ne?” diye bağırdı korkuyla. “Bu da ne? Üzerime bir bayrak koymuşlar!”</span></p>

      <p class="calibre2"><span class="none">Bayan Jane şaşkın bir halde ayağa kalktı. “Üşümüştün John. Titriyordun. Ben de bunu yorgan diye üzerine koydum.”</span></p>

      <p class="calibre2"><span class="none">“Aman Tanrım!” diye bağırdı Kaptan Sör John Franklin. “Aman Tanrım, ne yaptığını biliyor musun kadın? Ölülerin üzerine İngiliz bayrağı konduğundan haberin yok mu?”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_2" />
    </div>
  </div>
</body>
</html>
