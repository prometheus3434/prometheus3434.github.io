<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>35<br />
      IRVING</h1>

      <p class="calibre2">&nbsp;</p>

      <p class="calibre2"><span class="none">John Irving hastaydı, açlıktan ölmek üzereydi, dişetleri kanıyor ve iki azı dişi sallanıyordu, her an yere yığılabilirdi; ama yine de bugün hayatındaki en mutlu günlerden biriydi. Topçuluk eğitim gemisi Excellen</span><span class="none">ce’</span><span class="none">ta tanıştıklarından beri yakın arkadaş olan Irving ve George Henry Hodgson iki gündür av ve keşif takımında görev yapıyorlardı. Teğmen Irving, hayatı boyunca ilk kez, bu uğursuz seferde üç yıl mahsur kalmıştı. O gerçek bir kâşifti.</span></p>

      <p class="calibre2"><span class="none">Doğuda keşfettiği ada, Teğmen Graham Gore ile</span> <span class="none">yakl</span><span class="none">aşık</span> <span class="none">on bir ay önce geldikleri Kral William</span> <span class="none">toprakları gibi, donmuş çakılları</span><span class="none">, alçak tepeleri, uğuldayan rüzgârı ve derin kar oyuklarıyla işe yaramaz bir yerdi; ama Irving keşfe devam ediyordu. Hele bu sabah gördüklerini yeryüzünde ondan başka hiç kimse görmüş olamazdı. Elbette burası donmuş çakıl tepeciklerinden ve rüzgârların yarattığı derin kar oyuklarından ibaret değildi. Belki bir kutup tilkisinin ayak izlerini ya da mum</span><span class="none">yalan</span><span class="none">mış bir fok balığını da bulabilirdi; ama bu onun keşfiydi: Sör James Ross, kuzey kıyılarından Victory Noktasına ulaşmak için</span> <span class="none">yakl</span><span class="none">aşık</span> <span class="none">yirmi yıl önce buradan kızakla geçmişti; ama bu John Irving’di, doğma büyüme Bristollü ve London Town’</span><span class="none">ı</span><span class="none">n genç uzmanıydı. Kral William topraklarının iç kısmını o keşfetmişti.</span></p>

      <p class="calibre2"><span class="none">Buranın adını Irving Bölgesi koymayı düşünmemişti bile. Ama neden olmasındı? Terör Kampına pek uzak olmayan bir bölgeye Sör John’un eşi Lady Jane Franklin’in adı verilmişti. Peki, o kadın, yaşlı, şişman ve kel bir adamla evlenmekten başka bu onum hak edecek ne yapmıştı?</span></p>

      <p class="calibre2"><span class="none">Kızak grupları birbirinden ayrılmaya başlamıştı. Irving dün, Yüzbaşı Crozier’ın talimatlarına uyarak altı kişilik bir gruba öncülük etmişti; o sırada George Hodgson da kendi adamlarıyla adayı keşfe çıktı. Irving’in avcıları karda hayvan izlerinden başka bir şeye rastlamadılar.</span></p>

      <p class="calibre2"><span class="none">Teğmen, dün tüm adamlarını silahlandığı için kalafatçı yardımcısı Hickey’in eline silah verilmesini de kabul etmek zorunda kaldı; ama bu onu biraz endişelendirmişti. Elbette hiçbir şey olmadı. Gemiden kırk kilometre uzakta ve Magnus</span> <span class="none">Manson</span> <span class="none">ile birlikteyken Hickey, Irving’e, Hodgson’a ve diğer subaylara karşı yalnızca kibar değil oldukça saygılıydı da.</span></p>

      <p class="calibre2"><span class="none">Bu durum John Irving’e</span> <span class="none">Bristol’de</span> <span class="none">geçen okul günlerini anımsattı; özel öğretmeni, onu ve kardeşini, ders sırasında sınıftaki diğer çocuklardan ayırırdı. Öğretmen, Irving ile kardeşini eski malikânenin ayrı bir odasına yerleştirir ve dersleri bir odadan diğerine koşturarak idare ederdi. Tokalı ve yüksek topuklu ayakkabılarının çıkardığı ses tarihi meşe parkeler üzerinde yankılanırdı. John, kardeşleri David ve William ile Bay Candrieau’yu görünce ele avuca sığmaz üç haylaz olurken, solgun yüzlü, çarpık bacaklı, beyaz peruklu fasulye sırığı öğretmenleri karşısında dut yemiş bülbüle dönerlerdi.</span></p>

      <p class="calibre2"><span class="none">Irving,</span> <span class="none">Manson’u</span> <span class="none">kampta bırakmak için Yüzbaşı Crozier ile konuşmaya başladığında pek umutlu değildi; ama Yüzbaşının bu ricayı hiç koşulsuz kabul etmesi Teğmeni şaşırtmıştı. Irving o gece en alt güvertede kalafatçı yardımcısı ile koca denizci arasında neler olduğunu Yüzbaşıya asla anlatmadı ve anlatmayacaktı da.</span></p>

      <p class="calibre2"><span class="none">Ama bugün Hickey ya da bir başkası herhangi bir sorun çıkarmamıştı. Keşif grubunda Irving dışındaki silahlı tek adam, saçma tüfeği taşıyan Edwin</span> <span class="none">Lawrence’tı</span><span class="none">. Terör Kampı yakınlarında yapılan atış alıştırmaları</span> <span class="none">Lawrence’ın</span> <span class="none">bu grup içindeki en iyi atıcı olduğunu göstermişti; artık o, grubun koruyucusuydu. Geri kalanlar omuzlarında sadece yelken bezinden çantalarını taşıyor ve kayışlarından da alet çantaları sarkıyordu. Ön üst güverteden sorumlu subay Reuben Male yaratıcı biriydi; yelkenci Yaşlı Murray ile çalışıp tüm denizciler için bu çantaları hazırlamıştı; doğal olarak denizciler bu çantalara Male Çantası adını verdiler. Male çantalarında matara, biraz çörek, kurutulmuş domuz eti, Goldner marka konserve yiyecek, yedek giysi, Crozier’ın güneş körlüğünü önlemesi için takılmasını emrettiği kar gözlüğü, avda kullanmak için yedek barut ve mermi ile kampa dönemeyecekleri durumda açık havada kullanmak üzere uyku tulumu vardı.</span></p>

      <p class="calibre2"><span class="none">Bu sabah beş saatten daha uzun bir süre kıyıdan uzak iç kesimlerde dolaştılar. Bulabildikleri çakıl tepeciklerinde durup dinlendiler; rüzgâr burada daha güçlü ve daha soğuk esiyordu; ama burada yürüyebilmek karda ya ela donmuş derelerin üstünde yürümekten çok daha kolaydı. Hayatta kalma ihtimallerini yükseltecek hiçbir şey bulamıyorlardı; yeşil liken ya da kayaların üstünde oluşan kara yosunları bile yoktu. Irving, Terör’ün büyük kamarasındaki kütüph</span><span class="none">anede okuduğu Sör John Franklin’i</span><span class="none">n iki ciltlik eserinde yazılanları anımsadı: açlık halinde, kazınmış yosun ve likenlerden bir tür çorba hazırlanabilir. Aşırı açlık halinde.</span></p>

      <p class="calibre2"><span class="none">Irving’in araştırma grubu donmuş akşam yemeklerini yiyip sularını içmek ve biraz da dinlenmek için toplandıklarında Irving görevini üst güverteden sorumlu</span> <span class="none">subay Thomas Farr’a devredip gru</span><span class="none">ptan biraz uzaklaştı. Adamları kızak çekmeye alışmadıkları için son haftalarda güçleri tükenmişti ve dinlenmeye ihtiyaçları vardı; Irving’in de yalnız kalmaya. Irving, Farr’a bir saat içinde döneceğini, gözden kaybolsa bile yolunu kaybetmeyeceğinden emin olmasını ve dönüşü gecikirse onu bulmaları için ayak izlerini takip etmelerini söyledi. Doğuya doğru tek başına ilerlerken ağzına sert bir parça çörek atıp çiğnemeye başladı, eksik dişlerinin yerini hissediyordu. Ağzından çıkardığı çöreğin üstünde kan vardı.</span></p>

      <p class="calibre2"><span class="none">Irving bu günlerde, aç olduğu kadar iştahsızdı da.</span></p>

      <p class="calibre2"><span class="none">Donmuş çakılların üstünü kaplayan karlı yolu ağır adımlarla yürüdü ve rüzgâr alan alçak bir tepeye vardığında aniden durdu.</span></p>

      <p class="calibre2"><span class="none">Karla kaplı geniş vadide hareket eden siyah noktalar gördü.</span></p>

      <p class="calibre2"><span class="none">Irving eldiveninin parmağını dişiyle çekip çıkardı ve amcasının ona Deniz Kuvvetlerine girdiği zaman hediye ettiği pirinç kaplamalı güzel dürbünü bulabilmek için Male çantasını karıştırmaya başladı. Eğer merceği alnına ya da yanağına değdirirse soğuğun etkisiyle yapışabilirdi; ama suratına değmeyecek biçimde uzakta tutarak da dürbünle net bir görüntü yakalamak zordu. Dürbünü sımsıkı kavradığı elleri titriyordu.</span></p>

      <p class="calibre2"><span class="none">Tüylü bir hayvan sürüsü sandığı şeyin bir grup insan olduğunu anladı. Hodgson’ın av grubu.</span></p>

      <p class="calibre2"><span class="none">Hayır. Bunlar Bayan Sessizlik’in giydiği türden ağır, kürklü parkalar giymişlerdi. Karlı vadiyi azimle aşmaya çalışan bu on siluet dağınık bir halde yürüyorlardı. George’un yanında altı adamı vardı ve onlar bugün kıyı boyunca ilerleyerek güneye</span> <span class="none">doğru</span> <span class="none">gideceklerdi, iç kesimlere değil.</span></p>

      <p class="calibre2"><span class="none">Bu grubun küçük bir kızağı vardı; ama Hodgson yanına kızak almamıştı. Terör Kampı’nda bu kadar küçük kızak yoktu zaten.</span></p>

      <p class="calibre2"><span class="none">Irving sevgili dürbününe sarılıp titremesin diye nefesini tutarak dikkatle bu grubu</span> <span class="none">izledi. Kızağı altı köpek çekiyordu.</span></p>

      <p class="calibre2"><span class="none">Bunlar ya Eskimo giysisi içindeki cankurtaranlardı ya da gerçek Eskimolar.</span></p>

      <p class="calibre2"><span class="none">Irving dürbününü indirmek zorundaydı; dizlerinin üstüne çöktü ve başını bir süreliğine öne eğdi. Sanki ufuk çizgisi dönüyordu. Haftalardır sağlam bir iradeyle karşı koymaya çalıştığı bitkinliği kendini iyiden iyiye hissettirmeye başlamıştı.</span></p>

      <p class="calibre2"><span class="none">Bu her şeyi değiştirir, diye düşündü.</span></p>

      <p class="calibre2"><span class="none">Aşağıdaki grup, koyu renkli paltosuyla koyu renkli bir kayanın ardına gizlenen Irving’i hâlâ görmemişti. Bunlar, kuzeydeki bir Eskimo köyünden gelen avcılar olabilirdi. Eğer öyleyse, Terör ve Erebus’un 105 mürettebatı kurtulmuştu. Yerliler onlara yiyecek yardımı yapabilir ya da bu ölü topraklarda kendilerini nasıl doyuracaklarını öğretebilirlerdi.</span></p>

      <p class="calibre2"><span class="none">Irving dürbünle bakarken dikkatini çeken basit mızraklarından yola çıkarak bunların, beyaz adamlar tarafından toprakları işgal edilen savaşçı bir grup olabileceğini düşündü.</span></p>

      <p class="calibre2"><span class="none">Kim olduklarını öğrenmenin bir başka yolu da Teğmen John Irving’in görevi gereği aşağıya inip onlarla tanışmasıydı.</span></p>

      <p class="calibre2"><span class="none">Dürbününü kapattı ve sırtındaki çantanın içine dikkatlice yerleştirdi. Aşağıdaki yabancılara el sallarken bunu bir barış işareti olarak görmelerini umuyordu ve aniden duran on adamın yanına doğru hızla inmeye başladı.</span></p>

      <p class="calibre2">&nbsp;</p><br class="calibre3" id="calibre_pb_37" />
    </div>
  </div>
</body>
</html>
