<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>17<br />
      IRVING</h1>

      <p class="calibre2">&nbsp;</p>

      <p class="calibre2"><span class="none">Yüzbaşı ona tam olarak bu emri vermemişti. Ama Yüzbaşı Crozier bundan altı ay önce kadının Terör’de kalmasına izin verdikleri zaman Irving’e Eskimo kadına göz kulak olması emrini vermiş, şu ana kadar bu emri geri almamıştı ve bu yüzden Irving kendini kadına karşı sorumlu hissediyordu. Ayrıca, kadına</span> <span class="none">âşık</span><span class="none">tı. Bir vahşiye, Hıristiyan bile olmayan bir kadına, tek kelime İngilizce bile bilmeyen eğitimsiz bir yerliye, bırakın İngilizce’yi, dili koparılmış olduğu için herhangi bir dili konuşamayan bu kadına</span> <span class="none">âşık</span> <span class="none">olmanın aptalca -hatta delilik- olduğunu biliyordu. Ama bu kadındaki bir şey güçlü kuvvetli John Irving’in dizlerinin bağını çözüyordu.</span></p>

      <p class="calibre2"><span class="none">Ve şimdi gitmişti.</span></p>

      <p class="calibre2"><span class="none">İki gün önce, perşembe günü, ona ayrılan yerde, orta güvertede, revirin önünde karma karışık duran kasaların arkasındaki küçük bölmede olmadığını fark ettiler. Ama tayfalar Bayan Sessizlik’in gelip gidişlerine alışmışlardı. Kadın geceleri de</span> <span class="none">dâhil</span> <span class="none">olmak üzere bir gemiye geliyor, bir ortadan kayboluyordu. On bir ayan Sessizlik yoktu ve onu bulmak Teğmen Irving’in işiydi.</span></p>

      <p class="calibre2"><span class="none">Kasım Perşembe akşamı Irving, Yüzbaşı Crozier’a Bayan Sessizlik’in ortada olmadığı raporunu vermiş, ama hem Yüzbaşı, hem Irving, hem de diğerleri iki gece önce onu buzda görmüşlerdi. Sonra, Strong ve Evans’ın cesetleri bulunduğunda tekrar ortadan kaybolmuştu. Yüzbaşı merak etmeye gerek olmadığını, kadının yeniden ortaya çıkacağını söylemişti. Ama çıkmamıştı.</span></p>

      <p class="calibre2"><span class="none">O perşembe sabahı fırtına çıkmış, kar ve sert rüzgârları beraberinde getirmişti. Çalışma takımları Terör ve Erebus arasında ortaya çıkan bir metre yüksekliğindeki sivri buz direklerini kırmaya gitmiş ama öğleden sonra gemilere dönmek zorunda kalmış, o zamandan beri kimse buza çıkmamıştı. Perşembe akşamı Erebus’ları gelen ve fırtına nedeniyle Terör’de gecelemek zorunda kalan bir ulak Bayan Sessizlik’in Üsteğmen Fitzjames’in gemisinde olmadığını söylemişti. Bu cumartesi sabahından beri nöbet süreleri bir saate düşürüldüğü halde nöbetçiler buz tutmuş ve soğuktan donmuş bir halde görevlerini tamamlıyorlardı. Çalışma takımları her üç saatte bir, gemi ağırlıktan yana yatmasın diye direklere ve halatlara çıkıp orada biriken buzlan kırmak zorunda kalıyorlardı. Ayrıca, yukarıdan düşen buzlar nöbet tutan denizciler için tehlike oluşturuyor, güverteye zarar veriyordu. Terör’de daha çok denizci güverteyi temizlemeye, biriken karların alt katlara inen kapakların açılmasını engellemesinin önüne geçmeye çalışıyorlardı.</span></p>

      <p class="calibre2"><span class="none">Cumartesi gecesi yemekten sonra Teğmen Irving Yüzbaşı Crozier’a Bayan Sessizlik’in hâlâ ortada olmadığını söylediğinde Yüzbaşı ş</span><span class="none">öyle yanıt vermişti: “Hâlâ ortada</span> <span class="none">yoksa bir daha geri gelmeyebilir, John. Ama adamlar hamaklarına yattıktan sonra kadının gemide olmadığından emin olmamız için gemiyi arama iznin var.”</span></p>

      <p class="calibre2"><span class="none">Bu akşam Irving’in güvertedeki subay nöbeti biteli saatler geçmesine rağmen, tekrar üzerine kalın paltolarını giydi, bir feneri yaktı, merdivenden tekrar güverteye çıktı.</span></p>

      <p class="calibre2"><span class="none">Güvertedeki durum düzelmemiş, hatta Irving’in yemek yemek için beş saat önce aşağı inmesinden bu yana daha da kötüleşmişti. Rüzgâr kuzeybatıdan esiyor, karları savuruyor, görüş mesafesini üç metreye ya da onun da altına düşürüyordu. Karlar yüzünden aşağıya doğru sarkmış yelkenlerin yanında, kapağın bulunduğu yerde, ellerinde baltalarla beş kişilik bir çalışma takımının, canlarını dişlerine takarak, küfrederek ellerinden geleni yapmasına rağmen buz her yeri kaplamıştı. Irving bir piramit oluşturan yelkenlerin arasından geçti; rüzgâr fenerin ışığının yüzüne gelmesine neden oluyordu. Çalışma takımında işini yapmayan biri olup olmadığına baktı. Üst güverteden sorumlu çavuş Reuben Male nöbetçileri ve çalışma takımını denetliyordu; Irving onu adamın elindeki fenerin ışığını takip ederek buldu.</span></p>

      <p class="calibre2"><span class="none">Male buz tutmuş, elbiseli bir tümsek gibiydi. Yüzünü bile kalın pamuk atkılarla örtmüştü. Kalın koluna sıkıştırdığı tüfeği buz tutmuştu. İki adam da seslerini duyurabilmek için birbirlerine bağırmak zorundaydılar.</span></p>

      <p class="calibre2"><span class="none">“Bir şey gördünüz mü, Bay Male?” diye bağırdı Irving, üst güverte çavuşunun kalın pamukla örtülü yüzüne doğru eğilerek.</span></p>

      <p class="calibre2"><span class="none">Ona göre daha kısa boylu olan Male atkılarını biraz açtı. Burnu buzdan bembeyaz olmuştu. “Buzda çalışan takımlardan mı söz ediyorsunuz, komutanım? İlk direğin ötesine geçtikleri zaman onları göremiyorum. Sadece seslerini duyabiliyorum. Bu arada ben şu anda genç Kinnaird’ın nöbetini tutuyorum. Üç numaralı çalışma takımındaydı ve hâlâ üzerindeki buzlar çözülmedi.”</span></p>

      <p class="calibre2"><span class="none">“Hayır, buzda bir şey gördün mü diye soruyorum,” diye bağırdı Irving.</span></p>

      <p class="calibre2"><span class="none">Male güldü. Gülüşü boğuk bir biçimde geliyordu Irving’in kulağına. “Kırk sekiz saattir buzu doğru dürüst göremiyoruz, Teğmenim. Bunu siz de biliyorsunuz. Daha önce buradaydınız.”</span></p>

      <p class="calibre2"><span class="none">Irving başıyla anladığını belirtti ve atkısını yüzüne ve alnına daha sıkı sardı. “Kimse Sessizlik’i.. Bayan Sessizlik’i görmedi mi?”</span></p>

      <p class="calibre2"><span class="none">“Duyamadım, komutanım,” Bay Male daha da yakına geldi, buzla kaplı bir demir ve tahta parçası haline gelen tüfeği aralarında duruyordu.</span></p>

      <p class="calibre2"><span class="none">“Bayan Sessizlik?” diye bağırdı Irving.</span></p>

      <p class="calibre2"><span class="none">“Hayır, komutanım. Anladığım kadarıyla günlerdir kimse o Eskimo kadını görmüyor. Gitmiş olmalı, Teğmenim. Bir yerlerde ölmüş olmalı. Bana sorarsanız, iyi oldu.”</span></p>

      <p class="calibre2"><span class="none">Irving başıyla onayladı, Male’in iri omzuna kalın eldivenli eliyle dokundu ve kıç tarafına doğru ilerledi. Yürürken geminin ana direğinden uzak durdu çünkü direkten düşen devasa buz kütleleri yere mermi gibi çarpıyordu. Sancak tarafında nöbet tutan John Bates’in yanına gitti.</span></p>

      <p class="calibre2"><span class="none">Bates hiçbir şey görmemişti. Güvertede çalışan beş denizciyi bile göremiyordu.</span></p>

      <p class="calibre2"><span class="none">“</span><span class="none">Affedersiniz</span><span class="none">, komutanım ama saatim yok ve korkarım bu düşen buzlar, esen rüzgâr ve kırılan buzlardan çanı da duyamayacağım. Nöbetimin bitmesine çok var mı acaba?”</span></p>

      <p class="calibre2"><span class="none">“Bay Male çanı çalınca duyarsın,” diye bağırdı Irving, yirmi altı yaşındaki denizcinin buz tutmuş vücuduna biraz daha yaklaşarak. “Aşağı inmeden önce yanına gelip seni alacaktır. Nöbetine devam et.”</span></p>

      <p class="calibre2"><span class="none">“Emredersiniz, komutanım.”</span></p>

      <p class="calibre2"><span class="none">Yelkenlerin önüne geçince rüzgâr Irvlng’in ayaklarını yerden kesecek gibi oldu. Irving, bir süre buzların düşmesini bekledi, küfreden ve bağıran adamların seslerini ve yukarıdaki direklerden gelen tıngırtıları dinledi ve elinden geldiğince hızlı bir biçimde yeri yeni kaplamış yarım metrelik karların arasından, donmuş yelkenlerin altından geçerken eğilerek ilerledi; kapağı kaldırdı ve merdivenden aşağı indi.</span></p>

      <p class="calibre2"><span class="none">Doğal olarak daha önce alttaki güverteleri pek çok kez aramıştı. Özellikle de kadının yatma yeri olarak kullandığı revirin önündeki sandıkların arkasını. Ama Irving şimdi arkaya yürüyordu. Yukarıdaki güverteye düşe buzların, hamaklarında uyuyan adamlardan gelen homurtunun, Bay Diggle’ın ocak yönünden gelen alışılmış küfürlerinin, rüzgârın daima</span> <span class="none">var olan</span> <span class="none">uluması ve daima inleyen buz sesi dışında gecenin bu saatinde gemi sessizdi.</span></p>

      <p class="calibre2"><span class="none">Irving karanlık ve dar koridora girdi. Bay Male’in odası dışında, subay kamaralarının hepsi doluydu. Terör o anlamda şanslı sayılırdı. Erebus, buzdaki o şeye Sör John ve Teğmen Gore da</span> <span class="none">dâhil</span> <span class="none">olmak üzere pek çok subayını kurban verirken Terörde bir buçuk yıl önce Beechey Adasında doğal nedenlerden dolayı ölen baş ateşçi John Torrington dışında hiçbir subay ya da alt rütbeli subayını kaybetmemişti.</span></p>

      <p class="calibre2"><span class="none">Büyük Oda’da kimse yoktu. Şu sıralarda oturulacak kadar sıcak değildi burası. Deri kaplı kitaplar bile raflarında donmuş gibi duruyordu. Metal diskleri çalan tahta alet bu günlerde hiç çalıştırılmıyordu. Irving, subay odalarının yanından geçip merdivene ulaştığında Yüzbaşı Crozier’ın ışığının hâlâ yandığını fark etti.</span></p>

      <p class="calibre2"><span class="none">Alt güverte her zaman olduğu gibi çok soğuk ve çok karanlıktı. Cerrahların gittikçe daha fazla konserve yiyeceğin bozulduğunu fark etmelerinden sonra artık daha sıkı bir perhiz uygulandığından ve kömür stoklarının sonuna geldikleri ve gemiyi daha az ısıttıkları için artık pek kömür taşımaya gelinmediğinden Irving orada sadece kendisinin olduğunu fark etti. Geminin kıçına doğru ilerlerken siyah tahtalar ve buz kaplı metal destekler inledi. Zifiri karanlık fenerin ışığını yutuyor gibiydi ve Irving’in nefesi havada buz kristaline dönüşüyor ve bunlar da cılız ışığı kesiyorlardı.</span></p>

      <p class="calibre2"><span class="none">Bayan Sessizlik pruva bölgesinde, marangozun ve kalafatçının deposunda, bu depoların arkasında bulunan Ekmek Odasında yoktu. Terör ilk kez yelken açtığı sırada alt güvertenin orta kesimleri sandık, fıçı ve diğer erzaklarla doluydu ama şimdi çoğu yer boştu. Bayan Sessizlik orta bölümlerde de yoktu.</span></p>

      <p class="calibre2"><span class="none">Teğmen Irving İçki Odasına Yüzbaşı Crozier’ın kendisine verdiği anahtarı kullanarak girdi. Fenerinden çıkan cılız ışıktan görebildiği kadarıyla burada brendi ve şarap şişeleri kalmıştı ama Irving rom stoklarının azaldığını biliyordu. Rom bittiğinde, tayfalara artık günlük olarak rom verilemediğinde isyan çıkma tehlikesi baş gösterecekti. Teğmen Irving de bunu tıpkı diğer subaylar gibi iyi biliyordu. Yüzbaşının muhasebecisi Bay Helpman ve buranın sorumlusu Bay Goddard yakın zamanda altı aylık rom stoklarının kaldığı raporunu vermişlerdi. O da kişi başına verdikleri dörtte üçü suyla karıştırılmış dörtte bir litre romu yarıya indirdiklerinde. Böyle yapınca bile tayfaların homurdanmaya başlayacakları belliydi.</span></p>

      <p class="calibre2"><span class="none">Tayfaların Bayan Sessizlik’e büyücü demelerine rağmen Irving Bayan Sessizlik’in bu kilitli odaya girebileceğini sanmıyordu. Yine de masaların ve tezgahların altına ve arkasına bakarak içerisini dikkatle aradı. Bu odada aynı zamanda soğuk soğuk parlayan palalar, süngüler ve saçma tüfekleri bulunuyordu.</span></p>

      <p class="calibre2"><span class="none">Yeterince barut ve kurşun stoku barındıran Silah Odasına, Crozier’ın raflarda duran şişelerinin bulunduğu ama son haftalarda subaylara ikram edile edile özel yiyeceklerin tükendiği Yüzbaşı’nın özel deposuna, Yelken Odası’na, Giyecek Odası’na, arkada bulunan halat deposuna ve diğer malzemelerin bulunduğu depoya baktı. Eğer Teğmen Irving bu Eskimo kadının yerinde olup da saklanmaya çalışsaydı Yelken Odası’nı seçerdi. Bu oda daha dokunulmamış yedek yelken yığınlarıyla ve uzun süredir kullanılmamış malzemelerle doluydu.</span></p>

      <p class="calibre2"><span class="none">Ama orada da yoktu. Irving, Giyecek Odası’na girdiğinde, fenerinin de yardımıyla odanın arkasında uzun boylu, sessiz, insanın üstüne çöken karanlık omuzlu bir figür görmüş, ama daha sonra bunların askıya asılmış pamuk paltolar ve Galler perukları olduğunu anlamıştı.</span></p>

      <p class="calibre2"><span class="none">Teğmen, kapıları açıp en alt güverteye giden merdivenlere ulaştı.</span></p>

      <p class="calibre2"><span class="none">Çocuksu bakışları ve sarı saçları nedeniyle genç gösteren Teğmen John Irving’in Eskimo kadına</span> <span class="none">âşık</span> <span class="none">olmasının nedeni tecrübesiz ve hiç kadın görmemiş biri olmasından kaynaklanmıyordu. Tersine Irving, güvertede durmadan yaşadıkları seks maceralarını anlatan palavracılardan çok daha fazla cinsel deneyime sahipti. On dört yaşına geldiği zaman amcası onu Bristol limanına götürmüş, Mol adında temiz ve hoş bir fahişeye teslim etmiş ve bir saat değil, uzun bir akşam, gece ve sabah geçirmelerine yetecek kadar para vermiş, iskeleye bakan bir hanın çatı katını onlar için kiralamıştı. Böylece genç Irving daha sonraları pek çok kez tadacağı cinselliği öğrenmişti.</span></p>

      <p class="calibre2"><span class="none">Irving kibar takımından kadınlarla da beraber oldu. Bristol’ün üçüncü en önemli ailesi olan Dunwitt-Harrisonların kızı Emily ile pek çok erkeğin bu kadar erken bir yaşta girmek için hayalarından birini feda edeceği bir ilişkiye girmişti. Londra’dayken Donanma’da Excellent gemisinde silah eğitimi alırken hafta sonlarını üst sınıftan pek çok çekici kadınla beraber geçirmişti. Bunlar arasında güzel Bayan Sarah, utangaç ama yatakta şaşırtıcı Bayan Linda, -özel anlarda- insanı afallatan Abigail</span> <span class="none">Elizabeth</span> <span class="none">Lindstrom Hyde-Berrie de vardı. Genç teğmen daha sonra bu</span> <span class="none">sonuncusuyla</span> <span class="none">nişanlanacaktı.</span></p>

      <p class="calibre2"><span class="none">John Irving’in evlenmeye niyeti yoktu. En azından yirmili yaşlarında. Babası ve amcası ona bu yaşlarındayken dünyayı gezmesini ve tohumlarını ekmesini önermişlerdi. Otuzlu yaşlarında da evlenmek istemiyordu. Kırklarında da evlenmek için akla uygun bir neden bulamadı. Bu yüzden Keşif Birimi’ne yazılmayı daha önce hiç düşünmediği halde -soğuk havaları hiç sevmezdi, kutuplardan birinde donup kalma düşüncesi ona saçma ve korkunç gelirdi- nişanlandıktan bir hafta sonra kendisinden daha yaşlı arkadaşları George Hodgson ve Fred Hornby ile konuşup onların telkinleriyle Terör gemisinde görev almak için başvurdu.</span></p>

      <p class="calibre2"><span class="none">O güzel cumartesi sabahı muhtemelen sol tarafından kalkmış olan Yüzbaşı Crozier onları azarladı, onlarla alay etti ve titizlikle sınava tabi tuttu. Direği bile olmayan bir gemide eğitim aldıkları için onlarla alay etti. Sadece küçük silahlar taşıyan bir gemide görev yapmak isteyip istemediklerinden emin oldu. Onlara “görevlerini gerçek birer İngiliz gibi” icra edip etmeyeceklerini sordu. (Irving “evlerinden binlerce kilometre uzakta buzun içinde kaldıklarında gerçek bir İngiliz gibi davranmanın” ne işe yarayacağını kendi kendine sorduğunu hatırlıyordu.) Daha sonra Yüzbaşı Crozier onlara kalacakları yeri gösterdi.</span></p>

      <p class="calibre2"><span class="none">Bayan Abigail</span> <span class="none">Elizabeth</span> <span class="none">Lindstrom Hyde-Berrie, uzun yıllar boyunca nişanlı kalacaklarını öğrenince doğal olarak perişan oldu. Ama Teğmen Irving Keşif Birimi’nden elde edeceği paraya ihtiyaçları olduğunu, maceraya, üne ve şöhrete düşkünlüğünün meyvelerini seferde yaşadıklarına ilişkin geri geldiği zaman yazacağı kitaptan iyi para kazanacaklarını söyleyerek teselli etti onu. Bu söylediklerinden Bayan Abigail ikna olmasa da ailesi ikna oldu. Sonra, onunla yalnız kaldıklarında kadının gözyaşlarını ve öfkesini kucaklamalar, öpücükler ve ustaca okşamalarla dindirdi. Bu teselli faslı öyle ilginç bir boyuta ulaşmıştı ki Teğmen Irving şimdi, bu olaydan iki buçuk yıl geçtikten sonra baba olmuş olabileceğini biliyordu. Ama birkaç hafta sonra Terör gemisi limandan ayrılıp buhar makineli motorlarıyla yol almaya başlayınca Bayan Abigail’e veda etmek ona zor gelmedi. Bu üzgün genç bayan pembe şemsiye ve yeşil-pembe bir kıyafetle Greenhithe’deki limana onu uğurlamaya gelmiş, ipek pembe bir mendille ona el sallarken, daha ucuz pamuktan bir başka mendille gözyaşlarını silmişti.</span></p>

      <p class="calibre2"><span class="none">Irving, Sör John’un “Kuzey-Batı Geçidi’ni aştıktan sonra hem Rusya’ya hem de Çin’e gideceğini bildiğinden bu denizlerde görev yapan bir Donanma gemisine tayin olmak için başvurmayı ya da en azından Donanma’daki görevinden ayrılıp bir macera kitabı yazmayı, amcasının Şanghay’da yaptığı ipek ticaretine yardım etmeyi planlıyordu. En alt güvene alt güverteden daha karanlık ve daha soğuktu.</span></p>

      <p class="calibre2"><span class="none">Irving en alt güverteden nefret ederdi. Burası ona buz gibi kamarası ve loş orta güverteden daha çok bir mezarı hatırlatırdı. Buraya ancak mecbur kalırsa, genellikle de bezlere sarılmış cesetlerin -ya da ceset parçalarının- Ölüler Odası’nda istiflenmesi işini denetlemek için gelirdi. Her seferinde acaba bir dahaki sefere bir başkasının bu defa kendi cesedini buraya konma işini denetleyip denetlemeyeceğini merak ederdi. Fenerini kaldırdı, sulu karın ve kirli havanın içinden arka tarafa doğru yürüdü.</span></p>

      <p class="calibre2"><span class="none">Kazan dairesi boş gibi görünüyordu ama daha sonra Teğmen Irving sancak tarafında birinin olduğunu fark etti. Fener yanmıyor, sadece dört tane kapalı kazan kapısından birinde yanan kısık, titrek bir kırmızı ışık faik ediliyordu. Loş ışıkta, yerde yatan kişi bir ölüye benziyordu. Adam alçak tavana bakıyor ve gözlerini kırpmıyordu. Irving odaya girdiğinde ve kömür sepetinin yanındaki kancaya fenerini astığında da kafasını çevirmemişti.</span></p>

      <p class="calibre2"><span class="none">“Sizi buraya getiren nedir Teğmen?” diye sordu James Thompson. Mühendis hâlâ ne başını oynatmış ne de gözlerini kırpmıştı. Geçen ay tıraş olmayı bırakmış, zayıf, beyaz yüzünün her yeri sakalla dolmuştu. Adamın gözleri yuvalarının içine gömülmüştü. Saçları dik, isli ve terliydi. Pek kömür yakılmadığı için kazan dairesi bile dondurucu soğukluktaydı ama Thompson üzerinde sadece pantolon, atlet ve askıyla yerde yatıyordu.</span></p>

      <p class="calibre2"><span class="none">“Sessizlik’i arıyorum,” dedi Irving.</span></p>

      <p class="calibre2"><span class="none">Yerde yatan adam tavana bakmaya devam etti.</span></p>

      <p class="calibre2"><span class="none">“Bayan Sessizlik’i,” diye açıklık getirdi genç Teğmen.</span></p>

      <p class="calibre2"><span class="none">“Eskimo cadısı,” dedi mühendis.</span></p>

      <p class="calibre2"><span class="none">Irving boğazını temizledi. Burada kömür tozları o kadar fazlaydı ki nefes almak bile zordu. “Onu gördünüz mü Bay Thompson? Ya da sıra dışı bir şey duydunuz mu?”</span></p>

      <p class="calibre2"><span class="none">Hâlâ ne başını çevirmiş ne de gözlerini kısmış olan Thompson yavaşça güldü. Bir kavanoza çarpan küçük taşlar gibi çıkan sesi rahatsız ediciydi ve kendi öksürüğüyle kesildi. “Dinleyin,” dedi mühendis.</span></p>

      <p class="calibre2"><span class="none">Irving başını çevirdi. Burada diğer yerlere oranla daha net duyulmasına rağmen Irving’in bildiği, sıradan sesler vardı: Bastıran buzun ağır ağır inlemesi, demir kazanların ve kazan dairesinin önünde ve arkasındaki yapısal desteklerin daha da büyük bir sesle inlemeleri, uzaktan gelen rüzgârların uluması, geminin üzerine düşen buz parçalarının yarattığı titreşim, geminin sallanan direklerinin gıcırtısı, gövdeden gelen düzensiz tırmalama sesleri ve kazan dairesinden ve borulardan gelen tıslama, tırmalama sesi.</span></p>

      <p class="calibre2"><span class="none">“Bu güvertede nefes alan biri ya da bir şey var,” diye devam etti Thompson. “Duyuyor musunuz?”</span></p>

      <p class="calibre2"><span class="none">Irving duymaya çalıştı ama nefes almaya benzer bir ses duymadı; gerçi kazandan hızlı solumaya benzer sesler geliyordu. “Smith ve Johnson nerede?” diye sordu Teğmen. Bunlar yirmi dört saat boyunca Thompson’la çalışan ateşçilerdi.</span></p>

      <p class="calibre2"><span class="none">Mühendis omuz silkti. “Bugünlerde pek fazla kömür küreklemeye gerek olmuyor; onlara sadece birkaç saatliğine ihtiyacım oluyor. Zamanımın çoğunu yalnız geçiriyorum. Borular ve kapaklar arasında sürünerek. Yamayarak. Bantlayarak. Parçaları değiştirerek. Bu... şeyi... çalışır kılmak, orta güverteye her gün birkaç saatliğine sıcak su gönderebilmek için uğraşıyorum. İki ay, en fazla üç ay sonra bunlar da bir işe yaramayacak. Kömürümüz tükeniyor. Yakında ısınamayacağız.”</span></p>

      <p class="calibre2"><span class="none">Irving bu raporları subayların odasında duymuştu ama bu konuya pek ilgi duymuyordu. Üç ay ona çok uzun bir zaman gibi görünüyordu. Şu anda Bayan Sessizlik’in gemide olmadığına emin olmak ve Yüzbaşıya rapor vermek istiyordu. Terörün altını üstüne getirmesi gerekiyordu. Sonra da üç ay daha hayatta kalmalıydı. Tükenen kömür stoku hakkında daha sonra da kafa yorabilirdi.</span></p>

      <p class="calibre2"><span class="none">“Söylentileri duydunuz mu Teğmen?” diye sordu mühendis. Hâlâ yerde yatıyordu ve ne başını Irving’den yana çevirmiş ne de gözlerini kıpmıştı.</span></p>

      <p class="calibre2"><span class="none">“Hayır, Bay Thompson. Ne söylentisi?”</span></p>

      <p class="calibre2"><span class="none">“Buzdaki o şey, o hayalet, o şeytan... istediği zaman gemiye geliyor, geceleri en alt güvertede geziniyormuş,” dedi Thompson.</span></p>

      <p class="calibre2"><span class="none">“Hayır,” dedi Teğmen Irving. “Bunu duymamıştım.”</span></p>

      <p class="calibre2"><span class="none">“Burada, en alt güvertede yeteri kadar zaman geçirin,” dedi yerde yatan adam. “Ondan sonra her şeyi duyacak ve göreceksiniz.”</span></p>

      <p class="calibre2"><span class="none">“İyi geceler Bay Thompson.” Irving, cızırdayan fenerini aldı; koridordan ön tarafa doğru ilerledi.</span></p>

      <p class="calibre2"><span class="none">En alt güvertede bakacak daha fazla yer kalmamıştı ve Irving bu işi bir an önce bitirmek istiyordu. Ölüler Odası kilitliydi. Yüzbaşı’dan bu odanın anahtarını istememişti ve ağır kilidin güçlü ve güvenli bir biçimde kapalı olduğunu görüp yoluna devam etti. Kalın, meşe kapının ardından gelen çiğneme ve tırmalama seslerini neyin çıkardığını öğrenmek istemiyordu.</span></p>

      <p class="calibre2"><span class="none">Geminin gövdesi boyunca uzanan yirmi bir su tankı Eskimo kadın için iyi bir saklanma yeri olamazdı. Bu yüzden Irving kömür deposuna yöneldi. Kömür tozuyla dolu hava, fenerinden gelen ışığın gücünü azaltıyordu. Kömür dolu çuvallar, bir zamanlar tabandan tavana kadar her yeri kaplarken, şimdi sisli odaların köşelerini bile güçlükle dolduruyor, kum torbalarıyla kapatılmış ufak bir siperi andırıyordu. Bayan Sessizlik’in bu havasız, kokmuş, hastalıklı cehennem deliğinde barınamayacağını düşündü, her taraf dışkı kokuyor, etrafta fareler geziniyordu. Buna rağmen bakmak zorunda olduğunu düşündü.</span></p>

      <p class="calibre2"><span class="none">Kömür depolarını aramayı bitirdikten sonra geminin bu kısmında bulunan diğer depolara, ön tarafa, mürettebatın yattığı ve Bay Diggle’ın ocağının bulunduğu yerin tam iki kat altına, fıçı ve sandıkların olduğu bölümlere bakmaya gitti. Bu bölümde, alt güverteden inen bir merdiven vardı. Tonlarca tahta tavana monte edilmişti. Bu yüzden alan daralmıştı ve Irving hafif çömelerek ilerlemek zorunda kalıyordu. Bununla birlikte iki buçuk yıl öncesine göre fıçı, sandık ve malzeme yığınları bir hayli azalmıştı.</span></p>

      <p class="calibre2"><span class="none">Ama farelerin sayısında artış olmuştu. Büyük bir artış.</span></p>

      <p class="calibre2"><span class="none">Irving daha sulu çamura bulanmış büyük sandıkların arasına ve içine baktı, bunların boş ya da kapalı olduğundan emin oldu. Ön tarafta bulunan dikey merdivene geldiğinde fenerin loş ışığının hemen ötesinde bir hareket sezdi, hızla soluk alan, hızla hareket etmeye çalışan birilerinin varlığını hissetti. Bu, büyük bir şeydi ve bir kadın değildi.</span></p>

      <p class="calibre2"><span class="none">Irving’in silahı yoktu. Bir an için fenerini yere atıp karanlığın ortasından geçerek geminin ortasındaki merdivene doğru koşmak geldi aklına. Ama tabii ki böyle yapmadı ve düşünce geldiği gibi gitti aklından. İleriye doğru bir adım attı, kendisinin bile ummadığı kadar güçlü ve otoriter bir sesle bağırdı: “Kim var orada? Kendini tanıt!”</span></p>

      <p class="calibre2"><span class="none">Sonra fenerin ışığında onları gördü. Tüm mürettebattaki en iri y</span><span class="none">apılı adam olan geri zekâlı Magn</span><span class="none">us</span> <span class="none">Manson</span> <span class="none">hızla pantolonunu giymeye, kocaman, kirli parmaklarıyla fermuarını kapamaya çalışıyordu. Ondan bir iki metre ötede, bir buçuk metre boyunda, gözleri yuvalarından fırlamış gibi duran fare suratlı kalafatçı yardımcısı. Cornelius Hickey askılarını yerine takıyordu.</span></p>

      <p class="calibre2"><span class="none">John Irving şaşırdı. Ne olduğunu anlaması ve kabullenmesi için birkaç saniye geçmesi gerekti: Bu ikisi cinsel ilişkiye girmişti. Irving tabii ki bu tür şeyleri duymuş, bu konuda arkadaşlarıyla şakalaşmış, bir keresinde Excellent gemisindeyken bir Teğmen’in böyle bir ilişkiye girdiğini itiraf edişine ve kırbaçlandığına şahit olmuştu. Ama kendi gemilerinde böyle bir şey olabileceğini aklına bile getirmemişti...</span></p>

      <p class="calibre2"><span class="none">Dev</span> <span class="none">Manson</span> <span class="none">ona doğru bir adım attı. Adam o kadar uzun boyluydu ki alt güvertelerde tavana çarpmamak için sürekli eğilmek zorunda kalıyordu; bu yüzden açık havada da kambur yürüyordu. Şimdi, fenerin ışığında parlayan kocaman elleriyle, bir idam mahkûmunun celladına benziyordu.</span></p>

      <p class="calibre2"><span class="none">Irving şaşkınlıktan küçük dilini yutacaktı. Bu... eşcinseller onu tehdit mi ediyorlardı? Kraliyet Donanmasında askerlerin birbiriyle cinsel ilişkiye girmesinin cezası idamdı. Herkesin ortasında iki yüz kırbaç cezasına çarptırılmak böyle bir durumda büyük bir şans olarak görülürdü.</span></p>

      <p class="calibre2"><span class="none">“Nasıl cesaret edersin?” dedi Irving. Manson’un tehditkar tavrı için mi, yoksa az önce olanlarla ilgili olarak mı böyle söylediğini kendisi de bilmiyordu.</span></p>

      <p class="calibre2"><span class="none">“Teğmen,” dedi Hickey. Liverpool aksanıyla hızlı hızlı konuşuyordu. “Affedersiniz komutanım. Bay Diggle bizi un almaya buraya göndermişti. Ama şu lanet farelerden biri Denizci</span> <span class="none">Manson</span><span class="none">un pantolonundan içeri girdi. Biz de onu çıkarmaya çalışıyorduk. Şu fareler ne pis hayvanlar.”</span></p>

      <p class="calibre2"><span class="none">Irving Bay Diggle’ın henüz her gece yaptığı gibi çörek pişirmeye henüz başlamadığını ve zaten orta güvertede yeterince un olduğunu biliyordu. Hickey, ikna edici bir</span> <span class="none">yalan</span> <span class="none">söylemek için bile çaba sarf etmemişti. Adamın, yuvalarından çıkacakmış gibi duran, onu tartan gözleri Irving’e etraflarında cıyaklayan fareleri hatırlattı.</span></p>

      <p class="calibre2"><span class="none">“Bunu kimseye söylemezseniz çok seviniriz, komutanım,” diye devam etti kalafatçı yardımcısı. “Magnus pantolonuna küçük bir fare girdi diye korktu deyip alay ederler sonra.”</span></p>

      <p class="calibre2"><span class="none">Bu sözler bir başkaldırı, bir küstahlık, hatta bir emir niteliğindeydi. Bu küçük adam saygısızlık yapmaya devam ederken</span> <span class="none">Manson</span> <span class="none">boş bakışlarla kollarını yana sarkıtmış pasif bir halde küçük sevgilisinin bir sonraki emrini bekliyordu.</span></p>

      <p class="calibre2"><span class="none">Bir anlık sessizlik gergin bir hal aldı. Gemiyi saran buz inledi, tahtalar gıcırdadı. Yanlarındaki fareler cıyakladılar.</span></p>

      <p class="calibre2"><span class="none">“Çıkın buradan,” dedi Irving sonunda. “Şimdi.”</span></p>

      <p class="calibre2"><span class="none">“Emredersiniz, komutanım, sağ olun komutanım,” dedi Hickey. Yan tarafta duran bir feneri yaktı. “Gel Magnus.”</span></p>

      <p class="calibre2"><span class="none">İki adam dar merdiveni kullanarak alt güverteye çıktılar.</span></p>

      <p class="calibre2"><span class="none">Irving uzun süre olduğu yerde kaldı. Geminin iniltilerini dinliyor ama duymuyordu. Rüzgârın uluması uzaktan gelen bir ağıt gibiydi.</span></p>

      <p class="calibre2"><span class="none">Bunu Yüzbaşı Crozier’a anlatsa bir mahkeme kurulurdu. Seferdeki en aptal adam olan</span> <span class="none">Manson</span> <span class="none">tayfalar tarafından sevilirdi. Onun hayalet ve cinlere olan inancıyla alay ederlerdi.</span> <span class="none">Manson</span> <span class="none">üç kişinin yaptığı işi yapıyordu. Hickey ise komutanlar tarafından sevilmese de fazladan tütün, rom ve ihtiyaç duyulan başka şeyleri kolaylıkla bulduğu için tayfaların saygısını kazanmıştı.</span></p>

      <p class="calibre2"><span class="none">Crozier bu adamları asmaz, diye düşündü John Irving. Ama Yüzbaşı son haftalarda oldukça ters davranıyordu ve korkunç cezalar verebilirdi. Gemideki herkes birkaç hafta önce Yüzbaşı’nın</span> <span class="none">Manson</span><span class="none">u en alt güverteden kömür taşıması için verilen emirlere uymamaya devam ederse farelerin çiğnediği arkadaşı Walker’ın yanına tıkmakla tehdit ettiğini biliyordu. Bu cezayı şimdi verse kimse şaşırmazdı.</span></p>

      <p class="calibre2"><span class="none">Diğer taraftan, “Ne gördüm ki?” diye düşündü Teğmen. Bir mahkeme kurulursa, elimi İncil’e basıp ne gördüğümü söyleyeceğim? Sıra dışı bir eyleme şahit olmamıştı. Onları cinsel birleşme anında ya da daha başka bir uygunsuz pozisyonda suçüstü yakalamamıştı. Irving hızla alıp verilen solukları, yaklaşan bir fener ışığına karşı birbirlerini uyaran fısıltıları duymuştu. Sonra her ikisini de pantolonlarını ve diğer elbiselerini giymeye çalışırken görmüştü.</span></p>

      <p class="calibre2"><span class="none">Ama bunlar da normal şartlarda asılmalarına yeterdi. Ama burada, buzda, eğer kendilerini kurtaran olmazsa ayları ya da yılları kalmışken aynı ceza verilir miydi?</span></p>

      <p class="calibre2"><span class="none">John Irving yıllar sonra ilk kez oturup ağlamak istedi. Bir anda hayatı beklemediği kadar</span> <span class="none">karm</span><span class="none">aşık</span><span class="none">laşmıştı</span><span class="none">. Eğer bu iki eşcinseli rapor ederse hiçbir subay arkadaşı ya da astı ona eskisi gibi bakmayacaktı.</span></p>

      <p class="calibre2"><span class="none">Eğer bu iki adamı ihbar etmezse, kendini Hickey’in sonsuz hakaretlerine boyun eğmiş sayacaktı. Cesaret gösterip de olanları anlatmamasını geri kalan haftalar ya da aylarda bir şantaj aracı olarak kullanabilirlerdi. Ayrıca dışarıdaki karanlıkta ya da kamarasında yatarken rahat olamayacaktı, gerçi bu beyaz canavarın onları sırayla öldürdüğü bu ortamda rahat olmak pek mümkün değildi. Manson’un beyaz ellerinin boğazına yapışacağı anı bekleyecekti sürekli.</span></p>

      <p class="calibre2"><span class="none">“Ah, lanet olsun,” dedi yüksek sesle gıcırdayan soğuğa doğru. Sonra yüksek sesle gülmeye başladı. Gülüşü zayıf, tuhaf ama sözcüklerden daha rahatsız edici geliyordu ona.</span></p>

      <p class="calibre2"><span class="none">Birkaç büyük fıçı ve halat odası dışında bakmadığı yer kalmamıştı. Ona kalsa bu arama faslına bir son verebilirdi ama Hickey ve Manson’un ortadan kaybolmalarını beklemek istedi.</span></p>

      <p class="calibre2"><span class="none">Boş sandıkları geçti. Burada, geminin aşağı doğru eğik kısmında su bileklerine kadar geliyor, botlarını buzla dolduruyordu. Burada birkaç dakika daha kalırsa ayak parmaklarından birini kaybedebilirdi.</span></p>

      <p class="calibre2"><span class="none">Halat odası geminin en önüne, gövdenin pruvayla birleştiği yere denk geliyordu. Burası tam bir oda sayılmazdı, iki kapı da bir metre yüksekliğindeydi; içeride ise tavan bir metreden daha yüksekte değildi. Burası daha çok halatları depolamak için kullanılıyordu. Bu oda nehrin ve nehir ağzının kokusunu taşıyordu hâlâ. Bu kokusunu aylar ve hatta yıllar sonra bile hiç kaybetmemişti; büyük halatlar</span> <span class="none">karm</span><span class="none">aşık</span> <span class="none">bir halde üst üste durur, bu alçak, siyah, kötü kokulu yerde fazla boşluk bırakmazdı.</span></p>

      <p class="calibre2"><span class="none">Teğmen Irving açılmak istemeyen kapıyı açtı ve fenerini girişe doğru tuttu. Burada, pruva ve cıvadra buza saplandığı için buzun gıcırtısı daha fazla duyuluyordu.</span></p>

      <p class="calibre2"><span class="none">Bayan Sessizlik başını kaldırdı ve fenerin ışığında gözleri tıpkı bir kedininki gibi parladı.</span></p>

      <p class="calibre2"><span class="none">Altına halı gibi serdiği beyaz-kahverengi kürkler ve omzuna attığı ağır kürk -muhtemelen paltosuydu- dışında tamamen çıplaktı. Halat odasının zemini dışarıya göre otuz santim yukarıda duruyordu. Bayan Sessizlik, halatları toplayıp biraz itmiş, büyük, kenevirden yapılma halat düğümü arasında alçak, kürk serili bir mağara oluşturmuştu.</span></p>

      <p class="calibre2">&nbsp;</p><br class="calibre3" id="calibre_pb_17" />
    </div>
  </div>
</body>
</html>
