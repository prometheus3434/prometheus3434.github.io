<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>47<br />
      PEGLAR</h1>

      <p class="calibre2">&nbsp;</p>

      <p class="calibre2"><span class="none">Teğmen Little ve grubu açık su müjdesiyle Hastane Kampı’na geldikten sonra bütün denizciler yola çıkmak için sabırsızlanmaya başlamıştı; ama kampı terk etmeye bir gün ve tekneleri suya indirmeye iki günleri vardı.</span></p>

      <p class="calibre2"><span class="none">Öncelikle diğer av ve keşif gruplarının kampa dönmesini bekleyeceklerdi; birkaç grup gece yarısından sonra kampa varmıştı; ama hepsi öyle yorgundu ki bu müjdeli haberi duyamadan sendeleyerek çadırlarına girdiler. Roben Thomas’ın grubu bir kutup tilkisi ile birkaç tavşan yakalayabilmiş, Çavuş Tozer’ın grubuysa bir çift kar tavuğuyla kampa dönmüştü.</span></p>

      <p class="calibre2"><span class="none">5 Temmuz Çarşamba sabahı, hasta, sağ demeden herkes revir çadırının toplanmasına yardım etti. John Bridgens, bir süre önce ölen Henry Lloyd ve Tom Blanky’nin görevini alarak Doktor Goodsir’ün asistanı olmuş ve birkaç gün önceki ayaklanmayı da revir çadırının kapısında cerrahla beraber izlemişti. Erebus’un subayı Robert Sinclair’in ayaklanmaya katıldığını Harry Peglar’a söyleyen de</span> <span class="none">Bridgens’di</span><span class="none">. Tanıdığı kadarıyla Reuben Male daima güvenilir ve kararlı bir adam olmuştu. Çok kararlıydı. Ama Peglar, Aylmore, Hickey ve onların dalkavukları için aynı şekilde düşünmüyor, onlara yalnızca nefret duyuyordu. Peglar’a göre bunlar, küçük beyinleri daima bir şeylerle meşgul olan -tabii</span> <span class="none">Manson</span> <span class="none">hariç- boş konuşan ve sadakatten bihaber adamlardı.</span></p>

      <p class="calibre2"><span class="none">6 Temmuz Perşembe günü, iki aydan sonra ilk kez buz üstüne çıktılar. Kral William topraklarının rüzgâr altı yönünde ilerliyor olsalar da açık buzda kızak çekmenin ne kadar korkunç bir şey olduğunu unutmuşlardı. Hâlâ aşmaları gereken birçok basınç sırtı vardı. Deniz buzulları, kıyı buzulları ve karlı zemin kadar kaygan değildi. Rüzgârdan korunmak için ne bir vadi vardı ne de alçak bir kaya parçası. İçecek tek bir damla su da yoktu. Kar fırtınası devam ediyor ve güneydoğu yönünden kızak gruplarının yüzüne doğru esen rüzgâr gittikçe şiddetleniyordu.</span></p>

      <p class="calibre2"><span class="none">Denizciler, çadır kuracak güçleri kalmadığı için teknelerin yanına çadır muşambalarını serip ilk gece buzun üstünde yattılar. Kutup güneşinin loş aydınlığında üçer kişilik uyku tulumlarına sıkışıp sadece birkaç saat uyudular.</span></p>

      <p class="calibre2"><span class="none">Fırtınaya, rüzgâra ve buz kütlelerinde ilerlemenin zorluğuna rağmen üç kilometrelik yolu 7 Temmuz Cuma sabahı tamamlamışlardı.</span></p>

      <p class="calibre2"><span class="none">Teğmen Little ve grubunun gördüğü açıklık artık yoktu. Kapanmıştı. Little bu yolun en fazla yirmi santimlik ince bir buz tabakasıyla kapandığını gördü. Buz Uzmanı James Reid öncülüğünde zikzaklar çizerek kısa bir süre önce donan suda ilerlemeye başladılar.</span></p>

      <p class="calibre2"><span class="none">Şimdi, hayal kırıklıklarına, yüzlerine vuran dondurucu soğuğa ve sırılsıklam olan giysilerine bir de ince buzun üstünde yürümenin yarattığı tedirginlik eklenmişti.</span></p>

      <p class="calibre2">&nbsp;</p>

      <p class="calibre2"><span class="none">Öğleden sonra, ellerindeki çubuklarla önden ilerleyerek buzu kontrol eden altı denizciden biri Er James Daly suya düştü. Arkadaşları onu sudan çıkarıncaya kadar mosmor olmuştu. Doktor Goodsir Daly’yi önce çırılçıplak soyup buzun üstünde yatırdı, sonra da onu battaniyelere ve filikaları örten yelken bezine sardı. İki yanına iki denizci daha uzandı; çünkü Daly, ancak onların vücut ısısı sayesinde hayatta kalabilirdi. Yine de titriyor, diş dişe vuruyor ve bilinçsizce sayıklamaya devam ediyordu.</span></p>

      <p class="calibre2"><span class="none">Buzun inişli çıkışlı zemini denizcilerin midesini bulandırmıştı ve içlerinden bazıları dayanamayıp kustu. Buz, üstündeki ağırlık yüzünden bazen çatırdıyor ve sağda solda aniden kırılmalar olabiliyordu. Doktor Goodsir denizcilere iskorbüt ilerledikçe yüksek sese karşı hassaslaşacaklarını aylar öncesinde söylemişti. İlerlemiş iskorbüt hastası bir adamı silah sesi bile öldürebilirdi. Ve şimdi seksen dokuz denizcinin birçoğu kendinde bu belirtiyi görüyordu.</span></p>

      <p class="calibre2"><span class="none">Magnus</span> <span class="none">Manson</span> <span class="none">gibi bir budala bile kızaklardan birinin suya düşmesi durumunda koşumlarla ona bağlı olan adamların kurtulamayacağını anlamıştı. Suya düşenler de zaten donarak ölmeye fırsat kalmadan boğulurdu.</span></p>

      <p class="calibre2"><span class="none">Karadayken aralarındaki mesafenin çok az olması gereken denizciler şimdi birbirlerinden mümkün olduğunca uzak gruplar halinde ilerliyordu. Fırtına çıktığı zamanlarda kimse birbirini göremez oluyordu ve yalnızlık hissi çok ürkütücüydü. Geride kalan iki filikayla üç tekneyi çekmek için döndüklerinde eski izlerini takip etmemeleri gerekiyordu; çünkü buzun onları taşımama ihtimali vardı.</span></p>

      <p class="calibre2"><span class="none">Bazıları Back Nehrinin ağzına ulaşan koyu kaybettiklerini düşünmeye başlamıştı. Peglar, Crozier’ın teodolit okumalarına baktığında koyla aralarındaki uzaklığın en az elli kilometre olduğunu anladı ve oradan sonra nehir ağzına ulaşmak için yüz kilometrelik yolları daha vardı. Eğer yiyecekleri olsa ve herkesin sağlığı bir anda düzelse bile ağustostan önce koya, eylül sonlarından önce de nehre varamazlardı.</span></p>

      <p class="calibre2"><span class="none">Açık su düşüncesi, Harry Peglar’ın kalbini yerinden çıkartacak gibi oluyordu. Harry’nin kalp atışları zaten düzensizdi. Kalbindeki ritim bozukluğu çocukken geçirdiği kızıl hastalığından kalmaydı; ama annesinin tüm endişelerine rağmen Harry bunu önemsemiyordu. Annesine, eğer ciddi bir kalp rahatsızlığı olsaydı dünyanın en büyük gemilerinden birinde pruva subayı olarak çalışamayacağını söylüyordu. Harry, annesini iyi olduğuna ikna etse de kalp çarpıntısı yıllar geçtikçe arttı ve sıkışma hissinin yanı sıra sol koluna dayanılmaz ağrı vermeye başladı. Bazen pruva çanaklığına tek koluyla tırmanmak zorunda kalıyordu; ama arkadaşları Harry’nin bunu gösteriş için yaptığını düşünüyorlardı.</span></p>

      <p class="calibre2"><span class="none">Son haftalarda kalp çarpıntısı son raddesine ulaşmıştı. İki hafta önce sol elinin parmaklarını kullanamamaya başladı. İshal yüzünden de ciddi sorunlar yaşıyor ve tuvalete çıkabilmek için karanlığın çökmesini bekliyordu.</span></p>

      <p class="calibre2"><span class="none">Bu yürüyüş sırasında tuvalet ihtiyacını giderebileceği bir yer yoktu. Lanet bir çalılık ya da arkasına gizlenebileceği bir kaya bile bulamıyordu. Peglar’ın bu iş için gözden uzaklara gitmesine kızak takımındaki arkadaşları çok gülüyordu; çünkü tuvaletini kimseye görünmeden yapabilmek uğruna Teröre yem olabilirdi.</span></p>

      <p class="calibre2"><span class="none">Bugünlerde Peglar’ın canını sıkan şey arkadaşlarının onunla dalga geçmesi değil, onların hızına yetişebilmek için gösterdiği anormal çabaydı. İç kanama, açlık ve kalp çarpıntısı yüzünden bitkin düşüyordu. Bu yüzden seksen dokuz denizcinin içinde bir tek o, sis ve kar yağışının tekrar başlamasına sevinmişti.</span></p>

      <p class="calibre2"><span class="none">Sis büyük bir sorundu. Buz üstünde neredeyse tek başlarına hareket eden denizcilerin birbirini kaybetmesi kolaylaşıyordu. İkinci vardiyada geride kalan tekneleri çekmek de hayli zorlaşmıştı. Yüzbaşı Crozier bu sorunu konuşmak için mola verdi. Aynı buz parçası üstünde bir defada en fazla on beş adam durabilirdi ve teknelerin yakınında toplanamıyorlardı. Dev tekne ve kızakları mümkün olduğunca az adam çekmek zorundaydı.</span></p>

      <p class="calibre2"><span class="none">Sözü edilen açık suya ulaşabilirlerse, kızakların varlığı sorun olmaya başlayacaktı. Ama Back Nehri’nin ağzına varana kadar filika ve tekneleri yeniden kızaklarla taşımak zorunda kalabilirlerdi; bu yüzden kızakları buzun üstünde terk edip gidemezlerdi. Perşembe günü hareket etmeden önce Crozier’ın emriyle tekneler kızaklara yüklendi. Bu iş denizcilerin saatlerini aldı. Parmakları yorgunluk ve iskorbüt yüzünden en basit düğümü bile atamayacak kadar beceriksizleşmişti. Vücutlarındaki en ufak bir kesiğin kanaması durmuyordu. Yine de bu yükle</span> <span class="none">indir işlemini yapabilirlerdi; çünkü teknelerin suya inmeye hazır olması gerekiyordu. Tabii eğer açık su bulabilirlerse.</span></p>

      <p class="calibre2"><span class="none">Crozier her kızak grubuna önde ve arkada fener yakmalarını söyledi. Balina avı teknelerinden birine pek önemli olmayan eşyaları yüklemişlerdi ve Crozier bu teknenin başına Hodgson’ı koyarak onu öncü tekne yaptı. İsyan çıkarmaya çalışan Hodgson’ın ödülü bu olmuştu. Kızak grubunun başında Magnus</span> <span class="none">Manson</span> <span class="none">vardı ve Aylmore ile Hickey de aynı gruptaydı. Eğer bu öncü grup ilerlerken buzda bir kırılma</span> <span class="none">olursa hiçbirinin kurtulma şansı</span> <span class="none">yoktu. Diğer denizciler onları buzun içinde bırakıp daha güvenli bir yoldan devam ederlerdi.</span></p>

      <p class="calibre2"><span class="none">Arkadaki kızak grupları ise karanlık bastırdıkça bir diğerinin fener ışığını görebilmek için birbirine daha yakın hareket etmek zorundaydı.</span></p>

      <p class="calibre2"><span class="none">Akşam saat sekiz civarında Hodgson ve grubunun çığlıkları duyuldu, suya düşmemişlerdi; Little’ın dün gördüğü açık suyun bir buçuk kilometre doğusunda yeni bir açıklık bulmuşlardı.</span></p>

      <p class="calibre2"><span class="none">Diğer gruplardan birkaç kişi ellerinde fenerle öndeki kızağa doğru ilerledi. Buzun ince olduğunu düşünüp yavaş hareket ediyorlardı; ama altlarındaki buz hiç de ince değildi. On metre genişliğindeki bu açık alan ileri gidildikçe daha da açılıyordu.</span></p>

      <p class="calibre2"><span class="none">Crozier, “Teğmen Hodgson,” dedi, “Teknenizde kürek çekecek altı adam için yer açın. Fazla yükü hemen buza indirin. Teğmen Little siz tekneyi yöneteceksiniz. Bay Reid, siz Teğmen Little ile gideceksiniz. İki saat boyunca ilerleyin. Yelkenleri açmayın, Teğmen. Sadece kürekleri kullanacaksınız. İki saatin sonunda, eğer o kadar açılabilirseniz, geri dönüp ilerideki durumu bize bildireceksiniz. Toplam dört saatiniz var, biz de bu sırada diğer kızakları teknelere yükleyeceğiz.”</span></p>

      <p class="calibre2"><span class="none">Little, “Emredersiniz efendim,” dedi ve adamlarına emir yağdırmaya başladı. Peglar, Hodgson’ın ağlayacağını sandı; çünkü daha yirmili yaşlardayken denizcilik kariyerinin sona ermesinin ne kadar zor olduğunu biliyordu. Ama bunu bak etti, diye düşündü Peglar. İsyan çıkaranların asıldığı, hatta isyan çıkarmayı sadece düşünenlerin bile ağır cezalar aldığı Deniz Kuvvetleri’ne yıllarını veren biri olarak, kural ihlaline sonuna kadar karşıydı.</span></p>

      <p class="calibre2"><span class="none">Crozier, Peglar’a yaklaştı. “Harry, kendini iyi hissediyorsan gruba katılabilirsin. Dümen yekesine senin geçmen gerektiğini düşünüyorum. Bay Reid ve Teğmen Little pruvada olacaklar.”</span></p>

      <p class="calibre2"><span class="none">“Ah, evet Yüzbaşı, ben gayet iyiyim.” Yüzbaşı Crozier’ın onun hasta olduğunu düşünmesine şaşırmıştı. Hasta gibi mi görünüyorum? Bu düşünce kendini kötü hissetmesine sebep oldu.</span></p>

      <p class="calibre2"><span class="none">“Kürek çekecek iyi bir adama ihtiyacım var,” diye fısıldadı Crozier. “Ve yüzme bilen bir kişiye daha.”</span></p>

      <p class="calibre2"><span class="none">Peglar buz gibi suda yüzdüğünü düşünüp ürpermişti, gülümsedi. Hava sıcaklığı sıfırın altındaydı, su sıcaklığı da.</span></p>

      <p class="calibre2"><span class="none">Crozier Peglar’ın omzunu sıvazladı ve başka bir “gönüllü” içi</span><span class="none">n etrafına bakındı. Bu keşif turu</span><span class="none">na göndermek için Çavuş Des Voeux, Çavuş Robert Thomas, Lostromo Yardımcısı Tom Johnson ve diğer Deniz Kuvvetleri subaylarının dışında birilerini istiyordu.</span></p>

      <p class="calibre2"><span class="none">Tekne otuz dakika içinde suya inmeye hazırdı.</span></p>

      <p class="calibre2"><span class="none">Sefer içinde sefer yapıyorlardı. Dört saatlik görev sırasında kaybolma ya da açık suda daha uzun vakit geçirme ihtimaline karşın denizciler yanlarına bir çanta dolusu domuz eti ve çörek aldı. Dokuz kişilik grubun her birinde balta ya da kazma vardı. Önlerine çıkabilecek küçük bir buzdağını ya da buz kütlesini kırmaları gerekebilirdi. Eğer karşılarına daha geniş ve daha kalın buz kütleleri çıkarsa açık suyu bulana kadar tekneyi taşımak zorunda kalacaklardı. Peglar bu indirme ve kaldırma işlerini yapabilecek gücü olmasını umut etti.</span></p>

      <p class="calibre2"><span class="none">Kaptan Crozier, Teğmen Little’a bir tüfek ve bir kutu fişek verdi. Bunlar teknenin pruvasına bırakıldı. Eğer bir şekilde karaya otururlarsa Peglar teknedeki levazımatın içinde çadır ve muşamba bulunduğunu biliyordu. Üç kişilik uyku tulumlarından üç tane vardı. Ama denizcilerden hiçbiri açıkta kaybolmaya niyetli değildi.</span></p>

      <p class="calibre2"><span class="none">Adamlar tekneye binip yoğun sis içinde yerlerine bulmaya çalıştılar. Geçen kış Crozier ve diğer subaylar Bay Honey ve Bay Week</span><span class="none">e</span><span class="none">s’e tekneleri yükselttirme kararı almışlardı. Ama sonunda küpeşteyi nehir koşullarına uygun yüksekliğinde bırakmanın en doğrusu olacağını düşünüp vazgeçtiler. Daha sonra Crozier küreklerin de boyunu kısaltarak onları nehir seyrine uygun hale getirdi.</span></p>

      <p class="calibre2"><span class="none">Teknenin pupasındaki yığınla yiyecek ve eşya yüzünden kürekçiler dizlerini kendilerine çekerek oturuyorlardı ve dümen yekesindeki Peglar’ın altında da oturak yerine bir halat yığını vardı. Teğmen Little ve Bay Reid de ellerinde uzun çubuklarıyla pruva ya yerleştiler.</span></p>

      <p class="calibre2"><span class="none">Tekneyi suya indirmek için sabırsızlanıyorlardı. Hep bir ağızdan “bir-iki-üç” diyerek balina avı teknesini suya doğru kaydırmaya başladılar. Pruva eğilerek suyla buluştuğunda Bay Reid ve Teğmen Little çömelip küpeşteye tutundu. İki yıl ve on bir ay sonunda ilk kez bir tekneyi suya indirmişlerdi.</span></p>

      <p class="calibre2"><span class="none">Alkışlar ve sevinç nidalarının sonu gelmiyordu.</span></p>

      <p class="calibre2"><span class="none">Peglar tekneyle dar geçidi ortaladı ve arkasına baktığında buzun üstündeki denizcilerin sisler arasında kaybolduğunu gördü.</span></p>

      <p class="calibre2"><span class="none">Seferin ilk iki saati rüya gibiydi. Peglar iki yıl önce Beechey Adası’nda küçük bir tekneyle suya açılmış ve yüzen buz kütleleri arasında ilerlemişti. Gemiler için doğru güzergâhı bulmak bir haftadan daha uzun zamanını almıştı; ama şimdi yaşadığı farklı bir duyguydu. Sudaki açıklık en fazla on metreydi ve ilerleyebilmek için teknenin kenarlarındaki buzları hareket ettirmek zorunda kalıyorlardı.. Açık su sağa sola kıvrılsa da teknenin dönüş yapabilmesine izin vermeyecek kadar dar bir alandı. Her iki; taraftaki yüksek buzullar görüş alanını daraltıyordu ve sis hâlâ aynı yoğunluktaydı. Denizciler birbirleriyle konuşurken sesleri hem boğuluyor hem de yankılanıyordu; bu yüzden hepsi fısıldayarak konuşmak zorundaydı.</span></p>

      <p class="calibre2"><span class="none">Yüzen buz kütlelerine rastlayınca ya da açık su üstünde bir donmayla karşılaşınca tekneden inip kazmalarla buzu kırmaya başlıyorlardı. Denizcilerden bazıları buzun üstünde kalıyor ve pruvaya ya da oturaklara bağladıkları halatı çekerek tekneyi dar yarıklardan çıkarma çalışıyordu. Yol açılınca adamlar tekneye atlıyor ve yeniden küreklere asılıyorlardı.</span></p>

      <p class="calibre2"><span class="none">Keşif için verilen iki saatlik süre dolduğunda izledikleri kıvrımlı yol aniden kapanmıştı. Tekneyi sıkıştıran buz kütlelerini kürekleriyle itmeye çalıştılar. Sonra buz kütlelerinden bir anda kurtulup kendilerini uçsuz bucaksız bir suyun ortasında buldular. Bütün dertler geride kalmıştı ve sis kalktığı için suyun yüzlerce metre ötesini görebiliyorlardı.</span></p>

      <p class="calibre2"><span class="none">Ya açık denize ulaşmışlardı ya da buzulların ortasında bir göle. Gün ışığı bulutların arasından suya süzülüyor, alçak buzdağla</span><span class="none">rı</span> <span class="none">mavi suyun üstünde yavaşça hareket ediyordu. Yorgun denizciler buzdağlarının yansıttığı ışıktan gözlerini korumaya çalışıyorlardı.</span></p>

      <p class="calibre2"><span class="none">Kürekçiler neşeyle bağırdı.</span></p>

      <p class="calibre2"><span class="none">Teğmen Little, “Henüz değil, baylar,” dedi. Dürbünüyle açık suyun ötesini inceliyordu. “Suyun böyle gideceğinden emin değiliz</span> <span class="none">Gelirken kullandığımız yol dışında bu gölün başka bir çıkışı olup olmadığını da bilmiyoruz. Dönmeden önce buna bakmamız gerek.”</span></p>

      <p class="calibre2"><span class="none">Kürekçi Berry bağırarak, “Ah, böyle gidecek işte!” dedi. “Bunu tüm kalbimle hissediyorum, bu su bizi Back Nehrine ulaştıracak. Diğerlerini de alıp yelken açacağız ve yarın akşam yemeğinden önce nehre varmış olacağız.”</span></p>

      <p class="calibre2"><span class="none">Teğmen, “Umarım haklı çıkarsın, Alex,” dedi. “Ama emin olmak için biraz daha uğraşalım. Bizi bekleyenlere iyi haberlerle dönmek istiyorum.”</span></p>

      <p class="calibre2"><span class="none">Buz uzmanı Bay Reid açık suya ulaştıkları noktaya baktı. “Burada onlarca koy var, eğer geldiğimiz noktayı işaretlemezsek dönüşte sorun yaşayabiliriz. Şimdi geri gidelim. Bay Peglar siz elinizdeki mızrağı geldiğimiz yolun köşesindeki buz kalıbına saplayın, böylece nereden geldiğimizi unutmamış oluruz.”</span></p>

      <p class="calibre2"><span class="none">Peglar, “Emredersiniz,” dedi.</span></p>

      <p class="calibre2"><span class="none">İşareti koyduktan sonra çıktıkları koyun birkaç yüz metre ilerisindeki geniş buzdağına doğru kürek çekerek suya açıldılar.</span></p>

      <p class="calibre2"><span class="none">Terörün denizcilerinden Henry Sait, “Eğer buraya kamp kurup eşyaları bırakırsak tekneyi büyük ölçüde boşaltmış oluruz,” dedi.</span></p>

      <p class="calibre2"><span class="none">Teğmen Little pruvadan seslendi, “Kamp yapmak istemiyoruz. Yeterince kamp yaptık zaten. Biz eve gitmek istiyoruz.”</span></p>

      <p class="calibre2"><span class="none">Herkes sevinç çığlıkları attı. Dümen yekesinin başındaki Peglar bir şarkı mırıldanmaya başlayınca diğer denizciler de ona eşlik etti, aylardır ilk kez şarkı söylüyorlardı.</span></p>

      <p class="calibre2"><span class="none">Üç saat boyunca yol aldılar. Geri dönmeleri gereken süreyi de kullanmışlardı; ama emin olmaları gerekiyordu.</span></p>

      <p class="calibre2"><span class="none">“Açık su” bir yanılsamadan ibaretti: İki buçuk kilometre uzunluğunda ve</span> <span class="none">yakl</span><span class="none">aşık</span> <span class="none">bir buçuk kilometre genişliğinde, düzinelerce koyu olan bir göldü.</span></p>

      <p class="calibre2"><span class="none">Gölün güneydoğu kıyısında tekneyi bir buzula bağladılar ve kazmalarla iki metre kalınlığındaki buzu basamak basamak kırarak yapay bir iskele oluşturdular. Sonra bütün denizciler tekneden inip başka bir açıklık aramaya başladı.</span></p>

      <p class="calibre2"><span class="none">Yassı, yekpare bir beyazlık. Buz bacaları. Bulutlar gelmeye başlamıştı, sis olacaktı. Kar yağmaya hazırlanıyordu.</span></p>

      <p class="calibre2"><span class="none">Teğmen Little her yöne bakıyordu. Denizciler, gruptaki en kısa boylu adamı, Berry’yi, en uzun boylu adamın, otuz üçlük Billy Wentzall’ın omuzlarına çıkarıp eline dürbünü verdiler. Berry “Lanet penguenlerden başka bir şey yok,” dedi. Yüzbaşı Crozier’ın eski kutup gezisine gönderme yapan bir şakaydı. Kimse gülmedi.</span></p>

      <p class="calibre2"><span class="none">Teğmen Little, “Gökyüzünün kapalı olduğu bir alan görebiliyor musun?” diye sordu, “Açık suyun üstünde olduğu gibi. Ya da çok büyük bir buzdağı?”</span></p>

      <p class="calibre2"><span class="none">“Hayır, efendim. Bulutlar yaklaşıyor.”</span></p>

      <p class="calibre2"><span class="none">Little kafasını salladı. “Haydi, dönelim çocuklar. Harry, tekneye ilk sen bin ve onu sabitle tamam mı?”</span></p>

      <p class="calibre2"><span class="none">Dönerken doksan dakika boyunca kimse tek bir kelime etmedi. Hava kararmıştı ve büyük buzdağı belli belirsiz görünüp onlara doğru yolda olduklarını gösterdikten sonra da sis çökmüştü. Little “Geldiğimiz yola girmek üzereyiz,” dedi. Yoğun sis yüzünden Peglar pruvadaki Teğmen’i bile göremiyordu. “Bay Peglar, biraz sola lütfen.”</span></p>

      <p class="calibre2"><span class="none">“Emredersiniz, efendim.”</span></p>

      <p class="calibre2"><span class="none">Kürekçiler etrafa hiç bakmıyordu. Kuzeybatıdan yağan kar sırtlarına vuruyordu. Sis biraz dağıldığında koya girmelerine en fazla otuz metre kalmıştı. Bay Reid, “Mızrağı gördüm,” dedi. “Biraz sancağa doğru hizalarsan tamamdır, Harry.”</span></p>

      <p class="calibre2"><span class="none">“Bir yanlışlık var,” dedi Peglar.</span></p>

      <p class="calibre2"><span class="none">Teğmen, “Ne demek istiyorsunuz?” dedi. Kürekçiler kaşlarını çatıp Peglar’a baktılar. Pruvaya sırtları dönük oturdukları için ileriyi göremiyorlardı.</span></p>

      <p class="calibre2"><span class="none">Harry, “Buz kalıbına sapladığım mızrağının yakınlarındaki buz bacasını görüyor musunuz?” diye sordu.</span></p>

      <p class="calibre2"><span class="none">“Evet,” dedi Teğmen. “Ne olmuş?”</span></p>

      <p class="calibre2"><span class="none">“Biz geldiğimizde buz bacası orada değildi.”</span></p>

      <p class="calibre2"><span class="none">Little’ın “Kürekler fora!” emrine fırsat kalmadan kürekçiler geri gitmeye başlamıştı; ama ağır teknenin momenti onu buza doğru itiyordu.</span></p>

      <p class="calibre2"><span class="none">Buzul parçası hareket etti.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_50" />
    </div>
  </div>
</body>
</html>
