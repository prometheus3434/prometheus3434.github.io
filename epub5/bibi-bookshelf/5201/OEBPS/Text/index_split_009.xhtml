<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>9<br />
      FRANKLİN</h1>

      <p class="calibre2">&nbsp;</p>

      <p class="calibre2"><span class="none">1847 yılının Nisan, Mayıs ve Haziran aylarında ilkbahar ve yaz gelmeyince her iki gemide de dışarıdan bakınca sakin görünen tek adam Kaptan Sör John Franklin’di.</span></p>

      <p class="calibre2"><span class="none">Sör John bulundukları yerde en az bir yıl daha hapis kaldıklarını resmi olarak tayfalarına bildirmemişti; bildirme zorunluluğu yoktu. Mürettebat ve subaylar, geçen ilkbaharda, Beechey Adası’nda bulundukları sırada, sadece güneşin yeniden göründüğüne büyük bir iyimserlikle şahit olmakla kalmamışlar, büyük buz kütlesinin önce daha küçük buzlara bölündüğünü, sonra bunun sulu buza döndüğünü, yer yer gemilerin geçebileceği sular oluştuğunu ve son olarak buzdan kurtulduklarını görmüşlerdi. 1846 Mayıs’ının son günlerinde yeniden yelken açmışlardı. Ama bu sene böyle olmadı. Geçen ilkbaharda mürettebat ve subaylar pek çok kuşun, balinanın, balığın, tilkinin, fok balığının, denizaygırı ve başka hayvanların dönüşü gözlemlemişlerdi; haziran ayının başında ise adalardaki liken ve süpürgeotlarının yeşillendiğini söylemeye bile gerek yok. Ama bu sene böyle olmadı. Açık sular olmayınca balina, denizaygırı da olmuyor, fok balıkları ise tek tük görülüyordu. Ama gördükleri az sayıda fok balığı kışın başında yakalandığı kadar kolay yakalanmıyordu. Etraflarında gördükleri tek şey kirli kar ve gri buzdu. Her gün daha uzun saatler güneş ışığı görmelerine rağmen hava soğuk kaldı. Franklin gözetleme kulelerinin merdivenlerini onarmış, direkleri yeniden dikmiş, halatları tekrar güverteye çıkarmış ve nisan ayının ortasından itibaren her iki gemide de yelkenleri yeniden takmıştı ama bütün bunları yapmak hiçbir işe yaramadı. Buhar kazanlarını yakmadılar. Sadece ısınma amacıyla, sıcak suyun borularda dolaşmasına yetecek kadar ısıtıyorlardı kazanları. Gözcüler görüş mesafesi boyunca, dört bir taraflarının da katı, beyaz buzlarla çevrili olduğunu rapor ediyorlardı. Buzdağları bir önceki eylül ayında donup kaldıkları noktada bulunuyordu. Terör’den Yüzbaşı Crozier ile beraber çalışan Fitzjames ve Teğmen Gore yıldızları gözlemledikten sonra akıntının üzerinde bulundukları buzu bir ayda ancak iki buçuk kilometre ilerlettiğini tespit ettiler. Ama bu buz kütlesi bütün kış boyunca saat yönünün tersine dönüyor, onları başladıkları noktaya geri götürüyordu. Basınç sırtları sincap yuvaları gibi çıkmaya devam ediyordu. Buz inceliyordu -artık buz kırma “takımları buzu parçalayabiliyordu- ama buzun kalınlığı hâlâ üç metreden fazlaydı. Kaptan Sör John Franklin bütün bu olan bitenler karşısında soğukkanlılığını koruyordu ve böyle yapabilmesinin iki nedeni vardı: İnancı ve karısı. Sör John koyu bir Hıristiyan’dı ve gerek ağır sorumluluğu gerekse bıkkınlığı aynı anda üzerine çöktüğü zaman bile inancıyla rahatlatıyordu. Olan her şey Tanrı’nın isteğiydi; bunu biliyor ve buna ateşli bir biçimde inanıyordu. Başkalarının kaçınılmaz olarak gördükleri her şey Sör John’a göre onlarla ilgilenen ve onlara acıyan Tanrı tarafından yaratılmış bir düzen içinde hiç de kaçınılmaz değildi. Bundan altı hafta sonra yaz gelince, buzlar birdenbire çözülebilirdi; sadece birkaç haftalık seyirle büyük bir zafer edasıyla “Kuzey-Batı Geçidi’ne ulaşabilirlerdi. Ellerinde kalan kömür sayesinde buhar gücüyle batıya gidebilir, sonra yelkenlerin yardımıyla Pasifik’e giden yolu</span> <span class="none">kat edebilir</span><span class="none">, gezici buzların tekrar katılaştığı eylül ortasında kuzey enlemlerinden kurtulmuş olabilirlerdi. Franklin hayatı boyunca bundan daha büyük mucizeler de görmüştü. Altmış yaşında, Van Diemen Adasındaki rezilce seferden sonra bu seferin kaptanı olarak seçilmek aslında tüm bu beklentilerinden daha büyük bir mucize sayılırdı. Sör John’un Tanrıya inancı içten ve derin olsa da, karısına olan inancı çok daha derin ve bazen çok daha korkunçtu. Bayan Jane Franklin yılmaz bir kadındı... Onu en iyi anlatan söz buydu: Yılmaz. İradesinin sınırı yoktu ve hemen hemen her zaman dünyanın tesadüfi ve başıboş gidişini iradesinin demir emriyle istediği biçime sokardı. Şimdi bile, diye düşündü Sör John, iki kış boyunca onlardan haber alamadıktan sonra karısının göz kamaştıran kişisel servetinin her kuruşunu, tüm kişisel ilişkilerini, iradesinin görünüşte sınırsız gücünü; Donanma’yı, Parlamento’yu ve ancak Tanrının bildiği diğer bütün kurumları onu aramaları için seferber etmişti bile. Gerçi bu durum Sör John’u bir biçimde rahatsız ediyordu. Her şeyin ötesinde, karadan gelecek ekipler tarafından, ya da buzların kısa bir süreliğine çözüldüğü kısa dönemde nefesi viski kokan Sör John Ross ya da (Kutup gezilerinden emekliliğine Bayan Jane’in talepleri üzerine son verecek olan) genç Sör James tarafından denizden “kurtarılmak” istemiyordu. Böyle olursa rezil olacak, kendinden utanacaktı. Ama Sör John aynı zamanda rahattı, çünkü Donanma’nın herhangi bir konuda hızla harekete geçmediğini biliyordu. Eşi Jane’in güçlü desteği ve teşviki bile onları çok da fazla hızlandıramazdı. Sör John Barrow, Efsanevi Kutup Konseyinin diğer üyeleri ve Sör John’un Donanma Keşif Birimi’ndeki üstleri Erebus ve Terör’ün üç yıl, hatta idareli kullanırlarsa daha uzun yetecek erzakları olduğunu, balık tutma ve avcılık gibi imkânları olduğunu biliyordu. Sör John, karısının -yılmaz karısının- bu aşamaya geldiği zaman zorla bir kurtarma seferi düzenleteceğini ama Kraliyet Donanmasının korkunç ve harika ataleti yüzünden böyle bir kurtarma operasyonunun en erken 1848 yılının ilkbahar ya da yaz aylarında ancak başlayabileceğini biliyordu. Buna uygun olarak Sör John, 1847 Mayıs’ının son günlerinde her bir yöne bakmaları için beş ayrı kızak takımı oluşturdu. Bunlardan biri geldikleri yöne doğru ilerleyecek, açık deniz arayacaklardı. Sırasıyla 21, 23 ve 24 Mayıs’ta yola çıktılar; bunlar arasında en önemlisi olan Teğmen Gore’un takımı en son yola çıktı ve Kral William topraklarına, güneydoğu yönünde ilerlemeye başladılar. Keşif yapmanın dışında, Teğmen Gore’un ikinci bir önemli sorumluluğu vardı,</span> <span class="none">Sör John’un seferin başında yazdığı notu söylenen noktaya bırakmak. Burada Kaptan Sör John Franklin, Donanma kariyerinde ilk kez kendisine verilen bir emre itaatsizlik edecekti az kalsın. Donanmadan aldığı emirlere göre seferi boyunca yüksek tepelere taşlar yığacak ve buralara mesajlar bırakacaktı. Eğer gemiler zamanında Bering Boğazı’nda görülmezlerse Kraliyet Donanma gemileri kurtarma amacıyla yola çıkacaklar, Franklin’in hangi yolu izlediğini takip edecekler, gecikmeye neyin neden olduğunu öğrenmeye çalışacaklardı. Ama Sör John, dokuz ay boyunca böyle bir mesajı hazırlama şansı olduğu halde Beechey Adası’na mesaj bırakmamıştı. Aslında Sör John bu ilk demir atışlarını unutmak istiyordu, verem ve zatürreeden üç adamını kaybettiği için utanç duyuyordu. Böylece gizlice tek mesaj olarak mezarları bırakmaya karar verdi. Şansı yaver giderse, Kuzey-Batı Geçidi’ni geçerek adını dünyaya duyurduktan sonra, kimse bu mezarları bulamayacaktı.</span> <span class="none">Ama</span> <span class="none">artık üstlerine herhangi bir mesaj göndermeydi neredeyse iki yıl olmuştu; bu yüzden Gore’a bir mesaj yazdırdı ve bunu hava geçirmez, pirinç bir silindire yerleştirdi. Elinde bu tür silindirlerden iki yüz tane vardı. Teğ</span><span class="none">men Gore ve Çavuş Charles Des</span> <span class="none">mesajı nereye koyacaklarını söyledi: Bundan on yedi yıl önce Sör James Ross’un batı yönünde ulaştığı son noktaya, dikilen üç metre yüksekliğinde bir tepeciğe yerleştirilecekti bu mesaj. Franklin, burasının bütün haritalarda bilinen en uç nokta olduğu için Donanma’nın bakacağı ilk yer olduğunu biliyordu. Gore, Des Voeux ve altı tayfası yola çıkmadan önce, kamarasında yalnızken haritasının en ucundaki çizimlere bakarken gülümsemeden edemedi Sör John. Bundan on yedi yıl önce Ross, bu en batıdaki tepeye Zafer Noktası adını vermiş, bu yerin yakınındaki yükseltilere ise saygısını belirtmek üzere- bu saygı şimdiki durumda garip bir ironiye dönmüştü,</span> <span class="none">Jane Franklin Burnu ve Franklin Noktası ismini koymuştu. Sör John, solgun siyah haritası</span><span class="none">nda dikkatle işaretlenmiş Zafer</span> <span class="none">batısındaki siyah çizgi ve geniş, doldurulmamış boşluklara bakarken “sanki bizi buraya kader ya da Tanrı getirdi” diye düşündü. Gore’a yazdırdığı mesaj, Sör John’un düşüncesine göre kısa ve özdü:</span></p>

      <p class="calibre2">*</p>

      <p class="calibre2"><span class="none">Mayıs 1847.</span></p>

      <p class="calibre2"><span class="none">Kraliyet Gemileri Erebus ve Terör, kışı buzda 70 05 Kuzey Boylamı, 98 23 Batı Boylamında geçirdiler. 77. Enlemdeki Wellington Kanalını geçtikten sonra 1846-1847’yi Beechey Adası’nda, 74 43 28 Kuzey Boylamı ve 90 39 15 Batı Enlemi’nde geçirdiler. Co</span><span class="none">rn</span><span class="none">wallis Adası’nın batı tarafından döndüler. Seferi Sör John Franklin yönetiyor. Herkes iyi. 24 Mayıs 1847 Pazartesi günü Teğmen Gore ve Çavuş F. Des Voeux yönetiminde altı tayfa gemilerden ayrıldı.</span></p>

      <p class="calibre2"><span class="none">Franklin Gore ve De</span> <span class="none">bu notu imzalamalarını ve kutuyu mühürlemeden önce boş bıraktığı tarihi doldurmalarını, sonra da silindiri Ross’un yaptırdığı tepeciğe koymalarını emretti.</span></p>

      <p class="calibre2"><span class="none">Franklin bu notu yazdırırken Beechey Adası’nda kışı geçirdikleri tarihi yanlış yazdığını fark etmemiş, Teğmen Gore da onu düz</span><span class="none">eltmemişti.</span> <span class="none">buz limana sığındıklarında 1845-1846 yılının ilk kışını yaşıyorlardı. Bu yıl gezici buzda geçirdikleri korkunç zamanlar ise 1846-1847 kışıydı.</span></p>

      <p class="calibre2"><span class="none">Önemli değil. Sör John geleceğe küçük bir mesaj bıraktığına emindi. Muhtemelen Sör John’un hayatına fazladan bir not eklemek isteyecek olan bir Donanma tarihçisine yazıyordu bunları. (Sör John bir başka kitap daha yazmayı planlıyor, bu kitaptan elde edeceği gelirle karısınınkine yakın bir servet elde etmeyi umuyordu). Yazdıklarının yakın gelecekte herhangi biri tarafından okunacağını sanmıyordu.</span></p>

      <p class="calibre2"><span class="none">Gore’ün kızak takımının yola çıktığı günün sabahı Sör John yatağından kalktı ve takımdakilere iyi şanslar dilemek için buza indi.</span></p>

      <p class="calibre2"><span class="none">“Bir ihtiyacınız var mı baylar?” diye sordu Sör John.</span></p>

      <p class="calibre2"><span class="none">Sör John, Yüzba</span><span class="none">şı Crozier, Üsteğmen</span> <span class="none">sonra komuta kademesinde dördüncü sırada gelen Teğmen Gore ve onun astı Çavuş Des Voeux gülümseyerek hiçbir ihtiyaçlarının olmadığını belirttiler. Güneş çok parlaktı ve adamlar</span> <span class="none">Erebus ‘un</span> <span class="none">veznedarı Bay Osmer tarafından güneş ışıklarından korunmaları için kendilerine verilen güneş gözlüklerini takmışlardı.</span></p>

      <p class="calibre2"><span class="none">“Yok, Sör John,” dedi Gore. “Teşekkür ederiz, komutanım.”</span></p>

      <p class="calibre2"><span class="none">“Bol bol yününüz var</span> <span class="none">değil mi?” diye şaka yaptı Sör John.</span></p>

      <p class="calibre2"><span class="none">“Evet, komutanım,” dedi Gore. “Sekiz kat, iyi dikilmiş Northumberland koyun kırkması. Tabii iç çamaşırlarımızı da sayarsanız dokuz kat.”</span></p>

      <p class="calibre2"><span class="none">Beş denizci, komutanlarının espr</span><span class="none">isine güldü. Tayfaları Sör John’u</span> <span class="none">seviyordu ve Sör John bunu biliyordu.</span></p>

      <p class="calibre2"><span class="none">“Buzun üzerinde kamp yapmaya hazır mısınız?”</span> <span class="none">diye sordu Sör John, Charles Be</span><span class="none">st isimli tayfaya.</span></p>

      <p class="calibre2"><span class="none">“Ah, evet, Sör John,” dedi kısa ama tıknaz genç denizci. “Hollanda çadırımız var, komutanım; sekiz tane de altımıza ve üstümüze sereceğimiz yorganımız. Ayrıca yirmi dört tane uyku tulumumuz. Malzemeci bunları bize “Hudson’s Bay” yorganlarından dikti. Buzdayken gemide olduğumuzdan daha sıcakta olacağız, komutanım.”</span></p>

      <p class="calibre2"><span class="none">“Güzel, güzel,” eledi Sör John boş bakışlarla. Güneydoğuya, Kral William topraklarına -ya da Crozier’ın teorisi doğruysa Kral William Adası’na- baktı; burası ufkun üzerindeki gökyüzünün hafif kararması halinde, belli belirsiz fark ediliyordu. Sör John, Gore ve adamlarının kıyı boyunca ilerlerken, yazdığı mesajı yerleştirdikten önce ya da sonra, açık deniz bulmaları için Tanrı’ya dua etti. Buz bir yumuşarsa, Sör John,</span> <span class="none">Erebus ‘un</span> <span class="none">aldığı büyük hasara rağmen, iki geminin yumuşak buzun içinden geçerek görece daha korunaklı kıyı sularına ve karalara ulaşması içinden elinden geleni -ve daha fazlasını- yapacaktı. Orada sakin bir sığınak ya da buzul bir kumsal bulabilirlerdi; marangozlar ve mühendisler Erebus’u tamir edebilirlerdi, geminin şaftını değiştirebilir, vidaları sağlamlaştırabilir, bükülmüş iç demir destekleri onarabilir ve hatta demir kaplamaların eksik kısımlarını yerine takabilirlerdi. Bütün bunlar geminin tekrar yüzebilmesi için yapılmalıydı. Bunu yapamazlarsa, diye düşündü Sör John, -bu düşüncesini henüz diğer subaylara açmamıştı- Crozier’ın geçen yılki can sıkıcı planını uygulayıp Erebus’u terk edebilir, azalan kömürü ve mürettebatı Terör’e taşıyabilir ve kıyı boyunca batıya doğru bu kalabalık (kalabalık ama Sör John’un görüşüne göre neşeli) gemiyle devam edebilirlerdi.</span></p>

      <p class="calibre2"><span class="none">Erebus ‘un</span> <span class="none">cerrah yardımcısı Goodsir, Sör John’dan Gore’un takımına katılmak için izin istemişti son anda; Teğmen Gore ve Çavuş Des Voeux bundan pek hoşlanmasalar da -Goodsir subaylar arasında pek sevilmiyordu- Sör John bunu kabul etmişti. Cerrah yardımcısı, bütün kutup seferlerinin en büyük korkusu olan iskorbüte karşı savaşmalarına yardımcı olabilecek yaşam biçimlerini araştırmak için takıma katılmak istediğini söylemişti. Özellikle de bu yaz olmayan kutup yazında mevcut tek hayvan olan beyaz ayının davranışlarını incelemek istiyordu.</span></p>

      <p class="calibre2"><span class="none">Sör John adamların malzemelerini ağır kızaklarına bağlayışlarını izledi. Ufak tefek, solgun yüzlü, zayıf görünümlü, geri çekilmiş bir çenesi, komik derecede uzun favorileri olan cerrah konuşmak için Sör John’un yanına geldi. Adamın kadınsı bakışları son derece nazik bir adam olan Sör John’u bile sinirlendiriyordu.</span></p>

      <p class="calibre2"><span class="none">“Gore’un takımıyla gitmeme izin verdiğiniz için teşekkür ederim Sör John,” dedi küçük cerrah. “Bu gezi bölgedeki bitki örtüsünü tıbbi incelemeye tabi tutmam açısından paha biçilmez bir değer taşıyor. Özellikle de Kral William toprakları üzerinde bulunan likenler incelenmeli.”</span></p>

      <p class="calibre2"><span class="none">Sör John elinde olmadan suratını ekşitti. Cerrah, komutanının bir zamanlar hayatta kalmak için aylar boyu likenden yapılmış sulu çorba ile beslenmek zorunda kaldığını bilemezdi. “Bir şey değil Bay Goodsir.”</span></p>

      <p class="calibre2"><span class="none">Sör John bu</span> <span class="none">sırn</span><span class="none">aşık</span> <span class="none">züppenin bay” yerine “doktor” diye hitap edilmeyi tercih edeceğini biliyordu. Ama bunu yapmak istemiyordu, çünkü adam iyi bir aileden gelmesine rağmen sadece anatomi eğitimi almıştı. Bu sivil cerrah yardımcısı, teknik olarak iki gemideki diğer subaylarla eşit yetkide olmasına rağmen, Sör John’un gözünde sadece Bay Goodsir olarak çağrılmayı hak ediyordu.</span></p>

      <p class="calibre2"><span class="none">Tayfalarıyla bu kadar içten sohbet eden komutanının soğukluğu karşısında genç cerrahın yüzü kızardı. Kepini başına geçirdi, buzda, geriye doğru üç sakar adım attı.</span></p>

      <p class="calibre2"><span class="none">“Ah, Bay Goodsir,” diye devam etti Franklin.</span></p>

      <p class="calibre2"><span class="none">“Emredin Sör John.” Sonradan görme genç cerrahın utançtan yüzü kızarmıştı ve kekeliyordu.</span></p>

      <p class="calibre2"><span class="none">“Sör James Ross’un yaptırdığı tepeciğe koyacağımız mesajda sadece iki subay ve altı tayfanın ismi geçiyor,” dedi Sör John. “Mesajı siz takıma katılmayı talep etmeden önce yazmıştım. Kusura bakmayın. Aslında, katılacağınızı bilsem mesaja bir subay, bir astsubay, bir cerrah yardımcısı re beş tayfa yola çıktılar diye yazdırırdım.”</span></p>

      <p class="calibre2"><span class="none">Goodsir bir an şaşırdı, Sör John’un ona ne söylemeye çalıştığından emin olamadı ama sonra selam verdi, kepini yeniden taktı ve mırıldandı. “Pek güzel, sorun yok, anlıyorum, teşekkür ederim Sör John,” dedi ve tekrar yerine geçti.</span></p>

      <p class="calibre2"><span class="none">Sör John, birkaç dakika sonra, Teğmen Gore, Des Voeux, Goodsir, Morfin, Ferrier, Best, Hartnell ve Er Pilkington’un buz boyunca güneybatıda gözden kayboluşlarını izlerken, sakin görünüşüne rağmen aslında başarısızlığı düşünüyordu.</span></p>

      <p class="calibre2"><span class="none">Buzda geçirecekleri bir başka kış -bir başka yıl- onların sonu olabilirdi. Ellerindeki yiyecek, kömür, fenerleri için gerekli yağ ve rom tükenecekti. Romun tükenmesi ise tayfaların isyan etmesi anlamına gelebilirdi.</span></p>

      <p class="calibre2"><span class="none">Bunun da ötesinde, eğer 1848 yılının yazı, 1847 yılının yazı gibi soğuk ve amansız olursa buzda geçirecekleri bir başka kış gemilerden birini ya da her ikisini birden mahvedebilirdi. Sör John ve mürettebat, onlardan önce başarısızlığa uğramış pek çok seferde olduğu gibi, hayatlarını kurtarmak için gemiyi terk etmek, sandallarını ve balina avlamak için kullandıkları filikaları aceleyle hazırladıkları kızaklarla çekmek, bütün bunları amansız buz üzerinde yapmak zorunda kalabilirlerdi. Bu durumda açık deniz bulmak için dua edecekler, kızaklar buz üzerinde yan yattığında ve küçük ırmakları bulup günlerce aç karna kürek çektikten sonra rüzgârlar karşı yönden eserek ağır botlarını tekrar gezici buzlara geri götürünce küfür edeceklerdi. Sör John, daha sonra kurtulmak için yeniden kara yolunu denemek zorunda kalacaklarını biliyordu. Kaya ve buzla, küçük kayıklarını parçalayabilecek kayaların bulunduğu nehirlerle (Sör John daha önceki tecrübelerinden Kuzey Kanada’nın nehirlerinde büyük kayıkların ilerlemediğini biliyordu) ve kendilerine düşmanca davranan, arkadaşça göründükle</span><span class="none">rinde ise onları soymak için</span> <span class="none">y</span><span class="none">alan</span> <span class="none">söyleyen iki yüzlülere dönüşen Eskimolarla dolu bir bin iki yüz kilometre bekleyecekti onları.</span></p>

      <p class="calibre2"><span class="none">Sör John, Gore, Des</span> <span class="none">Voeux, Goodsir ve beş tayfanın tek bir kızak halinde güneydoğu yönündeki buzlarda kayboluşunu izlemeye devam ederken boş bakışlarla “bu sefere köpek getirse miydim” diye düşünmeye başladı.</span></p>

      <p class="calibre2"><span class="none">Sör John seferlere köpek götürülmesi fikrini oldum olası sevmemişti. Bu hayvanlar bazen tayfalara moral veriyordu, en azından tayfaların hayvanları yemek üzere vurmak zorunda ka</span><span class="none">ld</span><span class="none">ığı noktaya kadar. Ama bu hayvanlar son kertede pis, gürültücü ve saldırgan yaratıklardı. İşe yarayacak Radar çok köpek taşıyan bir geminin güvertesinde, başka deyişle, onları Grönland’daki Eskimoların yaptığı gibi kızakla çekebilecek sayıda köpekle dolu bir gemide havlama, kalabalık köpek kulübeleri ve dışkı kokusu eksik olmazdı’.</span></p>

      <p class="calibre2"><span class="none">Başını iki yana salladı ve gülümsedi. Bir keresinde sefere sadece Neptune adında bir köpek ve Jocko adında küçük bir maymun getirmişlerdi; bunlar da gemilerini hayvanat bahçesine çevirmeye yetmişti zaten.</span></p>

      <p class="calibre2"><span class="none">Sör John, Gore’un ayrılışından bir hafta geçtikten sonra endişelenmeye başladı. Gönderdikleri kızak takımları sırayla geri geliyordu; takımlardaki adamlar yorgunluktan tükenmiş, soğuktan donmuşlardı:</span> <span class="none">üzerlerindeki</span> <span class="none">pamuktan kıyafetlerin altındaki vücutları, sayısız basınç sırtının etrafından ya da üzerinden geçerek kızak çekmekten ter içinde kalmıştı. Bütün takımlar keşif gezileriyle ilgili aynı raporu veriyorlardı. Doğu tarafında, Boothia Yarımadası yönünde açık deniz yoktu. Açık denizin izi bile yoktu.</span></p>

      <p class="calibre2"><span class="none">Kuzeydoğuda, Prince of Wales Adası’nda ve bu donmuş çöle ulaştıkları yol boyunca açık deniz yoktu. Bazen açık denizin işareti sayılan ufkun ötesindeki karanlık gökyüzünü de görememişlerdi. Sekiz günlük yorucu kızak yolculuklarında Prince of Wales Adasına ulaşamamışlar, bu adayı görememişlerdi bile. Bu bölgedeki buzlar tayfaların hayatında görmedikleri kadar çok basınç sırtı ve buzdağlarıyla doluydu.</span></p>

      <p class="calibre2"><span class="none">Güneylerinden geçerek batı kıyılarına, oradan da Prince of Wales Adasının güney ucuna giden buz akıntısını karşılayan isimsiz boğazın bulunduğu yöne, kuzeybatıya gidenler beyaz ayılardan ve donmuş denizden başka bir şey görememişlerdi.</span></p>

      <p class="calibre2"><span class="none">Güneybatıdan Victoria topraklarının bulunduğu varsayılan kara parçasına ve adalarla anakara arasında bulunduğu tahmin edilen geçit yönüne, yani güneybatıya gidenler de açık denizi bulamadıklarını, şaşkın beyaz ayılardan başka hayvana rastlamadıklarını, yüzlerce basınç sırtını ve oldukları yere saplanıp kalmış buzdağlarını aştıklarını söylediler. Terör gemisinin mürettebatından oluşan bu kızak takımının başına Sör John tarafından atanan Teğmen Little, okyanusun olması gereken yere, batıya yaptıkları yolculukta, bir dizi buzdağından başka bir şey görmediklerini belirtti. Yolculuğun son bölümünde hava öylesine kötüleşmişti ki, sekiz adamdan üçünün ayak parmakları ciddi bir biçimde soğuk ısırmasına uğramış, adamların hepsi belli bir dereceye kadar kar körü olmuştu; Teğmen Little son beş gündür görme yeteneğini kaybetmişti ve korkunç baş ağrılarına maruz kalmıştı. Sör John’un anladığı kadarıyla, daha önce kutup gezisi yapmış olan, Crozier’le ve ondan sekiz yıl önce Ross’la güney kutbuna gitmiş olan Little’ı, kızağa yüklenmek zorunda kalmışlardı ve gözleri etrafı kızağı çekebilecek kadar gören beş kişinin çabasıyla geri gelebilmişlerdi.</span></p>

      <p class="calibre2"><span class="none">Keşfedebildikleri kırk kilometre boyunca hiçbir açık deniz görememişlerdi. Kırk kilometre</span> <span class="none">kat etmişlerdi</span> <span class="none">ama aslında önlerine çıkan engellerin etrafından ya da üzerinden geçmek zorunda kaldıkları için yüz elli kilometre boyunca kızak çekmişçesine yorgunlardı. Kutup tilkisi,</span> <span class="none">denizaygırı, fok balığı ya da s</span><span class="none">eala rastlamamışlardı. Görünüşe göre balina da yoktu. Tayfalar kızaklarıyla çatlaklar ve küçük yarıkları izlemek istemişlerdi ama derisi güneş yanığından burnu ve şakaklarından soyulan ve gözlerinin üzerin de beyaz bandajlar bulunan Little’ın verdiği rapora göre deniz yüzeyi katı bir buzla örtülüydü. Batıya doğru yaptıkları yolculuğun en uç noktasında gözleri en iyi durumda olan adama, kalafatçı yardımcısı Johnson’a, etraflarındaki en yüksek buzdağına tırmanma emri vermişti. Johnson saatler sonra, ayaklarıyla basabilmek için elindeki kazmayla buzlarda oyuklar açarak ve açtığı oyuklara gemi malzemecisinin ayakkabılarına yerleştirdiği koçboynuzlarıyla basarak, buzdağının doruğuna çıkmıştı. Doruğa çıktıktan sonra Teğmen Little’ın teleskopu ile kuzeybatıya, batıya, güneybatıya ve güneye baktı.</span></p>

      <p class="calibre2"><span class="none">Verdiği rapor iç karartıcıydı. Açık deniz yoktu. Kara görünmüyordu. Bir sürü buz bacası, basınç sırtı, buzdağı bütün ufku kaplamıştı. Sadece birkaç tane beyaz ayı vardı. Bunların iki tanesini taze et yemek için vurmuşlar ama hayvanların ciğer ve kalbinin insanlara faydalı olmadığını hatırlamışlardı. Ağır kızakları bunca basınç sırtının üzerinden çekerek geçirmekten tayfaların güçleri tükenmiş, sonunda hayvanın kaslı etinden sadece elli kilo kadarını kesmiş, kızaklarını bu defa gemiye gitmek için çekmişlerdi. Daha sonra, daha büyük olan ayının derisini beyaz kürkü için yüzmüş, geriye kalan kısmını buzda çürümeye bırakmışlardı.</span></p>

      <p class="calibre2"><span class="none">Beş kızak takımından dördü kötü haberler ve soğuk ısırığıyla dönmüştü; ama Sör John endişeyle Graham Gore’un dönüşünü bekliyordu asıl. En son, ama en büyük umutları Kral William Adası tarafında, güneydoğudaydı.</span></p>

      <p class="calibre2"><span class="none">Sonunda, üç Haziran’da, Gore’un liderliğindeki takımın ayrılışından on gün sonra, yüksek nöbetçi kulelerindeki gözcüler bir kızak takımının güneydoğudan yaklaştığını bildirdiler. Sör John çayını içti, uygun bir kıyafet giydi ve sonra güverteye koşan kalabalığın yanına, adamların neye baktıklarına bakmaya gitti.</span></p>

      <p class="calibre2"><span class="none">Gelen takım anık güvertedeki tayfalar tarafından bile görünüyordu; Sör John güzel, pirinç dürbününü kaldırdı, bu dürbün bundan on beş yıl önce Franklin’in Akdeniz’de komuta ettiği yirmi altı topu olan bir savaş gemisinin subay ve tayfaları tarafından hediye edilmişti. Sör John daha ilk anda gözcülerin neden şaşırdıklarını anladı.</span></p>

      <p class="calibre2"><span class="none">İlk bakışta her şey normal görünüyordu. Tıpkı yola çıktıkları zaman olduğu gibi beş adam kızağı çekiyordu. Yine tıpkı yola çıktıkları zamandaki gibi, üç kişi kızağın yanında ya da arkasında koşuyordu. O zaman olduğu gibi sekiz kişiydiler.</span></p>

      <p class="calibre2"><span class="none">Ama yine de...</span></p>

      <p class="calibre2"><span class="none">Oradakilerden biri insana benzemiyordu. Bir buçuk kilometreden fazla bir mesafeden ve bir zamanlar sakin deniz olan buz bacalarıyla buz yığınları arasından görüldüğü kadarıyla küçük, yuvarlak, başı olmayan ama bol kürklü bir hayvan kızağın arkasında koşuyordu.</span></p>

      <p class="calibre2"><span class="none">Daha da kötüsü, Sör John ön tarafta Graham Gore’un dikkat çeken uzun bedenini ve övündüğü canlı renkli, gösterişli paltosunu göremiyordu. Kızağı çeken ya da kızağın yanında koşan diğer tüm figürler -ki astları iyi durumdayken Teğmen Gore kızağı kesinlikle çekmezdir- fazla kısa boylu, fazla eğik, fazla alçaktılar.</span></p>

      <p class="calibre2"><span class="none">En kötüsü de, kızağın geri dönerken normalden çok daha fazla dolu görünmesiydi, evet, yanlarına bir hafta yetecek konserve yiyecekler almışlardı ama en fazla bir hafta süreceğini düşündükleri yolculuğa çıkalı sekiz gün olmuştu. Sör John bir an adamların denizaygırı ya da bir başka tür iri deniz hayvanı avladıkları, böylece taze et getirdikleri ihtimalini düşünerek rahatladıysa da bu kısa sürdü çünkü takım sekiz yüz metre mesafeye gelip de son basınç sırtını geçtikten sonra Sör John dürbününde iğrenç bir görüntü gördü.</span></p>

      <p class="calibre2"><span class="none">Kızakta denizaygırı değil, görünüşe göre iki insan cesedi vardı ve kızağın üstüne bağlanmışlardı. Adamlardan biri diğerinin üzerinde öyle bir biçimde yatıyordu ki, bu duruşu sadece ölümü hatırlatıyordu. Artık Sör John, her birinin başı kızağın iki ayrı yönüne sarkmış bedenleri seçebiliyordu. Üstteki cesedin saçları uzun ve beyazdı; hiçbir gemide böyle saçlara sahip bir tayfa bulunmuyordu.</span></p>

      <p class="calibre2"><span class="none">Ağırkanlı kaptanlarının sarp buza inebilmeleri için, yana yatmış</span> <span class="none">Erebus ‘un</span> <span class="none">aşağıya ipler sarkıttılar. Sör John üniformasının yanına seremoni kılıcını almak için orta güverteye indi. Sonra paltosunu üniformasını, madalyalarını ve kılıcını üstüne giydi, tekrar yukarı çıktı, nefes nefese bir halde, kamarotunun yardımını kabul ederek buza indi ve gemiye yaklaşan her kimse ya da her neyse onu karşılamaya hazırlandı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_9" />
    </div>
  </div>
</body>
</html>
