<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>54<br />
      DES VOEUX</h1>

      <p class="calibre2">&nbsp;</p>

      <p class="calibre2"><span class="none">Çavuş Charles Des Voeux 19 Ağustos Cumartesi sabahı sekiz adamıyla Kurtarma Kampı’na döndüğünde yüzündeki koca gülümsemeyi engelleyemiyordu. Bu kez Yüzbaşı’ya ve diğer denizcilere getirdiği güzel haberler vardı.</span></p>

      <p class="calibre2"><span class="none">Buz kütlesi altı buçuk kilometre ötede açılmaya başlıyordu. Des Voeux ile adamları güneye doğru açılan yolu bir gün boyunca takip ettiklerinde suyun Adelaide Yarımadası ve yarımadanın doğusundaki Back Nehri koyuna kadar ilerlediğini gördüler. Buz kütlesinin güney ucundaki bir buzdağına tırmanan Des Voeux da yirmi kilometre ileride Adelaide Yarımadası’ndan yükselen tepeleri görmüştü. Oradan sonrasını teknesiz gidemeyeceklerini düşünüp gülümsemişti ve şimdi yine aynı şeyi düşünüp gülümsüyordu. Kurtarma Kampı’ndaki herkes burayı terk edebilirdi. Şimdi hepsinin kurtulma şansı vardı.</span></p>

      <p class="calibre2"><span class="none">Kampa getirdikleri ikinci iyi haber de boğazdaki açık denizin kıyısında iki gün boyunca avladıkları fok balıklarıydı. Des Voeux ve adamları bu iki gün içinde karınlarını fok etiyle tıka basa doldurmuşlardı. Bu zengin öğünler, haftalardır yalnızca çörek ve salamura domuz etiyle beslendiği için yağa hasret olan vücutlarını önce hasta etmiş ve denizcileri küstürmüştü- , ama kustuktan sonra yine acıkan adamlar kahkahalar içinde yemek yemeye devam ettiler.</span></p>

      <p class="calibre2"><span class="none">Kıyıdaki bambu çubuklarını takip ederek kampa ilerleyen sekiz adamın her biri peşinden birer fok leşi sürüklüyordu. Kurtarma Kampı’ndaki kırk altı adam, zafer kazanan sekiz kâşifle beraber bu gece güzel bir ziyafet çekecekti.</span></p>

      <p class="calibre2"><span class="none">Des Voeux, ekibiyle tekneden inip kampa yaklaştığında sevinçle bağırarak kamptakilerin dikkatini çekmeyi düşünmüştü. Karın ağrısı yüzünden keşif seferinin ilk günü kampa dönen nanemolla Golding dışında sefer neredeyse mükemmel geçmişti.</span></p>

      <p class="calibre2"><span class="none">Yüzbaşı Crozier ve mürettebatı aylar, hatta yıllar sonra ilk kez kutlamayı hak eden haberler duyacaktı.</span></p>

      <p class="calibre2"><span class="none">Evlerine dönüyorlardı. Eğer bugün kampı terk etseler, hasta denizcileri teknelere yerleştirip sağlam olanlarla kızakları çekerek altı buçuk kilometre boyunca basınç sırtlarını aşar ve üç ya da dört gün içinde Great Fish Nehri’ne ulaşırlardı. Ve şimdi açık suyun kıyıya yaklaşmış olma ihtimali daha yüksekti!</span></p>

      <p class="calibre2"><span class="none">Pejmürde kılıklı yaratıklar Des Voeux ve ekibini görünce sıkıcı kamp işlerini bırakıp çadırların önünde toplandılar. Bu asık suratlı, fersiz denizciler, Des Voeux’nun adamlarının; şişman Alex Wilson, Francis Pocock, Josephus Greater, George Cann,</span> <span class="none">Robert Johns, Thomas Tamdan, Mc</span><span class="none">Convey ve William Mark’ın tüm neşesini kaçırdılar. Kamptakiler fok balıklarını gördükleri halde hiçbir tepki vermemişti.</span></p>

      <p class="calibre2"><span class="none">Kaptan Couch ve Thomas çadırlarından çıkıp çakıllı sahildeki Kurtarma Kampı hayaletlerinin yanına indiler.</span></p>

      <p class="calibre2">&nbsp;</p>

      <p class="calibre2"><span class="none">Charles Frederick Des Voeux, “Biri mi öldü?” diye sordu.</span></p>

      <p class="calibre2"><span class="none">Çavuş Edward Couch, Çavuş Robert Thomas, Çavuş Charles Des Voeux, Erebus’un pruvadan</span> <span class="none">sorumlu</span> <span class="none">subayı Joseph Andrews ve Terörün grandiden so</span><span class="none">rumlu</span> <span class="none">subayı Thomas Farr, Doktor</span> <span class="none">Goodsir’ün</span> <span class="none">hastanesi olarak kullanılan geniş çadırda toplanmışlardı.</span></p>

      <p class="calibre2"><span class="none">Des Voeux’nun öğrendiğine göre organları kesilen hastalardan bazıları ekip sefere çıktıktan sonraki dört gün içinde ölmüş, bazıları da diğer hastalarla paylaştıkları küçük çadırlarına geri gönderilmişti.</span></p>

      <p class="calibre2"><span class="none">Çadırda toplanan beş kişi John Franklin Seferi’nin, ya da en azından Kurtarma Kampı’nın hayatta kalan son subaylarıydı. Dördüne yetecek kadar tütün vardı, Farr tütün kullanmıyordu. Çadırın içini mavi bir duman kapladı.</span></p>

      <p class="calibre2"><span class="none">Des Voeux, “Katliam çıkarmaya çalışan şeyin o yaratık olmadığına emin misiniz?” diye sordu.</span></p>

      <p class="calibre2"><span class="none">Couch kafasını salladı. “Önce biz de öyle düşünmüştük; ama kemiklerin, kafaların ve et parçalarının üstünde...” Durakladı ve piposundan derin bir nefes çekti.</span></p>

      <p class="calibre2"><span class="none">“Bıçak izleri vardı,” diye tamamladı Robert Thomas. “Lane ve</span> <span class="none">Goddard’ı</span> <span class="none">doğrayan bir insandı.”</span></p>

      <p class="calibre2"><span class="none">“İnsan değil,” dedi Thomas Farr. “İnsan kılığına girmiş aşağılık bir yaratık.”</span></p>

      <p class="calibre2"><span class="none">“Hickey,” dedi Des Voeux.</span></p>

      <p class="calibre2"><span class="none">Diğerleri kafa salladı. Des Voeux, “Onun ve katillerin peşinden gitmeliyiz,” diye devam etti.</span></p>

      <p class="calibre2"><span class="none">Bir an herkes sustu. Sonra Robert Thomas “Neden?” dedi. “Adalet yerini bulsun</span> <span class="none">diye.”</span></p>

      <p class="calibre2"><span class="none">Kalan dört kişi birbirine baktı. “Ellerinde üç silah var,” dedi Couch. “Kaptanın kapsüllü tüfeği de onlardadır.”</span></p>

      <p class="calibre2"><span class="none">Des Voeux “Bizim daha çok adamımız</span> <span class="none">silahımız</span> <span class="none">barutumuz, mermimiz ve fişeğimiz var,” diye cevap verdi.</span></p>

      <p class="calibre2"><span class="none">Thomas Farr, “Elbette,” dedi. “Peki, Hickey ve on beş yamyamıyla savaşırken kaç tanesi hayatta kalabilir? Thomas Johnson’ın geri dönmediğini biliyorsunuz. Hickey’in ekibini takip edecek ve söyledikleri gibi kamptan ayrılıp ayrılmadıklarını kontrol edecekti.”</span></p>

      <p class="calibre2"><span class="none">Des Voeux, “Buna inanamıyorum,” dedi. “Yüzbaşı Crozier ve Goodsir’e ne olacak? Onları yüzüstü mü bırakacaksınız? Cornelius Hickey’in fantezilerine mi terk edeceksiniz?”</span></p>

      <p class="calibre2"><span class="none">Andrews, “Kaptan hayatta değil,” dedi. “</span><span class="none">Crozier’ı</span> <span class="none">sağ bırakmak için Hickey’in hiçbir geçerli sebebi olamazdı... Ona işkence etmek dışında.”</span></p>

      <p class="calibre2"><span class="none">“Peşlerinden bir kurtarma ekibi göndermesi gibi başka sebepler de olabilirdi,” diye ısrar etti Des Voeux.</span></p>

      <p class="calibre2"><span class="none">Kimseden ses çıkmadı. Etraflarını mavi bir duman sarmıştı. Thomas Farr dumanın dağılması ve içeri hava girmesi için çadırın kapısını açtı.</span></p>

      <p class="calibre2"><span class="none">“Ne olduysa son iki gün içinde oldu,” dedi Edward Couch. “Hickey’in grubunu bulup onlarla savaşması için adamlarımızı gönderdikten sonra oldu. Bizi başlarından savmak için buzda ya da iç kısımlarda ilerlemiş olmalılar. Rüzgâr birkaç saat içinde bütün izleri siliyor... Kızak izlerini bile. Francis Crozier’ın bir haftadır hayatta kalabileceğine gerçekten inanıyor musunuz?”</span></p>

      <p class="calibre2"><span class="none">Des Voeux piposunun sapını kemirdi. “O halde Doktor Goodsir. Cerraha ihtiyacımız var. Mantıklı düşünürsek, Hickey onu hayatta tutmak, zorunda. Goodsir, Hickey ve suç ortaklarının geri gelmesi için bir gerekçe olabilir.”</span></p>

      <p class="calibre2"><span class="none">Robert Thomas kafasını salladı.</span> <span class="none">”Cornelius Hickey, şeytani amaçları uğruna Doktor Goodsir’e ihtiyaç duyabilir, ama biz değil.”</span></p>

      <p class="calibre2"><span class="none">“Ne demek istiyorsun?”</span></p>

      <p class="calibre2"><span class="none">Farr, “Yani, cerrahın ilaçlarının ve aletlerinin büyük bir kısmı burada kaldı. Yalnızca tıbbi alet çantasını yanında götürdü,” dedi. “Ve asistanı Thomas Hartnell hangi ilacın neye yaradığını ve ne kadar kullanılması gerektiğini bilir.”</span></p>

      <p class="calibre2"><span class="none">“Peki ya cerrahi operasyondan anlar mı?” diye sordu Des Voeux.</span></p>

      <p class="calibre2"><span class="none">Couch acıyla gülümsedi. “Dostum, sence yolculuğun bu kısmından sonra cerrahi bir müdahaleye ihtiyaç duyan biri hayatta kalabilir mi, ya da hayatta kalmasa ne çıkar ki?”</span></p>

      <p class="calibre2"><span class="none">Des Voeux cevap vermedi.</span></p>

      <p class="calibre2"><span class="none">Andrews sordu, “Peki, Hickey ve adamları hiçbir yere gitmemişlerse ve gitmeyi de düşünmüyorlarsa ne olacak? Yüzbaşı’yı öldürmek için geldi, Goodsir’ü aldı ve zavallı Lane ile Goddard’ı hayvan doğrar gibi doğradı. Hepimizin hayvan olduğunu düşünüyor. Şimdi de şu ilerideki tepenin arkasında kampa saldırmak için beklemediği ne malum?”</span></p>

      <p class="calibre2"><span class="none">Des Voeux, “Kalafatçı yardımcısını canavara çevirdiniz,” dedi.</span></p>

      <p class="calibre2"><span class="none">“Böyle düşünmemize kendisi sebep oldu,” diye cevapladı Andrews. “O canavar değil, o bir şeytan. Gerçek şeytan. O ve evcil canavarı Magnus</span> <span class="none">Manson</span><span class="none">. Bu kahrolası yaratıklar, ruhlarını karanlık bir güce sattılar. Buna inanın.”</span></p>

      <p class="calibre2"><span class="none">“Bir kutup seferine bir canavarın yeteceğini düşünmeliydin,” dedi Robert Thomas.</span></p>

      <p class="calibre2"><span class="none">Kimse gülmedi.</span></p>

      <p class="calibre2"><span class="none">Edward Couch sonunda “Onların hepsi tek bir canavar,” dedi. “Yeni bir canavar daha yok.”</span></p>

      <p class="calibre2"><span class="none">Kısa bir sessizlikten sonra Des Voeux sordu, “Peki teklifiniz nedir? Bir buçuk metrelik bir şeytandan kaçıp yarın teknelerle güneye doğru yola çıkmak mı?”</span></p>

      <p class="calibre2"><span class="none">Joseph Andrews, “Bence, bugün yola çıkmalıyız,” dedi. “Yanımıza alacağımız birkaç şeyi teknelere yükler yüklemez. Gece boyunca kızak çekeriz. Yolumuzu aydınlatacak kadar ay ışığı var. Olmasa bile fenerlerden bazılarını kullanı</span><span class="none">rı</span><span class="none">z. Sen söylemiştin Charles, yolu gösteren bambu çubukları hâlâ yerlerinde duruyor; ama büyük bir fırtınadan sonra onlar da kalmayacak.”</span></p>

      <p class="calibre2"><span class="none">Couch kafasını salladı. “Des Voeux’nun adamları yorgun. Hepimizin morali bozuk. Bu gece bir ziyafet çekelim, getirdiğin sekiz foku da yiyelim, Charles ve yarın sabah yola çıkalım. Güzel bir yemek ve iyi bir uykudan sonra hepimiz kendimizi daha iyi hissederiz.”</span></p>

      <p class="calibre2"><span class="none">Andrews, “Tabii gece nöbet tutan birileri olursa,” dedi.</span></p>

      <p class="calibre2"><span class="none">“Ah, elbette,” dedi Couch. “Bu gece ben nöbet tutacağım. Zaten o kadar aç değilim.”</span></p>

      <p class="calibre2"><span class="none">Thomas Farr çadırın loş ışığı altında herkesin yüzüne tek tek baktı ve “Yetki sorunu var,” dedi.</span></p>

      <p class="calibre2"><span class="none">Adamlar iç çekti.</span></p>

      <p class="calibre2"><span class="none">Çavuş Robert Thomas, “Bütün yetki Charles’ta,” dedi. “Graham Gore öldürüldüğünde Sör John, Charles’ı sancak gemisinin çavuşu yapmıştı. Bu yüzden üst rütbeli subay da o.”</span></p>

      <p class="calibre2"><span class="none">Farr, Thomas’a “Ama Terör’deki çavuş sendin, Robert,” dedi. “Sen daha kıdemlisin.”</span></p>

      <p class="calibre2"><span class="none">Thomas kafasını sertçe salladı. “Kumanda gemisi Erebus’tu. Gore hayattayken seferin bütün yetkisi ondaydı. Charles, şimdi Gore’un görevini devraldı. Görev onundur. Benim değil. Bay Des Voeux benden daha iyi bir liderdir ve bizim de iyi bir lidere ihtiyacımız var.”</span></p>

      <p class="calibre2"><span class="none">“Kaptan Crozier’ın öldüğüne inanamıyo</span><span class="none">ru</span><span class="none">m,” dedi Andrews.</span></p>

      <p class="calibre2"><span class="none">Beş subaydan dördü şimdi pipolarından daha derin nefesler çekmeye başlamıştı. Kimse konuşmadı. Dışarıdaki adamların foklar hakkında konuşup güldüklerini ve daha da ötede kırılan buzların çatırtılarını duyabiliyorlardı.</span></p>

      <p class="calibre2"><span class="none">“Teknik olarak,” dedi Thomas Farr, “Şu anda seferin yönetimi Teğmen George Henry Hodgson’dadır.”</span></p>

      <p class="calibre2"><span class="none">Joseph Andrews, “Ah, Teğmen George Henry</span> <span class="none">Hodgson</span><span class="none">’</span><span class="none">ın</span> <span class="none">canı cehenneme,” dedi. “O küçük sinsi adam şimdi buraya gelse, onun gırtlağını sıkıp cesedinin üstüne işerdim.”</span></p>

      <p class="calibre2"><span class="none">Des Voeux usulca, “Teğmen Hodgson’ın hayatta olduğundan şüpheliyim,” dedi. “O halde seferin tüm yetkisi bana, ikinci yetki Roben’a ve üçüncü yetki de Edward’a mı devredilmiş oldu?”</span></p>

      <p class="calibre2"><span class="none">Çadırdaki diğer dört adam onayladı.</span></p>

      <p class="calibre2"><span class="none">Des Voeux, “Karar almamız gerektiğinde dördünüzle de görüşeceğimi şimdiden söyleyeyim,”</span> <span class="none">d</span><span class="none">edi. “Hep kendi gemimin kaptanı olmak istemiştim</span> <span class="none">Ama böyle boktan bir şekilde değil. Sizlerin yardımına ihtiyacım olacak.”</span></p>

      <p class="calibre2"><span class="none">Tütün dumanının ardındaki gölgeler kafalarını salladı.</span></p>

      <p class="calibre2">&nbsp;</p>

      <p class="calibre2"><span class="none">Couch “Akşamki ziyafete ve yarınki yolculuğa hazırlanmalarını adamlara söylemeden önce son bir sorum olacak,” dedi.</span></p>

      <p class="calibre2"><span class="none">Des Voeux kaşlarını kaldırıp soruyu bekledi.</span></p>

      <p class="calibre2"><span class="none">“Hastalara ne olacak? Hartnell bana altı kişinin yürüyemeyecek durumda olduğunu söyledi. İskorbütün ileri safhasındalarmış. Mesela Jopson, Yüzbaşı’nın kamarotu. Bay Helpman ve mühendisimiz Thompson öldü; ama Jopson hâlâ hayatta. Hartnell onun kafasını bile kaldıramadığını söylüyor. Yardım edilmeden hiçbir şey yapamıyormuş; ama hâlâ hayatta. Onu da götürecek miyiz?”</span></p>

      <p class="calibre2"><span class="none">Des Voeux önce Couch</span><span class="none">’</span><span class="none">a ve sonra da kalan üç kişiye baktı; ama kimseden bir cevap alamadı.</span></p>

      <p class="calibre2"><span class="none">“Eğer Jopson’ı ve ölmek üzere olan diğerlerini de alırsak,” diye devam etti Couch. “Onları yanımızda ne olarak taşıyacağız?”</span></p>

      <p class="calibre2"><span class="none">Des Voeux, çavuşun ne demek istediğini anlamıştı. Onları mürettebat olarak mı yoksa yiyecek olarak mı taşıyacağız?”</span></p>

      <p class="calibre2"><span class="none">“Eğer onları burada bırakırsak,” dedi, “Hickey döndüğünde onları kendine yiyecek yapacaktır.”</span></p>

      <p class="calibre2"><span class="none">Couch kafasını salladı. “Sorduğum şey bu değildi.”</span></p>

      <p class="calibre2"><span class="none">“Biliyorum,” dedi Des Voeux. Derin bir nefes aldı, çadırdaki yoğun duman yüzünden genzi tıkanmıştı. “Tamam,” dedi. “Franklin Seferi’nin yeni kumandanı olarak ilk kararımı açıklıyorum. Yarın sabah tekneleri kaldırırken teknelerin bulunduğu yere kadar yürüyebilen herkes bizimle gelecek. Eğer yolda ölen biri olursa cesedini taşıyıp taşımamaya o zaman karar vereceğiz. Ben karar vereceğim. Ama yarın sabah, yalnızca teknelere kadar yürüyebilenler Kurtarma Kampı’ndan ayrılacak.”</span></p>

      <p class="calibre2"><span class="none">Kimse konuşmadı; ama herkes başını sallayarak onayladı. Hiçbiri Des Voeux ile göz göze gelmedi.</span></p>

      <p class="calibre2"><span class="none">Des Voeux, “Yemekten sonra herkese söyleyeceğim,” dedi. “Her biriniz bu geceki nöbet için yanınıza güvenilir bir adam alın. Edward çalışma saatlerini hazırlayacak. Kimsenin buna kayıtsız kalmasına izin vermeyin. Açık denize varana kadar herkesin ya da en azından bazılarımızın bilgisine ihtiyacımız olacak.”</span></p>

      <p class="calibre2"><span class="none">Dört adam da kafasını salladı.</span></p>

      <p class="calibre2"><span class="none">Des Voeux, “Tamam, şimdi gidip adamlarınıza ziyafeti haber verin,” dedi. “Burada bitiriyoruz.”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_56" />
    </div>
  </div>
</body>
</html>
