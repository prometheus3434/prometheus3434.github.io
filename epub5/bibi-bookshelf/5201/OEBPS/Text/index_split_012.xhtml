<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>12<br />
      GOODSIR</h1>

      <p class="calibre2"><span class="none">Beş günlük zorlu yolculuktan sonra, Teğmen Gore’un mesaj takımı Kral William topraklarında bulunan ve Sör James Ross tarafından yapılan tepeciğe 28 Mayıs akşamı ulaştı.</span></p>

      <p class="calibre2"><span class="none">Son ana kadar fark edemedikleri adada iyi bir şeyle karşılaştılar: Kumsala yaklaştıkça içme suyuyla dolu havuzlar. Ama kötü bir haber de vardı: Bu havuzların çoğu bir dizi buzdağından geliyordu. Bazıları otuz metre yüksekliğinde olan bu buzdağları sığ sular ve sahil boyunca sıralanmış, bütün adayı kaplayan beyaz bir kaleye dönüşmüştü. Bu engeli aşmak tam bir günlerini aldı ve bunu yaparken yüklerini hafifletmek için bazı elbise, yağ ve diğer erzakları bırakmak zorunda kaldılar. Bu zorluk ve rahatsızlıklara ek olarak açtıkları konserve çorba ve domuzların çürüdüğünü fark edip bunları atmak zorunda kaldılar. Geri dönene kadar beş gün idare edebilecekleri kadar yiyecekleri kalmıştı. Tabii diğer konservelerin bozulmamış olduğunu farz edersek. Bunların da ötesinde, burada, denizin sonunda bile, buz hâlâ iki metre kalınlığındaydı.</span></p>

      <p class="calibre2"><span class="none">Kral William toprakları ya da daha sonra öğrenecekleri gibi Kral William Adası, Goodsir’ün hayatında uğradığı en büyük hayal kırıklığıydı.</span></p>

      <p class="calibre2"><span class="none">Kuzeylerinde kalan Devon Adası ya da Beechey Adası rüzgârlı, en iyi mevsimde bile hayat izi neredeyse bulunmayan, liken ve bodur bitkiler dışında bitki örtüsünün bulunmadığı bir yerdi. Ama yine de orası, az önce keşfettikleri Kral William Adası ile karşılaştırıldığında bir Cennet Bahçesi sayılırdı. Beechey’in en azından düz bir yüzeyi, kumu ve toprağı, tepeleri vardı. Bunların hiçbirini King Will</span><span class="none">i</span><span class="none">am topraklarında göremediler.</span></p>

      <p class="calibre2"><span class="none">Goodsir, buzdağı engelini geçtikten yarım saat sonra bile, denizde mi karada mı olduklarını anlamadı. Diğerleri gibi o da bir kutlama yapmaya hazırlanıyordu çünkü bir yıldan fazla bir zamandır karaya ayak basmamışlardı. Ama buzdağının ötesinde biten deniz buzu yerini ondan pek farklı olmayan kıyı buzuna bıraktı. Kıyının nerede başlayıp nerede bittiğini söylemek imkânsızdı. Her şey buz, kar ve yine buz, yine kar içindeydi.</span></p>

      <p class="calibre2"><span class="none">Sonunda karın olmadığı rüzgârlı bir bölgeye ulaştılar. Goodsir ve diğerleri hemen kendilerini yere atıp teşekkür edercesine katı toprağı öptüler. Ama burada bile küçük çakıl taşları tıpkı Londra’da kışın buz tutan çakıl taşları gibi donmuştu ve bu taşlar Londra’dakine göre on kat daha soğuktu. Soğuk hava pantolonlarından, dizlerini kapayan kat kat elbiseden içeri girip kemiklerine, eldivenlerinden sızıp avuçlarına ve parmaklarına, çok aşağılardaki ölülerin yaşadığı buzdan bir cehennemden gelircesine sızıyordu.</span></p>

      <p class="calibre2"><span class="none">Ross’un tepeceğini bulmaları dört saatlerini aldı. Zafer noktasına yakın, iki metrelik bir kaya yığınını bulmak kolay olur diyordu Teğmen Gore önceleri. Ama buradaki diğer yükseltiler de en azından iki metre uzunluğundaydı ve şiddetli rüzgârlar tepeciğin en üstündeki kayaların bazılarını uçurmuştu. Mayıs ayının sonunda oldukları için hava hiç kararmıyordu ama aşırı parlaklık üç boyutlu görmelerini ve mesafeleri tahmin etmelerini engelliyordu. Önlerine çıkan tek şey beyaz ayılardı ve varlıkları sadece hareket ettikleri için anlaşılıyordu. Yarım düzine kadar meraklı, aç hayvan onları bütün gün takip etti. Beyaz ayıların zaman zaman fark edilen badi badi yürüyüşleri dışında her şey beyaza bürünmüştü. Sekiz yüz metre uzakta ve on beş metre yüksekliğinde olduğu sanılan bir buz bacasının aslında sadece yirmi metre ötede ve yarım metre uzunluğunda olduğu anlaşılıyordu. Otuz metre ötede olduğunu düşündükleri sıradan bir buzul ve taş parçasının bir buçuk kilometre uzaklarında bulunan, rüzgârın oyduğu biçimsiz bir nokta olduğunu anlıyorlardı.</span></p>

      <p class="calibre2"><span class="none">Ama sonunda, Goodsir’ün hâlâ işleyen saatinden öğrendikleri kadarıyla saat on civarında, tepeciği buldular. Bütün adamlar öylesine yorgundu ki kolları ipleri bırakılmış kuklalar gibi sarkıyordu. Yorgunluktan tek kelime etmiyorlardı. Kıyılara geldikten sekiz yüz kilometre sonra, kızağı bırakmışlardı.</span></p>

      <p class="calibre2"><span class="none">Gore iki mesajdan birini -Sör John’un emirlerine göre kıyının güney tarafında başka bir yere ikinci bir mesaj bırakmak için bu mesajın bir kopyasını çıkarmıştı- çıkardı, tarihi yazdı ve imzaladı. Aynı işlemi Çavuş Charles des Voeux da yaptı. Mesajı katladılar, yanlarında getirdikleri hava geçirmez pirinç silindirlerden birinin içine koydular. Silindiri boş tepeciğin içine attıktan sonra yukarı çıkabilmek için kaldırdıkları kayaları tekrar yerine koydular.</span></p>

      <p class="calibre2"><span class="none">“Evet,” dedi Gore. “Sanırım işimiz bu kadar.”</span></p>

      <p class="calibre2"><span class="none">Yıldırım fırtınası, tayfalar yemek yemek üzere kızaklarına yürüdükten kısa süre sonra başladı.</span></p>

      <p class="calibre2"><span class="none">Buzdağını geçerken ağırlıktan kurtulmak için ağır, kurt derisinden yorganlarını, elbiselerini ve konserve yemeklerinin çoğunu buzda bırakmışlardı. Yemekler sağlam konservelerde olduğu için beyaz ayıların bunun kokusunu alamayacağını, alsa bile konserveyi açamayacaklarını düşünüyorlardı. Planlarına göre burada az yemekle iki gün geçirecekler, Hollanda çadırlarında uyuyacaklardı. Ayrıca, yolda karşılaşacakları avları da yiyebilirlerdi ama bu yerin kasvetli gerçeği yüzünden bu umutları yok oldu.</span></p>

      <p class="calibre2"><span class="none">Des Voeux yemeğin hazırlanışını denetledi, akıllıca örülmüş hasır çantaların içinden ocakları çıkardı. Ama ilk akşam, yemeyi düşündükleri dört konservenin üçünün bozulduğunu fark ettiler. Böylece geriye sadece çarşamba günü tüketebilecekleri yarım porsiyon domuz ve ikinci bir konserve kalıyordu. Domuz zengin yağ içeriği sayesinde herkesin tercih ettiği bir yemekti ama bütün gün ağır bir biçimde çalıştıktan sonra duydukları açlığı bastırmaktan çok uzaktı. Diğer konservenin üzerinde “Süper Saf Kaplumbağa Çorbası” yazıyordu ama adamlar bundan nefret ediyorlardı çünkü daha önce bunlardan yemişlerdi. Bu çorba ne süperdi, ne de saftı. Belki de kaplumbağa çorbası bile değildi.</span></p>

      <p class="calibre2"><span class="none">Terör’ün doktoru McDonald, Torrington’un Beechey Adası’ndaki ölümünden bu yana,</span> <span class="none">yakl</span><span class="none">aşık</span> <span class="none">bir buçuk yıldır, yemeklerin kalitesi konusunda sürekli kafa yoruyor, diğer cerrahların da yardımıyla yaptığı deneylerle iskorbüte karşı en iyi nasıl mücadele edilebileceğini araştırıyordu. Goodsir’ün, daha yaşlı bir doktordan öğrendiği kadarıyla sefere yiyecek sağlamakla yükümlü Stephan Goldner, inanılmayacak derecede düşük fiyatlar teklif ederek kazandığı ihaleyle, Kraliyet Hükümetini, Donanma Keşif Birimi’ni kazıklamıştı. Verdiği erzaklar yetersiz ve bozuktu.</span></p>

      <p class="calibre2"><span class="none">Adamlar konservelerdeki yemeğin çürük çıktığını öğrendikten sonra küfretmeye başladılar.</span></p>

      <p class="calibre2"><span class="none">“Sakin olun çocuklar,” dedi Teğmen Gore adamların bir süre küfretmesine izin verdikten sonra. “Ne dersiniz, yarına ayırdığımız konserveleri de açalım isterseniz? Böylece belki henüz bozulmamış bir yemek bulabiliriz. Gece yansı bile olsa yarın akşam yemeği saatinde tepeciğe ulaşmış oluruz.”</span></p>

      <p class="calibre2"><span class="none">Herkes bu düşünceyi onayladı.</span></p>

      <p class="calibre2"><span class="none">Dön konserve daha açtılar ve bunların ikisi bozulmamıştı. Bunlardan biri, en iyi durumda bile güçlükle yenen, kapağında “İrlanda Danası” yazmasına rağmen içinden pek et çıkmayan bir konserve, diğeri ise kapağında güzel bir yazıyla “Öküz Eti ve Sebze” yazan bir yemekti. Adamlar öküzün mezarlıktan, sebzelerin ise terk edilmiş bir mahzenden çıktığına karar verseler de bu yemekler hiç yoktan iyiydi.</span></p>

      <p class="calibre2"><span class="none">Kısa süre sonra çadır yapıldı, uyku tulumları açıldı, yemekler ocaklarda ısıtıldı ve sıcak metal kaplarda dağıtılmaya başlandı. Bu sırada, birdenbire şimşekler çakmaya başladı.</span></p>

      <p class="calibre2"><span class="none">İlk şimşek beş metre yakınlarına düştü; bunun üzerine herkes ellerindeki öküz eti, sebze ve yemeği yere düşürdü. İkinci şimşek, daha da yakınlarına düştü.</span></p>

      <p class="calibre2"><span class="none">Hemen çadıra koştular. Şimşekler makineli tüfek ateşi gibi</span> <span class="none">üzerlerine</span> <span class="none">yağıyordu. Kahverengi çadırın altına, kelimenin tam anlamıyla yığıldılar. Dön kişi için yapılmış çadırın içine sekiz kişi doluştular. Denizci Bobby Ferrier çadırı ayakta tutan tahta ve metal direklere baktı, “Lanet olsun, şuna bakın,” dedi ve çıkışa yöneldi.</span></p>

      <p class="calibre2"><span class="none">Dışarıda, golf topu büyüklüğünde dolu taneleri düşüyor, buz parçalarının on metre yukarı sıçramasına neden oluyordu. Kutbun gecesinin bu alacakaranlığı çakan şimşeklerle aydınlanıyordu. Şimşekler öyle yakınlarına düşüyordu ki adamlar üst üste yatmak zorunda kalıyorlardı. Şimşeğin çıkardığı ışık gözlerinin renkli ışıklarla dolmasına neden oluyordu.</span></p>

      <p class="calibre2"><span class="none">“Hayır, hayır!” diye bağırdı Gore fırtınanın ortasında. Ferrier’i çıkıştan geriye çekerek, kalabalığın ortasına savurdu. “Dışarı çıkarsak en yukarıdaki nesne durumuna düşeriz. Şu metal direkleri atabildiğin kadar uzağa at ama çadırın örtüsünün altında kalın. Uyku tulumuna girin ve yatın.”</span></p>

      <p class="calibre2"><span class="none">Adamlar Gore’un dediğini yapmaya çalıştılar. Uzun saçları Galler peruklarının veya keplerinin altında, kat kat giydikleri elbiselerin üstünde yılan gibi hareket ediyordu. Fırtına vahşileşti. Kulakları sağır eden bir ses vardı. Çadır bezinin ve battaniyelerinin üzerinden çarpan dolu taneleri vücutlarını mosmor eden yumruklar gibiydi. Goodsir inliyordu. Evet, devlet okuluna gittiği günlerden beri böyle sert darbeler almamıştı ama aslında acıdan değil korkudan inliyordu.</span></p>

      <p class="calibre2"><span class="none">“Aman Tanrım, lanet olsun,” diye bağırdı Thomas Hartnell. Dolu ve şimşek yoğunlaştı. Aklı olan adamlar Hudson Bay Şirketi’nin ürettiği battaniyelerin içine gömülüyor, onları doluya karşı kalkan olarak kullanıyorlardı. Çadır bezi yüzünden az daha boğulacaklardı. Altlarındaki bez onları soğuktan korumuyor, nefeslerini kesiyordu.</span></p>

      <p class="calibre2"><span class="none">“Bu kadar soğukta nasıl oluyor da şimşek fırtınası olabiliyor?” diye bağırdı Goodsir, bu korkmuş adam yığını içinde yanında yatan Gore’a.</span></p>

      <p class="calibre2"><span class="none">“Böyle oluyor,” diye bağırarak yanıt verdi Teğmen. “Eğer gemileri terk edip de kamp yapmaya karar verirsek, şimşekleri çeken uzun çubuklardan almalıyız yanımıza.”</span></p>

      <p class="calibre2"><span class="none">Goodsir gemileri terk etme fikrini ilk kez orada duymuş oldu.</span></p>

      <p class="calibre2"><span class="none">Çadırdan üç metre ötede, az önce yemek yiyecekleri yığının üzerine yıldırım düştü, düşen yıldırım sekerek adamların bezle örtülü kafalarının üzerinden geçti, bir metre ötelerindeki bir başka yığına çarptı. Bunun üzerine her adam örtünün altından altlarındaki kayaya yapışırcasına iyice büzüldü.</span></p>

      <p class="calibre2"><span class="none">“Aman Tanrım, Teğmen Gore,” diye bağırdı John Morfin; adamın başı çadırın bozulan çıkışına çok yakındı. “Burada hareket eden bir şey var.”</span></p>

      <p class="calibre2"><span class="none">Bütün adamlar dikkatini konuşan kişiye verdi. Gore bağırdı: “Bir ayı mı? Bu şimşekte dolaşıyor mu yani?”</span></p>

      <p class="calibre2"><span class="none">“Bir ayı için fazla büyük bir şey bu, Teğmenim,” diye bağırdı Morfin. “Bu...” Sonra yığının üzerine bir yıldırım daha düştü, bir başka yıldırım o kadar yakınlarına düştü ki</span> <span class="none">üzerlerine</span> <span class="none">çektikleri çadır bezi elektrik akımından gerildi. Herkes yere iyice yapıştı, yüzlerini soğuk çadır bezine koydu ve konuşmayı bırakıp dua etmeye başladı.</span></p>

      <p class="calibre2"><span class="none">Saldırı,</span> <span class="none">Goodsir buna saldırıdan başka uygun bir söz bulamıyordu, sanki Yunan Tanrıları girilmemesi gereken bir bölgeye girdikleri için onları cezalandırıyordu,</span> <span class="none">neredeyse yarım saat sürdü, sonunda son fırtına onları terk etti, şimşekler seyrekleşti ve güneydoğuya doğru ilerledi.</span></p>

      <p class="calibre2"><span class="none">Gore ilk ayağa kalkan kişi oldu. Ama Goodsir’ün korkusuz bir adam olarak bildiği Gore’un bile kalkması için bir dakika geçmesi gerekiyordu. Diğerleri dizlerinin üzerinde bekledi, akıllarını kaybetmişçesine etrafa bakmıyorlardı. Doğu tarafında gökyüzü şimşeklerden örülmüş bir kafes izlenimi veriyor, fırtına adamların üzerinde hâlâ fiziksel bir etki yapıyor, adamların kulaklarını elleriyle kapamasına yol açıyordu ama artık dolu yağmıyordu. Parçalanmış beyaz tabakalar etraflarında görebildikleri tüm yönlerde bir metre yüksekliğinde bir yığın oluşturmuştu. Bir dakika sonra Gore, dikkatle etrafına bakmaya başladı. Daha sonra diğerleri de ayağa kalktı; vücutları kaskatıydı; güçlükle hareket ediyorlar, bir yerlerinin yaralanıp yaralanmadığını kontrol ediyorlardı. Goodsir kendi hissettiği acının aşağı yukarı diğerlerinin hissettiği acıya denk olabileceğini hesapladı. Bulutlar, gece yarısında zayıflayan güneş ışığını kapatınca bir an hava gerçekten kararır gibi oldu.</span></p>

      <p class="calibre2"><span class="none">“Şuna bakın,” diye bağırdı Charles Best.</span></p>

      <p class="calibre2"><span class="none">Goodsir ve diğerleri kızağın yanında toplandılar. Yarım kalan yemeklerini yemek üzere toplandıkları yerde konserveler ve başka malzemeler etrafa saçılmıştı. Yıldırım bir biçimde üst üste dizilmiş konserveleri vurmuş ama kızağı ıskalamıştı. Goldner’in tedarik ettiği konserve yemekler sanki bir top güllesi yemişçesine etrafa saçılmıştı. Mükemmel bir kozmik misket oyunu örneği. Parçalanmış metal ve hâlâ tüten yenmez haldeki sebze ve çürük et yirmi metrelik bir alana yayılmıştı. Cerrahın sol ayağının yanında kömürleşmiş, şeklini yitirmiş, siyah bir nesne vardı ve üzerinde PİŞİRME ALETİ yazıyordu. Bu alet adamlar kendilerini korumak için kaçtıklarında ocağın yanında duruyordu. Onun yanında, yağ dolu bir metal şişe patlamış, her tarafa şarapnel parçalan yollamış ve anlaşılan onlar çadıra girdiklerinde başlarının üzerinden geçmişti. Yıldırım, kızaktan bir metre uzakta duran iki kurşun deposunun yanındaki tahta kutulara çarpmış olsaydı, patlama ve alevler onları yok ederdi.</span></p>

      <p class="calibre2"><span class="none">Goodsir’ün içinden gülmek geldi ama gülerken ağlamaktan korktuğu için kendini tuttu. Bir süre hiçbiri konuşmadı.</span></p>

      <p class="calibre2"><span class="none">Sonunda, dolu tanelerinin darbeleriyle oluşmuş yükseltiye çıkan John Morfin bağırdı: “Teğmenim, bunu görmeniz gerekiyor.”</span></p>

      <p class="calibre2"><span class="none">Herkes, Morfin’in nereye baktığına bakmak için yukarı çıktı.</span></p>

      <p class="calibre2"><span class="none">Alçak buz tepesinin arka tarafı boyunca, güneylerindeki buz yığınında başlayan, kuzeybatılarından denizde kaybolan inanılmaz derecede büyük ayak izleri vardı. İnanılmazlardı çünkü bunlar dünyada yaşayan bütün canlıların ayak izlerinden daha büyüktü. Beş gündür beyaz ayıların karda çıkan ayak izlerini görüyorlardı. Bu izlerin bazıları çok büyüktü, bazıları otuz beş santim büyüklüğündeydi. Ama bu belirsiz izler onlardan bile yarım kat daha büyüktü. Bazıları bir insan kolu büyüklüğündeydi. Ve bunlar taze izlerdi -buna hiç şüphe yoktu,</span> <span class="none">çünkü eski karın değil, az önce yağan dolu tanelerinin yarattığı kalın tabaka üzerindeydi.</span></p>

      <p class="calibre2"><span class="none">Kamp yaptıkları yeri geçen şey her neyse şimşek ve dolunun en yoğun olduğu sırada yanlarından geçmişti. Tam da Morfin’in söylediği gibi.</span></p>

      <p class="calibre2"><span class="none">“Bu nedir?” diye sordu Teğmen Gore. “Bu olamaz. Bay Des Voeux, kızaktan bir tüfek ve birkaç kurşun getirir misiniz lütfen?” “Emredersiniz, komutanım.”</span></p>

      <p class="calibre2"><span class="none">Daha çavuş silahı getirmeden Morfin, Deniz eri Pilkington, Best, Ferrier ve Goodsir kuzeybatıya doğru giden inanılmaz izleri takip eden Gore’un peşinden gittiler.</span></p>

      <p class="calibre2"><span class="none">“Bunlar fazla büyük, komutanım,” dedi Denizci. Goodsir, bu adamın mürettebat içinde bir keklikten daha büyük bir av yakalayan tek kişi olduğu için bu keşfe</span> <span class="none">dâhil</span> <span class="none">edildiğini biliyordu.</span></p>

      <p class="calibre2"><span class="none">“Bunu biliyorum, asker,” dedi Gore. Çavuş Des Voeux’dan tüfeği aldı, diğer yedi adam buzdağıyla çevrili kıyı şeridinin arkasındaki karanlık bulutlara doğru uzanan dolu yığınları arasından ilerlerken sakin bir biçimde silahı doldurdu.</span></p>

      <p class="calibre2"><span class="none">“Belki de bunlar pençe izi değil, sulu kar içinde tüm vücuduyla zıplayan bir tür sıçandır,” dedi Des Voeux.</span></p>

      <p class="calibre2"><span class="none">“Evet,” dedi Gore pek ilgilenmeden. “Belki de öyledir, Charles.”</span></p>

      <p class="calibre2"><span class="none">Ama bunlar bir çeşit pençe iziydi. Doktor Harry D. S. Goodsir bunu biliyordu. Onunla beraber yürüyen herkes bunu biliyordu. Goodsir, daha önce bir tavşan ya da keklikten daha büyük bir hayvan avlamamasına rağmen bunun tüm vücudunu kullanarak ilerleyen bir hayvandan çok, dört ayağı üstünde yürüyen bir hayvana benzediğini anlayabiliyordu. Aslında izlere inanılacak olursa bu yürüyüşün neredeyse yüz metresi iki ayak üzerinde yapılmıştı. Bu noktada izler bir adamın ayak izlerine benziyordu. Tabii insan kolu uzunluğunda ayakları olan ve her adımının arasında neredeyse iki metre mesafe kat</span> <span class="none">eden, ayak izi yerine pençe izi bırakabilen bir insan olabilirse.</span></p>

      <p class="calibre2"><span class="none">Goodsir’ün saatler önce dizlerinin üstüne çöktüğü, rüzgârlı ve kayalıklı alana geldiler. Dolu taneleri burada sayısız küçük parçaya bölünmüştü. İzler burada kayboluyordu.</span></p>

      <p class="calibre2"><span class="none">“Dağılın,” dedi Gore. Hâlâ kolunun altında silahını tutuyor, sanki Essex’teki aile malikânesinde yürüyordu. Her bir adamı parmağıyla işaret ederek durmalarını istediği yeri gösterdi. Bu kayalıklı boşluk bir kriket sahasından daha büyük değildi.</span></p>

      <p class="calibre2"><span class="none">Bu bölgenin terk edildiğine işaret eden bir ayak izi yoktu. Adamlar birkaç dakika ileri geri yürüdüler ve her tarafı iyice araştırdılar. Kayaların ötesindeki taze karı ayak izleriyle bozmak istemiyorlardı. Neredeyse mükemmel bir çember oluşturmuşlardı. Kayalık bölgeden dışarı giden bir ayak izi yoktu.</span></p>

      <p class="calibre2"><span class="none">“Teğmen</span><span class="none">…</span><span class="none">” dedi Best.</span></p>

      <p class="calibre2"><span class="none">“Bir saniye susun,” dedi Gore keskin ama kibar bir biçimde. “Düşünüyorum.” Şimdi hareket eden tek adam oydu. Adamların yanından geçiyor, karlı buzu, dolu tanelerini inceliyordu; kendisine yapılan şakayı çözmeye çalışan bir öğrenci gibiydi. Fırtına doğuya ilerledikçe aydınlık artıyordu. Saat neredeyse sabahın ikisiydi. Kayaların arkasındaki kar ve dolu tabakasına dokunulmamıştı.</span></p>

      <p class="calibre2"><span class="none">“Teğmen,” diye ısrar etti Best. “Tom Hartnell.”</span></p>

      <p class="calibre2"><span class="none">“Ne olmuş ona?” diye sertçe sordu Gore. Alanda üçüncü turunu atıyordu.</span></p>

      <p class="calibre2"><span class="none">“Burada değil. Az önce fark ettim. Çadırda</span><span class="none">n çıktığımızda</span><span class="none">n b</span><span class="none">eri bizimle değil.”</span></p>

      <p class="calibre2"><span class="none">Goodsir de herkes gibi aynı anda kafasını o yana doğru çevirdi. Üç yüz metre arkalarında bulunan alçak basınç sırtı, yıkılmış çadır ve kızaklarını görmelerini engelliyordu. Bu beyaz ve gri boşlukta hiçbir şey hareket etmiyordu.</span></p>

      <p class="calibre2"><span class="none">Hepsi bir anda koşmaya başladılar.</span></p>

      <p class="calibre2"><span class="none">Hartnell hayattaydı ama bilinci kayıp bir halde çadır bezinin altında yatıyordu. Başının yanında büyük bir şerit vardı -kalın bez dolu taneleri yüzünden yer yer yırtılmıştı-ve sol kulağı kanıyordu ama Goodsir adamın nabzının zayıf da olsa attığını fark etti. Bilincini yitirmiş adamı çadırın içinden çıkardılar, uyku tulumuna yatırdılar, ellerinden geldiğinde adamı sıcak ve rahat tutmaya çalıştılar. Karanlık bulutlar yine ortaya çıktı.</span></p>

      <p class="calibre2"><span class="none">“Ne kadar ciddi?” diye sordu Teğmen Gore.</span></p>

      <p class="calibre2"><span class="none">Goodsir başını iki yana salladı. “Uyanıncaya kadar bunu bilemeyeceğiz... Bunun sadece bir kişinin başına gelmesi beni şaşırttı. İnanılmaz bir doluydu.</span></p>

      <p class="calibre2"><span class="none">Gore başıyla onayladı. “Geçen yıl kardeşi John’un ölümünden sonra Tommy’yi kaybedersek buna çok üzülürüm. Ailesi bu kadarına dayanamaz.”</span></p>

      <p class="calibre2"><span class="none">Goodsir, John</span> <span class="none">üzerinde kardeşi Thomas’ın en iyi elbisesiyle beraber gömmeye hazırlanışlarını hatırladı. Yüzlerce kilometre uzaklarındaki donmuş toprağın ve karlı buzulun altındaki elbiseyi ve tahta mezar tabelalarının üzerinde, siyah yüksek kayaların altında esen rüzgârı düşündü. Titredi.</span></p>

      <p class="calibre2"><span class="none">“Burada üşüyoruz,” dedi Gore. “Biraz uyumamız gerek. Er Pilkington, çadır direklerinin altlıklarını bul, Best ve Ferrier’e çadırı tekrar kurmalarında yardımcı ol.</span></p>

      <p class="calibre2"><span class="none">“Emredersiniz, komutanım.”</span></p>

      <p class="calibre2"><span class="none">İki kişi çadır direklerini ve altlıkları ararken Morfin çadır bezini açtı. Çadır, dolu taneciklerinin saldırısına öylesine maruz kalmıştı ki yırtık bir bayrağa benziyordu.</span></p>

      <p class="calibre2"><span class="none">“Aman Tanrım,” dedi Des Voeux.</span></p>

      <p class="calibre2"><span class="none">“Uyku tulumları sırılsıklam,” dedi Morfin. “Çadırın içi de öyle.” Gore iç çekti.</span></p>

      <p class="calibre2"><span class="none">Pilkington ve Best ellerinde kömürleşmiş, bükülmüş tahta ve demir parçalarıyla geri geldiler.</span></p>

      <p class="calibre2"><span class="none">“Direklere yıldırım düşmüş, Teğmenim,” dedi deniz eri. “Anlaşılan demir yıldırımı çekmiş, komutanım. Artık bir direk işlevi göremez.”</span></p>

      <p class="calibre2"><span class="none">Gore başıyla onaylamakla yetindi. “Kızakta hâlâ baltalarımız var. Bunları kırın ve fazladan tüfekle beraber çadır direği olarak kullanın. Gerekirse, bunları yere yapıştırmak için buz eritin.”</span></p>

      <p class="calibre2"><span class="none">“Ocak parçalanmış,” diye</span> <span class="none">hatırlattı Ferr</span><span class="none">ier. “Bir süre buz eritemeyeceğiz.”</span></p>

      <p class="calibre2"><span class="none">“Kızakta iki ocağımız daha var,” dedi Gore. “Ayrıca şişelerimizde içme suyumuz da var. Şu anda donmuş durumdalar ama erimeleri için birkaç tanesinin elbiselerinizin içine koyun. Kısa süre sonra eriyeceklerdir. Bay Best?”</span></p>

      <p class="calibre2"><span class="none">“Emredin komutanım,” dedi genç ve tıknaz denizci. Esnememeye çalışıyordu.</span></p>

      <p class="calibre2"><span class="none">“Çadırı elinden geldiğince iyi temizle. Bıçağını al ve uyku tulumlarının dikişlerini kes. Bunları hem altımıza hem üstümüze serip battaniye olarak kullanacağız. Ayrıca ısınabilmek için hep beraber yatacağız. Mutlaka uyumamız gerek.”</span></p>

      <p class="calibre2"><span class="none">Goodsir, Hartnell’in bilincinin yerine gelip gelmediğini kontrol etti ama genç adamın bir cesetten farkı yoktu. Cerrah, adamın hâlâ yaşayıp yaşamadığını kontrol etmek için nefes aldığından emin olması gerekti.</span></p>

      <p class="calibre2"><span class="none">“Sabahleyin geri dönecek miyiz, komutanım?” diye sordu John Morfin. “Mesajı tepeciğe bıraktıktan sonra gemiye dönecek miyiz? Yeterli yemeğimiz kalmadığı için soruyorum.”</span></p>

      <p class="calibre2"><span class="none">Gore gülümsedi ve başını iki yana salladı. “İki günlük oruç bizi öldürmez. Ama Hartnell kötü durumda olduğu için onu kızağa koyacağız, dört kişi de onunla birlikte gidecek. Orada elinizden geldiği kadarıyla bir kamp yaparsınız. Ben de yanıma bir adam alıp Sör John’un emirlerini gerçekleştirmek için güneye gideceğim. İkinci mesajı da bırakmam gerekecek ama bundan daha önemlisi güney tarafında açık deniz olup olmadığını öğrenmek. Eğer bunu yapmazsak bu yolculuğa boşuna çıkmış olacağız.”</span></p>

      <p class="calibre2"><span class="none">“Ben sizinle gelmeye gönüllüyüm, Teğmen Gore,” dedi Goodsir. Bunu nasıl söylediğine inanamadı. Bir şekilde Teğmen Gore’un gözüne girmek onun için önemliydi.</span></p>

      <p class="calibre2"><span class="none">Gore da şaşırdı. “Teşekkürler, Doktor,” dedi yumuşak bir sesle. “Ama hastamızla kalsanız daha iyi olacak, sizce de öyle değil mi?”</span></p>

      <p class="calibre2"><span class="none">Goodsir kıpkırmızı kesildi.</span></p>

      <p class="calibre2"><span class="none">“Best benimle gelecek,” dedi Teğmen. “Çavuş Des Voeux, ben dönene kadar takımın sorumlusu sayılacak.”</span></p>

      <p class="calibre2"><span class="none">“Emredersiniz,” dedi iki adam aynı anda.</span></p>

      <p class="calibre2"><span class="none">“Best ve ben</span> <span class="none">yakl</span><span class="none">aşık</span> <span class="none">üç saat sonra yola çıkacağız ve elimizden geldiğince güneye gideceğiz. Yanımızda sadece tuzlu domuz, mesaj kutusu, birer şişe su, mola vermek zorunda kalabiliriz diye birkaç battaniye ve bir tüfek alacağız. Gece yarısına doğru döneriz ve buzda, saat dört gibi sizinle buluşmaya çalışırız. Hartnell’i saymazsak, gemilere dönerken yanımızda daha hafif yükümüz olacak. Ayrıca artık basınç sırtlarını en iyi hangi noktalardan geçeceğimizi biliyoruz. Bu yüzden bahse girerim beş değil, üç gün içinde geri dönebiliriz.”</span></p>

      <p class="calibre2"><span class="none">“Bay Des Vo</span><span class="none">eu</span><span class="none">x. Best ve ben yarından sonra on ikiye kadar dönmezsek Hartnell’i alın ve gemiye geri dönün”</span></p>

      <p class="calibre2"><span class="none">“Emredersiniz.”</span></p>

      <p class="calibre2"><span class="none">“Er Pilkington, çok yorgun musunuz?”</span></p>

      <p class="calibre2"><span class="none">“Evet, komutanım,” dedi otuz yaşındaki denizci. “Şey, yani hayır, komutanım. Emrettiğiniz her şeyi yapmaya hazırım.”</span></p>

      <p class="calibre2"><span class="none">Gore gülümsedi. “Güzel. O halde bu üç saatlik nöbeti sen tut. Günün sonunda kızak takımın mesajı bıraktığımız yerde kamp yaptığında uyumasına izin verilecek ilk kişi sen olacaksın. Çadırda kullanmadığımız bir saçma tüfeğini al ama çadırın içinde kal. Arada bir kafanı dışarı çıkarman yeterli.”</span></p>

      <p class="calibre2"><span class="none">“Emredersiniz, komutanım.”</span></p>

      <p class="calibre2"><span class="none">“Bay Goodsir?”</span></p>

      <p class="calibre2"><span class="none">Cerrah, Gore’u dinlemek için başını kaldırdı.</span></p>

      <p class="calibre2"><span class="none">“Lütfen Bay Morfin’le beraber Bay Hartnell’i çadıra taşıyın ve onu rahat edeceği bir yere koyun. Birbirimize sokulup uyurken Tommy ortamızda olsun ki üşümesin.”</span></p>

      <p class="calibre2"><span class="none">Goodsir başıyla onayladı ve hastasını uyku tulumundan çıkarmadan, omuzlarından tutarak taşımaya başladı. Bilincini yitiren Hartnell’in kafasındaki şişliğin büyüklüğü cerrahın küçük, solgun yumruğu kadardı.</span></p>

      <p class="calibre2"><span class="none">“Tamam,” dedi Gore dişleri titreyerek. Düzeltmeye çalıştıkları yırtık pırtık çadıra bakıyordu. “Diğer yorganları serelim ve yetimler gibi birbirimize sarılarak bir iki saat uyumaya çalışalım.”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_12" />
    </div>
  </div>
</body>
</html>
