<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>27<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Bitmeyecek. Acı bitmeyecek. Mide bulantısı bitmeyecek. Titremeler bitmeyecek. Dehşet bitmeyecek. Crozier donmuş battaniyelerin altında kıvranıyor ve ölmek istiyor.</span></p>

      <p class="calibre2"><span class="none">Bu hafta, bilincinin yerine geldiği ender zamanlarda, Crozier bilinçdışına teslim olmadan önce yaptığı son mantıklı hareketten dolayı pişman: Tabancasını Teğmen Little’a vermek. Üzerinde üniformasıyla güverteye gelip de ondan isteyinceye kadar ona yenmemesini söylemişti başka hiçbir açıklama yapmadan.</span></p>

      <p class="calibre2"><span class="none">Crozier dolu silahına tekrar kavuşmak için her şeyi verirdi şimdi. Çektiği acı dayanılmaz bir acıydı. Bu düşünceler dayanılmazdı.</span></p>

      <p class="calibre2"><span class="none">Büyükannesi Memo Moira’ya adını bile anmadıkları bir serseri olarak bakardı ailesi. Seksenli yaşlarındayken, Crozier henüz bir genç bile değilken, Memo iki köy uzaklarında yaşardı, bir çocuk için aşılmaz, hayal edilemez, büyük bir mesafeydi bu. Annesinin ailesi onu ne aile buluşmalarına çağırır ne de adını anarlardı.</span></p>

      <p class="calibre2"><span class="none">Bir Katolik’ti o. Bir cadıydı.</span></p>

      <p class="calibre2"><span class="none">Donanma’ya da ait olabilir ama Bayan Jane’in azalan servetiyle kiraladığı ya da endişeli, zengin arkadaşlarının gönderdiği özel gemiler de olabilir pekâlâ.</span></p>

      <p class="calibre2"><span class="none">Bu görüntülerden uyanan Crozier ranzasında doğrulmaya çalışır ve gülümser. Fırtınadaki gemi direği gibi titrer. Neredeyse bir kova dolusu kusar. Terli, öd kokulu yastığına tekrar koyar kafasını ve gözlerini kapayıp tekrar o görüntülere döner.</span></p>

      <p class="calibre2"><span class="none">Erebus ve Terör’ü kurtarmak için kimi gönderdiler acaba? Şimdiden kimi göndermişlerdir?</span></p>

      <p class="calibre2"><span class="none">Crozier, Sör John Ross’un böyle bir kurtarma göreviyle yola çıkmak için can attığını biliyor ama Bayan Jane Franklin’in de bu yaşlı adamı,</span> <span class="none">çok kaba bulduğu için,</span> <span class="none">görmezden geleceğini onun yerine Crozier’ın Antarktika’daki denizlere beraber açıldığı Sör John Ross’un yeğeni James Clark Ross’u tercih edeceğini de görüyor.</span></p>

      <p class="calibre2"><span class="none">Genç Ross eşine bir daha denize açılmayacağına dair söz vermişti ama Crozier adamın Bayan Franklin’i kırmayacağını görüyor. Ross iki gemiyle beraber yola çıkmayı tercih edecekti. Crozier bu gemilerin 1848 yazında yola çıkacağını görüyor. İki gemi Baffin Adasının kuzeyine yelken açıyorlar, üç yıl</span> <span class="none">önce Sör John’un Terör ve Erebu</span><span class="none">s’u götürdüğü Lancaster Boğazını batıdan geçiyorlar, Crozier neredeyse Ross’un gemilerindeki pruvaların isimlerini hatırlayacak. Ama Sör James, Crozier’ın gemilerini esir alan amansız buz kütlesiyle Prince Regent Koyunda ya da belki de Devon Adası’nın ötesinde karşılaşıyor. Ertesi yaz buz uzmanları Reid ve Blanky’nin onları geçirdiği kanal ve koylarda bulunan buzlar erimeyecek. Sör James Clark Ross Terör ve</span> <span class="none">Erebus ‘un</span> <span class="none">beş yüz kilometre yakınma bile gelemeyecek.</span></p>

      <p class="calibre2"><span class="none">Crozier Sör James ve gemilerinin 1848 yılının dondurucu sonbaharında İngiltere’ye döndüğünü görüyor. İnlerken ve deri parçasını ısırırken ağlıyor. Kemikleri donuyor. Eti yanıyor. Derisinin altında ve üstünde karıncalar geziyor.</span></p>

      <p class="calibre2"><span class="none">Geleceği görme yeteneği ona başka gemilerin ele gönderildiğini gösteriyor. 1848 yılında, büyük ihtimalle Ross’un seferiyle aynı zamanda ya da ondan biraz önce yola çıkan gemiler. Donanma ağır davranır -bir deniz tembelidir- ama Crozier bilir ki, bir kere harekete geçmeye görsün, yapması gerektiğinden fazlasını da yapar. Francis Crozier’ın uzun yıllardır tanıdığı Donanma budur: sonsuz o</span><span class="none">yalan</span><span class="none">madan sonra gösterilen sefil çabalar.</span></p>

      <p class="calibre2"><span class="none">Crozier, ağrılar içindeki zihninde görmeye devam eder. Franklin’in kaybolan gemilerini aramak üzere gelecek yaz Baffin Körfezi’ne yelken açan Donanma gemileri ve Cape Horn’a doğru gönderilen üçüncü bir filo. Bunlar, teorik olarak, Bering Boğazı’nda buluşacak, onları Kutup Denizi’nin batısında arayacaklar. Erebus ve Terör buralara bin beş yüz kilometre kadar bile yaklaşmadı halbuki. Bu zorlu aramalar 1849’a ve daha sonrasına kadar devam edecek.</span></p>

      <p class="calibre2"><span class="none">Ve daha 1848 yılının sadece ikinci haftasındayız. Crozier adamlarının bu yaza kadar hayatta kalıp kalmayacağını merak ediyor.</span></p>

      <p class="calibre2"><span class="none">Kanada’dan yola çıkan, Mackenzie Irmağı’nı izleyerek Kutup kıyılarına ulaşan, sonra doğuya dönüp Wollaston ve Victoria topraklarına ilerleyen ve geçilmesi zor “</span><span class="none">Kuzeybatı</span> <span class="none">Geçidi’ne yakın bir yerde karaya oturmuş gemilerini arayan bir kara takımı yollarlar mıydı acaba? Crozier bunu yapacaklarına emindi. Kral William Adası’nın kuzeybatısındaki kırk kilometre denizde arama yapan bu kara takımının onları bulma şansı sıfırdı. Bu takım Kral William Adası’nın bir ada olduğunu bile bilmeyecekti.</span></p>

      <p class="calibre2"><span class="none">Donanma’nın en yüksek rütbeli komutanı Avam Kamarası’ndan Sör John ve tayfalarını kurtarana ödül verilmesi için yasa çıkarmasını talep edecek miydi? Crozier böyle olacağını düşünüyor. Ama ne kadarlık bir ödül? Bin sterlin mi? Beş bin sterlin mi? On bin mi? Crozier gözlerini sıkıca kapatıyor, sanki ödülün yazılı olduğu kâğıt önünde. “Sör John Franklin ve mürettebatının hayatlarının kurtarılması için gerekli yardımı yapacak olan kişiye” yirmi bin sterlin verileceğini okuyor.</span></p>

      <p class="calibre2"><span class="none">Crozier tekrar gülüyor, bununla birlikte kusma isteği de geliyor. Soğuktan, ağrıdan, aklındaki görüntülerin saçmalığından titriyor. Buzun parçaladığı gemi inliyor. Yüzbaşı artık kendi inlemelerini geminin inlemelerinden ayıramıyor.</span></p>

      <p class="calibre2"><span class="none">Sekiz geminin görüntüsü geliyor gözlerinin önüne. Altısı İngiliz, ikisi Amerikan gemisi. Crozier’ın Beechey’in yakınındaki Devon Adası ya da Cornwallis Adası’na benzettiği bir yerlerde aralarında birkaç kilometre mesafe kalmış halde, donup kalmışlar. Muhtemelen yazın sonları, muhtemelen ağustosun son günleri. Buzlar onları da hapsedebilir yakında. Crozier bu olanların şimdinin, 1848 yılının iki ya da üç yıl sonrasında olabileceğini düşünüyor. Bu gemilerin binlerce kilometrekare alana yayılmaktansa neden böyle yığılırcasına art arda dizildiğini anlamıyor Crozier. İçkisizliğin verdiği delilik olmalı bu.</span></p>

      <p class="calibre2"><span class="none">Küçük bir uskunanın ve yat ölçülerinde bir gemi büyüklüğündeki bu 144 ve 81 tonluk Amerikan gemileri böylesine güçlü buzlara dayanacak kadar güçlü değil, diye düşünüyor Crozier. 90 tonluk İngiliz gemisi de kutup yolculuğuna güçlükle hazırlanmış. Bunların yanında İngiliz Donanması’na ait düzgün, buharlı gemiler de var. Yorgun zihninde gemilerin isimlerini okuyabiliyor, Amerikan bayraklı Advance ve Rescue, İngiliz gemileri Prince Albert ve filonun ana gemisi olan Lady Franklin. Crozier, Sör John Ross’un yönettiğini düşündüğü gemileri görebiliyor küçük bir uşkuna olan Felix ve bu yolculuğa hiç uymayan küçük yat Mary. Son olarak, Assistance ve Intrepid adında iki gerçek Donanma gemisi.</span></p>

      <p class="calibre2"><span class="none">Crozier, yükseklerde seyreden bir kırlangıcın gözlerinden bakar gibi, bu sekiz geminin de birbirinden altmışar kilometre arayla sıralandıklarını görebiliyor. Küçük olan dön İngiliz gemisi, Barrow Boğazı’nın üstündeki Griffith Adası’nda. Geriye kalan İngiliz gemileri Cornwallis’in güney ucundaki Assistance Körfezi’nde. İki Amerikan gemisi ise daha kuzeyde, Cornwallis Adası’nın doğu kısmının hemen yanında, Sör John’un ilk kışı geçirdiği Beechey Adası’ndaki Wellington Kanalı’nın hemen karşısında. Hiçbiri Erebus ve Terör’ün hapis kaldığı güneybatıdaki noktanın dön yüz kilometre yakınında bile değil.</span></p>

      <p class="calibre2"><span class="none">Bir dakika sonra, sisler ya da bulutlar dağılıyor ve Crozier bu gemilerin küçük bir adanın kıyılarına dört yüz metre kala demirlediklerini görüyor.</span></p>

      <p class="calibre2"><span class="none">Crozier tayfaların dikey, siyah bir tepenin altındaki buzlu sahile doğru koştuğunu görüyor. Hepsi heyecanlı. Buz gibi havada neredeyse seslerini duyacak.</span></p>

      <p class="calibre2"><span class="none">Burası Beechey Adası, buna emin. Ateşçi John Torrington, Denizci John</span> <span class="none">Hartnell</span> <span class="none">ve Deniz Piyadesi William</span> <span class="none">Braine’ın</span> <span class="none">mezarlarını ve kurumuş tahta mezar tabelalarını buldular.</span></p>

      <p class="calibre2"><span class="none">Crozier, ateşler içinde gördüğü bu rüya, keşfin kendisine Erebus ve Terör’deki tayfalara hiçbir fayda getirmeyeceğini biliyor. Sör John Beechey Adası’nı dikkatsiz bir acelecilikle terk etmişti. Buzlar eriyip de tekrar yola çıkmaları mümkün olur olmaz yola çıkmışlardı. Orada dokuz ay geçirdikten sonra Franklin’in gemileri nereye gideceklerine dair bir not bırakmadan ayrılmışlardı yerlerinden.</span></p>

      <p class="calibre2"><span class="none">Crozier o sıralarda Sör John’un Donanmaya emirleri uyarınca güneye yol aldıklarını haber vermeyi gereksiz gördüğünü düşünmüştü. Sör John Franklin emirlere daima uyardı. Donanmanın ona güveneceğini ve emirlerin harfiyen yerine getirildiğini farz edeceklerdi. Ama adada dokuz ay kaldıktan sonra, bir tepecik oluşturup şaka olsun diye içi boş bir konserveyi bu tepeciğin üstüne koydukları halde Beechey Adası’na herhangi bir not bırakmadan ayrıldılar oradan.</span></p>

      <p class="calibre2"><span class="none">Donanma ve Keşif Birimi</span> <span class="none">Franklin’e</span> <span class="none">hava geçirmez iki yüz pirinç silindir vermişti. Böylece Franklin “Kuzey-Batı Geçidi’ne giden yolculukları boyunca her yere nereye gittiklerine dair notlar bırakabilecekti. Ama Sör John bu iki yüz silindirden sadece... bir tanesini kullanmıştı. O da 1847 yılında öldürülmeden önce Kral William Adası’nda kırk kilometre ötede bulunan bir tepeciğe gereksiz yere koydukları silindirdi. Beechey Adası’na hiçbir şey bırakmamışlardı.</span></p>

      <p class="calibre2"><span class="none">Geçip keşfettikleri Devon Adası’na hiçbir şey bırakmamışlardı.</span></p>

      <p class="calibre2"><span class="none">Liman aradıkları Griffith Adasına hiçbir şey bırakmamışlardı. Etrafını dolaştıkları Cornwallis Adasına hiçbir şey bırakmamışlardı.</span></p>

      <p class="calibre2"><span class="none">1846 yılının yazında güneyini dolaştıkları Somerset Adası, Prince of Wales Adası ve Victoria Adası’na hiçbir şey bırakmamışlardı.</span></p>

      <p class="calibre2"><span class="none">Ve şimdi, rüyasında -şimdi kendileri de buza saplanma tehlikesiyle karşı karşıya kalan- altı kurtarma gemisinin Wellington Kanalından Kuzey Kutbu’na gitmeye kalktıklarını görüyordu. Beechey Adasında hiçbir bilgi yoktu. Crozier, büyülü bir biçimde bir kırlangıç gibi tepeden bakan gözleriyle Erebus ve Terör’ün bir buçuk yıl önceki yazda buzların erimesiyle ilerledikleri Peel Kanalı’nın şimdi, bu geleceğe ait yazda, Beechey Adası ve Barrow Boğazında seyreden tayfaların tüm görüş alanlarını kaplayan beyaz bir buz örtüsüyle kaplı olduğunu gördü.</span></p>

      <p class="calibre2"><span class="none">Franklin’in bu yöne gidebileceğini bile tahmin edemezlerdi. Emirlere uyduğu akıllarına bile gelmezdi. Lancaster Boğazı’nda donma tehlikesi yaşayan gemiler kuzeye yöneleceklerdi. Sör John, eğer güneyden geçide ulaşamazsa kuzeye, orada bulunduğu varsayılan Açık Kutup Denizine yelken açma emrini almıştı.</span></p>

      <p class="calibre2"><span class="none">Crozier üzülerek bu sekiz kurtarma gemisinin tayfalarının da Franklin’in kuzeye gittiği kanısında olduklarını görüyor, burası kendilerinin geldiği yönün tam tersiydi.</span></p>

      <p class="calibre2"><span class="none">Geceleyin uyanır. Kendi inlemesine. Bir ışık var ama gözleri ışığı göremediği için ne olduğunu seslerden anlamaya çalışıyor. İki kişi,</span> <span class="none">yardımcısı Jopson ve cerrah Goodsir, kirli ve terli gece elbisesini çıkarıyor, mucizevi bir biçimde sıcak olan bir suyla yıkıyor ve dikkatle yeni gece elbisesini ve çoraplarını giydiriyorlar. Birisi elinde</span> <span class="none">k</span><span class="none">aşık</span> <span class="none">ona çorba içirmeye çalışıyor. Crozier bu un çorbasını kusuyor ve kusmuğu yerde donuyor, adamların yeri temizlediğini belli belirsiz fark ediyor. Ona biraz su içiriyorlar. Crozier yeniden soğuk nevresiminin üzerine uzanıyor. Bir tanesi üzerine sıcak battaniye örtüyor, sıcak, kuru, donmamış bir battaniye ve</span> <span class="none">Crozier şükran duygusuyla ağlamak istiyor. Konuşmak da istiyor ama tekrar az önce gördüğü görüntülere dönüyor, ne söyleyeceğini bilemiyor ve sözlerini unutuyor.</span></p>

      <p class="calibre2"><span class="none">Siyah saçlı, yeşilimsi tenli bir çocuk görüyor. Çocuk karşısında sidik rengi bir duvar, cenin pozisyonunda yatıyor. Crozier çocuğun bir tımarhanede olduğunu biliyor. Çocuğun bir sürüngenin gözleri gibi hareket eden siyah gözleri dışında hiçbir uzvu hareket etmiyor. Bu biçim benim.</span></p>

      <p class="calibre2"><span class="none">Crozier bunu düşünür düşünmez bunun kendi korkusu olmadığını anlıyor. Bu bir başkasının kâbusu. Kısa bir süre için bir başkasının zihnine girmişti.</span></p>

      <p class="calibre2"><span class="none">Aklına Sophia Cracroft geliyor. Crozier inliyor ve deri kayışı ısırıyor.</span></p>

      <p class="calibre2"><span class="none">Onu çıplakken, Ornitorenk Gölünde ona sarılırken görüyor. Valilik Binası’nın bahçesindeki bankta uzak ve ilgisiz bir biçimde oturuyor Cracroft. Erebus ve Terörün yelken açtığı mayıs ayında Greenhithe limanında mavi ipek giysisiyle el sallarken, kendisine değil,</span> <span class="none">görüyor Sophia’yı. Şimdi de, onu daha önce hiç görmediği bir halde, gelecekteki haliyle görüyor. Gururlu, yaslı, yaslı olmasından gizli gizli haz duyar halde, kendini yenilemiş ve yeniden doğmuş gibi. Halası Bayan Jane Franklin’in sürekli yardımcısı, yazmanı. Her yere onunla beraber yolculuk ediyor, basın onlar için iki yılmaz kadın diye yazacak. Sophia neredeyse halası kadar içten, umutlu, kadınsı, eksantrik ve kendini Sor John Franklin’in kurtarılmasına adamış. Francis Crozier’ın adını bile anmıyor, özel sohbetlerde bile. Crozier bunun Sophia’ya mükemmel bir biçimde uyan bir rol olduğunu görüyor: cesur, otoriter, şöhretli, hiç kimseye bağlanmamak bahanesiyle yıllar boyunca bir yosma rolünü oynayabilecek. Hiç evlenmeyecek. Bayan Jane’le beraber dünyayı gezecek. Crozier, onun hiçbir zaman resmi olarak Sör John’un bulunacağına dair umudunu yitirdiğini söylemeyeceğini ama aslında bu umudu gerçekten yitirdiğinde bile buradan edindiği şöhretin, sempatinin, gücün ve konumun tadını çıkaracağını anlıyor.</span></p>

      <p class="calibre2"><span class="none">Crozier kusmaya çalışıyor ama karnına saatlerdir ya da günlerdir yemek girmediği için ancak kıvranıp kasılmaların ağrısına katlanıyor.</span></p>

      <p class="calibre2"><span class="none">New York’ta,</span> <span class="none">Rochester’ın</span> <span class="none">otuz kilometre batısında, Hydesdale’deki sıkışık, titizce döşenmiş bir Amerikan çiftlik evinin salonunda buluyor kendini. Crozier hayatı boyunca ne Hydesdale ne de</span> <span class="none">Rochester’ın</span> <span class="none">adını duymuştu. 1848 yılının baharında, şimdiki zamandan muhtemelen birkaç hafta ilerideki bir zaman diliminde olduklarını biliyor. Çekili, karanlık perdelerin arasından şimşek çakıyor. Fırtına evi sarsıyor.</span></p>

      <p class="calibre2"><span class="none">“Gel anne!” diye bağırıyor masada oturan kızlardan biri. “Çok eğleneceksin, söz veriyoruz.”</span></p>

      <p class="calibre2"><span class="none">“Bence korkacağım,” diyor anne. Orta yaşlı, kırışık alınlı, saçları topuz, çatık kaşlı bir kadın bu. “Neden benimle böyle konuşmanıza izin verdiğimi bilmiyorum.”</span></p>

      <p class="calibre2"><span class="none">Crozier Amerikan aksanının çirkinliğine şaşırıyor. Tanıdığı Amerikalılar genelde asker kaçakları, Donanma Kaptanları ya da balina avcılarıydı şimdiye kadar.</span></p>

      <p class="calibre2"><span class="none">“Acele et, anne!” Annesine böyle patronca bir sesle emreden kız on beş yaşındaki Margaret Fox. Gösterişsiz kıyafetleri ve Crozier’ın tanıştığı az sayıda Amerikalı kadınınki gibi çekici ama aptalca bir gülümsemesi var. Masadaki diğer kız, Margaret’in on bir yaşındaki kız kardeşi Catherine. Genç kızın solgun yüzünü mum ışığı aydınlatıyor. Bu kız, siyah kaşları, sıkı topuzu ve alnında oluşmaya başlayan çizgiyle annesine daha çok benziyor.</span></p>

      <p class="calibre2"><span class="none">Tozlu perdelerin arasında çakan şimşek görünüyor.</span></p>

      <p class="calibre2"><span class="none">Anne ve iki kız yuvarlak meşe masanın etrafında ellerini birleştiriyorlar. Crozier masadaki dantel bardak altlığının eskimekten sarıya çalmaya başladığını fark ediyor. Üçünün de gözleri kapalı. Fırtına yanan tek mumun ateşini hareket ettiriyor.</span></p>

      <p class="calibre2"><span class="none">“Kimse var mı?” diye soruyor on beş yaşındaki Margaret.</span></p>

      <p class="calibre2"><span class="none">“Tak,” diye bir ses geliyor. Çok sert bir vuruş değil bu. Sanki biri elinde bir çekiçle masaya vurmuş gibi. Herkesin elleri masanın üstünde.</span></p>

      <p class="calibre2"><span class="none">“Aman Tanrım!” diye bağırıyor anne. Korkudan neredeyse ellerini ağzına götürecek. İki kızı da onu sıkıca tutuyor ve çemberi bozmasını engelliyorlar. Masa sallanıyor.</span></p>

      <p class="calibre2"><span class="none">“Bu gece bize yol gösterecek misin?” diye soruyor Margaret.</span></p>

      <p class="calibre2"><span class="none">Yüksek bir RAP sesi geliyor.</span></p>

      <p class="calibre2"><span class="none">“Buraya bize zarar vermek için mi geldin?” diye soruyor</span> <span class="none">Kathy</span>.</p>

      <p class="calibre2">Daha yüksek bir sesle, bu defa iki kez RAP sesi geliyor.</p>

      <p class="calibre2">“Gördün mü, anne?” diye fısıldıyor Maggie. Yeniden gözlerini kapatarak teatral bir fısıldamayla soruyor: “Siz dün gece bize yol gösteren kibar Bay Splitfoot musunuz?”</p>

      <p class="calibre2"><span class="none">“Dün akşam gerçek olduğunuza bizi ikna ettiğiniz için teşekkür ederiz, Bay Splitfoot,” diye devam ediyor Maggie kendinden geçmiş bir sesle. “Anneme çocuklarıyla ilgili ayrıntıları anlattığın ve ona ölen altıncı çocuğunu hatırlattığın için teşekkürler. Bu akşam da sorularımıza yanıt verecek misin?”</span></p>

      <p class="calibre2"><span class="none">RAP.</span></p>

      <p class="calibre2"><span class="none">“Franklin’in gemileri nerede?” diye soruyor küçük</span> <span class="none">Kathy</span>.</p>

      <p class="calibre2">RAP RAP RAP rap rap rap rap RAP RAP rap RAP RAP... bu sesler yarım dakika kadar devam ediyor.</p>

      <p class="calibre2">“Sözünü ettiğiniz ruhani telgraf bu mu?” diye soruyor anneleri.</p>

      <p class="calibre2">Maggie onu susturuyor. Vurma sesleri kesiliyor. Crozier tahtanın ve masa örtüsünün altına doğru hareket edebilirmişçesine kızların ayak başparmaklarını sırayla diğer ayak parmağının yardımıyla şaklattıklarını görüyor. Bu kadar küçük parmaklara göre çok yüksek bir ses çıkıyor.</p>

      <p class="calibre2">“Bay Splitfoot gazetelerin herkesin aradığını söylediği Sör John Franklin’in ve adamlarının iyi olduğunu, ama hepsinin çok korktuğunu, gemileriyle bir yıl boyunca bekledikleri soğuk yerden çıkıp güneye doğru ilerlediklerini söylüyor,” dedi Maggie monoton bir sesle.</p>

      <p class="calibre2">“Gittikleri yer çok karanlıkmış,” diye ekledi <span class="none">Kathy</span><span class="none">. Birkaç RAP RAP sesi daha geliyor.</span></p>

      <p class="calibre2"><span class="none">“Sor John eşi Jane’e merak etmesin diyor,” diye çeviriyor bunları Maggie. “Kısa süre içinde görüşeceklermiş, bu dünyada olmazsa öbür dünyada.”</span></p>

      <p class="calibre2"><span class="none">“Aman Tanrım!” diyor Bayan Fo</span><span class="none">x</span> <span class="none">yeniden. “Mary Redfield ve Bay Redfield’ı aramalıyız. Ve tabii ki Leah’ı. Bay ve Bayan Duesler, Bay Hyde’ı, Bat ve Bayan Jewell’i...”</span></p>

      <p class="calibre2"><span class="none">“Şşşşttt,” diye susturuyor onu</span> <span class="none">Kathy</span>.</p>

      <p class="calibre2">RAP, RAP, RAP, rapraprapraprap, RAP.</p>

      <p class="calibre2">“Rehber bizi yönlendirirken konuşmamızı istemiyor,” diye fısıldıyor <span class="none">Kathy</span>.</p>

      <p class="calibre2">Crozier inliyor ve deri kemerini ısırıyor. Boğazında başlayan kramplar tüm vücuduna yayılıyor. Bir an ürperiyor ve battaniyesini üzerinden atıyor.</p>

      <p class="calibre2">Eskimo gibi giyinmiş bir adam var, kürk parka, dizlerine kadar kürklü botlar, Bayan Sessizlik’in giydiğine benzer bir başlık var üzerinde. Adam, ışıklı bir yerde tahta bir platformun üzerinde duruyor. Hava çok sıcak. Adamın arkasında buz, buzdağları ve kış mevsimine ait bir gökyüzü var. Her taraf gerçekdışı gibi görünen karla kaplı. Grönland Eskimolarının kullandığı cinsten dört tane öfkeli köpek var sahnede.</p>

      <p class="calibre2">Ağır paltolu, sakallı adam beyaz benekli bir platformun üstünde konuşuyor: “Bugün sizinle para istemek için değil, insanlık için konuşuyorum,” diyor küçük adam. Amerikan aksanı tıpkı genç kızların aksanı gibi Crozier’ın kulaklarını acıtıyor. “Bayan Franklin ile konuşmak için İngiltere’ye gittim. Yapacağım seferi bir an önce gerçekleştirmemi istiyor. Tabii bu, burada, Philadelphia’da, New York’ta ve Boston’da toplayacağımız paralara bağlı. Ba<span class="none">yan Franklin Birleşik Devletler</span><span class="none">in evlatları eşini eve getirirlerse bundan gurur duyacağını söylüyor. İşte bu yüzden bugün cömert davranmanızı istiyorum. Ama sadece insanlık için. Bunu sizden Bayan Franklin’in adına, onun kayıp eşi adına, Amerika Birleşik Devletleri’ne şan getirme umuduyla istiyorum.</span></p>

      <p class="calibre2"><span class="none">Crozier adamı yine görüyor. Sakallı adam bu defa New</span> <span class="none">York’taki</span> <span class="none">Union Otel’de, parkasını çıkarmış, çıplak bir halde yatıyor. Yanında çok genç, çıplak bir kadın var. Sıcak bir gece ve elbiselerini çıkarmışlar. Kızak çeken köpeklerden hiçbir iz yok.</span></p>

      <p class="calibre2"><span class="none">“Her ne hata yapmış olursam olayım,” diye söze başlıyor adam. Bu New York gecesinde camları açık olduğu için alçak sesle konuşuyor. “... en azından seni sevdim. Belirsiz ve tuhaf bir mesleğe sahip olmak yerine bir İmparatoriçe bile olsan fark etmezdi.”</span></p>

      <p class="calibre2"><span class="none">Crozier bu genç, çıplak kadının Maggie Fox olduğunu fark ediyor, ama son halinden birkaç yıl daha büyük. Üzerinde kıyafeti olmasa bile, sahte Amerikalı gülümsemesiyle hâlâ çekici.</span></p>

      <p class="calibre2"><span class="none">Maggie, Crozier’ın daha önce duyduğu ses tonundan çok daha hırıltılı bir sesle yanıt veriyor: “Doktor Kane, sizi sevdiğimi biliyorsunuz.”</span></p>

      <p class="calibre2"><span class="none">Adam başını iki yana sallıyor. Kadının sırtına doladığı sol elini oradan çekiyor, piposuna tütün koyuyor ve yakıyor. “Sevgili Maggie, o küçük, aldatıcı ağzından bu sözleri işitiyorum, saçlarını göğsümde hissediyorum ve bu sözlerine inanmayı çok isterdim. Ama durduğun konumun üzerine çıkamazsın güzelim. Aslında şimdiki durumunun üstünde olmanı gerektirecek pek çok özelliğin var Maggie... Temiz ve sevilesi birisin; farklı bir eğitim almış olsan masum ve hilesiz olacaktın. Ama benden sürekli ilgi görmeye layık değilsin, Bayan Fox.”</span></p>

      <p class="calibre2"><span class="none">“Layık değilim,” diye tekrarlıyor Maggie. Büyük göğüsleri Crozier’ın görüş alanından çıktığı için geriye kalan en güzel uzvu olan gözleri yaşlarla doluyor.</span></p>

      <p class="calibre2"><span class="none">“Benim kaderim başka yerde yatıyor, kızım,” diyor Doktor Kane. “Benim de izlemem gereken hüzünlü görevler olduğunu unutma. Hatta senin, kardeşlerinin ve annenin bile belli hedefleri var. Ben de tıpkı senin gibi görevime sadık biriyim; tabii senin şu teatral, ruhani boş laflarına görev diyebilirsek. Şunu bir rüya gibi hatırla: Kutup Denizleri’nin Doktor Kane’i Ruh Çağıran Maggie Fox’u bir zamanlar sevdi.</span></p>

      <p class="calibre2"><span class="none">Crozier karanlıkta uyanıyor. Nerede olduğunu, saatin kaç olduğunu bilmiyor. Gemi karanlık. Kalaslar inliyor; yoksa Crozier’ın saatlerdir ve günlerdir inleyişlerinin bir yankısı mı bunlar? Hava çok soğuk. Jopson ve Goodsir’ün getirdiklerini hatırladığı kuru battaniye şimdi tıpkı diğerleri gibi ıslak ve donmuş. Buz gemiyi sıkıştırarak inliyor. Gemi de baskı altında kalan meşe ve soğuktan gerilmiş metallerinin inlemesiyle yanıt veriyor ona.</span></p>

      <p class="calibre2"><span class="none">Crozier ayağa kalkmak istiyor ama çok zayıf olduğunu, içinin boş olduğunu hissediyor. Kollarını bile güçlükle hareket ettiriyor. Ağrılar ve görüntüler dalga dalga dönüyor içinde.</span></p>

      <p class="calibre2"><span class="none">Görev yaptığı yıllar boyunca tanıdığı adamları görüyor.</span></p>

      <p class="calibre2"><span class="none">Robert McClure’u görüyor; Francis Crozier’ın tanıdığı en cesur ve hırslı adamlardan biri, İngilizlerin dünyasında saygın bir yer edinmeye çalışan bir başka İrlandalı. McClure buzdaki bir geminin güvertesinde duruyor. Her tarafta iki yüz ya da iki yüz elli metre yüksekliğinde buz ve kayalar uzanıyor. Crozier hayatında hiç böyle bir şey görmemişti.</span></p>

      <p class="calibre2"><span class="none">Bir çeşit yatın, küçük bir geminin güvertesinde duran yaşlı John Ross’u görüyor. Doğuya doğru ilerliyor. İngiltere’ye dönüyor.</span></p>

      <p class="calibre2"><span class="none">Crozier, James Clark Ross’u görüyor. Her zamankinden daha yaşlı, daha şişman, daha mutsuz. Gemisi buzlardan açık denize doğru ilerlerken yükselen güneş buz tutmuş yelkenlere vuruyor. O da İngiltere’ye dönüyor.</span></p>

      <p class="calibre2"><span class="none">Francis Leopold M’Clintock adında biri var. Crozier bu adamın James Ross’la beraber Franklin’i aradığını ve şimdi, birkaç yıl sonra Franklin’i yine aramaya çıktığını biliyor bir biçimde. Ama aradan kaç yıl geçmiş? Kaç yıl sonra oluyor bu olay?</span></p>

      <p class="calibre2"><span class="none">Crozier olayları dans eden bir meşale alevi gibi parça parça görüyor ama bu sorularına yanıt bulamıyor. M’Clintock Teğmen Gore ve Sör John’la Crozier’ın tayfaları arasındaki herkesten daha hızlı çekiyor kızağı.</span></p>

      <p class="calibre2"><span class="none">M’Clintock bir tepeciğin üzerinde durmuş, pirinç bir silindire konmuş notu okuyor. Bu yedi ay önce Teğmen Gore tarafından</span> <span class="none">Kral William Adasına konan not mu acaba? Crozier bunu merak ediyor. Donmuş buzul ve M’Clintock’un arkasındaki gri gökyüzü orayı andırıyor.</span></p>

      <p class="calibre2"><span class="none">M’Clintock birdenbire buzda ve buzulda yalnız kalıyor; arkasındaki kızak takımı rüzgârda savrulan karda birkaç yüz metre arkada kalmış. Bir dehşet tablosunun önünde duruyor M’Clintock: Demir ve meşeden yapılmış devasa bir kızağın üzerine bağlanmış büyük bir filika.</span></p>

      <p class="calibre2"><span class="none">Kızak Crozier’ın marangozu Bay Honey’in elinden çıkmış görünüyor. Her ayrıntısı özenle tasarlanmış. Büyük bir kızak bu, 300 kilo ağırlığında. Kızağın üzerindeki filika da 350 kilo kadar olmalı.</span></p>

      <p class="calibre2"><span class="none">Crozier filikayı tanıyor. Bu, Terörde bulunan 8,5 metrelik yelkenlilerden. Filika kızak yolculuğu için iyice hazırlanmış. Yelkenleri sökülmüş, bağlanmış ve üzeri örtülmüş.</span></p>

      <p class="calibre2"><span class="none">Bir kayaya çıkan ve sanki M’Clintock’un omuzları üzerinden filikaya bakan Crozier iki iskelet görüyor. İskeletlerin dişleri M’Clintock ve Crozier’a sırıtıyor. İskeletlerden biri açıkça çiğnenmiş ve ısırılmış bir kemik yığınından farksız. Üzeri sıyrılmış bazı kemikler pruvadaki kaba yığının üzerine atılmış. Kar, kemikleri yer yer kaplamış.</span></p>

      <p class="calibre2"><span class="none">Diğer iskelete ise dokunulmamış. İskeletin üzerinde hâlâ yırtık elbiseler duruyor; büyük ihtimalle bir subaya ait bir palto ve kat kat elbise. Kafatasının üzerinde hâlâ bir kep var. Ceset bir oturak tahtasının üzerine yayılmış; parmaklar küpeşte boyunca çifte namlulu tüfeğe doğru uzanmış. Cesedin botlu ayaklarında yığınla pamuk battaniye, yelken bezi; kısmen karla kaplı, içi mermi dolu bir çuval duruyor. Yelkenlinin hemen altında, cesedin botlarının önünde bir korsanın zevkle seyredilen ve birazdan sayılacak olan ganimeti gibi duran beş altın saat, on beş yirmi kilo ağırlığında sanlı çikolata bulunuyor. Yakında da yirmi altı parça gümüş var. Crozier bunları görebiliyor ve M’Clintock’un da gördüğünü biliyor. Sör John Franklin’in, Yüzbaşı Fitzjames’in, diğer altı subayın ve kendisinin -Crozier’ın kişisel eşyaları bunlar- pek çok bıçak,</span> <span class="none">k</span><span class="none">aşık</span> <span class="none">ve çatal. Benzer biçimde işlenmiş malzemeler, iki gümüş servis tabağı kısmen ar ve buz seviyesinin üstüne çıkıyor.</span></p>

      <p class="calibre2"><span class="none">Yedi metrelik yelkenli boyunca, iki iskeletin ortasında duran bir dizi antika eşya biriken birkaç santimlik kardan yer yer dışarı çıkar halde duruyor: İki rulo metal kâğıt, yelken bezi, sekiz çift bot, iki testere, dört dosya, bir yığın raptiye ve güvertedeki iskeletin yakınındaki mermiyle dolu çuvalın yanında duran iki bıçak.</span></p>

      <p class="calibre2"><span class="none">Crozier aynı zamanda, kısa kürekleri, katlanmış yelkenleri, yatan iskeletin yanındaki rulo halindeki sicimleri görebiliyor. Yer yer yenmiş kemik yığınının daha da yakınında birçok havlu, kalıp sabun, tarak, diş fırçası, parmak kemikleri ve ayak tarağının hemen ucunda duran bir çift el yapımı terlik ve altı da kitap var, beş İncil ve şimdi Terör’ün büyük odasında duran Wakefield Papazı.</span></p>

      <p class="calibre2"><span class="none">Crozier gözlerini kapatmaya çalışıyor ama başaramıyor. Bu görüntüden- bütün bu görüntülerden- kurtulmak istiyor ama bunlar üzerinde hiçbir denetimi yok.</span></p>

      <p class="calibre2"><span class="none">Birdenbire Francis Leopold M’Clintock’un belli belirsiz tanıdık yüzü eriyor, sarkıyor ve Francis Crozier’ın tanımadığı daha genç bir adamın yüzüne bürünüyor. Bunun dışındaki her şey aynı kalıyor. Genç adamın, Crozier bildiğini bilmeden bu adamın adının, Teğmen William Hobson olduğunu biliyor. Hobson tam da M’Clintock’un durduğu yerde duruyor ve Crozier az önce M’Clintock’un yüzünde gördüğü tiksinmiş ve inanmaz ifadeyi genç adamın yüzünde de görüyor.</span></p>

      <p class="calibre2"><span class="none">Hiçbir belirti göstermeden yelkenli ve iskeletler aniden yok oluyor ve Crozier şimdi buzdan bir mağaranın içinde Sophia Cracroft’un yanında yatıyor.</span></p>

      <p class="calibre2"><span class="none">Hayır, bu kadın Sophia değil. Crozier gözlerini kırpıyor, Memo Moira’dan kalma geleceği görme yeteneği içini yakıyor ve ağrıyan beynine ateşli bir yumruk gibi iniyor. Şimdi, yanında yatan çıplak kadının Bayan Sessizlik olduğunu fark ediyor. Etrafları kürklerle çevrili; bir çeşit kar ya da buz tabakasının üzerinde yatıyorlar. Kaldıkları yer bir kandilin ışığıyla aydınlanıyor. Eğimli tavan buz bloklarından yapılmış. Bayan Sessizlik’in göğüsleri kahverengi, saçları uzun ve simsiyah. Kürklerin arasında uzanmış, bir dirseği ne dayanarak Crozier’a içtenlikle bakıyor.</span></p>

      <p class="calibre2"><span class="none">Benim rüyalarımı mı görüyorsun? diye soruyor dudaklarını oynatmadan, ağzını açmadan. Bunları İngilizce söylemiyor. Senin rüyalarını da ben mi görüyorum?</span></p>

      <p class="calibre2"><span class="none">Crozier kadının zihninin ve kalbinin içinde hissediyor. Şimdiye kadar içtiği en iyi viskinin onu çarpması kadar iyi geliyor.</span></p>

      <p class="calibre2"><span class="none">Sonra gördüğü rüyaların en korkuncunu görüyor.</span></p>

      <p class="calibre2"><span class="none">Bu yabancı, M’Clintock ve Hobson’un karışımı, şimdi iki iskeletin bulunduğu filikadan bakmıyorlar. Genç Francis Rawdon Moira Crozier’ın cadı-</span> <span class="none">Katolik</span> <span class="none">Memo Moira ile gizlice bir Katolik ayinine katılışını izliyorlar.</span></p>

      <p class="calibre2"><span class="none">Bu, Crozier’ın hayattaki en büyük sırlarından biriydi. Değil sadece Memo Moira’yla beraber bu yasak ayine katılması, kutsal ekmeği yemesi de büyük bir suçtu.</span></p>

      <p class="calibre2"><span class="none">Ama bu M’Clintock-Hobson karışımı yaratık titreyen Crozier’ın üzerinde çömez bir rahip gibi duruyor-</span> <span class="none">Crozier</span> <span class="none">kah bir çocuğa, kah ellilerinde bir adama dönüşüyor. Crozier parmaklığa yaklaşıyor, diz çöküyor, başını geriye atıyor, ağzını açıyor ve yasak ayin ekmeğini,</span> <span class="none">İsa’nın vücudunu,</span> <span class="none">yemek üzere dilini dışarı çıkartıyor; Crozier’ın oturduğu köydekiler ve ailesi bunu bir tür yamyamlık olarak görürdü.</span></p>

      <p class="calibre2"><span class="none">Ama garip bir şeyler var. Üzerine çöken gri saçlı, beyaz elbiseli rahip yere, parmaklığa ve Crozier’ın üzerine su damlatıyor. Ayrıca rahip bir çocuğun bakış açısından görülmesine rağmen aşırı derecede büyük, devasa, ıslak, kaslı; diz çöken çocuğun üzerine doğru yürüyor, gölgesiyle onu kapatıyor. Bu bir insan değil.</span></p>

      <p class="calibre2"><span class="none">Crozier çıplak bir halde dizlerinin üzerine çöküyor, başını geriye atıyor, gözlerini kapatıyor ve kutsal ekmeği almak için dilini uzatıyor.</span></p>

      <p class="calibre2"><span class="none">Üzerine çöken ve su damlatan rahibin elinde kutsal ekmek yok. Aslında elleri de yok. Su damlatan bu yaratık parmaklığa doğru eğiliyor, normalden daha fazla yakınlaşıyor ve insana ait olmayan çenesini sonuna kadar açıyor. Sanki yenmesi gereken kutsal ekmek Crozier’mış</span> <span class="none">gibi. ”Her</span> <span class="none">şeye kadir büyük Tanrı ve İsa,” diye fısıldıyor M’Clintock-Hobson karışımı biçim.</span></p>

      <p class="calibre2"><span class="none">“Her şeye kadir büyük Tanrı ve İsa,” diye fısıldıyor Yüzbaşı Francis Crozier.</span></p>

      <p class="calibre2"><span class="none">“Bilinci açıldı,” diyor Doktor Goodsir Bay Jopson’a.</span></p>

      <p class="calibre2"><span class="none">Crozier inliyor.</span></p>

      <p class="calibre2"><span class="none">“Komutanım,” diyor cerrah Crozier’a. “Doğrulabilir misiniz? Gözlerinizi açıp doğrulacak kadar gücünüz var mı? İşte böyle Yüzbaşım.”</span></p>

      <p class="calibre2"><span class="none">“Günlerden ne?” diye soruyor Crozier zayıf bir sesle. Açık kapıdan ve fenerinden gelen zayıf ışık bile duyarlı gözlerini kamaştıran, acı veren bir güneş ışığı gibi geliyor ona.</span></p>

      <p class="calibre2"><span class="none">“Bugün salı, ocak ayının on birinci günü. Yüzbaşım,” diyor yardımcısı. Ve ekliyor: “1848 yılındayız.”</span></p>

      <p class="calibre2"><span class="none">“Bir haftadır çok hastaydınız,” diyor cerrah. “Son günlerde pek çok kez sizi kaybettiğimize emin oldum.” Goodsir, Crozier’a içmesi için biraz su veriyor.</span></p>

      <p class="calibre2"><span class="none">“Rüya görüyordum,” diyebiliyor Crozier buz gibi suyu içtikten sonra. Etrafındaki buzlu çarşaflar içinde kendi kokusunu alabiliyor.</span></p>

      <p class="calibre2"><span class="none">“Son saatlerde çok yüksek sesle inliyordunuz,” diyor Goodsir. “Bu sıtmalı rüyalarınızdan hatırladığınız var mı?”</span></p>

      <p class="calibre2"><span class="none">Crozier rüyalarındaki uçarcasına hafif ruh halini ama aynı zamanda şimdi güçlü bir rüzgârın alıp götürdüğü sis gibi gözünün önünden geçen görüntülerin ağırlığını, korkusunu ve zevkini hissediyordu.</span></p>

      <p class="calibre2"><span class="none">“Hayır,” diyor. “Bay Jopson, lütfen banyo için bana biraz sıcak su getir. Tıraş olmama yardım etmek zorunda kalabilirsin. Doktor Goodsir?”</span></p>

      <p class="calibre2"><span class="none">“Emredin, Yüzbaşım.”</span></p>

      <p class="calibre2"><span class="none">“Ön tarafa gidip Bay Diggle’a Yüzbaşının kocaman bir sabah kahvaltısı istediğini söyler misiniz?”</span></p>

      <p class="calibre2"><span class="none">“Şu anda saat öğlen üç, Yüzbaşım,” diyor cerrah.</span></p>

      <p class="calibre2"><span class="none">“Yine de ben çok büyük bir kahvaltı istiyorum. Çörek, kaldıysa patates. Kahve. Et, varsa domuz eti.”</span></p>

      <p class="calibre2"><span class="none">“Emredersiniz, komutanım.”</span></p>

      <p class="calibre2"><span class="none">“Bir de,” diye ekliyor odadan çıkmak üzere olan cenaha. “Bay Little’a gelip son bir haftada olan olaylarla ilgili bana rapor vermesini ve bir de benim ona verdiğim... emaneti getirmesini söyler misiniz?”</span></p>

      <p class="calibre2">&nbsp;</p><br class="calibre3" id="calibre_pb_28" />
    </div>
  </div>
</body>
</html>
