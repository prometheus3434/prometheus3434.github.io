<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>48<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir’ün günlüğünden:</span></p>

      <p class="calibre2">&nbsp;</p>

      <p class="calibre2"><span class="none">Salı, 18 Temmuz 1848</span></p>

      <p class="calibre2"><span class="none">Dokuz gün önce, Yüzbaşımız, Teğmen Little ve sekiz adamını tekneyle yapacakları dört saatlik bir keşif seferine göndermişti. Geride kalanlar olarak bu sürenin yarısını teknelere kızak yerleştirmekle geçirdik, diğer yarısında ise çadır kuracak vaktimiz olmadığından uyku tulumlarına girip teknelerin yanına serdiğimiz su geçirmez muşambaların üstünde uyumayı denedik. Temmuz başı itibariyle gece yarısı aydınlığı sona erdi, artık hava erkenden kararıyor. Uyumaya çalıştığımız o kısacık sürede de hava zifiri karanlıktı ve biz ölesiye yorgunduk.</span></p>

      <p class="calibre2"><span class="none">Dört saat dolduğunda Çavuş Des Voeux herkesi uyandırdı; ama Teğmen Little ve ekibinden henüz ses yoktu. Yüzbaşı Crozier biraz daha uyumamıza izin verdi.</span></p>

      <p class="calibre2"><span class="none">İki saat sonra herkes uyandığında, Çavuş Couch teknelerin suya indirilmeye hazır olması emrini vermişti ve ben de elimden geldiğince yardım etmeye çalıştım. (Bir cerrah olarak ellerimi yara</span><span class="none">lamakta</span><span class="none">n hep korkmuşumdur; ama bu yolculuk boyunca ellerimin donmasının ve defalarca yaralanmasının önüne geçemedim.)</span></p>

      <p class="calibre2"><span class="none">Teğmen Little, James Reid, Harry Peglar ve altı denizci aradan yedi saat geçmesine rağmen keşif seferinden bâlâ dönmemişti; buzun üstündeki seksen kişi tekneleri hazırlamış, grubun dönmesini bekliyordu. Hava karardığında sıcaklığın düşmesi ve buzun sürekli hareket etmesi yüzünden suya ineceğimiz açıklık daralmıştı</span> <span class="none">ve dokuz tekneyi buradan açık</span> <span class="none">suya çıkarmak büyük beceri isterdi. Sonunda, Yüzbaşı Crozier’ın, Çavuş Couch’un ve benim liderliğindeki üç balina avı teknesini; Çavuş Robert Thomas’ın, Lostromo John Lane’in, Lostromo Yardımcısı</span> <span class="none">Thomas</span> <span class="none">John</span><span class="none">son’ın ve Teğmen George Hodgson’</span><span class="none">ın liderliğindeki dört</span> <span class="none">filikayı</span> <span class="none">ve Lostromo Yardımcısı Samuel Brown ile Çavuş Charles Des Voeux’nun kumanda ettiği iki tekneyi suya indirdik.</span></p>

      <p class="calibre2"><span class="none">Hava soğumuştu ve hafif bir kar yağışı vardı; sis dağıldıktan sonra zemindeki buzun en fazla otuz metre üstünde yoğun bir bulut katmanı oluşmuştu. Bir önceki güne oranla etrafımızı daha rahat görebilsek de üstümüze bir ağırlık çökmüştü; sanki terkedilmiş bir kutup köşkünün beyaz mermer zeminli ve trompe l’oeil* resimleriyle süslenmiş alçak tavanlı balo salonunda hareket ediyor gibiydik.</span></p>

      <p class="calibre2"><span class="none">Dokuzuncu ve son tekne de suya inince iki yıldır bu anı bekleyen denizciler hüzünlenmiş ve suyla buluşmanın heyecanını bile</span> <span class="none">yaşayamamışlardı</span><span class="none">; çünkü herkes T</span><span class="none">eğmen Little ve tayfası için endişele</span><span class="none">niyordu.</span></p>

      <p class="calibre2"><span class="none">İlk bir buçuk saat boyunca duyduğumuz tek ses, etrafımızda hareket eden buzların ve ona cevaben kürekçilerimizin iniltisi oldu. Pruvadaki Bay Couch’un arkasında otu</span><span class="none">ru</span><span class="none">rken kendimi, komadan çıkamayan zavallı David Leys kadar fazla ve lüzumsuz</span> <span class="none">hissettim.</span></p>

      <p class="calibre2">&nbsp;</p>

      <p class="calibre2">“ Trompe l’oeil: Fransızca göz aldanması anlamındadır, çok fazla sanatsal bir etki yaratmak kaygısı taşımadan gerçeklik izlenimi vermek amaçlı bir resim tarzıdır.</p>

      <p class="calibre2">&nbsp;</p>

      <p class="calibre2"><span class="none">Üç aydan fazladır ona bakan denizcilerin yakındığını hiç duymamıştım ve yeni emir subayım John Bridgens da felçli büyükbabasıyla ilgileniyormuş gibi her akşam Leys’i doyurup onu temizliyordu. Hâlbuki Bridgens</span> <span class="none">yakl</span><span class="none">aşık</span> <span class="none">altmış, Leys ise henüz kırk yaşındaydı. Oturduğum yerden kürekçilerin kendi aralarındaki fısıltılarını duyabiliyordum.</span></p>

      <p class="calibre2"><span class="none">Coombs adındaki bir denizci, “Little ve ekibi yolunu kaybetmiş olmalı,” dedi. Charles Back atılarak onu tersledi, “Teğmen Little yolunu kaybetmez, teknesi sıkışmış olabilir; ama Teğmen kaybolmuş olamaz.”</span></p>

      <p class="calibre2"><span class="none">Bitişiğindeki Robert Ferrier fısıldadı, “Neye sıkışacak? Bu su şu anda açık. Dün de</span> <span class="none">açıktı.”</span></p>

      <p class="calibre2"><span class="none">Arka sıradaki Tom McConvey usulca, “Belki Teğmen Little ve Bay Reid, Back Nehri’ne çıkan yolu buldular ve yelken açıp yola devam ettiler,” dedi ve ekledi, “Tahminimce</span> <span class="none">Şimdi teknelerine atlayan somonları yiyor ve yerlil</span><span class="none">ere boncuk vererek onlardan ba</span><span class="none">lina yağı alıyorlardır.”</span></p>

      <p class="calibre2"><span class="none">Bu tuhaf sözün üstüne herkes sustu. 24 Nisan’da Teğmen Irving’i katleden Eskimoların böyle insanca davranışlar sergileyebileceğini düşünmek kürekçileri şaşırtmıştı. Birçoğunun yerlilerden yardım istemek yerine onlarla karşılaşmaktan bile ölesiye korktuklarını biliyordum. Bazı doğa filozoflarının da dediği ve denizcilerin kabul ettiği gibi, intikam insanoğlunun en evrensel güdüsüydü.</span></p>

      <p class="calibre2"><span class="none">Kamp alanımızı terk ettikten iki buçuk saat sonra Crozier’ın teknesi geniş bir açıklığa ulaşmıştı. İlk iki teknenin mürettebatı sevinç çığlıkları atmaya başladı. Çıktığımız yeri karıştırmamak için uzun siyah bir mızrağı buza sapladık. Gece yağan kar ve tipi, mızrağın kuzeybatıya bakan tarafını beyaza boyadı.</span></p>

      <p class="calibre2"><span class="none">Çığlıklar suyu görür görmez kesildi.</span></p>

      <p class="calibre2"><span class="none">Buradaki su kırmızıydı.</span></p>

      <p class="calibre2"><span class="none">Sağ ve sol tarafımızdaki buz kütleleri kızıla boyanmıştı ve bu kızıl lekeler ancak kan olabilirdi. Manzara karşısında ürperdim, diğer denizcilerin de şaşkı</span><span class="none">nlıktan ağızları bir karış açık</span> <span class="none">kalmıştı.</span></p>

      <p class="calibre2"><span class="none">Bay Couc</span><span class="none">h</span> <span class="none">teknenin pruvasından seslendi, “Sakin olun baylar, bunlar kutup ayılarının öldürdüğü fok balıklarına ait olmalı. Yaz mevsiminde bu tür görüntülere daha önce de rastladık.”</span></p>

      <p class="calibre2"><span class="none">Ön teknedeki Crozier de denizcilerine benzer şeyler söylüyordu. Bir dakika içinde bu kanın fok balıklarına ait olmadığını anladık.</span></p>

      <p class="calibre2"><span class="none">Coombs kürek başında, “Yüce İsa!” diye bağırdı. Herkes bir anda durdu. İki balina avı teknesi, dört filika ve iki küçük tekne bir kan gölünün ortasında kalmıştı.</span></p>

      <p class="calibre2"><span class="none">Sudan yükselen şey, Teğmen Little’ın Bayan J. Franklin adlı teknesinin pruvasıydı. Bu tekne de Crozier’ın</span> <span class="none">Leviathan</span> <span class="none">vaazından sonra adı değişmeyen beş tekneden biriydi. Tekne, pruvanın bir metre gerisinden ikiye ayrılmıştı ve parçaları karanlık suda yüzüyordu.</span></p>

      <p class="calibre2"><span class="none">Denizciler enkazdan kalanları toplamaya başladı: Bir kürek, parçalanmış küpeşte tahtası, dümen, Galler</span> <span class="none">peruğu, içinde bir zamanlar fişek bulunan boş bir kutu, bir eldiven ve giysi parçacıkları. Denizci Ferrier tekne çengeliyle sudaki kalıntıları toplarken çengele takılan mavi bir ceket kumaşını çekince dehşetle çığlık attı.</span></p>

      <p class="calibre2"><span class="none">Mavi giysisi hâlâ üstünde olan kafası kopmuş bir ceset su yüzeyine çıkmıştı. Parmakları şişmiş ve sanki küçülmüştü. Bu halleriyle suda kıvrılan beyaz kurtçuklara benziyorlardı. Ceset bize işaret diliyle bir şeyler anlatmaya çalışıyor gibiydi.</span></p>

      <p class="calibre2"><span class="none">Kalıntıları denizden çıkarırken Ferrier ve McConvey’e</span> <span class="none">yardım ettim. Balık ya da başka bir deniz yırtıcısı cesedin ellerini kemirmişti, parmaklar ikinci boğuma kadar yoktu; ama aşırı soğuk sayesinde henüz çürüme başlamamıştı.</span></p>

      <p class="calibre2"><span class="none">Yüzbaşı Crozier teknesiyle bize yaklaştı.</span></p>

      <p class="calibre2"><span class="none">Denizcilerden biri, “Kimmiş?” diye sordu.</span></p>

      <p class="calibre2"><span class="none">“Harry Peglar,” dedi bir diğeri, “Denizci ceketinden tanıdım.”</span></p>

      <p class="calibre2"><span class="none">Başka bir denizci, “Harry Peglar yeşil ceket giymemişti,” diye araya girdi, “Sammy Crispe’nin ceketi yeşildi!”</span></p>

      <p class="calibre2"><span class="none">Crozier denizcilere dönüp bağırdı “Sessizlik! Talihsiz meslektaşımızın ceplerine bakın.”</span></p>

      <p class="calibre2"><span class="none">Dediğini yaptım. Islak ceketin büyük cebinden, kırmızı deriden bir tütün kesesi çıktı.</span></p>

      <p class="calibre2"><span class="none">Robert Ferrier’in yanında oturan Thomas Tamdan “Kahretsin!” dedi. “Bu zavallı Bay</span> <span class="none">Reid.”</span></p>

      <p class="calibre2"><span class="none">Öyleydi. Herkes önceki gece buz uzmanının üstünde yeşil ceketi olduğunu hatırlamıştı. Bu rengi solmuş kırmızı keseden tütün çıkarıp içtiğine de defalarca şahit olmuştuk.</span></p>

      <p class="calibre2"><span class="none">Kaptan Crozier’dan ne olduğuna dair bir açıklama getirmesini bekliyorduk.</span></p>

      <p class="calibre2"><span class="none">“Bay Reid’in cesedini yelken beziyle örtün,” dedi. “Hayatta kalan biri var mı diye etrafa bakacağız. Kimse buradan uzaklaşmasın.”</span></p>

      <p class="calibre2"><span class="none">Teknelerin pervanelerini bir kez daha durdurduk. Bay Couch teknemizi koy girişine çekerken biz de küreklere geçtik. Buz kütlesindeki her kan lekesinin önünde durduğumuz halde başka cesede rastlamamıştık.</span></p>

      <p class="calibre2"><span class="none">Otuz yaşındaki Francis Pocock, “Lanet olsun,” dedi, “Karda sürüklenme izleri var. Yaratık onu sürükleyerek deniz atmış olmalı.”</span></p>

      <p class="calibre2"><span class="none">Bay Couch elindeki mızrağı havaya kaldırarak öfkeyle, “Kapa çeneni!” diye bağırdı. Herkes sustu.</span></p>

      <p class="calibre2"><span class="none">Açık suyun kuzeybatı tarafında üç ayrı yerde kan vardı. Üçüncü lekenin olduğu yerde birkaç bacak kemiği, kaburga, parçalanmış insan derisi ve giysi parçaları gördük; ama kafatası ya da kimlik belirleyebileceğimiz başka bir şey yoktu.</span></p>

      <p class="calibre2"><span class="none">“Beni buza indirin, Bay Couch,” dedim. Kalıntıları incelemem gerek.</span></p>

      <p class="calibre2"><span class="none">Dünyanın neresinde olursa olsun bu et parçalarının ve ortalığa dağılmış bağırsak yığınının üstünü vızıldayan sinekler kaplardı; ama burada duyulan şey vızıltı değil, sadece sessizlik ve hafif bir rüzgâr uğultusuydu.</span></p>

      <p class="calibre2"><span class="none">Teknedeki denizciler ceset kalıntılarına bakamıyordu. Gen dönüp kimlik tespitinin mümkün olmadığını söyledim. Giysi parçaları da ipucu vermiyordu.</span> <span class="none">Kemirilmiş</span> <span class="none">kaburga ve kemik parçaları dışında, kafa, ayakkabı, el, ayak, gibi belirleyici şeyler yoktu.</span></p>

      <p class="calibre2"><span class="none">Couch, “Orada kalın Bay Goodsir,” dedi. “Mark ve Tad</span><span class="none">man’ı yanınıza gönderiyoru</span><span class="none">m, zavallı adamdan kalanları koymanız için bir kutu vereceğim. Yüzbaşı Crozier onları gömmek isteyecektir.”</span></p>

      <p class="calibre2"><span class="none">Pis bir işti; ama çabuk bitti. Kutunun içine yalnızca kaburga kemiklerini koyabildik. Omurga buza yapışmıştı ve diğer parçalar da toplanacak halde değildi.</span></p>

      <p class="calibre2"><span class="none">Tekneye binip suyun güneyine doğru hareket ederken birinin arkamızdan seslendiğini duyduk.</span></p>

      <p class="calibre2"><span class="none">“Biri daha bulundu!” denizcilerden biriydi, tekrarladı, “Biri daha bulundu!”</span></p>

      <p class="calibre2"><span class="none">Kalbimiz yerinden çıkacaktı. Teğmen Little’ın teknesinden birini sağ bulmalıydık. Öyle olmadı.</span></p>

      <p class="calibre2"><span class="none">Yüzbaşı Crozier yerde yatan adamın yanındaydı ve beni çağırdı. Rahatsız olduğumu söylemeliyim, sanki Yüzbaşı’nın tanılamayacağı kadar kötü durumda olan bir başka cesetle karşılaşacaktım. Öyle yorulmuştum ki.</span></p>

      <p class="calibre2"><span class="none">Yerde, neredeyse çırılçıplak vaziyette yatan kişi Harry Peglar’dı. Buzun üstünde kıvrılmış, dizlerini çenesine kadar çekmiş, kollanın birbirine kavuşturup belli ki donmamak için uğraşmıştı.</span></p>

      <p class="calibre2"><span class="none">Mavi gözleri açıktı. Vücudu morarmış ve mermer gibi kaskatı kesilmişti.</span></p>

      <p class="calibre2"><span class="none">Bay Des Voeux sessizce, “Buz kütlesine kadar yüzüp sonra buraya çıkmış ve donarak ölmüş,” dedi. “Yaratık onu yakalayamamış.”</span></p>

      <p class="calibre2"><span class="none">Yüzbaşı Crozier sadece kafasını salladı. Harry Peglar’ı severdi. Onu ben de severdim. Birçoğumuz onu çok severdi.</span></p>

      <p class="calibre2"><span class="none">Crozier’ın baktığı şeyi ben de fark ettim. Harry Peglar’ın cesedinin etrafında kutup ayısı pençelerinden üç dört kat büyüklükte pençe ve ayak izleri vardı.</span></p>

      <p class="calibre2"><span class="none">Yaratık, Harry’nin etrafında birkaç kez dönüp durmuştu. Zavallı Bay Peglar’ın donarak ölmesini mi seyretmişti? Bunu görmek boşuna mı gitmişti? Harry Peglar son nefesini bu beyaz canavarın kara gözlerine bakarak mı vermişti” Yaratık onu neden yememişti?</span></p>

      <p class="calibre2"><span class="none">Kaptan Crozier’ın ağzından yalnızca, “Canavar, iki ayağının üstünde dolaşmış.” Cümlesi çıkabildi.</span></p>

      <p class="calibre2"><span class="none">Teknedeki diğer adamlar ellerinde bir parça yelken beziyle yanımıza geldiler.</span></p>

      <p class="calibre2"><span class="none">Bu gölün geldiğimiz yol dışında başka bir çıkışı yoktu. Beş tekneyle, açık suyun etrafını iki kez dolaştık; ama şükürler olsun parçalanmış giysilerden başka bir şeye rastlamadık.</span></p>

      <p class="calibre2"><span class="none">Öğlen olmuştu, hepimizin tek dileği bu lanetli yerden bir an önce uzaklaşmaktı. Ama üç denizcimizin cesedini ya da ceset kalıntılarını, hak ettikleri biçimde defnet m eliydik. Birçoğumuz bunun, yapabileceğimiz son resmi cenaze töreni olduğunu düşünüyordu.</span></p>

      <p class="calibre2"><span class="none">Gölden, Teğmen Little’ın teknesindeki çadır ve yelken dışında faydalı hiçbir şey çıkartamadık. Onu da dostumuz Harry Peglar için kullandık. Göl girişinde bulduğu m iskelet parçalarını kutuda bıraktık ve Bay Reid’in gövdesinden arta kalanları da fazla uyku tulumlarından biriyle sardık.</span></p>

      <p class="calibre2"><span class="none">Denizde yapılan cenaze törenlerinde ölen kişinin ayağına gülle bağlanırdı ve böylece bu kişinin cesedi utanç içinde suda yüzmez, şerefli bir biçimde dibe batardı, ama bizim güllemiz yoktu. Denizciler Bayan J. Franklin teknesinin pruvasındaki demiri söküp Goldner konservelerinin de boş kutularını topladılar ve ağırlık yapsın diye kefenlerin içine doldurdular.</span></p>

      <p class="calibre2"><span class="none">Kalan dokuz tekneyi sudan çıkarıp kızaklara yerleştirmek epey zamanımızı aldı. Tekneler dışındaki diğer levazımatın da kızaklara yüklenmesi yorgun mürettebatın kalan gücünü de tüketmişti. İşlerini bitirdikten sonra buzul kütlesinin kıyısında toplandılar.</span></p>

      <p class="calibre2"><span class="none">Denizciler ne uzun bir cenaze törenini ne de Crozier’ın efsanevi kitab</span><span class="none">ı</span> <span class="none">Leviathan’dan bölümler dinlemeyi kaldırabilecek haldeydi; ama Yüzbaşı’nın 90. Mezmuru okumaya başlaması hepimizi hem şaşırtmış hem de duygulandırın işti.</span></p>

      <p class="calibre2"><span class="none">‘“Efendimiz, bizim için her kuşakta bir sığınaksın. Dağlar doğmadan önce ve yeryüzü ve dünya yaratılmadan önce ezelden beri ve sonsuza dek sen Tanrı’sın.</span></p>

      <p class="calibre2"><span class="none">İnsanı uçuruma itersin ve Pişman olun insanoğlu’, dersin.</span></p>

      <p class="calibre2"><span class="none">Bin yıl senin gözünde dün, geçen gün ya da bir gece nöbeti gibidir.</span></p>

      <p class="calibre2"><span class="none">İnsanın yaşam çizgisi bir uyku gibidir, sabahleyin yeni bitmiş çimen gibidir.</span></p>

      <p class="calibre2"><span class="none">Sabah çiçek açar ve gelişir, akşam solar ve kurur.</span></p>

      <p class="calibre2"><span class="none">Senin kızgınlığın bizi yakıp bitiriyor ve senin öfkenden çok korkuyoruz.</span></p>

      <p class="calibre2"><span class="none">Hatalarımızı önümüze koydun, dile getirilemeyecek günahlarımız senin yüzünün ışığı altında. Tüm günlerimiz senin öfkenle yok oluyor, senelerimiz bir solukta geçiyor.</span></p>

      <p class="calibre2"><span class="none">Hayatımız yetmiş yıl en fazla seksen yıl ve bunun çoğu acı ve üzüntü içinde çabucak geçiyor ve uçup gidiyoruz.</span></p>

      <p class="calibre2"><span class="none">Kim senin kızgınlığının gücünü ölçebilir?</span></p>

      <p class="calibre2"><span class="none">Bize günlerimizi iyi saymayı öğret, böylece kalbimizin daha bilge olmasını sağlayalım.</span></p>

      <p class="calibre2"><span class="none">Dön Tanrı!</span></p>

      <p class="calibre2"><span class="none">Ne zamana kadar bizden uzak duracaksın?</span></p>

      <p class="calibre2"><span class="none">Ve hizmetkârların konusunda fikrini değiştir.</span></p>

      <p class="calibre2"><span class="none">Sabahleyin bizi iyiliğinle doyur ve tüm yaşamımız boyunca şarkı söyleyip mutlu olacağız. Bizi üzdüğün günler kadar mutsuzluk içinde geçirdiğimiz yıllar kadar bizi mutlu et. Yaptıklarını hizmetkârlarına göster ve görkemin çocuklarının üzerinde olsun.</span></p>

      <p class="calibre2"><span class="none">Efendimizin, Tanrımızın iyiliği üzerimizde olsun.</span></p>

      <p class="calibre2"><span class="none">Emeğimizi başarıya ulaştır, evet yaptığımız işi başarıya ulaştır.</span></p>

      <p class="calibre2"><span class="none">Baba, Oğul ve Kutsal Ruh adına.</span></p>

      <p class="calibre2"><span class="none">Âmin.’”</span></p>

      <p class="calibre2"><span class="none">Hepimiz birden “Amin,” dedik.</span></p>

      <p class="calibre2"><span class="none">Bir sessizlik oldu. Kar taneleri yüzümüze vuruyordu. Gölün kapkara suyu aç bir sesle çalkalanıyordu. Buz inledi ve ayaklarımızın altından yavaşça kaydı. Hepimiz bu sözlerin birbirimize ettiğimiz bir veda olduğunun farkındaydık. Teğmen Little ve mürettebatını kaybettiğimiz bugüne kadar herkesin içinde bâlâ bayatta kalma umudu vardı; ama şimdi bu umut da yok olup gitmişti.</span></p>

      <p class="calibre2"><span class="none">Uzun bir süredir heyecanla beklediğimiz açık su, aslında hain bir tuzakmış.</span></p>

      <p class="calibre2"><span class="none">Buz bizi rahat bırakmayacak.</span></p>

      <p class="calibre2"><span class="none">Ve yaratık yaşamamıza izin vermeyecek.</span></p>

      <p class="calibre2"><span class="none">Lostromo Johnson, “Mürettebat, şapkaları çıkar!” emrini verdi.</span></p>

      <p class="calibre2"><span class="none">Herkes kirli başlığını çıkarıp eline aldı.</span></p>

      <p class="calibre2"><span class="none">“Tanrım, kulların Buz Uzmanı James Reid, Pruva Subayı Harry Peglar ve tüm mürettebatının naçiz ruhlarını krallığına kabul et. Ve Teğmen Edward Little’ın, Denizci Alexander Berry nin, Henry Sait’in, William</span> <span class="none">Wentzall’ın</span> <span class="none">Samuel Crispe’nin, John Bates’in ve David Sims’in ruhlarını bağışla.</span></p>

      <p class="calibre2"><span class="none">Zamanı geldiğinde bizi de krallığına kabul et.</span></p>

      <p class="calibre2"><span class="none">Efendimiz, sesimize kulak ver, yakarışımızı duy. İyiliğini üzerimizden eksik etme. Bizi bağışla ki sonsuzluğa erişeceğimiz güne kadar dayanabilelim.</span></p>

      <p class="calibre2"><span class="none">Amin.”</span></p>

      <p class="calibre2"><span class="none">Hepimiz kısık sesle tekrarladık, “Âmin.”</span></p>

      <p class="calibre2"><span class="none">Lostromolar yelkene sarılmış cenazeleri yerden kaldırıp suya bıraktılar. Dostlarımız karanlık suya gömülürken su yüzeyinde beliren baloncuklar sanki onların son sözleri olmuştu. Sonra göl yine duruldu.</span></p>

      <p class="calibre2"><span class="none">Çavuş Tozer</span> <span class="none">ve iki deniz subayı havaya ateş açtılar.</span></p>

      <p class="calibre2">&nbsp;</p><br class="calibre3" id="calibre_pb_51" />
    </div>
  </div>
</body>
</html>
