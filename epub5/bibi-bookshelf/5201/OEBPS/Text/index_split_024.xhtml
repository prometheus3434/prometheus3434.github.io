<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>24<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Terör’de Noel arifesi ve Noel neredeyse hiç kutlanmadı denecek kadar neşesiz geçti. Ama yeni yıl gecesi yapılacak olan İkinci Büyük Venedik Karnavalı bunu telafi edecekti. Noel öncesindeki günlerde bütün adamları içeri hapseden şiddetli fırtınalar çıktı. Rüzgâr öyle şiddetli esiyordu ki nöbetler bir saate indirilmişti. Böylece Noel arifesi ve Noel orta güvertede geçen herhangi bir güne dönüştü. Bay Diggle özel yemekler hazırlamıştı. Ellerinde kalan son domuzla</span><span class="none">rı</span><span class="none">, son tavşanları değişik biçimlerde pişirmişti. Ayrıca Bay Kenley, Bay Rhodes, Bay David McDonald’ın önerisi ve cerrahlar Bay Peddie’ye Alexander McDonald’ın titiz denetimi ile daha iyi korunmuş konserveler açıldı ve kaplumbağa çorbaları, Hollanda biftekleri, yer mantarları, sülünler ve dana dilleri tayfalara ikram edildi. Bunlara ek olarak Bay Diggle’ın yardımcıları peynirlerin üzerindeki küfleri kazıdılar. Yüzbaşı Crozier de İçki Odasında böyle özel günler için saklanmış son beş şişe brendiyi tayfalara hediye etti.</span></p>

      <p class="calibre2"><span class="none">Yine de ortam neşesizdi. Buz gibi Büyük Oda’da toplanan subaylar ve onlardan biraz daha sıcak bir ortamda oturan tayfalar birkaç kez şarkı söyleyecek oldular -en alt güvertede yılbaşı için bile fazladan ısıtma sağlayacak kadar kömür kalmamıştı- ama sadece bir iki şarkı söyleyip susuyordu herkes. Lamba yağlarını idareli kullanmak zorundaydılar. Bu yüzden orta güverte, birkaç mumun yandığı herhangi bir kömür madeninden farksızdı. Tahtaları, direkleri buz kaplamıştı. Tayfaların yorgan ve yatakları nemliydi. Her tarafta fareler vardı.</span></p>

      <p class="calibre2"><span class="none">Brendi onları biraz olsun neşelendirdi ama kasvetli havayı dağıtmaya yetmedi. Crozier tayfalarla sohbet etmek için orta güverteye geldi. Bazı tayfalar ona hediyeler verdiler, birkaç parça tütün, koşan bir beyaz ayı kabartması, korkan bir ayı resmi (bu hediyeler Crozier’ın hediyeyi veren kişiyi fetişizmle suçlayıp cezalandıracağından korkularak verilmişti), yakın zamanda ölen bir arkadaşlarının kırmızı pamuktan gömleği ve son olarak Denizci Onbaşı Robert Hopcraft tarafından verilen bir satranç takımı. (Hopcraft seferdeki en sessiz ve en çalışkan adamlardan biriydi. Sör John’un bulunduğu ayı tuzağına yapılan saldırı sırasında sekiz kaburgası kırılmış, boynu incinmiş, kolu çıkmıştı. Bu olaydan sonra onbaşılığa terfi etmişti.) Crozier herkese teşekkür etti, tayfaların elini sıktı ve subayların bulunduğu bölüme geçti. Buradakiler biraz daha neşeliydi çünkü Teğmen Little sürpriz yapıp üç yıldır sakladığı iki şişe viskiyi arkadaşlarıyla paylaşmıştı.</span></p>

      <p class="calibre2"><span class="none">26 Aralık sabahı fırtına dindi. Karlar pruva seviyesinin dört metre, sancak tarafında ise küpeştenin iki metre üstüne çıkmıştı. Tayfalar bu karları süpürüp, tepeciklerle dolu yolu açtıktan sonra İkinci Büyük Venedik Karnavalı adını verdikleri eğlence için hazırlanacaklardı. Crozier, bu karnavalın birincisinin 1824’te</span> <span class="none">Perry’yle</span> <span class="none">beraber bir deniz yarbayıyken çıktığı kutup seferinde düzenledikleri eğlence olduğunu tahmin ediyordu.</span></p>

      <p class="calibre2"><span class="none">26 Aralık gününün o gece yarısı kadar karanlık sabahında Crozier ve Teğmen Little çalışma takımlarının denetimini Hodgson, Hornby ve Irving’e bırakarak Erebus’a gittiler. Crozier, Fitzjames’in kilo vermeye devam ettiğini görünce çok şaşırdı, adamın süveteri ve pantolonu yardımcısının kısaltmasına rağmen birkaç beden büyük geliyordu. Ama Crozier</span> <span class="none">Erebus ‘un</span> <span class="none">komutanının konuşma sırasında sık sık dikkatinin dağıldığını görünce daha da çok şaşırdı. Fitzjames konuşur gibi görünen ama aklı yan tarafta çalan müzikte olan bir adama benziyordu.</span></p>

      <p class="calibre2"><span class="none">“Adamların buzda yelkenleri boyuyor,” dedi Crozier. “Yelkenleri mavi, yeşil ve hatta siyaha boyadıklarını gördüm. Hepsi de çok iyi durumdaki yelkenler. Sence bu kabul edilebilir bir şey mi James?”</span></p>

      <p class="calibre2"><span class="none">Fitzjames uzaklara bakarak gülümsedi. “Sence bir daha o yelkenlere ihtiyacımız olacak mı, Francis?”</span></p>

      <p class="calibre2"><span class="none">“Tanrı’dan diliyorum ki olsun,” dedi Crozier.</span></p>

      <p class="calibre2"><span class="none">Diğer kaptanın sakin ve delice gülümsemesi yüzünden silinmedi. “En alt güvertemizi görmelisin Francis. Yılbaşı öncesinde yaptığımız son denetimizde anladık ki, oradaki durum kötüye gidiyor. Erebus bir saat bile dayanamaz, batar. Dümen parçalanmış durumda. Ve bu yedek dümenimizdi.”</span></p>

      <p class="calibre2"><span class="none">“Yeni dümenler geçici olarak takılabilir,” dedi Crozier. Dişlerini gıcırdatmamak ve yumruğunu sıkmamak için kendini tutuyordu. “Marangozlar gövdedeki açıkları kapayabilirler. Her iki geminin etrafını kazmayı planlıyorum. Böylece, ilkbaharda buzların erimesinden sonra buzda iki buçuk metre derinliğinde bir tersanemiz olacak. Böylece dış gövdeyi de tamir edebileceğiz.”</span></p>

      <p class="calibre2"><span class="none">“İlkbaharda buzların erimesi,” diye tekrarladı Fitzjames ve lütfedercesine gülümsedi.</span></p>

      <p class="calibre2"><span class="none">Crozier konuyu değiştirmeye karar verdi. “Adamlarının Venedik Karnavalı denen şu eğlenceyi düzenlemesinden rahatsız olmuyor musun?”</span></p>

      <p class="calibre2"><span class="none">Fitzjames kibar davranışlarına ters düşecek biçimde omuz silkti. “Neden olayım ki? Senin geminin bilmiyorum Francis ama benim gemimde Noel çok sönük geçti. Adamların morallerini yükseltecek bir şeye ihtiyacımız var.”</span></p>

      <p class="calibre2"><span class="none">Crozier Noel’in sönük geçtiğine katılıyordu. “Ama zifiri karanlıkta maskeli bir karnaval düzenlemek doğru mu?” diye sordu. “Buzda bizi bekleyen yaratığa daha ne kadar kurban vereceğiz?”</span></p>

      <p class="calibre2"><span class="none">“Peki, gemilerimizde saklanmaya devam edersek daha kaç tane adam kaybedeceğiz?” diye sordu Fitzjames. Gülümsemeye devam ediyordu, sanki aklı başka yerdeydi. “Hem 1824</span><span class="none">’</span><span class="none">te</span> <span class="none">Perry’yle</span> <span class="none">çıktığın seferde Venedik Karnavalı işe yaramıştı.”</span></p>

      <p class="calibre2"><span class="none">Crozier başını iki yana salladı. “Onu yaptığımızda buza saplanıp kalalı henüz iki ay olmuştu,” dedi yumuşak bir sesle. “Ayrıca Parry ve Hoppner fanatik denilecek kadar disiplinliydiler. Bütün o eğlence ve tiyatro düşkünlüklerine rağmen Edward Parry “dağıtmadan eğlenin”, “karnavallarda aşırıya kaçılmayacak” dereli hep. Bizim gemilerde ise o kadar iyi disiplin yok, James.”</span></p>

      <p class="calibre2"><span class="none">Fitzjames sonunda dikkati dağılmış halinden kurtuldu. “Yüzbaşı Crozier,” dedi kabaca. “Beni gemimde disiplini sağlayamamakla mı suçluyorsunuz?”</span></p>

      <p class="calibre2"><span class="none">“Hayır, hayır,” dedi Crozier. Genç adamı bununla suçlayıp suçlanmadığını bilmiyordu. “Sadece buzda geçirdiğimiz üçüncü yıl olduğunu söylüyorum. Parry ve Hoppner’le yaptığım seferdeki gibi üçüncü ayımızda değiliz. Bu kadar süreden sonra hastalıklar ve çöken moral nedeniyle disiplin de gevşer ister istemez.”</span></p>

      <p class="calibre2"><span class="none">“Bu da tayfaların eğlenmesine izin vermemiz için iyi bir neden değil mi?” diye sordu Fitzjames. Sesinde kırgınlık vardı. Solgun yanakları üstünün kapalı eleştirisinden dolayı kızarmıştı.</span></p>

      <p class="calibre2"><span class="none">Crozier iç çekti. Bu lanet olası maskeli baloyu durdurmak için artık çok geç diye düşündü. Adamlar çok hevesliydiler ve Erebus’ta karnavalı organize eden kişiler isyan çıkarmaya en eğilimli kişilerdi. Bir kaptanın en büyük yeteneği isyanın çıkmasını önlemekti. Bu karnavalın onları bir isyandan uzaklaştırdığını mı yoksa isyana daha mı çok yaklaştırdığını gerçekten bilmiyordu.</span></p>

      <p class="calibre2"><span class="none">“Peki,” dedi sonunda. “Ama tayfalar bir topak, bir damla bile kömür, lamba yağı ve eteri boşa harcamayacaklar.”</span></p>

      <p class="calibre2"><span class="none">“Sadece meşale kullanacaklarına söz verdiler,” dedi Fitzjames.</span></p>

      <p class="calibre2"><span class="none">“Ayrıca o gün fazladan içki ya da yemek verilmeyecek,” diye ekledi Crozier. “Bugün yiyecek oranlarını azalttık. İkimizin de tam olarak onaylamadığı bir maskeli karnaval için bunu değiştirecek değiliz.”</span></p>

      <p class="calibre2"><span class="none">Fitzjames başıyla onayladı. “Bu hafta karnavalda önce Teğmen Le Vesconte, Teğmen Fairholme ve en iyi atıcılardan oluşan bir takım avlanmaya gidecekler. Eğer avcılar elleri boş dönerse tayfalar az yemeğe razılar.”</span></p>

      <p class="calibre2"><span class="none">“Üç aydan beri buna razı olmaya mecburlar zaten,” dedi Crozier. Daha arkadaşça bir sesle ekledi: “Pekâlâ, James. Geri döneceğim.” Fitzjames’in dar kamarasının kapısında durdu. “Bu arada, neden yelkenleri yeşile, siyaha ve başka renklere boyuyorlar?”</span></p>

      <p class="calibre2"><span class="none">Fitzjames, yine aklı başka yerde, gülümsedi. “Hiçbir fikrim yok, Francis.”</span></p>

      <p class="calibre2"><span class="none">31 Aralık 1847 şafağında hava soğuk ama durgundu aslında şafak yoktu tabii. Terör’de Bay Irving’in sorumlu olduğu termometre -73 dereceyi gösteriyordu. Dikkate değer bir rüzgâr yoktu. Bulutlar gece boyunca hareket etmişti; şimdi bütün ufku kaplıyordu. Çok karanlıktı.</span></p>

      <p class="calibre2"><span class="none">Tayfaların çoğu kahvaltılarını bitirir bitirmez Karnavala gitmeye istekliydiler. Yeni ölçülerle azalan yemek, daha çabuk bitiyordu, reçelli bir çörek bir topak şekerle beraber verilen bir kepçe İskoç arpa lapası vardı sadece. Ama önce yapmaları gereken işler vardı. Crozier işleri yaptıktan ve yemeği yedikten sonra tayfaların serbest kalmalarına izin vermişti. Gitmeden önce alt güverteyi temizlemek, nöbet tutmak, küpeşteyi buzdan arındırmak, güvertedeki karları süpürmek, gemiyi tamir etmek, tepecikleri onarmak gibi işleri olmayan tayfaların maskeli baloya gidip son hazırlıkların yapılmasına yardımcı olmalarına da göz yummuştu. Kahvaltıdan sonra iki deniz piyadesinin eşlik ettiği on iki adam Erebus’a doğru yola çıktı.</span></p>

      <p class="calibre2"><span class="none">Öğle vakti, günlük içkilerin de alınmasıyla beraber gemidekilerin heyecanı gözle görülür hale geldi. Crozier işlerini bitiren altı kişiyi de yolladı ve başlarına Teğmen Hodgson’u verdi.</span></p>

      <p class="calibre2"><span class="none">Crozier o gün öğleden sonra, iki gemi arasında yükselen en yüksek buzdağının hemen ötesindeki meşalelerin parlak ışığını şimdiden görebiliyordu.</span></p>

      <p class="calibre2"><span class="none">Öğle yemeği vakti geldiğinde tayfalar Noel’i bekleyen küçük çocuklar gibi heyecanlıydılar. Rekor sayılabilecek bir sürede yemeklerini bitirdiler. Gerçi artık daha az yemek veriliyordu -günlerden cuma olduğu için ekmek pişmemişti- tayfalar Goldner fabrikasının</span> <span class="none">konservelenmiş</span> <span class="none">sebzelerini yiyip iki parmak kalınlığındaki biralarından içtiler. Tayfaları daha fazla bekletmeye Crozier’ın gönlü elvermedi. Yemeklerini biraz daha sakin biçimde yiyen subaylar bile en az tayfalar kadar Karnavala gitmek için sabırsızlanıyorlardı. En alt güvertedeki makinesi dışında hemen hiçbir şeye ilgi göstermeyen ve kilo vere vere iskelete dönmüş mühendis James Thompson bile orta güverteye gelmiş, giyinmiş ve gitmeye hazırdı.</span></p>

      <p class="calibre2"><span class="none">Saat yediye geldiğinde. Yüzbaşı Crozier ne bulduysa üzerine giydi, gemide kalacak sekiz kişinin durumunu teftiş etti. Çavuş Hornby gemide kalacak tek subay olacaktı ama gece yarısından önce genç Irving üç denizciyle beraber dönüp onun yerini alacak, böylece Hornby de eğlenceye katılabilecekti. Sonunda donmuş denize inen karlı rampayı geçip eksi seksen derece sıcaklıkta Erebus’a doğru hızla yürüdüler. Otuz küsur kişi karanlıkta uzun bir sıra oluşturdular. Crozier Teğmen Irving, buz uzmanı Blanky ve birkaç alt rütbeli subayla beraber yürüyordu.</span></p>

      <p class="calibre2"><span class="none">Blanky yavaş hareket ediyor, sağ eliyle tuttuğu bir koltuk değneği kullanıyordu çünkü tahta ve deriden yapılan takma topuğuyla yürümeye alışmamıştı. Yine de morali iyiydi.</span></p>

      <p class="calibre2"><span class="none">“İyi akşamlar, Yüzbaşım,” dedi buz uzmanı. “Sizi yavaşlatmama izin vermeyin, komutanım. Arkadaşlarım -Şişman Wilson, Kenley ve Billy Gibson- beni getirirler.”</span></p>

      <p class="calibre2"><span class="none">“Siz de en az bizim kadar hızlı yürüyorsunuz, Bay Blanky,” dedi Crozier. Her beş tepecikte bir meşale yanıyordu; Crozier pek rüzgâr esmediğini fark etti. Meşaleler ancak hafifçe titriyordu. Yol iyi düzlenmişti; basınç sırtlarının yakınlarındaki tümsekler yıkılıp, kopan buzlar süpürülmüştü. Sekiz yüz metre ötelerindeki büyük buzdağının diğer tarafında meşaleler yanıyordu. Buzdağı sanki içinden yanıyormuş gibi görünüyor, tutuşan kulelere benziyordu. Crozier çocukken dinlediği İrlanda masallarını hatırladı. Bu gece, İrlanda’daki yaz gecelerinden çok daha soğuk olmakla birlikte benzer bir heyecan taşıyordu içinde. Er Hammond, Er Daly ve Çavuş Tozer’ın en arkada, eldivenlerini çıkarmış, ateşe hazır halde olup olmadıklarını kontrol etti.</span></p>

      <p class="calibre2"><span class="none">“Bu Karnavalın tayfaları bu kadar heyecanlandırması garip, değil mi Yüzbaşım?” dedi Bay Blanky.</span></p>

      <p class="calibre2"><span class="none">Crozier ancak homurdanabildi yanıt olarak. Bu öğlen son viskisini içmişti. Gelecek gün ve geceler onu korkutuyordu.</span></p>

      <p class="calibre2"><span class="none">Blanky ve arkadaşları öyle hızlı yürüyorlardı ki Crozier onların önde gitmesine izin verdi. Irving’i hafifçe kolundan çekti, genç Teğmen yan yana yürüdüğü Teğmen Little, cerrahlar Peddie ve McDonald, marangoz Honey ve diğerlerinden ayrıldı.</span></p>

      <p class="calibre2"><span class="none">“John,” dedi Crozier önde yürüyen subayların ve arkada yürüyen Deniz Piyadelerinin onları duyamayacağından emin olunca. “Bayan Sessizlik’ten bir haber var mı?”</span></p>

      <p class="calibre2"><span class="none">“Hayır, Yüzbaşım. Yarım saat önce Halat Odasına kendim baktım. Ama küçük arka kapısından çıkmıştı bile.”</span></p>

      <p class="calibre2"><span class="none">Crozier, Aralık ayının başında Irving’in Eskimo misafirlerinin beklenmedik yolculuğuna ilişkin verdiği raporu ilk duyduğunda, bu dar buz tünelini yıktırmak, geminin pruvasını kapatmak ve güçlendirmek, kadını bir daha içeri almamak üzere buza göndermek gelmişti içinden.</span></p>

      <p class="calibre2"><span class="none">Ama böyle yapmamıştı. Bunun yerine Teğmen Irving’e Bayan Sessizlik’i mümkün olduğu kadar çok gözetleyecek üç adam ayarlaması ve yapabilirlerse kadını buzda da takip etmekle görevlendirmesi emrini vermişti. Şimdi kadar, Irving geminin pruvasının arkasına saklanıp orada saatlerce beklemiş olmasına rağmen Bayan Sessizlik’in arka tarafta çıktığını görmemişlerdi. Sanki kadın, buzdaki yaratıkla yaptıkları ayine benzer buluşmaları sırasında Irving’i görmüş, Teğmen’in kendisini görmesini ve duymasını istemiş ve bu kadar görmesinin yeterli olduğuna karar vermişti. Bu günlerde sadece gemide kendisine verilenlerle idare ediyor ve Halat Odasını sadece uyumak için kullanıyor gibiydi.</span></p>

      <p class="calibre2"><span class="none">Crozier’ın bu yerli kadını hemen dışarı atmamasının basit bir nedeni vardı: Adamları yavaş yavaş açlıktan ölecekleri bir süreç içine girmişlerdi ve ilkbahara, hele gelecek yıla kadar ellerinde yiyecek bir şey kalmayacaktı. Eğer Bayan Sessizlik kışın ortasında buzda taze et bulabiliyorsa- belki de fok balıklarını ya da deniz ayılarını tuzakla yakalıyordu- bu durumda Crozier ve adamlarının hayatta kalabilmek için avlanmayı ondan öğrenmeleri gerekiyordu. Hayatta kalan yüz küsur tayfa arasında ciddi anlamda bir avcı ya da balıkçı bulunmuyordu.</span></p>

      <p class="calibre2"><span class="none">Crozier, Irving’in utanarak ve kendisini bolca eleştirerek anlattığı, yaratığın kadınla beraber müzik yaptığına ve yaratığın ona yiyecek getirdiğine dair hikâyeyi ise önemsemedi. Yüzbaşı, Bayan Sessizlik’in büyük bir beyaz ayıyı, tabii o şey bir ayıysa, tıpkı bir İngiliz av köpeği gibi avladığı bal</span><span class="none">ık, fok ya da denizaygırını ken</span><span class="none">disine getirecek şekilde eğitebileceğine inanmıyordu. Müziğe gelince... Saçmaydı.</span></p>

      <p class="calibre2"><span class="none">Bayan Sessizlik bugün de ortadan kaybolmayı seçmişti.</span></p>

      <p class="calibre2"><span class="none">“Ne yapalım,” dedi Crozier. Gelen hava atkısından geçip yumuşamasına rağmen ciğerlerini acıtıyordu. “Zaman gelip de nöbeti alınca halat odasına bakarsın, orada olmazsa... yapacak bir şey yok!”</span></p>

      <p class="calibre2"><span class="none">Son basınç sırtlarını geçmişler, Erebus’a dört yüz metre kala buzlu denizin ortasında durmuşlardı. Gördüğü sahne karşısında Crozier’ın ağzı atkısının ve yukarı çektiği yakasının altında açık kaldı.</span></p>

      <p class="calibre2"><span class="none">Yüzbaşı tayfaların B</span><span class="none">üyük Venedik Karnavalını tıpkı 1</span><span class="none">824 yılında Hoppner ve Parry’nin yaptıkları gibi geminin hemen dibinde gerçekleştireceğini sanmıştı. Ama pruvası buz kaidesinin üzerinde yukarı kalkmış, karanlık ve terkedilmiş görünümüyle Erebus bir yanda, dört yüz metre ötede bulunan buzdağının hemen dibindeki ışıklar, meşaleler, hareketler ve sesler diğer yandaydı.</span></p>

      <p class="calibre2"><span class="none">“Aman Tanrım,” dedi Teğmen Irving.</span></p>

      <p class="calibre2"><span class="none">Erebus karanlık bir yapı gibi görünürken, buz, buz bacası tarlaları ve yükselen, parlayan buzdağının hemen önünde renkli yelkenler ve yanan meşalelerden oluşan yeni bir şehir doğmuştu adeta. Crozier sadece olduğu yerde kalakalmış, bakabiliyordu ancak.</span></p>

      <p class="calibre2"><span class="none">Her yerde halat vardı. Bazıları sanki buzdağının üzerine tırmanmış, buzdağının yirmi metre üzerindeki büyük buz çıkıntılarına geçirilmişti. Halatlar makaralarla güçlendirilmişti. Üç direkli bir savaş gemisine yetecek halat ve yelken kullanılmıştı.</span></p>

      <p class="calibre2"><span class="none">Yüz kadar buzlu halattan oluşan bir örümcek ağı buzdağından Erebus’a doğru uzanıyor, ışıklandırılmış ve boyanmış yelkenlerden oluşan bir şehri ayakta tutuyordu. Bazıları on metre ya da daha fazla yükseklikte olan bu boyalı yelken duvarları buza, buz paçalarına ve buz bloğuna kazıkla bağlanmış, dikey direklerde iyice gerilmiş, uzun buzdağına diyagonal olarak duracak şekilde gerilmişti.</span></p>

      <p class="calibre2"><span class="none">Crozier daha da yaklaştı. Hâlâ göz kırpıyordu. Göz kapaklarının donup yapışma tehlikesine rağmen gözlerini kırpmaya devam etti.</span></p>

      <p class="calibre2"><span class="none">Sanki bir dizi renkli, devasa çadır buza konmuştu. Ama bu çadırların tavanı yoktu. İçeriden ve dışarıdan meşalelerle aydınlatılan bu dikey duvarlar açık buz denizinden buz bacalarından, dikine yükselen buzdağına doğru uzanacak şekilde bir yılan gibi kıvrılıyordu. Sanki bir gecede dev odalar ya da renkli, devasa apartmanlar buza inşa edilmişti. Her bir oda bir önceki odaya göre farklı bir açıda duruyor, her on sekiz metrede bir direkler, halatlar ve yelken bezleri keskin dönüşlerle sıralanıyordu.</span></p>

      <p class="calibre2"><span class="none">İlk odanın girişi doğu yönünde buza açılıyordu. Buradaki yelken bezleri parlak maviye boyanmıştı, gökyüzünü aylardır bu renkte görmeyen Crozier’ın boğazı düğümlendi. Odanın dışındaki meşalelerin alevi dikey yelken bezlerinin mavisini daha da güzel gösteriyordu.</span></p>

      <p class="calibre2"><span class="none">Crozier, şaşkınlıkla bu görüntüye bakan Bay Blanky ve arkadaşlarının yanından geçti. Buz uzmanının “Aman Tanrım,” diye mırıldandığını duydu.</span></p>

      <p class="calibre2"><span class="none">Crozier iyice yaklaştı, parlayan mavi duvarların yakınına geldi.</span></p>

      <p class="calibre2"><span class="none">Parlak renkli elbiseler giymiş garip figürler etrafında hoplaya zıplaya dolaşıyordu. Arkalarında renkli bezden yapılma kuyrukları sarkan dilenciler, kapkara kuyruklu ve oynayan siyah şapkalarıyla baca temizleyicileri, uzun gagalı egzotik kuşlar, kırmızı örtüleriyle ve siyah buzda kayan Pers terlikleriyle Arap şeyhleri, tek boynuzlu bir atın üzerine binmiş mavi maskeli korsanlar, hüzünle ilerleyen bir Yunan müzik korosu, Napolyon’un generalleri geziyordu etrafta. Kalın, yeşil bir elbise giymiş birisi buzda kaymadan Crozier’ın yanına geldi ve tiz bir sesle “elbise sandığı solunuzda Yüzbaşı, istediğinizi giyebilirsiniz,” dedi. Sonra bunu söyleyen yaratık, garip kıyafetler giymiş diğer adamların arasında kayboldu.</span></p>

      <p class="calibre2"><span class="none">Crozier renkli odalar boyunca yürümeye devam etti.</span></p>

      <p class="calibre2"><span class="none">Sola doğru keskin bir dönüş yapınca, mavi odanın ötesinde uzun, mor bir oda çıktı karşısına. Crozier odanın boş olmadığını gördü. Bu karnavalı düzenleyenler her bir odanın içine halılar, duvar halıları, masalar ya da sandıklar yerleştirmişler. Her bir mobilya odanın rengine boyanmıştı.</span></p>

      <p class="calibre2"><span class="none">Mor odanın ilerisinde, sola doğru keskin bir dönüş yaptıktan sonra uzun, yeşil bir oda gördü; bu oda diğerine göre öyle garip bir açıdaydı ki Crozier odanın tam yerini anlamak için yönünü yıldızlara bakarak tayin etmek zorunda kalmıştı. Eğlence düşkünlerinin çoğu bu uzun odadaydı: Başka egzotik kuşlar, uzun bir at suratına sahip bir prenses ve son derece garip bir biçimlerde birleşmiş ve dev böceklere benzeyen yaratıklarla doluydu içerisi.</span></p>

      <p class="calibre2"><span class="none">Francis Crozier bu kıyafetlerin hiçbirini hatırlamadı ama Fitzjames, Franklin’in tam da Fury ve Hecla gemilerinde yaptıkları karnavalda kullandıkları bu elbiseleri kasten getirdiğini iddia ediyordu.</span></p>

      <p class="calibre2"><span class="none">Dördüncü oda turuncuya boyanmıştı. Açık turuncuya boyanmış yelken bezlerine meşalenin ışığı vuruyordu. Halıya benzeyen, turuncuya boyanmış daha fazla yelken bezi buzun üzerine serilmişti; ortadaki boşluktaki turuncu örtülü masaya kâğıttan, büyük bir içki bardağı konmuştu. Çılgınca kostümler giymiş en az otuz kişi bu büyük bardağın etrafında toplanmıştı, bazılarını şaka olsun diye gagalarını bardağın içine sokuyorlardı.</span></p>

      <p class="calibre2"><span class="none">Crozier büyük bir şaşkınlıkla beşinci odadan yüksek sesle müzik geldiğini fark etti. Sağa döndü, beyaz bir odaya girdi. Buradaki beyaz yelken bezinden duvar boyunca masa örtüsü ile örtülü masalar ve sandalyeler konmuştu. Arka tarafta, garip kıyafetli biri Terör’ün büyük odasındaki neredeyse unutulmuş mekanik müzik aletinin kolunu çeviriyordu. Alette dönen metal plaklardan yüksek sesle müzik geliyordu. Nedense alet buzda daha fazla ses çıkarıyordu sanki.</span></p>

      <p class="calibre2"><span class="none">Altıncı odanın içinden birkaç tayfa çıktı ve Crozier müzik aletinin yanından geçti, sola doğru keskin bir dönüş yaptıktan sonra kırmızı bir odaya girdi.</span></p>

      <p class="calibre2"><span class="none">Yüzbaşı karın üzerine yerleştirilmiş direğe bağlı duran örümcek ağına benzer halatları ve bu halatların diğer ucunun buzdağına bağlı olduğunu görünce içinden bunu yapanları takdir etti bir denizci olarak. Erebus ve Terör’de aylarca kullanılmadan duran, direklerle beraber yerlerinden edilmiş, depolarda buz tutmuş halatlar bile yeniden bir işe yaradıkları</span> <span class="none">için</span> <span class="none">canlanmış gibiydi. Bu menekşe rengi odada fazla tayfa yoktu ve ışık garip bir biçimde rahatsız ediciydi. Odadaki tek mobilya, ortaya yerleştirilen sandıklardan ibaretti. Bu odadaki birkaç kuş, korsan ve eskici kılıklı tayfa beyaz odadan getirdikleri cam kadehlerden içki içip, etraflarına bakınıp, diğer odalara dağıldılar.</span></p>

      <p class="calibre2"><span class="none">Menekşe rengi odanın arkasındaki son odada hemen hemen hiç ışık yoktu.</span></p>

      <p class="calibre2"><span class="none">Crozier menekşe rengi odadan sağa doğru keskin bir dönüş yaptı ve neredeyse tamamen karanlık bir odada buldu kendini.</span></p>

      <p class="calibre2"><span class="none">Hayır, bu doğru değil, diye fark etti. Tıpkı diğer odaların dışında olduğu gibi bu odanın da dışında meşaleler yanıyordu ama oda siyah olduğu için meşalenin ışığı pek anlaşılmıyordu. Crozier gözlerinin karanlığa alışmasını bekledi ve etrafını biraz daha iyi görmeye başladıktan sonra şaşkınlıktan iki adım geri attı. Ayaklarının altında buz yoktu. Sanki Kutup Denizi’nin siyah sularında yürüyordu. Yüzbaşı birkaç dakika sonra hileyi anladı. Denizciler kazan dairesinden ve kömür deposundan kömür tozu almışlar ve buraya serpmişlerdi. Denizciler inatçı ilkbaharlarda ya da yazlarda buzun daha hızlı çözülmesini sağlamak için bunu yaparlardı. Ama havanın eksi yüz dereceyi bulduğu bu güneşsiz günlerde bunu yapmak bir işe yaramazdı. Bunun yerine tayfalar, kömür tozunu bu son, korkunç siyah odanın zeminine serpmek için kullanmışlardı.</span></p>

      <p class="calibre2"><span class="none">Crozier’ın gözleri karanlığa iyice alıştıktan sonra büyük, siyah odada sadece bir tane eşya olduğunu anladı. Ama bu eşyanın ne olduğunu anlayınca öfkeden dişlerini sıktı.</span></p>

      <p class="calibre2"><span class="none">Kaptan Sör John Franklin’in dededen kalma saati bu siyah odanın dibine konmuştu; saatin arka tarafı duvar görevi gören buzdağına bakıyordu. Crozier bu ağır saatin tıklayışını duyabiliyordu.</span></p>

      <p class="calibre2"><span class="none">Tıklayan saatin üstünde, buzdan kurtulmak istercesine öne fırlamış halde duran beyaz tüylü bir baş ve bir canavarın fildişi sarısı dişleri vardı.</span></p>

      <p class="calibre2"><span class="none">Hayır, diye düzeltti kendini, bu bir canavar değildi. Buza bir biçimde monte edilen şey büyük bir beyaz ayının başıydı. Yaratığın ağzı neredeyse açıktı. Gözleri siyah örtülerden cılız bir biçimde içeri giren ışığı yansıtıyordu. Ayının postu ve dişleri siyah odadaki en parlak şeylerdi. Hayvanın dili şaşırtıcı biçimde kırmızıydı. Başın altında, siyah saat bir kalp atışı gibi atıyordu.</span></p>

      <p class="calibre2"><span class="none">İçi tanımlayamadığı bir öfkeyle dolan Crozier siyah odadan çıktı, beyaz odanın önüne geldi ve bağırarak bir subayın,</span> <span class="none">herhangi birinin,</span> <span class="none">yanına gelmesini istedi.</span></p>

      <p class="calibre2"><span class="none">Uzun, kâğıt maskeli, belinden penise benzer bir koni fırlayan bir Satir ileri çıktı. “Emredin, komutanım?” “Çıkar o lanet olası maskeyi!”</span></p>

      <p class="calibre2"><span class="none">“Emredersiniz, komutanım,” dedi Satir, maskesini çıkardı. Terör’ün güvene sorumlusu Thomas R. Farr’dı bu. Onun yanındaki büyük göğüslü Çinli kadın da maskesini çıkarınca aşçı Bay Diggle’ın başı çıktı onaya. Diggle’ın yanındaki dev fare maskesini çıkardı, Erebus’tan Teğmen James Walter</span> <span class="none">Fairholme ’ün</span> <span class="none">yüzü göründü.</span></p>

      <p class="calibre2"><span class="none">“Bütün bunların anlamı nedir?” diye kükredi Crozier.</span></p>

      <p class="calibre2"><span class="none">Crozier’ın sert sesini duyan pek çok maskeli figür beyaz odanın içine doğru kaçtılar.</span></p>

      <p class="calibre2"><span class="none">“Neyin anlamı komutanım?” diye sordu Teğmen Fairholme.</span></p>

      <p class="calibre2"><span class="none">“Bunun!” diye bağırdı Crozier, iki eliyle beyaz duvarları, yukarıdaki direği ve halatları, meşaleleri... her şeyi göstererek.</span></p>

      <p class="calibre2"><span class="none">“Hiçbir anlamı yok, Yüzbaşım,” diye yanıt verdi Farr. “Bu sadece... Karnaval.” Crozier her zaman, o ana kada</span><span class="none">r, Farr</span><span class="none">’ın güvenilir, işini iyi yapan biri olduğunu düşünürdü.</span></p>

      <p class="calibre2"><span class="none">“Bay Farr, bunların hazırlanmasına yardımcı oldunuz mu?” diye sordu keskin bir biçimde.</span></p>

      <p class="calibre2"><span class="none">“Evet, komutanım”</span></p>

      <p class="calibre2"><span class="none">“Ya siz Teğmen Fairholme, en son odada garip bir biçimde sergilenen ayı kafasından haberiniz var mı?”</span></p>

      <p class="calibre2"><span class="none">“Evet, komutanım,” dedi Fairholme. Teğmenin uzun, şaşkın yüzünde komutanın öfkesinden korktuğuna dair herhangi bir iz belirtmedi. “Onu ben vurdum. Dün akşam. Aslında iki tane vurdum. Bir anne ayı ve neredeyse tamamen büyümüş yavrusu. Bu gün gece yarısına doğru etlerini kızartacağız, bir nevi ziyafet çekeceğiz kendimize.”</span></p>

      <p class="calibre2"><span class="none">Crozier tayfalara baktı. Öfkesinin göğsünü yumrukladığını hissediyordu; öyle bir öfke ki denizde olmadığı zamanlar onu şiddete yöneltirdi, öfkesi viskisinin ve başka viski kalmadığını bilmenin verdiği duyguyla karışıyordu.</span></p>

      <p class="calibre2"><span class="none">Burada dikkatli olmak zorundaydı.</span></p>

      <p class="calibre2"><span class="none">“Bay Diggle,” dedi büyük göğüslü Çinli kadına, “beyaz ayıların ciğerlerinin bizi hasta ettiğini biliyorsun.”</span></p>

      <p class="calibre2"><span class="none">Diggle, Crozier’ın söylediğini başıyla onayladı, başıyla beraber altındaki göğüslerde aşağı yukarı hareket etti. “Ah, evet, Yüzbaşım. Beyaz ayıların ciğerlerinde anlayamadığımız bir şey var. Bu gece hayvanların ciğerlerini pişirmeyeceğiz, Yüzbaşım. Sizi temin ederim. Sadece taze et, yüzlerce kilo taze et yiyeceğiz. Bunları mükemmel bir biçimde pişireceğim, komutanım.”</span></p>

      <p class="calibre2"><span class="none">Teğmen Fairholme araya girdi. “Tayfalar buzda iki ayı görmemizi ve onları öldürebilmemizi iyiye işaret olarak görüyorlar, Yüzbaşım. Herkes gece yarısındaki ziyafeti iple çekiyor.”</span></p>

      <p class="calibre2"><span class="none">“Ayılarla ilgili neden bana bilgi verilmedi?” diye sordu Crozier.</span></p>

      <p class="calibre2"><span class="none">Teğmen, güverteden sorumlu subay ve aşçı birbirlerine baktılar. Yakındaki kuşlar, periler ve yaratıklar da öyle.</span></p>

      <p class="calibre2"><span class="none">“Ayı ve yavrusunu ancak dün gece vurduk, komutanım,” dedi Fairholme sonunda. “Sanırım iki gemi arasındaki trafik daha çok Erebus yönüne oldu. Sizin tayfalarınız bize yardıma geldiler. Ama Erebus’a pek dönen olmadı. Size haber vermediğim için özür dilerim, komutanım.”</span></p>

      <p class="calibre2"><span class="none">Crozier bu konuda asıl sorumlunun Fitzjames olduğunu biliyordu. Diğer tayfalarında bunu bildiğini biliyordu.</span></p>

      <p class="calibre2"><span class="none">“Pekâlâ,” dedi sonunda. “Devam edin.” Adamlar tekrar başlarına maskelerini geçirirken ekledi. “Eğer Sör John’un saatine bir şey olursa Tanrı yardımcınız olsun.”</span></p>

      <p class="calibre2"><span class="none">“Anlaşıldı, komutanım,” dedi çevresindeki maskeli tayfalar.</span></p>

      <p class="calibre2"><span class="none">Crozier menekşe rengi odadan, korkunç siyah odanın bulunduğu yere son bir kez baktı- elli bir yıllık melankolik yaşamında neredeyse hiçbir şey onu bu kadar sıkıntıya boğmamıştı -ve beyaz odadan turuncu odaya, turuncu odadan, yeşil odaya, yeşil odadan, mor odaya, mor odadan, mavi odaya ve genişleyen mavi odadan karanlık buza doğru yürüdü.</span></p>

      <p class="calibre2"><span class="none">Crozier bu boyalı yelken karmaşasından uzaklaştıktan sonra nefes alabildiğini hissetti ancak.</span></p>

      <p class="calibre2"><span class="none">Yüzbaşı Erebus’a ve gemideki buz rampanın üzerinde duran ağır elbiseli figüre doğru ilerlerken önünde duranlar ona yol verdiler.</span></p>

      <p class="calibre2"><span class="none">Yüzbaşı Fitzjames rampanın üstündeki küpeştede yalnız başına duruyordu. Pipo içiyordu. “İyi akşamlar, Yüzbaşı Crozier.”</span></p>

      <p class="calibre2"><span class="none">“İyi akşamlar, Yüzbaşı Fitzjames. Şu... şu... şeyin içine girdiniz mi hiç?” Uygun bir kelime bulamadığı için arkasındaki ışıklı, renkli şehri ve onun arkasındaki halat ve direkleri eliyle gösterdi. Meşaleler parlak bir biçimde yanıyordu.</span></p>

      <p class="calibre2"><span class="none">“Evet., gördüm,” dedi Fitzjames. “Gerçekten tayfaların dâhice yaratıcılığını gösteriyor bence.”</span></p>

      <p class="calibre2"><span class="none">Crozier’ın buna söyleyecek bir şeyi yoktu.</span></p>

      <p class="calibre2"><span class="none">“Şimdi şöyle bir soru çıkıyor ortaya,” dedi Fitzjames. “Bu saatlerce çalışma ile onaya çıkan bu dâhice eser seferimize mi yoksa... şeytana mı hizmet edecek?”</span></p>

      <p class="calibre2"><span class="none">Crozier genç subayın atkısı altıda kalan gözlerini görmeye çalıştı. Fitzjames’in şaka yapıp yapmadığını anlamak istiyordu.</span></p>

      <p class="calibre2"><span class="none">“Onları uyarmıştım,” diye homurdandı Crozier. “Bugün tek bir parça yağ ya da kömürü bile bu lanet olası karnaval için kullanmayacaklardı. Şu alevlere bak!”</span></p>

      <p class="calibre2"><span class="none">“Tayfalar bana son birkaç haftada Erebus’u daha az ısıtarak tasarruf ettikleri kömürü kullandıklarını söylediler!” dedi Fitzjames.</span></p>

      <p class="calibre2"><span class="none">Bu... labirent fikri kimin aklıdan çıktı?” diye sordu Crozier. “Renkli odalar? Siyah</span> <span class="none">oda?”</span></p>

      <p class="calibre2"><span class="none">Fitzjames piposundan bir nefes aldı, pipoyu ağzından çekti, gülümsedi. “Bütün bunlar genç Richard Aylmore’un fikriydi.”</span></p>

      <p class="calibre2"><span class="none">“Aylmore mu?” diye sordu Crozier. Bu ismi hatırlıyordu ama adamın nasıl biri olduğu aklına gelmiyordu. “Silah odasından sorumlu yardımcın mı?”</span></p>

      <p class="calibre2"><span class="none">“Ta kendisi.”</span></p>

      <p class="calibre2"><span class="none">Crozier küçük, sessiz, içe gömülü gözleri olan, ukala bir ses tonuna sahip adamı ve onun bir tutam siyah bıyığını hatırladı. “Bunları da nereden çıkarmış?”</span></p>

      <p class="calibre2"><span class="none">“Aylmore 1844’te ülkesine dönüp de Keşif Birimine yazılmadan önce yıllarca Amerika Birleşik Devletleri’nde yaşamış,” dedi Fitzjames. Piposu ağzında hafifçe çatırdıyordu. “Beş yıl önce, 1842’de garip bir öykü okuduğunu söyledi. Tıpkı burada olduğu gibi renkli odalarda yapılan bir maskeli bola anlatılıyormuş. Boston’da kuzeniyle beraber otururken okumuş bunu. Aylmore hikâyeyi tam olarak hatırlamıyormuş ama Prens Prospero tarafından düzenlenen bir maskeli baloymuş bu. Odaların sırasının bu şekilde olduğuna eminmiş. En sonda da siyah oda varmış. Tayfalar da bundan esinlendi.”</span></p>

      <p class="calibre2"><span class="none">Crozier sadece başını iki yana sallayabildi.</span></p>

      <p class="calibre2"><span class="none">“Francis,” diye devam etti Fitzjames. “Sör John’un döneminde gemide rahat rahat içki içemiyorduk. Ama babamın bana verdiği üç şişe iyi viskiyi saklamayı başardım. Bir şişem kaldı. Bu akşam bu şişeyi benimle paylaşırsan onur duyarım. Tayfaların vurdukları ayıyı pişirmelerine üç saat var. Bay Wall ve Bay Diggle’a filikalardaki ocakları buza indirmeleri için dün izin verdim. Etleri Beyaz Oda dedikleri yerde kızartacaklar. Hiç değilse aylardır ilk kez taze et yiyeceğiz. Ziyafet başlayana kadar Sör John’un Büyük Odasında bu viskiyi içelim mi?”</span></p>

      <p class="calibre2"><span class="none">Crozier başıyla onayladı ve gemiye dönen Fitzjames’i takip etti.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_25" />
    </div>
  </div>
</body>
</html>
