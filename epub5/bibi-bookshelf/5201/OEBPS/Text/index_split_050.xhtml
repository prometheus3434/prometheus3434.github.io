<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>50<br />
      BRİDGENS</h1>

      <p class="calibre2">&nbsp;</p>

      <p class="calibre2"><span class="none">John Bridgens hayatının farklı dönemlerini bazı edebiyat eserleriyle* karşılaştırırdı.</span></p>

      <p class="calibre2"><span class="none">Ay ışığı altında horlayan adamlarının yanındaki Crozier uykusunda ağzını açıp kutsanmış ekmeği bekledi.</span></p>

      <p class="calibre2"><span class="none">Öğrencilik yıllarında ke</span><span class="none">ndini Boccaccio’nun Decameron’n</span><span class="none">undan ya da Chaucer’ın Canterbury Hikâyeleri’nden karakterlere benzetirdi ve her zaman ana karakterleri seçmezdi.</span></p>

      <p class="calibre2"><span class="none">Yirmili yaşlarında kendini Hamlet’le özdeşleştirmişti. Tuhaf bir biçimde yaşlanan Danimarka Prensi (Bridgens’a göre çocuk Hamlet beşinci sahnede otuzlu yaşlarında bir adam oluyordu), düşünce ve eylem, güdü ve tepki arasında kalmıştı. Bu bilinçlilik hali onun her şeyi, hatta düşüncenin kendisini bile düşünmeye itmişti. Genç Bridgens da Hamlet gibi bilincinin kurbanıydı ve sıklıkla devam etmek ya da devam etmemek sorununu düşünüyordu.(Bridgens’in, oğlancı olduğu için Oxford’dan sürülmüş zarif hocası, meşhur, olmak ya da olmamak</span> <span class="none">monoloğunun</span> <span class="none">basit bir ölüm tartışması olmadığını küçümser bir tavırla Bridgens’a öğretmişti; ama Bridgens bundan daha da fazlasını biliyordu zaten. Vicdan hepimizi ödlekleştiriyor, lafı olgun bir ruha sahip olan genç Bridgens için söylenmişti. Varlığından, doğal olmayan arzularından ve hep -mış gibi yapmaktan mutsuzdu. Hayatını sona erdirmeyi düşündüğünde, aynı işkencenin öbür tarafta da devam etme ihtimalinden korkardı.)</span></p>

      <p class="calibre2"><span class="none">Genç bir adamken onu kendini öldü</span><span class="none">r</span><span class="none">mekten alıkoyan iki şey vardı: Kitaplar ve hiciv duygusu.</span></p>

      <p class="calibre2"><span class="none">Orta yaşlılığında kendini daha çok Odysseus’a benzetmeye başladı. Benzetmenin sebebi her ikisinin de dünyayı dolaşmış olması değil, Homer’in çağdaşlarının Odysseus için yaptığı “kurnaz” ve “hilekâr” tanımlamasıydı. Bridgens diğerlerini idare etmek için kurnazlık yapmazdı; ama kendisine mızrak ve zıpkınlarla saldırılan Homer karakterlerinin durumuna düşerse bu özelliğini kullanabilirdi.</span></p>

      <p class="calibre2"><span class="none">Kurnazlığı daha çok görünmez olmak ve görünmez kalmak için kullanırdı.</span></p>

      <p class="calibre2"><span class="none">Yıllar önce Harry Peglar ile tanıştığı Majestelerinin Gemisi Beagle’daki beş yıllık yolculuğu sırasında Bridgens, Harry’ye Odysseus benzerliğinden bahsetmişti. İki denizci küçük kamarada satranç oynuyorlardı, Bridgens, böyle bir yolculuktaki herkesin aslında çağdaş birer Ulysses olduğundan söz etmişti. Harry, anlamaya çalışırcasına dikkatle bakarak “Nasıl oluyor da sizi evde bekleyen bir Penelope’niz oluyor Bay Bridgens?” diye sormuştu.</span></p>

      <p class="calibre2"><span class="none">Kamarot o günden sonra daha tedbirli davranmaya başladı. Tıpkı Odysseus gibi o da sonunda hilekârlığın dünyada bir karşılığı olmadığını ve Tanrıların kibirlileri cezalandırdıklarını öğrenmişti.</span></p>

      <p class="calibre2">&nbsp;</p>

      <p class="calibre2"><span class="none">Son günlerde Bridgens kendini görüntüsü, hisleri, anıları, geleceği ve mutsuzluğuyla en çok Kral Lear’a benzetiyordu.</span></p>

      <p class="calibre2"><span class="none">Ve son sahne gelmişti.</span></p>

      <p class="calibre2"><span class="none">İki gündür Kral William Adası’nın boğazına dökülen nehir ağzında kalıyorlardı. Temmuz sonlarında nehir suyu yükseldiği için denizciler fıçıların hepsini doldurabilmiş; ama nehirde tek bir balığa bile rastlamamışlardı. Birkaç kutup tilkisi dışında hiçbir hayvan gelip bu nehirden su içmemişti. Burada kurdukları kampın en iyi yanı, çökmeye uğramış bir nehir vadisinde olduğu için denizcileri rüzgâr ve fırtınadan korumasıydı.</span></p>

      <p class="calibre2"><span class="none">İki sabah boyunca adamlar uyku tulumlarını, çadırlarını ve giysilerini kayalara serip güneş ışığında kurutmaya çalıştılar. Artık güneş ışığı pek yoktu, hatta birkaç kez yağmur çiselemişti. Mavi bir gök görmeyeli bir buçuk ay olmuş ve o zamandan beri denizciler arasında güneş yanığı vakaları artmıştı.</span></p>

      <p class="calibre2"><span class="none">Goodsir’ün ecza dolabındaki ilaçlarının tükenmek üzere olduğunu asistanı Bridgens da biliyordu. İyi doktorun cephanesinde çançiçeği tohumundan elde edilen çalapa tentürü ve Hint yağı ile yapılmış birkaç müshil ilacı, kâfur, amonyum karbonatı, sakinleştirici olarak kullanılan afyon, Mandragora ve Dover tozu ile güneş yanıkları için kullanılan bakır sülfat ve kurşun kalmıştı. Bridgens, Doktor Goodsir’ün emriyle bütün bakır sülfat ve kurşunu alıp yanıkları olan denizciler için kullanmıştı.</span></p>

      <p class="calibre2"><span class="none">Çadırları, uyku tulumlarını ve giysileri kurutacak güneş yoktu. Soğuktan ve ateşten kıvranan adamlar yine ıslak giysi ve yatakların içine giriyorlardı.</span></p>

      <p class="calibre2"><span class="none">Keşif turuna çıkan denizciler, nehrin yirmi dört kilometre kuzeybatısında bir körfez olduğunu görmüşlerdi. Daha şaşırtıcı olanı ise, avcıların söylediğine göre adanın on altı kilometre sonra kuzeybatıya doğru kıvrılmasıydı. Eğer bu doğruysa Kral William Adasının kuzeydoğu köşesine ve Back Nehri’ne de çok yaklaşmışlardı.</span></p>

      <p class="calibre2"><span class="none">Back Nehri’ne ulaşmak için boğazın güneydoğusuna gitmeleri gerekse de Crozier kızaklarla Kral William Adası’nın doğusuna hareket edip adanın güneydoğu eğimine kadar varmayı amaçlıyordu. Oradaki en yüksek noktada kamp kurup boğazı izleyebilirlerdi. İki hafta içinde buz kırılırsa teknelere geçer, kırılma olmazsa Adelaide Yarımadasına doğru kızak çekmeye devam ederlerdi.</span></p>

      <p class="calibre2"><span class="none">John Bridgens’in satranç bilgisi oyun sonlarına doğru zayıflardı. Oyunun sonundan pek hoşlanmazdı.</span></p>

      <p class="calibre2"><span class="none">Denizciler Nehir Kampı’nı terk etmeden önce, Bridgens eşyalarını toplayıp revir çadırındaki Goodsir’le vedalaşmaya gitti. Yıllardır tuttuğu günlüğünü uyku tulumunun içine koydu ve eşyalarımı, ihtiyacı olanlar paylaşmalıdır,” yazılı bir not bıraktı. Harry Peglar’ın günlüğüyle tarağını ve yanından hiç ayırmadığı elbise fırçasını ceketinin cebine koydu.</span></p>

      <p class="calibre2"><span class="none">Goodsir, “Yürüyüşe çıkıyoru</span><span class="none">m ve yarın siz burayı terk edene kadar dönmeyebilirim de ne demek?” dedi. “Bu nasıl bir konuşma, Bridgens?”</span></p>

      <p class="calibre2"><span class="none">“Üzgünüm Doktor. İçimde bir gezintiye çıkma arzusu var.”</span></p>

      <p class="calibre2"><span class="none">“Gezintiye,” diye tekrarladı Goodsir. “Neden Bay Bridgens? Buradaki denizcilerden ortalama otuz yaş büyüksünüz ve onlardan en az on kat daha sağlıklısınız.”</span></p>

      <p class="calibre2"><span class="none">“Sağlık konusunda hep şanslı olmuşumdur, efendim,” dedi Bridgens. “Korkarım bu yıllar içinde edindiğim bilgeliğin değil, sadece kalıtımın bir sonucu.”</span></p>

      <p class="calibre2"><span class="none">“O halde neden...” diye başladı cerrah.</span></p>

      <p class="calibre2"><span class="none">“Zamanı geldi, Doktor Goodsir. Gençken oyuncu olup sahneye çıkmayı düşlerdim. Oyunculukla ilgili öğrendiğim şeylerden biri, büyük aktörlerin sahneye güzel bir giriş yapmayı öğrenmeden önce, sahneden güzel bir çıkış yapmayı öğrendikleriydi.”</span></p>

      <p class="calibre2"><span class="none">“Bir Stoacı gibi konuştunuz Bay Bridgens. Marcus Aurelius hayranı gibi. İmparator senden hoşnut değilse eve git, sıcak bir duş al ve...”</span></p>

      <p class="calibre2"><span class="none">Bridgens, “Ah, hayır efendim,” dedi. “Stoacı felsefeye hayranını, evet; ama aslında ben hiçbir zaman bıçaklardan ve kılıçlardan hoşlanmadım. İmparator kellemi, ailemi, topraklarımı alabilir. Ama keskin sınırlara gelince ben tam bir ödlek olurum. Bu akşam biraz yürümek istiyorum ve belki biraz da kestirmek.” Olur ya belki rüya görürsünüz,” dedi Goodsir.</span></p>

      <p class="calibre2"><span class="none">Kamarot, “Evet, burada ince bir alay var,” dedi. Sesi tedirgindi.</span></p>

      <p class="calibre2"><span class="none">Cerrah merak ve üzüntü içinde, “Gerçekten kurtulamayacağımızı mı düşünüyorsunuz?” diye sordu.</span></p>

      <p class="calibre2"><span class="none">Bridgens önce cevap vermedi. Sonunda, “Gerçekten bilmiyorum,” diyebildi. “Bu, bizim için Büyük Esir Gölünün kuzeyinden bir kurtarma ekibi gönderip göndermediklerine bağlı. Göndermiş olabilirler, üç yıldır bizden haber alamıyorlar ve kurtulma şansı olabilir. Bizi eve götürebilecek tek adamın Francis Rawdon Moira Crozier olduğunu biliyorum. Onun Amirallik tarafından sürekli küçümsendiğini de biliyorum.”</span></p>

      <p class="calibre2"><span class="none">Goodsir, “Bunu ona kendiniz söyleyin,” dedi. “En azından gideceğinizi ona söyleyin. Bunu yapmanız gerekir.”</span></p>

      <p class="calibre2"><span class="none">Bridgens gülümsedi. “Yapardım; ama ikimiz de biliyoruz ki gitmeme izin vermeyecektir. Hatta gitmeyeyim diye beni zincirleyebilir.”</span></p>

      <p class="calibre2"><span class="none">“Evet,” dedi Goodsir. “Ama kalırsan bana büyük bir iyilik yapmış olursun, Bridgens. Birkaç ameliyatta senin sağlam ellerine ihtiyacım olacak.”</span></p>

      <p class="calibre2"><span class="none">“Size yardım edebilecek başka adamlar da var, efendim. Benden daha güçlü daha sağlam elleri olan.”</span></p>

      <p class="calibre2"><span class="none">“Ama senin kadar zeki olanı yok. Kimseyle seninle konuştuğum gibi konuşamam. Tavsiyelerin benim için önemli.”</span></p>

      <p class="calibre2"><span class="none">“Teşekkürler, doktor. Size söylemek istemezdim; ama kan benim midemi bulandırır. Çocukluğumdan beri. Son haftalarda sizinle çalışmak benim için çok değerliydi; ama bu hassas tabiatımı zorluyor. Aziz Agustin’in dediği gibi, tek gerçek günah, insanın çektiği acıdır. Eğer yine kesilecek organlar varsa, benim gitmem en iyisi olacak.” Elini uzattı. “Hoşça kalın, Doktor Goodsir,”</span></p>

      <p class="calibre2"><span class="none">Doktor yaşlı adamın elini iki eliyle sıktı, “Hoşça kal Bridgens.”</span></p>

      <p class="calibre2"><span class="none">Bridgens kampın kuzeydoğusuna doğru yürüyüp nehir vadisinden yukarı doğru tırmandı. Güneş akşam saat on civarında batıyordu; ama Bridgens hava kararana kadar yürümeme kararı almıştı. Nehir kampından beş kilometre uzakta kuru bir kaya görmüş ve oraya oturup cebindeki çöreği yemişti. Bu bayat çörek hayatında tattığı en lezzetli yemekti. Yanına su almadığı için yerdeki kardan ağzına atıp eriterek içti. Günbatımı çok güzeldi. Gri bulutlarla gri çakıllar arasına oturan turuncu güneş Odysseus’un zevkle izleyeceği türden bir manzaraydı; ama Kral Lear’ın değil.</span></p>

      <p class="calibre2"><span class="none">Hava sıcaklığı hızla düşüyordu. Birazdan rüzgâr esmeye başlardı. Gece olmadan uyuması gerekiyordu. Elini cebine atıp içindeki üç şeyi çıkardı. İlki, Bridgens’in en az otuz yıldır kullandığı elbise fırçasıydı. Ona dokundu ve başka kimsenin sebebini anlayamayacağı biçimde gülümsedi. Fırçayı diğer cebine koydu.</span></p>

      <p class="calibre2"><span class="none">İkincisi Harry Peglar’ın tarağıydı. Tarağın dişlerinde hâlâ Peglar’ın saç</span> <span class="none">telleri duru</span><span class="none">yordu. Bridgens tarağı sıkıca tuttu ve sonra onu da elbise fırçasının yanına koydu.</span></p>

      <p class="calibre2"><span class="none">Üçüncü şey de Peglar’ın defteriydi. Sayfalarını karıştırdı.</span></p>

      <p class="calibre2"><span class="none">Ab, ölüm, dikenin nerede, şüphe duyanlar için, Comfort Körfezi’ndeki bu mezarda</span> <span class="none">d</span><span class="none">ed</span><span class="none">i boyacı.</span></p>

      <p class="calibre2"><span class="none">Bridgens kafasını salladı. Sondan bir önceki kelime “dedi” olacaktı. Bridgens Peglar’a okuma öğretmiş; ama yazmayı öğretememişti. Ona göre Harry Peglar yeryüzündeki en zeki insanlardan biriydi; ama beyin loplarındaki bir sorun yüzünden olsa gerek, hecelemeyi başaramıyordu.</span></p>

      <p class="calibre2"><span class="none">Bridgens bir kez daha gülümsedi. Defteri ön cebine koydu; çünkü yüzüstü yatarken leş yiyicilerden onu ancak bu şekilde koruyabilirdi. Yakasını kaldırdı, şapkasını aşağı çekti. Hava epey soğumuştu ve rüzgâr çıkmak üzereydi. Vücudunu uyku pozisyonuna soktu. Günün son ışıkları da kaybolduğunda Bridgens uykuya dalmıştı.</span></p>

      <p class="calibre2">&nbsp;</p><br class="calibre3" id="calibre_pb_53" />
    </div>
  </div>
</body>
</html>
