<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>45<br />
      BLANKY</h1>

      <p class="calibre2">&nbsp;</p>

      <p class="calibre2"><span class="none">Tom Blanky, üçüncü bacağı</span> <span class="none">da kırılınca artık sona geldiği</span><span class="none">ni anladı.</span></p>

      <p class="calibre2"><span class="none">Terör’ün yetenekli marangozu Bay Honey’nin Blanky’ye İngiliz meşesinden yaptığı ilk tahta bacak kusursuzdu. Adeta bir sanat eseriydi ve Blanky onu sergilemekten çok hoşlanırdı. Gemideyken tahta bir bacakla topallamak çok zor değildi; ama Blanky buza inmek zorunda kaldığında tahta bacağın ucuna bir de tahta ayak eklemişti. Buzda rahat yürüyebilmesi için tahta ayağın altında vidalan vardı. Ve bu tek bacaklı adam kızak çekemese de buzda ilerlerken diğer denizcilerden daha uzun süre dayanabiliyordu. Ama artık değil.</span></p>

      <p class="calibre2"><span class="none">Tahta bacaklarından ilki Terör Kampını terk ettikten on dokuz gün ve Le Vesconte ile</span> <span class="none">Pilkington’un</span> <span class="none">ölümünden de kısa bir süre sonra kırılmıştı.</span></p>

      <p class="calibre2"><span class="none">O gün, Tom Blanky ile Bay Honey, yirmi kişilik grubun çektiği teknelerden birine oturmuş ve Bay Honey buz uzmanı için yeni bir bacak yapmıştı.</span></p>

      <p class="calibre2"><span class="none">Blanky, kızak grubu arasında aksayarak gezinirken tahta bacağını takıp takmamak konusunda hiç emin olamamıştı. Buza indikleri zamanlar vidalı tahta ayağının çok kullanışlı olduğunu görmüştü; ama artık buzlu zeminde değil çoğunlukla toprak zeminde ilerliyorlardı.</span></p>

      <p class="calibre2"><span class="none">1847 yazına göre daha sıcak geçen bu yaz buzlar erimeye başlayınca Tom Blanky’nin tahta ayağı düz kayaların üstünde kaymaya ve yarıklarda takılmaya başlamıştı.</span></p>

      <p class="calibre2"><span class="none">Buzun üstündeyken Blanky kızak çeken arkadaşlarıyla dayanışma içinde olduğunu göstermek için bir ileri bir geri koşturup duruyor, gücü yettiğince malzeme taşıyor ve yorgun düşen birinin koşumlarını alıp kızak çekmeye girişiyordu. Ama değil kızağı, kendi ağırlığında bir yükü bile çekemeyeceğini herkes biliyordu.</span></p>

      <p class="calibre2"><span class="none">Altıncı hafta ve yetmiş beşinci kilometre sonunda Blanky üçüncü tahta bacağını kullanmaya başladı. İçlerinden en dayanıksızı buydu ve artık kızak seferlerindeki ikinci vardiyaya katılmadığı halde kayalıklardan ya da akıntılardan geçerken bile çok zorlanıyordu.</span></p>

      <p class="calibre2"><span class="none">Tom Blanky yorgun ve hasta denizcilere bir yük olduğunu düşünmeye başlamıştı. Üçüncü tahta bacağı da kırılmaya yüz tutmuştu ve artık yeni bir bacak yapmak için kullanılabilecek hiç tahta yoktu; ama Blanky buna rağmen dayanıyordu; çünkü eğer teknelere geçebilirlerse bir buz uzmanı olarak onun bilgisine ihtiyaç olacaktı.</span></p>

      <p class="calibre2"><span class="none">Hava sıcaklığı arttıkça kayalıklardaki buzlar erimeye başlamıştı; ama buzdağlarının ardındaki kütlelerde hiçbir kırılma belirtisine rastlanmıyordu. Blanky sabırlı olmaya çalışıyordu. Hava sıcaklığı mevsim normalinin üstünde bile olsa bu enlemdeki buzulların temmuz ortalarından önce kırılmayacağını çok iyi biliyordu.</span></p>

      <p class="calibre2"><span class="none">Yalnızca birilerine yararlı olup olmaması değil, yaşaması da buza bağlıydı. Eğer teknelerle denize inerlerse yaşayabilirdi ve teknedeyken tahta bacağına da ihtiyacı kalmazdı. Crozier onu kendi teknesinin yüzbaşısı yapmıştı ve sekiz kişilik mürettebatından o sorumluydu. Buz uzmanı bir kez daha denize inebilse yaşamaya devam edebilirdi. On tekneyle Great Fish Nehri’nin ağzına ulaşınca orada durup tekneleri nehir koşullarına göre hazırlar ve kuzeybatıdan esecek en hafif rüzgârın yardımıyla da akıntıya doğru ilerleyebilirlerdi. Blanky dayanıksız tahta bacağı ile teknedeki taşıma işinde de faydasız olacağını biliyordu.</span></p>

      <p class="calibre2"><span class="none">Eğer denize açılana kadar dayanabilirse Thomas Blanky yaşardı. Ama iyimser kişiliğini bile yok etmeye başlayan bir sırrın farkındaydı: Yaratık, terörün ta kendisi, peşindeydi.</span></p>

      <p class="calibre2"><span class="none">Kızaklı gruplar geniş kıyı boyunca bütün gün yüklerini çekip ıslak çadırlarında birkaç saatlik uykularına dalana kadar yaratık onları izliyordu.</span></p>

      <p class="calibre2"><span class="none">Bazen subaylar dürbünleriyle denize bakarken onu görüyorlardı. Ne Crozier ne Little ne Hodgson ne de diğer subaylar kızak çeken denizcilere gördüklerinden bahsetmiyorlardı. Ama Blanky, düşünmeye ve insanları izlemeye daha fazla vakti olduğu için her şeyin farkına varıyordu.</span></p>

      <p class="calibre2"><span class="none">Bazen kızak çekenler de yaratığı çıplak gözle görebiliyorlardı. Yaratık, bazen birkaç kilometre arkalarından onları izliyor; beyaz bir buzun önünde siyah bir leke ya da siyah bir kayanın önünde beyaz bir leke olarak onlara görünüyordu.</span></p>

      <p class="calibre2"><span class="none">Blanky’nin en yakın arkadaşı ve Erebus’un kızıl sakallı buz uzmanı James Reid, Kutup ayışıdır, diyordu. Becerebilirlerse sizi yerler; ama genellikle zararsızdırlar. Onları silahla öldürebilirsiniz. Dua edin de bize daha fazla yaklaşsınlar. Taze ete ihtiyacımız var.</span></p>

      <p class="calibre2"><span class="none">Blanky onun ara sıra vurdukları kutup ayılarından biri olmadığını biliyordu. O yaratıktı. Herkes ondan korkuyordu, özellikle de geceleri; ama Blanky yaratığın kendisi için geldiğinin farkındaydı.</span></p>

      <p class="calibre2"><span class="none">Bu uzun yürüyüşler herkesi yoruyordu; ama Blanky’nin bitmek bilmeyen bir ıstırabı vardı ve bu, iskorbüt değil, yaratığın koparıp aldığı bacağındaki dinmeyen acıydı. Her gün on altı ya da on sekiz saat, boyunca buzun üstünde ve kayalıklarda yürüdüğü için bacağında kanama başlıyordu. Kan, tahta bacağını ve kalın yelken bezinden yapılma pantolonunu sırılsıklam ediyordu.</span></p>

      <p class="calibre2"><span class="none">Yürüyüşün ilk haftalarında havanın soğuk olması Blanky için bir şanstı; çünkü aşırı soğuk, kanı donduruyordu. Ama şimdi, hava sıcaklığı sıfırın üstüne çıktıkça kanama yeniden başlıyordu.</span></p>

      <p class="calibre2"><span class="none">Uzun paltolar sayesinde Blanky’nin bacağındaki kanamayı kimse görmüyordu; haziran ortalarında hava ısındıkça paltolar fazla gelmeye başladı ve denizciler kat kat giysilerini çıkarıp kızakların üstüne yığdılar. Öğleden sonraları hava soğumaya başlayınca tekrar giyiniyorlardı. Blanky’ye neden hâlâ uzun palto giymeye devam ettiğini sorduklarında, espriler yaparak konuyu geçiştiriyordu. Ben soğukkanlıyım çocuklar, tahta bacağım zemindeki bütün soğuğu emerek vücuduma yayıyor. Beni titrerken görmenizi istemem.</span></p>

      <p class="calibre2"><span class="none">Ama sonunda paltosunu çıkarmak zorunda kaldı. Kızak yolculuğu boyunca yerinde hiç durmayan ve bacağındaki ağrı yüzünden soğuk terler döken Blanky bir terleyip bir donmaya dayanamayarak paltosunu çıkardı.</span></p>

      <p class="calibre2"><span class="none">Kanamayı gören denizciler hiçbir şey söylemedi. Herkesin kendi derdi vardı. Birçoğu zaten iskorbüt yüzünden sürekli kanama geçiriyordu.</span></p>

      <p class="calibre2"><span class="none">Crozier ve Little, buz uzmanları Blanky ve Reid’i sık sık yanlarına çağırıp kıyıdaki buzdağların</span><span class="none">ın</span> <span class="none">ardında durumun ne olduğunu soruyorlardı. Reid, çözülme hareketlerinin daha etkin olduğu kuzeybatıdaki buz kütlelerine oranla, Kral William topraklarında daha yavaş bir parçalanma olacağını savunuyordu.</span></p>

      <p class="calibre2"><span class="none">Blanky daha iyimserdi. Kuzey kıyısındaki</span> <span class="none">buzdağlarının</span> <span class="none">gittikçe küçüldüklerine dikkat çekti. Bir zamanlar kıyı ile deniz arasında dev duvarlara benzeyen buzdağları, şimdi alçak buz bacalarına dönüşmüştü. Çünkü Kral William topraklarındaki</span> <span class="none">burun</span><span class="none">, denizi ve sahili, Erebus ile Terör’ün bulunduğu tarafa akan bir buzul nehrinden koruyordu. Buzlardaki bu basınç ise Kuzey Kutbu’ndan geliyordu. Kral William topraklarının güneyinde her şey daha sakindi. Belki sonunda buradaki buz da kırılacaktı. Blanky bunları söylediğinde Reid ona tuhaf tuhaf baktı. Blanky diğer buz uzmanının ne düşündüğünü biliyordu. Bir körfez ya da geçit Great Fish Nehri’nin ağzına ve Chantrey Koyu “na ulaşıyorsa, kırılma en son etrafı kapalı bu alanda olacaktır.</span></p>

      <p class="calibre2"><span class="none">Reid bunu Yüzbaşı Crozier’a söyleseydi haklı olabilirdi; ama Blanky arkadaşı ve meslektaşıyla çatışmak istemiyordu ve yine de iyimserdi. Aslında Blanky bacağını o yaratığa kaptırdığı ve bir an için öleceğini düşündüğü korkunç 5 Aralık gecesinden beri iyimser düşünmeye başlamıştı.</span></p>

      <p class="calibre2"><span class="none">Yaratık onu iki kez öldürmeye çalışmış ve Thomas Blanky bacağını bu iki olayda kaybetmişti.</span></p>

      <p class="calibre2"><span class="none">Kızak grubundaki bitkin düşen arkadaşlarına bazen tütün, ince bir dilim et ve daima bol neşe veriyordu. Çadır arkadaşları onun değerini iyi biliyorlardı. Gündüz yolculuklarında acıdan kıvransa da silahını alıp gece nöbetlerine de çıkmayı asla ihmal etmiyordu. Ama yaratık birinin canını almaya gelmişse onu hiçbir silahın durduramayacağını da çok iyi biliyordu.</span></p>

      <p class="calibre2"><span class="none">Uzun yürüyüşün işkencesi artıyordu. Denizciler yavaş yavaş ölüyordu; sadece açlıktan ya da iskorbütten değil, Yüzbaşı Fitzjames gibi zehirlenme vakaları da baş göstermişti. Yaratığın 9 Mart’taki Erebus saldırısından kurtulan ateşçi John Cowie 10 Haziran’da acılar içinde kıvranarak ölmüştü. İki gün sonra, Erebus’un otuz yedi yaşındaki serdümeni Daniel Arthur mide ağrısı ile fenalaştı ve ciğerleri iflas edince sekiz saat içinde öldü. Kumaş yokluğundan her iki denizcinin cesedi aynı yelken bezine sarılıp üstleri kaya parçaları ile örtüldü.</span></p>

      <p class="calibre2"><span class="none">Yüzbaşı Fitzjames’in ölümünden beri dikkatleri üzerine çeken Richard Aylmore sapasağlam görünüyordu. Dedikoduya göre iskorbütün ilerlemesini durdurmak için Aylmore hariç kimseye konserve yiyecek verilmiyordu ve Aylmore’a yiyeceğini Cowie ve Arthur ile paylaşması emredilmişti. Goldner konservelerinin üç adamı öldürüp Aylmore’u es geçmesine kimse bir açıklama getiremiyordu. Aylmore’un Yüzbaşı Crozier ve Yüzbaşı</span> <span class="none">Fitzjames’den</span> <span class="none">nefret ettiğini herkes bilirdi; ama onları öldürmesi için de bir sebep yoktu.</span></p>

      <p class="calibre2"><span class="none">Onlar öldükten sonra paylarına düşen yiyecekleri istemesi dışında.</span></p>

      <p class="calibre2"><span class="none">Doktor Goodsir’ün asistanı Henry Lloyd da bugünlerde tekneye taşınan adamlardan biriydi. İskorbüt yüzünden kan kusuyor ve dişleri dökülüyordu. Bu yüzden ikinci kızak vardiyasına da kalan Blanky doktora yardım etmeye çalışıyordu.</span></p>

      <p class="calibre2"><span class="none">Tuhaf bir biçimde, havalar ısındıkça donma vakaları artıyordu. Gündüz sıcağında terleyen adamlar giysilerini çıkarıyor ve kızakları çekerken akşama doğru sıcaklığın aniden düştüğünü fark etmiyorlardı. Goodsir, donup çürümeye başlayan parmaklarla daha sık karşılaşmaya başlamıştı.</span></p>

      <p class="calibre2"><span class="none">Güneş körlüğü ya da güneş ışığının sebep olduğu baş ağrısı da adamların yarısını kötü etkiliyordu. Crozier ve Goodsir kızak çeken adamları gözlüklerini takmaya ikna edemiyorlardı. Tom Blanky’nin eski dostu ve Erebus’un güverte subayı Joe</span> <span class="none">Andrew</span> <span class="none">o lanet gözlükleri takınca suratına siyah ince çorap geçirmiş gibi etrafı zorlukla gördüğünü söylemişti.</span></p>

      <p class="calibre2"><span class="none">Yürüyüş sırasında güneş körlüğü ve baş ağrısı rahatsızlıkları ciddi bir soruna dönüşmüştü. Bazı adamlar baş ağrılarını hafifletsin diye Doktor Goodsir’den afyon tentürü dilenir olmuşlardı; ama cerrah elinde hiç kalmadığını söylüyordu. Oysa Blanky doktorun kilitli dolabından ilaç alması için revire gönderildiğinde küçük bir şişe içindeki afyon tentürünü görmüştü. Doktor</span> <span class="none">yalan</span> <span class="none">söylüyordu. Buz uzmanı, doktorun bu küçük şişeyi çok daha kötü zamanlar için sakladığını düşündü. Yüzbaşı Crozier’ın acı dolu son saatleri için miydi? Yoksa kendisi için mi?</span></p>

      <p class="calibre2"><span class="none">Diğer adamlar ise güneş yanıkları yüzünden büyük acılar çekiyordu. Gündüzleri sıcak dayanılmaz olunca gömleklerini bile çıkaran bazıları akşam olduğunda derilerinin üstünde kırmızı kabarcıkların oluştuğunu görüyordu ve bu kabarcıklar kısa sürede iltihaplanıyordu.</span></p>

      <p class="calibre2"><span class="none">Doktor Goodsir bu kabarcıkları neşterle patlatıp üstlerine, Blanky’ye göre makine yağı gibi kokan bir merhem sürüyordu.</span></p>

      <p class="calibre2"><span class="none">Haziran ortalarında, hayatta kalan doksan beş denizci, burnun kuzey kıyısındaki yürüyüşlerini sürdürüyorlardı; ama hepsi kırılma noktasına gelmişti. Bazıları teknelerin yüklü olduğu kızakları ve kızağa bağlı olmayan balina avı teknelerini çekmeye devam ederken hasta olan diğerleri de iyileşir iyileşmez işlerinin başına dönüyorlardı. Blanky en ağır hastanın bile eninde sonunda iş başına geçmek zorunda olduğunu biliyordu.</span></p>

      <p class="calibre2"><span class="none">Denizciler sürekli susuzluk çekiyorlardı ve nerede ufak bir su birikintisi görseler yere kapaklanıyor, suyu adeta köpek gibi yalayarak içiyorlardı. Bu ani erime olmasaydı üç hafta önce herkes susuzluktan ölürdü. Buzları eritmek için kullandıkları ocakları yakacak gaz tükenmişti. Kar suyunun susuzluğu bastırdığı düşünülse de aslında daha fazla su ihtiyacı yarattığı bir gerçekti. Ne zaman bir akıntıdan geçecek olsalar herkes mataralarını buradaki suyla doldurmak için duraklıyordu ve artık kimse su donmasın diye şişeyi vücuduna yakın bir yerde saklama gereği duymuyordu.</span></p>

      <p class="calibre2"><span class="none">Susuzluktan değil ama başka yüzlerce sebepten dolayı denizciler ölmeye devam ediyordu. Açlık birinci sebepti. Denizciler açlıktan Crozier’ın belirlediği dört saatlik uykuyu bile uyuyamıyorlardı.</span></p>

      <p class="calibre2"><span class="none">İki ay önce Terör Kampı’nda Hollanda çadırlarını kurup toplamak sadece yirmi dakikalarını alırken şimdi denizciler bu iş için sabah ve akşam ikişer saat uğraşıyordu. Donan ve şişen parmaklarla iş yapmak her geçen gün zorlaşıyordu.</span></p>

      <p class="calibre2"><span class="none">Adamlardan bazıları gerçekten iyi durumdaydı. Crozier ise hepsinden canlı görünüyordu; ama yalnız kaldığı zamanlar yüzüne bir yorgunluk maskesi oturuyordu.</span></p>

      <p class="calibre2"><span class="none">Bir zamanlar fırtınalı gecelerin zifiri karanlığında altmış metrelik direklere tırmanıp yelken bağlayan denizciler şimdi ayakkabılarını gündüz vakti bile bağlayamaz hale gelmişlerdi. Blanky’nin tahta bacağı, tekneler, direkler, kızaklar ve yüzlerce kilometre ötedeki Erebus ile Terör’ün kalıntılarından başka, etrafta hiç odun olmadığı için ve zemindeki buz hâlâ erimediğinden, çadırlar gece şiddetli rüzgârda uçmasın diye üstlerine taş yığıyorlardı. Bu iş de denizciler için bitmek bilmeyen işlerdendi. Bazıları sık sık ellerinde bir taşla uyuyakalıyordu. Hatta bazen arkadaşları onları uyandırmıyordu bile.</span></p>

      <p class="calibre2"><span class="none">1848’in 18 Haziran’ında denizciler ikinci kızak vardiyasını yaparken Blanky’nin üçüncü bacağı da kırıldı. Blanky bunun bir işaret olduğunu düşündü.</span></p>

      <p class="calibre2"><span class="none">O öğleden sonra Doktor Goodsir’ün Blanky ile biraz işi vardı ve Blanky bu yüzden ikinci vardiyadaki son kızağın yanına kadar topallayarak giderken iki taş arasına sıkışan bacağı aniden kırılmıştı. Normalde son kızağın bulunduğu yerde hiç işi olmayan Blanky bu tuhaf rastlantıyı da bir işaret olarak aldı.</span></p>

      <p class="calibre2"><span class="none">En yakındaki kaya parçasına oturdu ve piposunun çıkarıp haftalardır sakladığı tütünü içine koydu.</span></p>

      <p class="calibre2"><span class="none">Adamlardan birkaçı durup ona ne yaptığını sorunca, “Kısa bir ara verdim. Bacağımı dinlendiriyorum,” diye cevapladı.</span></p>

      <p class="calibre2"><span class="none">Bu güneşli günde silahlı gözcüleri denetleyen Çavuş Tozer adamlarına ilerlemelerini söyleyip Blanky’nin yanına gitti ve neler olduğunu sordu. Blanky, “</span><span class="none">Boş ver</span> <span class="none">Soloman,” dedi. Aptal çavuşa ilk ismiyle hitap edip onu sinirlendirmeye bayılırdı. “Şimdi kırmızı urbalılarının yanına dön ve beni rahat bırak.”</span></p>

      <p class="calibre2"><span class="none">Yarım saat sonra son tekneler de Blanky’nin önünden geçmeye başlamıştı ve Yüzbaşı Crozier, marangoz Bay Honey’yi yanına alıp Blanky’nin karşısına geçti.</span></p>

      <p class="calibre2"><span class="none">“Burada ne yaptığınızı sanıyorsunuz Bay Blanky?” “Sadece dinleniyorum, Yüzbaşı. Sanırım geceyi burada geçirebilirim.”</span></p>

      <p class="calibre2"><span class="none">“Aptal olmayın,” dedi Crozier. Kırık bacağa baktı ve marangoza dönüp, “Bunu tamir edebilir misiniz Bay Honey? Bay Blanky teknelerden birinde beklerken siz de yarına kadar yeni bir tane yapabilir misiniz?” dedi.</span></p>

      <p class="calibre2"><span class="none">Honey bir zanaatkar tavrıyla kaşlarını çatıp, “Emredersiniz, efendim,” dedi. “Aslında hiç odunumuz yok; ama tekneler için sakladığım yedek bir dümen vardı, onu kullanabilirim.”</span></p>

      <p class="calibre2"><span class="none">“Duydunuz mu Blanky?” diye sordu Crozier. “Şimdi kıçınızı kaldırıp Bay Honey’nin yardımıyla teknelerden birine geçin. Derhal. Yarın öğlen sizi ayakta göreceğim.”</span></p>

      <p class="calibre2"><span class="none">Blanky gülümsedi. “Bay Honey bunu tamir edebilir mi, Yüzbaşı?” deyip tahta bacağın bağlantı kayışlarını bacağından çıkardı.</span></p>

      <p class="calibre2"><span class="none">Crozier, “Ah, Yüce İsa, lanet olsun,” dedi. Kemik ucunun göründüğü ve etin tamamen çürüdüğü bacağa yakından bakmak için eğildi; ama kokuyu alınca hızla geri çekildi.”</span></p>

      <p class="calibre2"><span class="none">“Evet, efendim,” dedi Blanky. “Doktor Goodsir’ün bu kokuyu bugüne kadar almamış olmasına şaşırıyorum. Ona revirde yardım ederken kokuyu almasın diye rüzgâr yönünde duruyorum. Aynı çadırı paylaştığım çocuklar durumu biliyorlar. Bunun için yapacak hiçbir şey kalmadı.”</span></p>

      <p class="calibre2"><span class="none">Crozier “Saçma,” dedi. “Goodsir size...” Bir an durdu.</span></p>

      <p class="calibre2"><span class="none">Blanky gülümsedi. Alaycı ya da üzgün bir gülümseme değildi bu, gerçek bir mizahla doluydu. “Ne yapacak, Yüzbaşı? Bacağımı kalçama kadar kesecek mi? Bu siyah ve kırmızı lekeler cinsel organıma kadar yayıldı, efendim. Bu kadar açık konuştuğum için bağışlayın. Ve eğer doktor beni ameliyat ederse zavallı Er Heather gibi kaç gün boyunca yorgun arkadaşlarımın çektiği bir teknede yatacağım?”</span></p>

      <p class="calibre2"><span class="none">Crozier hiçbir şey söylemedi.</span></p>

      <p class="calibre2"><span class="none">“Hayır,” diye devam etti Blanky, bir yandan da piposunu keyifle üflüyordu. “Burada biraz yalnız kalıp dinlenmem en iyisi olacak. Güzel bir hayat yaşadım. Acıya yoğunlaşan dikkatimi dağıtmak için biraz hayatımı düşüneceğim.”</span></p>

      <p class="calibre2"><span class="none">Crozier iç çekti, marangoza ve buz uzmanına bakıp tekrar iç çekti. Paltosunun cebinden bir şişe su çıkardı. “Bunu alın.”</span></p>

      <p class="calibre2"><span class="none">Blanky, “Teşekkür ederim, efendim. Size minnettarım,” dedi.</span></p>

      <p class="calibre2"><span class="none">Crozier ceplerini aradı. “Yanımda hiç yiyecek yok, Bay Honey sizde var mı?”</span></p>

      <p class="calibre2"><span class="none">Marangoz elinde küflü bir çörek ve rengi artık yeşile dönmüş ince bir dilim etle geldi.</span></p>

      <p class="calibre2"><span class="none">“Hayır, sağ ol John,” dedi Blanky. “Ben gerçekten aç değilim. Yüzbaşı, bana büyük bir iyilik yapar mısınız?” “Nedir, Bay Blanky?”</span></p>

      <p class="calibre2"><span class="none">“Ailem Kent’te yaşıyor, efendim. Tonbridge Wells’in kuzeyindeki Ightham More’a yakın. En azından ben sefere çıktığımda Betty’im, Michael ve yaşlı annem oradaydı. Eğer şansınız yaver giderse ve vaktiniz olursa, Yüzbaşı ...”</span></p>

      <p class="calibre2"><span class="none">Crozier “Eğer İngiltere’ye dönersem söz veriyo</span><span class="none">ru</span><span class="none">m ailenizi bulup onlara, Blanky’yi en son gördüğümde tembel bir ağa gibi oturmuş piposunu tüttürüp gülüyordu, diyeceğim,” dedi. Ceketinin cebinden tabancasını çıkardı, “Teğmen Little yaratığı görmüş, bütün sabah bizi takip etmiş. Thomas. Buraya da gelebilir. Bunu almalısınız.”</span></p>

      <p class="calibre2"><span class="none">“Hayır, Yüzbaşı, teşekkürler.”</span></p>

      <p class="calibre2"><span class="none">“Emin misiniz Bay Blanky? Yani burada kalacağınıza?” dedi Crozier. “Bizimle</span> <span class="none">Bir hafta daha kalsaydınız sizin bilgilerinize ihtiyacımız olabilirdi. Buranın otuz kilometre doğusundaki buz kütlelerinin durumunu kim bilebilir?”</span></p>

      <p class="calibre2"><span class="none">Blanky gülümsedi. “Eğer Bay Reid sizinle olmasaydı, bunu yapardım, Yüzbaşı. Kesinlikle yapardım. Ama o da sizin danışabileceğiniz iyi bir buz uzmanıdır. Yani benden sonra.”</span></p>

      <p class="calibre2"><span class="none">Crozier ve Honey, Blanky ile tokalaştılar. Sonra dönüp uzak bir sırtın ardında kaybolmakta olan son kızağa yetişmek için koştular.</span></p>

      <p class="calibre2"><span class="none">O geldiğinde gece yarısını geçmişti.</span></p>

      <p class="calibre2"><span class="none">Blanky’nin tütünü saatler önce bitmiş ve kayanın üstünde unuttuğu şişedeki su da donmuştu. Ağrısı vardı; ama uyumak istemiyordu.</span></p>

      <p class="calibre2"><span class="none">Gökyüzünde birkaç yıldız vardı. Her akşam olduğu</span> <span class="none">gibi kuzeybatı yönünden rüzgâr çıkmıştı ve sıcaklık öğlene oranla kırk derece düşmüştü.</span></p>

      <p class="calibre2"><span class="none">Kırık tahta bacağı, kayışları ve bacağına oturttuğu bağlantı parçası şimdi yanındaki kayanın üstündeydi. Kangrenli bacağı ve boş midesi ona işkence etse de bu gece en büyük ağrıyı diğer bacağından çekiyordu.</span></p>

      <p class="calibre2"><span class="none">Aniden yaratık belirdi.</span></p>

      <p class="calibre2"><span class="none">Aralarında otuz adım bile yoktu. Buzdaki görünmez deliklerin birinden çıkmış olmalı, diye düşündü Blanky.</span> <span class="none">Tonbridge</span> <span class="none">Wells’de çocukken gittiği panayırlardan birini hatırladı. Çürük tahta bir sahnedeki sihirbazın mor ipekten bir kostümü ve üstünde gezegen ve yıldız işlemeleri olan koni biçiminde bir şapkası vardı. O adam da tıpkı bu yaratık gibi sahneye aniden fırlamıştı.</span></p>

      <p class="calibre2"><span class="none">Thomas Blanky buzun üstündeki gölgeye, “Tekrar hoş geldin,” dedi.</span></p>

      <p class="calibre2"><span class="none">Yaratık iki ayağının üstüne kalkmıştı. Karanlık bir kıl ve kas yığını, pençeleri ve dişlerinin solgun parıltısıyla bu yaratık, insanoğlunun hayal edebileceği türden bir şey değildi. Blanky onun dön metre uzunluğunda olduğunu düşündü. Siyah gözleri, batmak üzere olan güneşin ışığını yansıtmıyordu.</span></p>

      <p class="calibre2"><span class="none">Blanky, “Geç kaldın,” dedi. Diş dişe vuruyordu ve bunu da engelleyemiyordu. “Uzun zamandır seni bekliyordum.” Tahta bacağını ve kayışları yaratığa fırlattı. Yaratık kenara bile çekilmedi. Bir dakika boyunca olduğu yerde kaldı sonra bir hayalet gibi Blanky ye</span> <span class="none">doğru</span> <span class="none">süzüldü, ayaklarının hareketi görünmeyecek kadar hızlıydı. Karanlık ve korkunç gölge kollarını açarak Blanky’nin görüş alanını tümüyle kapladı.</span></p>

      <p class="calibre2"><span class="none">Thomas Blanky sinirle güldü ve sönmüş piposunun sapını dişleriyle sıktı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_48" />
    </div>
  </div>
</body>
</html>
