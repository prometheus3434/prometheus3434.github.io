<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>39<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Doktor D. S. Goodsir’ün özel günlüğünden:</span></p>

      <p class="calibre2">&nbsp;</p>

      <p class="calibre2"><span class="none">Salı, 25 Nisan 1848</span></p>

      <p class="calibre2"><span class="none">Teğmen Irving’i çok severdim. Bende, iyi kalpli ve yardımsever bir genç izlenimi uyandırmıştı. Onu iyi tanımıyordum; ama bu zor zamanlarda, özellikle de Terör’de geçirdiğim birkaç hafta içinde onun bir kez olsun işten kaytardığını görmedim. Mürettebata ya da bana her zaman kibarca ve mesleki bir resmiyetle yaklaşırdı, bize karşı asla kaba değildi.</span></p>

      <p class="calibre2"><span class="none">Kaptan Crozier’ın bu kayıptan ötürü mahvolduğunu biliyorum. Sabaha karşı saat iki civarında kampa döndüğünde yüzü öylesine solgun görünüyordu ki mesleki tecrübelerim üstüne bahse girerim daha solgun bir yüz görmemiştim. Ama haberi duyunca beti benzi büsbütün attı. Dudakları bile buz kalıpları gibi bembeyaz oldu. .</span></p>

      <p class="calibre2"><span class="none">Ama görevimi yerine getirmeliydim; Teğmen Irving’e duyduğum sevgiyi, saygıyı ve güzel anılarımızı bir kenara bırakmam gerekiyordu.</span></p>

      <p class="calibre2"><span class="none">Teğmen Irving’in giysilerinden arta kalanları toparladım; yeleğinden fanilasına kadar paramparçaydı; katılaşmış kan, donup yapıştığı kumaşı taş gibi sert bir paçavra yığınına çevirmişti. Yardımcım Henry Lloyd, Teğmen Irving’in vücudunun yıkamama yardım etti. Bay</span> <span class="none">Diggle’</span><span class="none">ı</span><span class="none">n</span> <span class="none">yardımcıları, gemilerden taşıdığımız kömürü kullanarak buz ve kar erittiler ve Irving in bu suyla yıkadık. Kömür bizim için değerliydi; ama genç Irving’e saygımızı da ancak böyle gösterebilirdik.</span></p>

      <p class="calibre2"><span class="none">Irving’in vücudunu kalça kemiğinden göğüs kemiğine kadar uzanan ters bir Y biçiminde kesmem gerekmeyecekti; çünkü katilleri bunu benim yerime yapmıştı.</span></p>

      <p class="calibre2"><span class="none">Cesede dair notlar alırken parmaklarımın soğuktan donduğunu hissettim. Ölümünün ardında herhangi bir sır yoktu. Boynunda kör bir bıçağın yaptığı en az iki derin kesik vardı ve Irving kan kaybından ölmüştü. Zavallı genç subayın vücudunda yarım litre bile kan kaldığından kuşkuluyum. Nefes borusu ve gırtlağı kesilmiş; ayrıca omurgasında bıçak oyukları var.</span></p>

      <p class="calibre2"><span class="none">Derisi, eti ve dokuları küçük bir bıçakla parçalanarak karın boşluğu açılmış. Kalın ve ince bağırsakların büyük bölümü kesilmiş ve yerinden çıkarılmış. Teğmen Irving’in dalağı ve böbrekleri keskin bir aletle yarılmış. Ciğeri ise yerinde yok.</span></p>

      <p class="calibre2"><span class="none">Teğmenin cinsel organı da kayıp. Testis torbası kesilerek teslisler çıkarılmış. Sperm kanallarını ve testis kesesini kesebilmek için birden çok bıçak darbesi yapıldığına göre saldırgan kör bir bıçak kullanmış olabilir.</span></p>

      <p class="calibre2"><span class="none">Testisler yok; ama sperm kanalı, idrar yolu ve cinsel organın alt tarafındaki dokuların büyük kısmı hâlâ yerinde.</span></p>

      <p class="calibre2"><span class="none">Teğmenin vücudundaki bu h</span><span class="none">asarların bir kısmı da ilerleyen iskorbüt hastalığının belirtileriydi. Vücudunda başka ciddi yaralar görünmüyordu Irving’in ellerinde, kollarınday</span><span class="none">s</span><span class="none">a da avuçlarında savunma yaptığına işaret eden herhangi bir iz olmaması ilginçti.</span></p>

      <p class="calibre2"><span class="none">Teğmene aniden ve gizlice saldırıldığı ortadaydı. Saldırgan ya da saldırganlar onun kendini savunma ihtimaline karşılık önce boğazım kesmişlerdi. Daha sonra bağırsaklarını dışarı çıkarmışlar ve bazı organlarını kesmişlerdi. Teğmenin cenazesini bugünkü törene hazırlamak için boğazını diktim ve eşyalarının içinden bir kazağı alıp parçalayarak karın boşluğuna doldurdum. Böylece üniformasın</span><span class="none">ın</span> <span class="none">altından karın boşluğunda bir oyuk olduğu anlaşılmayacaktı.</span></p>

      <p class="calibre2"><span class="none">Önce tereddüt ettim ama sonra alışılmadık bir şey yapmaya karar verdim.</span></p>

      <p class="calibre2"><span class="none">Teğmen Irving’in midesini açtım.</span></p>

      <p class="calibre2"><span class="none">Otopsi yapmak için bir gerekçem yoktu; çünkü Teğmen Irving’in ölüm nedeni şüpheli değildi. Hastalıkları ya da kronik durumları da kontrol etmem için hiçbir sebep yoktu. Hepimiz iskorbüt hastalığının pençesindeydik ve açlıktan ölmeye doğru yavaşça ilerliyorduk.</span></p>

      <p class="calibre2"><span class="none">Ama yine de midesini açtım. Tuhaf bir şişlik vardı; bu bakteriyel bir sebepten ya da aşırı soğuğa bağlı çürümeden meydana gelmemişti ve bu anomali teşhis edilmeden tam bir otopsi yapılamazdı.</span></p>

      <p class="calibre2"><span class="none">Midesi doluydu. Teğmen, ölümünden kısa bir süre önce fazla miktarda fok eti, fok derisi ve balina yağını mideye indirmişti. Sindirim sistemi çalışmaya başlamıştı.</span></p>

      <p class="calibre2"><span class="none">Eskimolar onu öldürmeden önce doyurmuşlardı.</span></p>

      <p class="calibre2"><span class="none">Ya da belki Teğmen Irving dürbününü, valizini ve valizindeki birkaç kişisel eşyasını bu yiyeceklerle takas etmişti. Ama bu mümkün değildi; çünkü kalafatçı yardımcısı Hickey, Eskimoların teğmeni öldürüp soyduğu sırada onları gördüğünü söylemişti.</span></p>

      <p class="calibre2"><span class="none">Bay Farr’ın Teğmenin cesedini getirmek için kullandığı Eskimo kızağında fok eti ve balina yağı vardı. Farr, kızakta sepetler ve birkaç ısıtma kabı daha olduğunu; ama Teğmen’in cesedini taşıyabilmek için bunları attıklarını belirtmişti. Teğmenin mümkün olduğunca rahat etmesini istedik. Tozer böyle söylemişti.</span></p>

      <p class="calibre2"><span class="none">Demek ki Eskimolar önce ona yemek ikram etti, yemeğini bitirene kadar bekledi ve ona vahşice saldırmadan hemen önce kızaklarını tekrar topladılar.</span></p>

      <p class="calibre2"><span class="none">Birine dostça yaklaşıp sonra onu katletmek. Böylesi kalleş ve vahşi bir ırk olabilir mi?</span></p>

      <p class="calibre2"><span class="none">Yerlilerdeki bu ani ve saldırgan davranışları harekete geçiren ne olabilirdi?</span></p>

      <p class="calibre2"><span class="none">Teğmen onların kutsal tabularına saygısızlık yapmış olabilir miydi? Yoksa onlar sadece Teğmen’i soymak mı istemişlerdi? Pirinç kaplamalı dürbün bu korkunç ölümün nedeni olabilir miydi?</span></p>

      <p class="calibre2"><span class="none">Başka bir ihtimal daha var; ama buraya yazamayacağım kadar iğrenç.</span></p>

      <p class="calibre2"><span class="none">Irving’i Eskimolar öldürmedi.</span></p>

      <p class="calibre2"><span class="none">Ama bunun bir anlamı yok; çünkü kalafatçı yardımcısı Hickey altı yedi tane yerlinin Teğmen’e saldırdıklarını GÖRDÜĞÜNÜ açıkça belirtmişti. Teğmen’in valizini, dürbününü ve diğer eşyalarını çaldıklarını; ama tabancasını bulamadıklarını GÖRMÜŞTÜ. Kalafatçı yardımcısı Hickey, bugün Yüzbaşı</span> <span class="none">F</span><span class="none">itzjames’e -ben de oradaydım- Eskimolar dostumuz Irving’in bağırsaklarını çıkarırlarken onları uzaktan İZLEDİĞİNİ söyledi.</span></p>

      <p class="calibre2"><span class="none">Tüm bunlar olurken Hickey saklanıp izlemişti.</span></p>

      <p class="calibre2"><span class="none">Hava hâlâ zifiri karanlık ve soğuk; ama Yüzbaşı Crozier yanına birkaç adam alarak yirmi dakika içinde</span> <span class="none">Irving’in</span> <span class="none">öldürüldüğü ve ölümcül Eskimo çarpışmasının yaşandığı olay yerine gidecek. Cesetler hâlâ orada, vadidedir.</span></p>

      <p class="calibre2"><span class="none">Teğmeni dikmeyi henüz bitirdim. Bu kadar yorgun olmama rağmen yirmi dört saatten fazladır ayaktayım. Teğmen’i giydirmeyi ve yarınki cenaze töreninin son hazırlıklarını Lloyd’a bırakacağım. Takdiri ilahi işte, Irving resmi üniformasını da Terörden getirmişti. Törende üzerinde bu giysi olacak.</span></p>

      <p class="calibre2"><span class="none">Şimdi gidip Yüzbaşı Crozier’a, Teğmen Little, Bay Farr ve olay yerine giden diğerlerine eşlik edip edemeyeceğimi soracağım.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_41" />
    </div>
  </div>
</body>
</html>
