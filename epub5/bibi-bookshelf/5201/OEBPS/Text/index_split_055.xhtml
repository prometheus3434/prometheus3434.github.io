<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>57<br />
      HICKEY</h1>

      <p class="calibre2">&nbsp;</p>

      <p class="calibre2"><span class="none">Kalafatçı yardımcısı Cornelius Hickey kral ve kraliçelerden nefret ediyordu. Hickey’e göre onlar, devletin içindeki kan emici parazitlerdi.</span></p>

      <p class="calibre2"><span class="none">Ama şimdi bir kral olarak tüm bu düşünceleri bir kenara bırakmıştı.</span></p>

      <p class="calibre2"><span class="none">Teknesi Kral William Adasının kuzeybatı burnunu geçtikten sonra büyük buz kütleleri ile karşılaşınca Hickey’in Terör Kampı’na ya da Terör’e dönme planı suya düşmüştü. Açık su gittikçe daralıyor ve teknenin hareket etmesini engelliyordu.</span></p>

      <p class="calibre2"><span class="none">Batıya ilerlese açık suya ulaşacaktı; ama Hickey kıyıdan uzaklaşmak istemiyordu ve nedeni gayet basitti: Açık suda tekneyi yönlendirebilecek adamların hepsi ölmüştü.</span></p>

      <p class="calibre2"><span class="none">Hickey ve Aylmore’un George Hodgson’ı teknelerine kabul etmelerinin ya da onu kendileriyle gelmeye ikna etmelerinin altındaki sebep ise bu aptal subayın hava seyrüseferi eğitimi almış olmasıydı. Kurtarma Kampından çıkıp kızak çekmeye baş</span><span class="none">ladıkları ilk gün, Hodgson Terör’</span><span class="none">e giden yolu sekstantı olmadan tayin edemeyeceğini ve ellerinde kalan bütün sekstantların da Yüzbaşı Crozier’da olduğunu söylemişti.</span></p>

      <p class="calibre2"><span class="none">Hickey,</span> <span class="none">Manson</span><span class="none">, Aylmore ve Thompson’ın geri dönüp Crozier ile Goodsir’ü tuzağa düşürmelerindeki öncelikli amaç o lanet sekstantlardan birini ele geçirmekti; ama Cornelius Hickey’in üstün zekâsı onu bu sefer yanıltmıştı. O ve Aylmore, ahmak Bobby Golding’i Crozier’dan sekstantını istemesi için ikna edememişlerdi. Hickey, bu İrlandalı züppe piçe işkence olsun diye onu, sekstantın kamptan kendilerine ulaştırılmasını talep eden bir notla Crozier’a göndermek istedi; ama Golding bunda da başarısız olunca onu öldürmeye karar verdi.</span></p>

      <p class="calibre2"><span class="none">Açık suya ulaştıktan sonra Hodgson’ın görevi tamamlanmıştı ve Hickey merhametli bir yolla onun da işini bitirmeliydi.</span></p>

      <p class="calibre2"><span class="none">Bu olay sayesinde Crozier’ın tabancasına ve yedek fişeklere sahip oldular. Yanlarında Doktor Goodsir ve yiyecekle tekneye döndükten sonra Hickey, Aylmore ile Thompson’ın iki yedek silaha el koymalarına izin verdi (üçüncü silahı kampı terk ettikleri gün Hickey’e Crozier vermişti); ama daha sonra Magnus’a fazla silahları toplayıp denize fırlatmasını söyledi. Böyle daha iyiydi: Silah ve fişeklerin denetimi Kral Cornelius Hickey ile yandaşı Magnus Manson’daydı. Hickey Tanrı vergisi üstün zekâsı sayesinde, Aylmore’un işe yaramaz bir komplocu ve Thompson’ın da asla güvenilmez bir ayyaş olduğunu anlamıştı. Eylül ayının üçüncü gününde Hodgson eti azalmaya başlayınca Hickey, Magnus’u yollayıp bu iki adamın kafalarına kurşun sıktırdı. Kumları askeri mahkemedeki denizcilerin, Aylmore ve Thompson’ı isyan çıkarmak ve lidere karşı gizli planlar yapmaktan suçlu bulup haklarında ölüm cezası istemelerine fırsat kalmamıştı.</span></p>

      <p class="calibre2"><span class="none">Lanet cerrah Goodsir, topluluğun faydası için kurban edilen bu üç adamı parçalama görevini ısrarla kabul etmiyordu.</span></p>

      <p class="calibre2"><span class="none">Asi cerrah reddettiği her görev için Kumandan Hickey tarafından cezaya çarptırılmıştı. Böylece üç kez ceza alan Goodsir kıyıya çıktıklarında güçlükle yürüyordu.</span></p>

      <p class="calibre2"><span class="none">Cornelius Hickey şansa inanırdı ve daima şanslı bir adam olduğuna da; ama şans gelip onu bulmazsa kendisi şansın peşine düşerdi.</span></p>

      <p class="calibre2"><span class="none">Böylece kâh tekneyle kâh kızakla ilerleyerek Kral William Adası’nın güneybatı köşesindeki büyük bur</span><span class="none">u</span><span class="none">na vardıklarında önlerindeki dev buz kütlesini gören Hickey mürettebatını kıyıya indirdi ve tekneyi kızağa yükletti.</span></p>

      <p class="calibre2"><span class="none">Adamlarına ne kadar şanslı olduklarını hatırlatma gereği duymadı. Crozier’ın adamları Kurtarma Kampında ya da kampın güneyindeki boğazda ölmek üzereyken Hickey’in Seçilmişleri Terör Kampı’na giden yolun üçte ikisini tamamlamışlardı bile.</span></p>

      <p class="calibre2"><span class="none">Hickey, Franklin Seferi’nin Hükümdarı olarak kızak çekmeye tenezzül etmemesi gerektiğine karar vermişti. Sayesinde adamları çok iyi besleniyordu ve hastalıktan ya da güçsüzlükten şikâyetçi olamazlardı; bu yüzden yolculuğun son bölümünde o, kızağa yüklenen teknenin kıç tarafına kurulacak ve kalan adamlar kızağı çekeceklerdi. Yalnızca yürümekte zorlanan Goodsir kızak çekmeyecekti.</span></p>

      <p class="calibre2"><span class="none">Son günlerde Magnus</span> <span class="none">Manson</span> <span class="none">da kızak çekmiyor, Hickey’in yanında yolculuk yapıyordu; ama bunun sebebi herkesin düşündüğü gibi Hickey’le dost olması değil, engizisyon cellâdı zavallı Magnus’un çektiği şiddetli mide ağrılarıydı.</span></p>

      <p class="calibre2"><span class="none">Goodsir aksıyor olsa da hâlâ hayattaydı; çünkü Cornelius Hickey hastalıklardan ölesiye korkuyordu. Kurtarma Kampındaki adamların hastalıkları, özellikle de iskorbüt kanamaları, kalafatçı yardımcısını tiksindirir, dehşete düşürürdü. En ufak bir hastalık belirtisi göstermese de ona hizmet edecek bir doktora ihtiyacı vardı.</span></p>

      <p class="calibre2"><span class="none">Hickey’in; Morfin, Orren, Brown, Dunn, Gibson, Smith, Best, Jerry, Work, Seeley ve Strickland’den oluşan kızak takımı da taze etle beslendiği için ilerlemiş iskorbüt belirtileri göstermiyordu.</span></p>

      <p class="calibre2"><span class="none">Hasta olan yalnızca Goodsir’dü; çünkü bu aptal, geminin çörekleri ve su dışında ağzına hiçbir şey sürmüyordu. Hickey eninde sonunda onu iskorbütten koruyacak olan kalça, baldır kol gibi lezzetli ve sağlıklı yiyecekleri yemesi için Goodsir’ü ikna edeceğini düşünüyordu; ama doktor inadından vazgeçmeyecekti. Çörek ve su, belki yiyecek hiçbir şey bulamayan bir fareyi doyurabilirdi; ama bir insanı asla.</span></p>

      <p class="calibre2"><span class="none">Hickey, Goodsir’ün hayatta kalmasını sağlamak için uzun bir süre önce doktorun tıbbi malzeme çantasını elinden almış ve ilaçları yalnızca hastalar için azar azar kullanmasına izin vermişti. Cerrahı kesici aletlerden de uzak tutuyordu ve denize açıldıklarında kendisini tekneden atmasın diye birilerini onu gözetlemekle görevlendiriyordu.</span></p>

      <p class="calibre2"><span class="none">Cerrah şimdiye dek intihar girişiminde bulunmamıştı.</span></p>

      <p class="calibre2"><span class="none">Magnus’un günden güne şiddetlenen mide ağrısı artık geceleri uyumasına da izin vermiyordu. Hickey ise arkadaşının uyku sorunları yaşadığının farkında bile değildi.</span></p>

      <p class="calibre2"><span class="none">Sebep elbette o iki kurşun yarasıydı ve Hickey, Magnus’un midesini her gün Goodsir’e kontrol ettiriyordu. Cerrah yaraların yüzeysel olduğunu ve herhangi bir iltihap oluşmadığını ısrarla söylüyordu. Hickey’e, masum bakışlarıyla onu izleyen Magnus’un gömleğini kaldırıp etinin ne kadar pembe ve sağlıklı göründüğünü anlatmaya çalışmıştı. Hickey ise ısrarla “O halde neden acı çekiyor?” diye soruyordu.</span></p>

      <p class="calibre2"><span class="none">“Bu, sıradan; ama kasta meydana gelmiş derin bir ezik. Ağrı birkaç hafta daha devam edebilir. Ciddi bir sorun değil, hayati tehlikesi ise yok.”</span></p>

      <p class="calibre2"><span class="none">Hickey, “O topları oradan alamaz mısın?” dedi.</span></p>

      <p class="calibre2"><span class="none">“Cornelius,” diye sızlandı Magnus. “Onların alınmasını istemiyorum.”</span></p>

      <p class="calibre2"><span class="none">Devin kolunu okşarken, “Kurşunlardan bahsediyorum, canım,” diye cevap verdi Hickey, “Karnındaki küçük kurşunlardan yani.”</span></p>

      <p class="calibre2"><span class="none">Goodsir, “Belki,” dedi. “Ama buna kalkışmasam daha iyi olur. En azından kızaklı yolculuktayken. Ameliyat edersek büyük ölçüde iyileşmiş bir kası kesmemiz gerekecektir. Bay</span> <span class="none">Manson</span> <span class="none">günlerce yatmak zorunda kalabilir ve kan zehirlenmesi riski de oldukça yüksek. Eğer kurşunları çıkarmaya karar verirsek bunu Terör</span> <span class="none">Kampı’nda ya da gemide yapmayı tercih ederim. Böylece hasta günlerce yatıp iyileşebilir.”</span></p>

      <p class="calibre2"><span class="none">Magnus, “Karnımın ağrımasını istemiyorum,” diye bağırdı.</span></p>

      <p class="calibre2"><span class="none">Hickey arkadaşının geniş omuzlarını okşayarak, “Evet, elbette istemediğini biliyorum,” dedi. “Ona biraz morfin ver, Goodsir.”</span></p>

      <p class="calibre2"><span class="none">Cerrah kafasını sallayıp Magnus’a bir</span> <span class="none">kaşık</span> <span class="none">ağrıkesici içirdi.</span></p>

      <p class="calibre2"><span class="none">Magnus morfin almaya bayılıyordu; ilacını aldıktan sonra teknenin kıç tarafında oturup uykuya dalana kadar keyifle gülümsedi.</span></p>

      <p class="calibre2"><span class="none">Bu Cuma, Eylül’ün sekizinci günü, Kral Hickey âleminde her şey yolundaydı. Kızak hayvanları Morfin, Orren, Brown, Dunn, Gibson, Smith, Best, Jerry, Work, Seeley ve Strickland her gün biraz daha güçlenip daha hızlı kızak çekiyorlardı. Magnus da teknenin kıçında bir subay gibi oturup geçtikleri yolu izlemekten son derece memnundu ve morfin ile afyon tentürü. Terör Kampı’na ya da Teröre varana kadar yeterdi. Goodsir hayattaydı; kral ve dostuna eşlik eden kervanla birlikte aksayarak ilerliyordu. Hava soğuduğu halde iyiydi ve geçen aydan beri yaratığın izine rastlamamışlardı.</span></p>

      <p class="calibre2"><span class="none">Birkaç gün daha yetecek kadar Aylmore ve Thompson etleri vardı. İnsan yağı da balina yağı gibi yanıyordu; ama daha kısa süreli ve daha az etkiliydi. Terör Kampı’na varmadan önce bir kurbana daha ihtiyaçları olabilirdi.</span></p>

      <p class="calibre2"><span class="none">Öğünlerini azaltırlarsa yiyecekleri yetebilirdi; ama Cornelius Hickey kurbanı seçmek için bir kura daha çekerse, geride kalan on bir itaatkâr köpeğinin ruhuna terörü daha derinden işleyerek kendi otoritesini sağlamlaştırabilirdi. Hickey’in uykusu çok hafifti; ama son günlerde hepten tek gözü açık uymaya başlamış ve kapsüllü tüfeğini yanından ayırmaz olmuştu. Yine Magnus’un işini bitireceği ve Goodsir’ün parçalamayı kabul etmeyip uğruna ceza yiyeceği dördüncü kurbandan sonra kızak hayvanlarının hain kalplerinde itiraz etme gücü büsbütün yok olacaktı.</span></p>

      <p class="calibre2"><span class="none">Bu cuma hava çok güzeldi; sıcaklık yirmilerdeydi ve masmavi bir göğün altında kuzeye doğru yol alıyorlardı. Koca tekne, buzda Hederken cızırdayan rayların taşıdığı kızağın üstündeydi. Teknenin kıç tarafındaki Magnus ağrıkesicisini almış, iki eliyle karnını tutup gülümseyerek şarkı söylüyordu. Terör Kampına ve John Irving’in mezarına elli kilometre, Teğmen Le Vesconte’nin mezarına ise bunu yarısı kadar bir mesafe kalmıştı. Güçlü olanlar günde ortalama üç ya da beş kilometre yol kat ediyorlardı ve daha iyi beslenmeye başlayınca bu hız artacaktı.</span></p>

      <p class="calibre2"><span class="none">Sonunda Hickey, okuma yazma bile bilmeyen budala Magnus’un Kurtarma Kampı’ndan getirmek için direttiği İncilin boş bir sayfasını bulup kopardı ve sonra da o sayfayı on bir küçük parçaya ayırdı.</span></p>

      <p class="calibre2"><span class="none">Elbette Hickey, Magnus ve kahrolası cerrah bu kuraya katılmayacaktı. Çay demlemek ve akşam yemeklerini yemek için mola verdiklerinde Hickey kâğıt parçalarını adamlarına dağıtarak üstlerine isimlerini yazmalarını ya da imza atmalarını söyledi ve Goodsir’ü yazılan isimlerin doğruluğunu kontrol etmesi için görevlendirdi.</span></p>

      <p class="calibre2"><span class="none">Daha sonra isimlerin yazılı olduğu kâğıt parçaları kralın paltosunun cebine girecek ve resmi tören başlayacaktı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_58" />
    </div>
  </div>
</body>
</html>
