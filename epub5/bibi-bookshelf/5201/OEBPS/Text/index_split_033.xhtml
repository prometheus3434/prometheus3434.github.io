<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>33<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir’ün günlüğünden:</span></p>

      <p class="calibre2">&nbsp;</p>

      <p class="calibre2"><span class="none">22 Nisan 1848</span></p>

      <p class="calibre2"><span class="none">Dört gündür Terör Kampı dediğimiz yerdeyim. Adına uygun bir yer olduğunu düşünüyorum. Burada ben</span> <span class="none">dâhil</span> <span class="none">altmış kişi Yüzbaşı Fitzjames’in sorumluluğundayız. Geçen hafta kampa ilk adım attığım anda Homer’in İlyada’sını anımsadım. Kamp,</span> <span class="none">yakl</span><span class="none">aşık</span> <span class="none">yirmi yıl önce James Clark Ross’un keşfettiği Victory Noktası’nın üç kilometre güneyindeki bir koya kurulmuştu. Kara ve rüzgâra karşı korunaklı bir yerdeydi.</span></p>

      <p class="calibre2"><span class="none">Deniz kenarına tek sıra halinde 18 tekne yerleştirilmişti. Bunlardan dördü çakılların üstüne bırakılmış, on dört tanesi de kızaklara bağlanmıştı. Belki İlyada’yı bana anımsatan bu görüntüydü.</span></p>

      <p class="calibre2"><span class="none">Teknelerin ilerisinde küçükten büyüğe doğru sıralanmış 20 çadır bulunuyordu. En küçük boyu, bir yıl önce Teğmen Little ile Victory Noktası’na giderken kullandığımız türden Hollanda çadırıydı ve bu çadırın içinde altı kişi kalabiliyordu. Yüzbaşı</span> <span class="none">Fitzjames, Yüzbaşı Crozier ve kamarotlarının kaldığı, daha geniş olan çadırları Yelkenci Murray yapmıştı. Terör’ün ve</span> <span class="none">Erebus ‘un</span> <span class="none">büyük kamarası genişliğindeki en büyük boy çadırlar ise revir ve mürettebatın yemek çadırı olarak kullanılıyordu. Subaylar ile Mühendis Thompson ve benim gibi sivillerin yemek yediği çadır ise ayrıydı.</span></p>

      <p class="calibre2"><span class="none">Belki de kamp alanında gece yakılan ateşin görüntüsü bana İlyada’yı hatırlatmıştı. Majestelerinin Gemisi Terör’den kampa hareket eden kızaklar üç gün sonra buraya vardığında da geceydi ve birçok yerde ateş yakılmıştı.</span> <span class="none">Erebus ‘un</span> <span class="none">kırılan tahta parçaları hariç yakacak, hiç odun yoktu; ama gemilerden kalan çuvallarca kömür geçen ay buraya getirilmişti ve karnaval yangınından kurtarılan dört büyük mangalda kömür yakılıyordu.</span></p>

      <p class="calibre2"><span class="none">Ateş ve ışığın büyüleyici görüntüsüne meşaleler ile fenerler de katılmıştı.</span></p>

      <p class="calibre2"><span class="none">Terör Kampı’nda birkaç gün geçirdikten sonra buranın Homer kahramanlarına ait bir kamptan ziyade bir korsan ordugâhına benzediğine karar verdim. Adamların giysileri eski, yıpranmış ve defalarca yamalanmıştı. Bir kısmı hastaydı, bir kısmı topallıyordu ve birçoğunda her iki sorun birden vardı. Gür sakallarının gizlediği yüzleri solmuştu. Gözleri küçülüp çukurlarına gömülmüştü. Paltolarının üstüne elde yapılmış basit bir kemer takıp kenarında da ucuz bir kının içine konmuş bıçaklarını taşıyorlardı. Bu da güneş körlüğünü önlemesi için mürettebatına kendi yaptığı gözlükleri dağıtan Yüzbaşı Crozier’ın fikriydi. Bu hallerine bakıldığında denizciler kenar mahalle kabadayılarını andırıyorlardı.</span></p>

      <p class="calibre2"><span class="none">Ve şimdi birçoğu iskorbüt belirtileri gösteriyordu.</span></p>

      <p class="calibre2"><span class="none">Revir çadırında epey meşgulüm. Kızaklı gruplar onlarca yatağı dev gibi basınç sırtlarından aşırırken olağanüstü bir çaba harcamışlardı. Şu anda revirde yirmi hastam var ve bunlardan sekizi yere serilmiş battaniyeler üstünde yatıyorlar. Gece boyunca yaktığımız Üç tane yağ lambamız var.</span></p>

      <p class="calibre2">&nbsp;</p>

      <p class="calibre2"><span class="none">Revirde yatanların birçoğu iskorbüt hastası; ama hepsi değil. Çavuş Heather yine benim gözetimimde; Doktor Peddie, Heather’ın kafatasından kopan parçaların yerini altın metallerle doldurmuş. Denizciler ona aylardır bakıyor ve bakmaya da devam edecekler. Buraya küçük bir kızağın üstünde getirildiği sırada aşırı soğuk yüzünden zatürree olmuş. Artık bu çavuşun hayatta kalmak adına gösterdiği mucizevî çaba bir işe yaramayacak. Daha fazla dayanabileceğini sanmıyorum.</span></p>

      <p class="calibre2"><span class="none">David Leys de burada. Katatonik hali aylardır devam ediyor. Bir tabak çorbayı bile yerinden kaldırmayacak durumda. Bugün cumartesi. Leys’in çarşamba gününe kadar yaşayacağından kuşkuluyum.</span></p>

      <p class="calibre2"><span class="none">Gemiden adaya kızaklarla gelen birçok denizci basınç sırtlarında yaralanıyor ve çürükler ya da kırık kemiklerle karşıma çıkıyorlar. Denizci Bili Shanks’in kolunda da ciddi bir çatlak var. Kan zehirlenmesinden korktuğum için onu müşahede altına aldım. Kırılan kemik parçaları eti ve deriyi iki yerden delmiş.</span></p>

      <p class="calibre2"><span class="none">Ama revir çadırındaki gizli katil, iskorbüt. Yüzbaşı Fitzjames’in kamarotu Bay Hoar, iskorbüt yüzünden ölecek ilk basta olabilir. Günün büyük bir bölümünde bilinci kapalı. Edmund Hoar bu hastalığın bütün belirtilerini gösteren tipik bir örnek. Kamarot Hoar henüz genç bir adam. 9 Mayıs’ta yirmi yedisine girecek. Eğer o kadar yaşarsa.</span></p>

      <p class="calibre2"><span class="none">Hoar bir kamarot için oldukça iri, 1,83 metre boyunda. Sefer başladığında oldukça sağlıklı görünüyordu. Hızlı, zeki, atik ve bir kamarot için fazlaca atletikti. 1845-46 kışında Beechey Adası</span><span class="none">’</span><span class="none">nda yaptığımız kızak yarışlarında kazana</span><span class="none">nı</span> <span class="none">hep Hoar olurdu.</span></p>

      <p class="calibre2"><span class="none">Geçen sonbahardan beri iskorbüt belirtileri gösteriyordu; yorgundu ve hep halsizdi; ama karnaval felaketinden sonra hastalık kendini iyiden iyiye gösterdi. Yüzbaşı Fitzjames’in emrinde günde on altı saat çalışmaya devam edince sonunda vücudu iflas etti.</span></p>

      <p class="calibre2"><span class="none">Bay Hoar’daki ilk iskorbüt belirtisi arkadaşlarının ona Diken Taçlı demeye başlamasıyla anlaşıldı. Edmund Hoar’un kafasında kanama başlamıştı ve her gün biraz daha artıyordu. Kafa derisindeki kanama saç köklerinden geliyordu. Bazı denizciler bu durumla karşılaştıklarında saçlarını tıraş ediyorlardı; ama bu elbette iyi bir çözüm değildi. Perukları, şapkaları ve yastıklarına kan bulaşınca kafalarına havlu sarmaya başladılar. Ama vücutlarında kıl bulunan her bölgede kanama oluyordu ve havlu sarmak bir çözüm değildi.</span></p>

      <p class="calibre2"><span class="none">Hoar’un kanamaları ocak ayında başlamıştı. Kızak yarışları ve dışarıda yapılan diğer oyunlar artık onun için uzak hayallerdi. Vücuduna aldığı en küçük bir darbe bile iyi leş iniyordu. Patates soyarken bıçakla elini kesse, kesik haftalarca açık kalıp kanıyordu.</span></p>

      <p class="calibre2"><span class="none">Ocak sonlarında Bay Hoar’un bacakları şişerek normalden iki kat daha büyük görünmeye başlamıştı. Çalışırken kendisinden iri olan denizcilerin pantolonlarını giyiyordu. Günden güne artan acı onu geceleri uyutmuyordu. Mart başlarında ise en ufak bir hareket bile Hoar için büyük bir ıstıraba dönüşmüştü. Mart ayı boyunca,</span> <span class="none">Erebus ‘un</span> <span class="none">revirinde kalamayacağını, işinin başına geçmek istediğini söyleyip durdu. Kumral saçları kanama yüzünden hep ıslaktı. Kollarındaki ve bacaklarındaki şiş yüzünden kabarmış bir hamura benziyordu. Ne zaman derisini muayene etsem elastikiyetini biraz daha kaybettiğini fark ediyordum.</span> <span class="none">Erebus ‘un</span> <span class="none">buza oturduğu hafta Hoar’un etine parmağımı bastırıp geri çektiğimde oluşan çukur uzun bir süre düzelmedi.</span></p>

      <p class="calibre2"><span class="none">Nisan ortalarında Hoar’un vücudu kabarık ve şekilsiz bir et yığınına dönmüştü. Elleri, yüzü ve gözlerinin içi sapsarıydı. Kaş köklerinde de kanama oluyordu. Ben ve yardımcım onu yatağın içinde hareket ettirsek de iltihaplı yatak yaralarının oluşmasını engelleyemiyorduk. Yüzünden sürekli kan ve irin akıyordu.</span></p>

      <p class="calibre2"><span class="none">İskorbüt hastasının vücudunda oluşan irinin kokusu dayanılmazdır.</span></p>

      <p class="calibre2"><span class="none">Bay Hoar Terör Kampı’na getirildiği gün ağzında sadece iki dişi kalmıştı. Dişetleri kararıp çekilmişti. Bilinci günde birkaç saat açık oluyor ve o süre içinde de korkunç acılar çekiyordu. Ona yemek, yedirmek için ağzını açtığımızda çıkan kokuya katlanamıyorduk. Havluları yıkayamadığımız için yatağının etrafını yelken beziyle sarmıştık. Kirli giysileri kurumuş kan ve irinle kaplıydı.</span></p>

      <p class="calibre2"><span class="none">En korkuncu ise Edmund Hoar’un günden güne kötüleyerek bu ıstırabı haftalarca hatta aylarca daha çekme ihtimalinin olmasıydı. İskorbüt hain bir illettir. Kurbanına sonsuz huzuru bağışlayana kadar işkenceye devam eder. İskorbüt hastalığının son safihalarında ne hastayı en yakını tanıyabilir ne de hastanın en yakınlarını tanıyacak hali kalır.</span></p>

      <p class="calibre2"><span class="none">Ama bu durum bizim için sorun teşkil etmiyor. Thomas Hartnell, Beechey Adası’nda kardeşini kaybettiğinden beri aramızda akraba olan kimse kalmadı. Zaten bu korkunç adaya dışarıdan kimsenin akrabası da gelmez. Yani öldükten sonra kimliğimizi tespite gelecek kimsemiz yok, en fazla bizi gömecek birileri olur.</span></p>

      <p class="calibre2"><span class="none">Revirdeki on iki kişi iskorbütten ölmek üzere ve yüz beş kişinin üçte ikisinde de iskorbüt belirtileri var.</span></p>

      <p class="calibre2"><span class="none">Son bir yıl içinde etkisi azalsa da iskorbüte karşı en iyi ilaç olan limon suyumuz bitmek üzere. Onun yerine kullanabileceğim tek şey sirke. Geçen hafta levazım çadırındaki sirke fıçılarını on sekiz bidona bölüştürerek kızaklar üstünde Terör Kampına getirttim.</span></p>

      <p class="calibre2"><span class="none">Adamlarımız sirkeden nefret ediyor; çünkü sirke, limon suyu gibi şeker veya romla karıştırılarak içilebilir bir hale gelmiyor. İskorbüt yüzünden zaten ağızlarının tadı kaçan denizciler zehir gibi sirkeyi içemiyorlar.</span></p>

      <p class="calibre2"><span class="none">Goldner marka konserve yiyecekleri denizcilerden daha fazla tüketen subaylar, iskorbütün etkilerini daha yoğun yaşıyorlar. Bu da Doktor McDonald’ın teorisini doğruluyor. Konserve gıdalar bekletildikçe içlerinde, haşlanmış yiyeceklerin aksine bir tür zehir oluşuyor. Eğer bu zehri oluşturan maddeyi ya da onun</span> <span class="none">panzehrini</span> <span class="none">bulabilirsem sadece denizcileri kurtarmakla kalmam, bir şövalye nişanı bile alabilirim.</span></p>

      <p class="calibre2"><span class="none">Ama elimde hiçbir tıbbi malzeme olmadığı için böyle bir şeyi yapma şansım yok. Yalnızca adamların, avda yakalanan hayvanları yemelerini sağlayarak iskorbüte karşı dirençlerini arttırabilirim. Ancak avcılarımız vuracak tek bir canlı bile bulamıyorlar. Ve buz, balık avlamak için kırılmasına izin vermeyecek kadar kalın.</span></p>

      <p class="calibre2"><span class="none">Geçen gece Yüzbaşı Fitzjames bütün çadırları kontrol ettikten sonra hastaların durumu öğrenmek için yanıma geldi. Ben de haftalardır merak ettiğim bazı şeyleri ona sormak üzereydim.</span></p>

      <p class="calibre2"><span class="none">“Yüzbaşı,” dedim, “aptalca bir som olduğunu düşünüp yanıtlamak istemeyebilirsiniz ama uzun zamandır merak ediyorum, neden on sekiz tekne var?”</span></p>

      <p class="calibre2"><span class="none">Erebus ve Terördeki bütün tekneleri almışız; ama sadece yüz beş kişiyiz.</span></p>

      <p class="calibre2"><span class="none">Kaptan Fitzjames, “Benimle gelin, Doktor Goodsir,” dedi.</span></p>

      <p class="calibre2"><span class="none">Yorgun asistanım Henry Lloyd’a hastaların başında durmasını söyleyip Yüzbaşı Fitzjames ile çıktım. Revirdeyken daha önce hep kızıl sandığım sakallarının aslında gri olduğunu ve üstünde kuruyan kan yüzünden kızıllaştığını fark etmiştim.</span></p>

      <p class="calibre2"><span class="none">Kaptan revirden bir fener daha aldı ve çakıllı kumsala doğru yürüdük.</span></p>

      <p class="calibre2"><span class="none">Açıktaki buz kütleleri ile aramızda yüksek buzdağları vardı. Fitzjames elindeki feneri kaldırıp teknelere doğru tuttu. “Ne görüyorsunuz Doktor?” diye sordu.</span></p>

      <p class="calibre2"><span class="none">İçten içe aptallığıma kızarak, “Tekneleri,” dedim.</span></p>

      <p class="calibre2"><span class="none">“Aralarındaki farkı bana söyleyebilir misiniz Doktor?”</span></p>

      <p class="calibre2"><span class="none">Daha da dikkatle baktım.</span></p>

      <p class="calibre2"><span class="none">“Şu dördü kızaklara bağlı değil,” diye cevapladım. Bu farkı zaten kampa geldiğim ilk gece görmüştüm. Bay Honey’nin diğerleri için neden özel kızaklar yaptığını da anlayamamıştım.</span></p>

      <p class="calibre2"><span class="none">Fitzjames, “Evet, haklısınız,” dedi. “Bu dördü balina avlama teknesi. 9,14 metre uzunluğunda. Diğerlerinden daha hafif. Çok dayanıklı. Altı kürekli. Kano gibi, iki ucu bir... Şimdi görüyor musunuz?”</span></p>

      <p class="calibre2"><span class="none">Görüyordum. Balina avlama teknelerinin iki uçlu olduğunu daha önce fark etmemiştim.</span></p>

      <p class="calibre2"><span class="none">“Eğer on tane balina avlama teknemiz olsaydı,” diye devam etti Yüzbaşı, “her şey mükemmel olurdu.”</span></p>

      <p class="calibre2"><span class="none">“Neden?” diye sordum.</span></p>

      <p class="calibre2"><span class="none">“Çünkü onlar dayanıklı, Doktor. Çok dayanıklılar. Ve dediğim gibi, hafifler. Onlara yükleri yerleştirip buzun üstünde sürükleyebiliriz. Kızakların üstüne koymamıza gerek kalmaz. Ve açık su bulabilirsek, denize indirebiliriz.”</span></p>

      <p class="calibre2"><span class="none">Kafamı salladım. Bu soruyu da sorarsam Fitzjames benim tam bir aptal olduğumu düşünecekti; ama yine de sordum. “Ama balina avı tekn</span><span class="none">eleri buzun üstünde ilerleyebil</span><span class="none">iyorken diğerleri neden bunu yapamıyor, Yüzbaşı?”</span></p>

      <p class="calibre2"><span class="none">Fitzjames bâlâ sabrını yitirmemişti, “Dümeni görüyor musunuz, Doktor?”</span></p>

      <p class="calibre2"><span class="none">Görememiştim.</span></p>

      <p class="calibre2"><span class="none">“İşte bu yüzden,” dedi. “Balina avı teknelerinin sığ bir omurgası vardır ve sabit dümeni yoktur. Pupa tarafındaki bir kürekçi tekneyi hareket ettirir.”</span></p>

      <p class="calibre2"><span class="none">“Bu iyi bir şey mi?”</span></p>

      <p class="calibre2"><span class="none">“Buzun üstünde sürüklerken hafif ve sığ bir omurgası olan tekne istiyorsanız, evet. 9,14 metre uzunluğunda, üstünde onlarca adamın ve yükün bulunduğu bir tekneyi buzda çekmek için en gerekli şey budur.”</span></p>

      <p class="calibre2"><span class="none">Anlamış gibi yaptım. Neredeyse anlamıştım; ama çok yorgundum.</span></p>

      <p class="calibre2"><span class="none">“Direklerini görüyor musunuz, Doktor?”</span></p>

      <p class="calibre2"><span class="none">Yeniden teknelere baktım ve yine bir şey göremedim. Yüzbaşı’ya bunu söylediğim</span><span class="none">de, “Bu teknelerin eğilip kaldırı</span><span class="none">labilen tek bir direği olur. O da adamların küpeşteye örttüğü yelkenin altında,” diye cevapladı.</span></p>

      <p class="calibre2"><span class="none">Teknelerin hepsi yelkenle örtülmüş, dedim. Ona tümüyle dikkatsiz bir adam olmadığımı göstermek istiyordum. Kardan korumak için mi?</span></p>

      <p class="calibre2"><span class="none">Fitzjames piposunu yakıyordu. Tütünü biteli çok olmuştu. Şu anda ne içtiğini düşünmek istemiyordum. “O yelken, mürettebatı korumak için örtüldü,” dedi usulca. Kamptaki herkes uyuyor, nöbetçiler de etrafı sessizce adımlıyordu.</span></p>

      <p class="calibre2"><span class="none">“Great Fish Nehri’ne açıldığımızda üstümüzde o yelken mi olacak?” Yelken altında bağdaş kurup oturduğumuzu gözümün önüne getiremiyordum. Ben hep güneşli göğün altında neşeyle kürek çektiğimizi düşlemiştim.</span></p>

      <p class="calibre2"><span class="none">Kurumuş insan dışkısı gibi kokan piposundan bir nefes çekip “Nehirde tekneleri kullanmayabiliriz,” dedi. “Bu yaz kıyı şeridindeki su açılırsa Yüzbaşı Crozier güvenli olan yolu kullanmayı tercih eder.”</span></p>

      <p class="calibre2"><span class="none">“Alaska ve St. Petersburg’a kadar mı?” diye sordum.</span></p>

      <p class="calibre2"><span class="none">“En azından Alaska’ya kadar. Ya da kıyı kuzeye kadar açıksa belki Buffin Körfezi’ne.” Kızaklara bağlı olan teknelerin yanına geldi. “Bu tekneleri biliyor musunuz Doktor?”</span></p>

      <p class="calibre2"><span class="none">“Onlar farklı mı, Yüzbaşı?” Aşırı yorgunluğun, utanmak bilmeyen bir dürüstlüğe sebep olduğunu anlamıştım.</span></p>

      <p class="calibre2"><span class="none">“Evet,” dedi Fitzjames. “Şu ikisi Bay Honey’nin yaptığı özel kızaklara bağlı ve bunlar da bizim filikalar. Onların son üç kıştır geminin güvertesine bağlı olduklarını fark etmişsinizdir.”</span></p>

      <p class="calibre2"><span class="none">“Evet, elbette. Yani onların balina avı teknelerinden farklı olduklarını mı söylüyorsunuz?”</span></p>

      <p class="calibre2"><span class="none">Fitzjames piposundan bir nefes daha alıp “Tümüyle farklı,” dedi. “Bu teknelerde direk görebiliyor musunuz?”</span></p>

      <p class="calibre2"><span class="none">Fenerin soluk ışığında bile her birinin ikişer diğeri olduğu görünüyordu.</span> <span class="none">Üzerlerine</span> <span class="none">örtülen yelken kesilerek direğin etrafından geçirilmişti. Yüzbaşı’ya da aynen böyle söyledim.</span></p>

      <p class="calibre2"><span class="none">“Evet, çok iyi,” dedi. Sesinde aşağılayıcı bir ton yoktu.</span></p>

      <p class="calibre2"><span class="none">“Bu direklerin yatıramamasının özel bir nedeni var mı?” Onu dikkatle dinlediğimi göstermeye çalışıyordum.</span></p>

      <p class="calibre2"><span class="none">“Onlar hareket ettirilemiyor, Doktor Goodsir. Bu direkler sabit armalı. Dümenlerini görüyor musunuz? Derin omurgalarını?”</span></p>

      <p class="calibre2"><span class="none">Görüyordum. “Balina avı teknelerinden farkı dümeni ve omurgası mı?”</span></p>

      <p class="calibre2"><span class="none">“Kesinlikle. Teşhisi koydunuz, Doktor.” “Dümenleri kaldırılamıyor mu, Yüzbaşı?”</span></p>

      <p class="calibre2"><span class="none">“Mümkün, Doktor Goodsir; ama derin omurgası</span> <span class="none">Karşısına çıkan ilk basınç sırtında parçalanır. Sizce de öyle değil mi?”</span></p>

      <p class="calibre2"><span class="none">Kafamı salladım ve elimi küpeşteye koyup, “Sanki bu dört tekne, balina avı teknelerinden daha kısa,” dedim.</span></p>

      <p class="calibre2"><span class="none">“İyi bir gözlemcisiniz Doktor. Onların uzunluğu 8,53 metre. Ve ağırlıkları fazla... Filikalar daha ağır. Ve pupa tarafı köşeli.”</span></p>

      <p class="calibre2"><span class="none">Ben de bu iki teknenin pruvası ve köşeli pupası olduğunu şimdi fark etmiştim. “Filika kaç kişiyi taşıyacak?” diye sordum.</span></p>

      <p class="calibre2"><span class="none">“On kişi. Sekizi kürek çekecek. Depo olarak kullanılabilecek bir odası var ve fırtına çıkarsa korunabileceğimiz bir oda daha. Ama eğer Great Fish Nehri’ne gidersek filikalar, balina avı tekneleri kadar güvenli olmaz.”</span></p>

      <p class="calibre2"><span class="none">Sebebini sanki daha önce söylemişti, ama yine de sordum.</span></p>

      <p class="calibre2"><span class="none">“Su çekimi. Şu iki... hoş tekneye bakalım.”</span></p>

      <p class="calibre2"><span class="none">O iki teknenin hoş bir tarafını bulamadım. “Filikalardan daha uzun görünüyorlar.”</span></p>

      <p class="calibre2"><span class="none">“Öyleler, Doktor.” Her biri 9,14 metre... Balina avı tekneleriyle aynı. Ama filikalardan bile daha ağırlar. Yanlarındaki 408 kiloluk kızaklarla buzun üstünde ilerlemeye çalışmak büyük bir çile olur. Yüzbaşı Crozier onları burada bırakabilir.”</span></p>

      <p class="calibre2"><span class="none">“Onları geminin yanına bırakmamız gerekmez miydi?”</span></p>

      <p class="calibre2"><span class="none">Kafasını salladı. “Hayır. Bizim için önemli olan, yüz kişinin haftalarca hatta aylarca denizde ya da nehirde hayatta kalabilmesine olanak veren tekneleri seçmektir. Tüm bu teknelerin</span> <span class="none">kullanılacakları</span> <span class="none">suya göre donatıldığını biliyor muydunuz?”</span></p>

      <p class="calibre2"><span class="none">Kafa sallama sırası bendeydi.</span></p>

      <p class="calibre2"><span class="none">“Ama önemi yok,” dedi Fitzjames, “İlerleyen zamanlarda deniz ya da nehir donanımıyla ilgileneceğiz. Kalan sekizine bakın; ilk ikisi çift direkli küçük yelkenli tekne, sonraki dördü geminin tekneleri ve son ikisi de sandal.”</span></p>

      <p class="calibre2"><span class="none">“Sandallar çok daha kısa görünüyorlar,” dedim.</span></p>

      <p class="calibre2"><span class="none">Kaptan Fitzjames berbat kokulu piposundan çektiği dumanı üfledi ve büyük bir laf etmişim gibi kafasını salladı. “Evet, sandallar sadece 3,66 metre, filikalar 8,53 metre ve geminin tekneleri ise 6,71 metre uzunluğunda. Açık denize çıkarsak sandaldakiler epey zorlanacak. Yüzbaşı Crozier bunları almak istemezse hiç şaşırmam.”</span></p>

      <p class="calibre2"><span class="none">“Açık deniz?” diye düşündüm. Bu teknelerle Great Fish Nehri’nden daha büyük bir suya, mesela Thames’e açılmayı bu geceye kadar biç düşünmemiştim. Sanırım sandalla ya da geminin tekneleriyle denize açılanlar, filikalar ve balina avı tekneleriyle gidenlerin ufukta kaybolduğunu izlemeye mahkûm olacaklar.</span></p>

      <p class="calibre2"><span class="none">Bu, küçük teknelerde seyreden adamlar için gerçek bir talihsizlik. Peki, kimin hangi tekneye bineceğine nasıl karar verilecek? İki yüzbaşı bu kararı çoktan vermiş olabilir mi?</span></p>

      <p class="calibre2"><span class="none">Ya ben, hangi tekneye ve hangi kadere mahkûm edildim?</span></p>

      <p class="calibre2"><span class="none">“Sandalları alırsak onlara binenleri kurayla belirleyeceğiz,” eledi Yüzbaşı. “Diğer tekneler ise kızak çekenlere göre tahsis edilecek.”</span></p>

      <p class="calibre2"><span class="none">Telaşlandığımı anlamış olmalıydı.</span></p>

      <p class="calibre2"><span class="none">Kaptan Fitzjames güldü ve ayağındaki bota piposunu vurarak külünü döktü. Rüzgâr geliyordu, hava da soğumuştu. Saatin kaç olduğuna dairen ufak bir fikrim yoktu; ama gece yarısını geçmiş olmalıydı. En az yedi saattir hava karanlıktı.</span></p>

      <p class="calibre2"><span class="none">“Endişelenmeyin, Doktor,” dedi. “Aklınızı okumuyorum. Sadece yüz ifadenizi görüyorum. Dediğim gibi, sandala binecekler için kura çekeceğiz; ama sandalları almama ihtimalimiz de var. Kimseyi burada bırakacak değiliz. Açık denize vardığımızda tekneleri birbirine bağlayacağız.”</span></p>

      <p class="calibre2"><span class="none">Yüzbaşı’nın kanayan diyetlerimi görmemesi umuduyla gülümsedim. Cehaletimi bir kez daha açığa vurarak, “Teknelerin birbirine bağlanacağını bilmiyordum,” dedim.</span></p>

      <p class="calibre2"><span class="none">“Çünkü genellikle öyle yapılmaz,” dedi Fitzjames. Sırtımı sıvazladı; ama ben bunu kat kat giysinin altında hissetmedim bile.</span></p>

      <p class="calibre2"><span class="none">“İşte küçük filomuzdaki on sekiz teknenin sırrını öğrendiniz, Doktor, şimdi dönelim mi? Burası oldukça soğuk ve benim de biraz uyumam gerek.”</span></p>

      <p class="calibre2"><span class="none">Dudaklarımı ısırdım, ağzıma kan tadı geldi. “İzninizle son bir sorum olacak, Yüzbaşı.”</span></p>

      <p class="calibre2"><span class="none">“Tabii ki.”</span></p>

      <p class="calibre2"><span class="none">“Yüzbaşı Crozier hangi tekneleri alacağımıza ne zaman karar verecek ve biz ne zaman denize açılacağız?” Sesim kısılmıştı.</span></p>

      <p class="calibre2"><span class="none">Yüzbaşı yavaşça hareket etti, gölgesi denizcilerin yemek çadırına vuruyordu ve karanlıkta yüzü seçilmiyordu.</span></p>

      <p class="calibre2"><span class="none">Sonunda, “Bilmiyorum Doktor Goodsir,” dedi. “Crozier bunu size söyler miydi, emin değilim. Bayan Şans bizimle olur da buzlar birkaç hafta içinde çözülürse</span> <span class="none">Sizi Baffin Adası’na ben götüreceğim. Ya da üç ay içinde birkaç tekneyle Great Fish Nehri’nin ağzındaki akıntıya karşı yelken açacağız... Nehre ulaşmamız temmuzu bulsa bile, kış gelmeden Büyük Esir Gölü’ne ve ileri karakol</span> <span class="none">mevkiine</span> <span class="none">varmak için zamanımız kalacaktır.”</span></p>

      <p class="calibre2"><span class="none">En yakınındaki filikayı okşadı. Artık tekneleri ayırt edebildiğim için gururlanıyordum. Aslında yine de ayırt edebildiğimden emin değildim. Edmund Hoar’un durumunu ve kalanlarımızın üç ay içinde bu yolculuğu yapıp yapamayacağını düşünmek istemiyordum. Eğer Büyük Esir Gölü’ne ulaşmamız üç aydan daha uzun bir zaman alırsa hayatta kalan kaç kişi olurdu?</span></p>

      <p class="calibre2"><span class="none">“Ya da,” dedi yavaşça, “Şansımız yaver gitmezse bu tekneler bir daha asla suya inemeyecekler.”</span></p>

      <p class="calibre2"><span class="none">Söylenecek söz yoktu. Bu bizim ölüm fermanımız olurdu. Dönüp revir çadırına doğru yürümeye başladım. Yüzbaşı Fitzjames’e saygı duyduğumdan yüzümün o anda aldığı şekli görmesini istemedim.</span></p>

      <p class="calibre2"><span class="none">Fitzjames omzumdan tutarak beni durdurdu.</span></p>

      <p class="calibre2"><span class="none">Sert bir tonda, “Eğer denize açılamazsak,” dedi, “biz de eve yürüyerek döneriz, olmaz mı?”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_35" />
    </div>
  </div>
</body>
</html>
