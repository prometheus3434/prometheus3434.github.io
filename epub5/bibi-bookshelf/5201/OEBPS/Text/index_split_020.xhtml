<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>20<br />
      BLANKY</h1>

      <p class="calibre2">&nbsp;</p>

      <p class="calibre2"><span class="none">Erebus’daki ayinden dönen tayfaların aşağı inmesinden bu yana yarım saat geçmişti; rüzgârlı ve karlı hava nedeniyle Blanky nöbetçilerin fenerlerini ya da ana direği göremiyordu. Buz uzmanı rüzgârın bu saatte çıkmış olmasına seviniyordu; eğer bir saat önce Erebus’ta geri dönerlerken esmeye başlasaydı onları mahveden bir yolculuk yapmış olacaklardı.</span></p>

      <p class="calibre2"><span class="none">Bu karanlık gecede Bay Blanky’nin emrindeki nöbetçi otuz beş yaşındaki Alexander Berry -çok zeki bir adam değildi ama güvenilirdi ve işini iyi yapardı- ve John Handfort’la David Leys’di. Leys, pruva tarafını bekliyordu ve kasım ayında kırk yaşına bastığında arkadaşları bunu görkemli bir biçimde kutlamışlardı. David Leys, Kasım ayının başlarında Deniz Eri Heather’ın sancak tarafında nöbet tutarken beyninin ezilmesinden ve genç Strong’la Tom Evans’ın ortadan kaybolmasından sonra, birdenbire hamağına yatmış ve hiç konuşmamaya başlamıştı. Üç hafta boyunca Leys gözlerini hiç kırpmadan ve hiçbir yere bakmadan öylece kalmış, seslere, üzerine tutulan ateşe, sarsmalara, bağırışlara ve çimdiklemelere tepki vermemişti. Zamanının çoğunu revirde, kafatası açık ve beyninin bir kısmının yerinde olmamasına rağmen nefes almaya devam eden zavallı Er Heather’ın yanında yatmakla geçiriyordu. Heather yanında güçlükle soluk alarak yatarken Davey sessizce uzanıyor, sanki çoktan ölmüş gibi gözlerini kırpmadan tavana bakıyordu.</span></p>

      <p class="calibre2"><span class="none">Bir süre geçtikten sonra bütün bunlar sona ermiş, Davey eski sağlığına kavuşmuştu. Ama eski Davey yoktu artık. İştahı yerine gelmişti -hastalığı süresince neredeyse 9 kilo vermişti- ama bütün neşesi kaçmış, çocuksu gülümsemesi silinmiş, eskisi gibi dualarda ve akşam yemeklerinde arkadaşlarıyla sohbet etmez olmuştu. Ayrıca, Kasım aylarının başlarında kızıla çalan kahverengi saçları bu korkunç durumdan çıktıktan sonra bembeyaz olmuştu. Bazı tayfalar Bayan Sessizlik’in ona büyü yaptığını iddia ediyorlardı.</span></p>

      <p class="calibre2"><span class="none">Buz uzmanı Thomas Blanky otuz yıldan fazla bir süredir büyüye inanmıyordu. Büyüyü bozacak diye bazı tayfaların boyunlarına ayı pençeleri, dişleri ve kuyrukları asmalarından utanç duyuyordu. Hiç sevmediği ve saygı duymadığı kalafatçı yardımcı Cornelius Hickey’in çevresinde toplanmış daha az eğitimli tayfaların, buzdaki o şeyin bir çeşit şeytan, cin ya da yüzbaşılarının şu garip Leviathan adlı kitabında söylendiği şekliyle Daemon ya da Divell olduğu söylentisini yaydıklarını biliyordu; Hickey’in çevresindekilerden bazıları canavara kurbanlar adamaya, bunları bir Eskimo Cadısı olduğunu düşündükleri Bayan Sessizlik’in saklandığı yer olan halat odasının önüne bırakmaya başlamışlardı. Hickey ve geri zekâlı dev arkadaşı Magnus</span> <span class="none">Manson</span> <span class="none">bu kültün yüksek rahipleriydi anlaşılan. Daha doğrusu Hickey en yüksek rahip,</span> <span class="none">Manson</span> <span class="none">da onun her dediğini yapan rahip yardımcısıydı. Anlaşılan en alt güverteye inip adakları bırakma hakkına bir tek onlar sahipti. Blanky bu iğrenç kokulu, karanlık ve soğuk güverteye girmiş, küçük kalay tabaklarda yiyecekler, yanmış mumlar ve düşük oranlarda rom görünce midesi bulanmıştı.</span></p>

      <p class="calibre2"><span class="none">Thomas Blanky doğal bir filozof değildi ama çocukluğundan beri kutuplara gittiğinden buraların adamı olmuştu artık; Kraliyet Donanması’nın seferler düzenlemediği dönemlerde Amerikalı balina avcıları için denizci ya da buz uzmanı olarak çalışmıştı; mürettebat içinde bu kutup bölgelerini en iyi bilenlerdendi. Blanky’nin bildiği kadarıyla hiçbir gemi Lancaster Boğazı’nın bu kadar güneyine ve Kral William Adası’nın bu kadar yakınına, ya da Boothia Yarımadası’nın bu kadar batısına gitmemişti; bu yüzden bu bölgelere yabancıydı ama bu korkunç kutup koşullarına, doğduğu yer olan</span> <span class="none">Kent’teki</span> <span class="none">yazlara alışık olduğu kadar alışıktı.</span></p>

      <p class="calibre2"><span class="none">Aslında daha da alışığım, diye düşündü Blanky. Yirmi sekiz yıldır kentte bir yaz geçirmemişti.</span></p>

      <p class="calibre2"><span class="none">Uluyan rüzgârın getirdiği kar, Terör’ü sıkan ve onu mahvederek daha da yukarı kaldıran katı buz yüzeyi, buz bacaları, inleyen basınç sırtları Blanky’nin alışkın olduğu şeylerdi. Blanky’nin çok saygı duyduğu Erebus’daki meslektaşı James Reid bugünkü garip ayinden sonra yaşlı ana geminin fazla zamanı kalmadığını söylemişti ona. Terör’dekinden bile daha az kalan kömür mevcudu bir yana, buz, Sör John’un gemisini bir yıl önce şimdiki konumlarına ilk saplandıkları duruma göre çok daha acımasızca sıkıştırıyordu.</span></p>

      <p class="calibre2"><span class="none">Reid, Terörün tersine kıç tarafı aşağı gelecek şekilde buza saplanan</span> <span class="none">Erebus ‘un</span> <span class="none">buzun tükenmeyen baskısı ile giderek daha fazla sıkıştırıldığını, bu baskıdan çatırdayan ve inleyen geminin donmuş denizin yüzeyinden daha yukarılara yükseldiğini Blanky’nin kulağına fısıldamıştı. Dümen çoktan kırılmış, omurga ancak bir tersanede tamir edilebilecek denli kötü zarar görmüştü. Geminin kıçındaki kaplamalar zarar görmüştü, on derece aşağı yatmış kıç tarafında bir metrelik donmuş su vardı ve ancak kapı önüne konan kum torbaları ve sandıklar vıcık vıcık suların kazan dairesine girmesini önlüyordu. Savaşlara ve yolculuklara uzunca dayanmış güçlü meşe tahtalar parçalanıyordu. Daha da kötüsü, 1845 yılında Erebus’u buzdan korusun diye takılmış demir destekler korkunç baskı yüzünden artık sürekli inliyordu. Zaman zaman daha ince demirler bir top ateşine eşit gürültü kopararak kırılıyordu. Bu tür olaylar genelde geceleri oluyor, adamlar hamaklarından fırlıyor, patlamanın nereden geldiğini anlıyor, alçak sesle küfürler ederek tekrar uykuya dalıyorlardı. Yüzbaşı Fitzjames böyle durumlarda subayları da alarak durumu incelemek için aşağı inerdi. Daha güçlü olan demirlerin kırılmadan dayanacağını ama onların da meşe ve demir tabakalı gövdeyi delip geçeceğini söylemişti. Bu olduğunda buzlar çözülsün, çözülmesin, gemi batacaktı.</span></p>

      <p class="calibre2"><span class="none">Erebus ‘un</span> <span class="none">buz uzmanı, geminin marangozu John Weekes’in bütün gününü ve gecelerinin yarısını on kişiden az olmayan bir çalışma takımını da yanına alarak alt güverte ve en alt güvertede geçirdiğini, gemide bulduğu ve Terörden sessizce ödünç aldığı, her kalası destek olsun diye gemiye monte ettiğini anlatmıştı. Ama en iyi halde bile, geminin içindeki tahta yapıda ancak geçici düzelmeler oluyordu. Reid, Weekes’in, gemileri nisan ya da mayıs ayında buzdan kurtulmazsa bir yumurta gibi kırılacağını söylediğini Blanky’ye aktardı.</span></p>

      <p class="calibre2"><span class="none">Thomas Blanky buzu tanırdı. 1846 yılında, yazın erken zamanlarında, sürekli Sör John ve Fitzjames’i uzun boğazlarda ve Barrow Boğazı’nın güneyinde yeni keşfettikleri boğaz boyunca güneye yönlendirmişti. Yeni bulunan boğaza henüz bir isim koymamışlardı ama bazıları buna uzun süredir “Franklin Boğazı” diyordu. Sanki yaşlı aptalı kapana kıstıran bu boğaza onun adını vermekle bir yaratık tarafından alınmış ruhunu rahatlatacaklarmış gibi. Blanky ana direğin üstünde kendine ayrılan yere çıkıyor, dümenciye bağırarak tavsiyelerde bulunuyor, iki gemi ihtiyatla dört yüz kilometre boyunca sürekli değişen buz türleri ve giderek daralan deniz suları arasından ilerliyordu.</span></p>

      <p class="calibre2"><span class="none">Thomas Blanky işini iyi yapardı. Dünyadaki en iyi buz uzmanları arasında olduğunu biliyordu. Ana direğin üstündeki tehlikeli yerinden, bu eski savaş gemilerinin balina gemilerinde bulunan gözcü yeri yoktu, Blanky on üç kilometre mesafeden farklı buz türlerini birbirinden ayırabilirdi. Kamarasında uyurken gemilerinin gln,</span> <span class="none">glug,</span> <span class="none">glıtg diye ses çıkaran sulu buz içinden katı buza ne zaman geçtiklerini fark ederdi. Bir bakışta hangi buzların gemi için bir tehdit oluşturduğunu, hangilerinin üzerinden geçilebileceğini anlardı. Yaşlı gözleri bir biçimde, suyun üstündeki parıltılardan denizin içine batmış mavi-beyaz buzulları fark edebiliyor, hatta hangi buzulun geminin gövdesine sadece sürtüneceğini, hangisinin,</span> <span class="none">gerçek bir buzdağı gibi,</span> <span class="none">gemiyi tehlikeye atacağını biliyordu.</span></p>

      <p class="calibre2"><span class="none">Blanky, Reid’le beraber Beechey ve Dev</span><span class="none">on</span> <span class="none">Adalarında kışı ilk geçirdikleri yerin dört yüz kilometre güney ve batısına başarıyla getirdiği için kendisiyle gurur duyuyordu. Ama iki gemiyi ve içindeki 126 kişiyi Beechey ve Devon’da kışı geçirdikleri noktadan güneye ve batıya getirdiği için aynı zamanda kendisine lanet ediyor, bir aptal ve bir hain olduğunu düşünüyordu.</span></p>

      <p class="calibre2"><span class="none">Gemileri Devon Adası’ndan, Lancaster Geçidi’nden geçerek, Baffin Körfezi’ne gidebilir, iki, hatta üç kış beklemek zorunda kalma pahasına da olsa buzdan kaçabilirdi. Beechey’deki küçük körfez, gemileri açık denizlerdeki buz saldırılarından korurdu. Lancaster Geçidi’ndeki buzlar da er ya da geç eriyecekti. Thomas Blanky buzu tanırdı. Kutup buzlarının nasıl olduğu belliydi: Kalleş, ölümcül, tek bir yanlış karar ya da bir anlık tereddüt yüzünden sizi yok etmeye hazır ama her şeye rağmen ne yapacağı önceden kestirilebilir.</span></p>

      <p class="calibre2"><span class="none">Ama bu buz, diye düşündü Blanky donmamak için ayağını yere sertçe vurur ve sancak tarafında ve karşısında nöbet tutan, ellerinde silahlarıyla yürüyen Berry ve Handfort’un fenerlerinin ışığına bakarken. Bu buz tanıdığı hiçbir buza benzemiyordu.</span></p>

      <p class="calibre2"><span class="none">O ve Reid on beş ay önce, gemiler buza saplanmadan kısa süre önce Sör John ve iki kaptanı uyarmışlardı. Crozier, bu çok mantıklı diyerek destek vermişti. Artık geçmişte kalan o eylül ayında, hâlâ dar da olsa donmamış sular varken geri dönmeli, Boothia Yarımadası’na mümkün olduğunca yakın ve mümkün olduğunca hızlı ilerleyip açık denizleri aramalıydılar. En azından bir köşesi Keşif Birimi’nin tecrübeli üyeleri ve Blanky gibi emektar balina avcıları tarafından tanınan kıyılardaki sular büyük bir ihtimalle bir ya da iki hafta donmamış olacaktı ve eylül ayı bunu yapmaları için son şanslarıydı. Tümsek halinde buz kütleleri ve eski buzlar -Reid bunlara boktan gezici buz diyordu- yüzünden kıyı boyunca kuzeye gidemeseler bile James Ross’un Kral William topraklarının koruması altında çok daha fazla güvende olacaklardı. Geçen yaz Teğmen Gore’un liderliğinde yapılan keşiften sonra Kral William topraklarının bir ada değil anakara olduğunu anlamışlardı. Bu kara kütlesi alçak, donmuş, rüzgârlarla dövülmüş ve şimşek fırtınalarına maruz kalmış bir yer olsa bile gemilerini şeytanın gönderdiği kuzey rüzgârından, şimşeklerden, soğuktan ve sürekli saldıran buzdan koruyacaktı.</span></p>

      <p class="calibre2"><span class="none">Blanky daha önce böyle bir buz görmemişti. Gezici buzun ender iyi yanlarından biri, buzdağına saplanmış bir mermi gibi buza saplanmış bir gemiyi sürüklemesiydi. Hareketsiz kaldığı sanılan gemiler aslında hareket ediyordu. Blanky 1836 yılında Pluribus adlı balina avcı gemisinde buz uzmanı olarak çalışırken yirmi yedi Ağustos günü bir rüzgâr çıkmış; tecrübeli, tek gözlü Amerikalı kaptanları da</span> <span class="none">dâhil</span> <span class="none">olmak üzere herkesi şaşırtmış, onları Disko Körfezi’nin yüzlerce kilometre ötesindeki Baffin Körfezi’nin buzlarına saplamıştı.</span></p>

      <p class="calibre2"><span class="none">Bir sonraki yaz kötü geçmişti. En azından geçen yaz, 1847 yılında geçirdikleri yaz kadar kötüydü. Buz erimiyor, hava ısınmıyor, kuşlar ve diğer hayvanlar görünmüyordu. Ama Pluribus ne yapacağı tahmin edilebilen bir gezici buzun içindeydi ve güney yönünde bin yüz yirmi kilometre sürüklendi. O yazın sonuna doğru buzlu bölgelerin sonuna gelmişler, gözlerinin önündeki buzda açılan Rusların polinia dedikleri çatlakları görmüşler, açık denizlere çıkmışlar ve gemilerini tamir etmek üzere Grönland’daki limana ulaşmışlardı.</span></p>

      <p class="calibre2"><span class="none">Ama burada böyle olmuyordu. Blanky bunu biliyordu. Tanrı’nın terk ettiği bu beyaz cehennemde durum farklıydı. Bir yıl üç ay önce kaptanlara anlattığı gibi bu gezici buz Kuzey Kutbu’ndan itilen devasa bir buzul gibiydi. Güneylerinde Kanada’nın haritaya girmemiş kutup bölgeleri, güney-batılarında Kral William topraklan, doğularında ve kuzeydoğularında Boothia Yarımadası bulunuyordu. Crozier’ın, Fitzjames’in Blanky’nin ve Reid’in yaptıkları ölçümlere göre buz sürüklenmiyor, sadece yirmi dört kilometrelik bir alanda insanı çıldırtacak bir biçimde çember çiziyordu. Sanki Büyük Oda’da artık tayfaların dinlemediği metal plakların içine gömülmüş sinekler gibiydiler.</span></p>

      <p class="calibre2"><span class="none">Bu gezici buz, Blanky’nin kıyılarda gördüğü buza benziyordu. Yalnız, buradaki denizde, gemilerin etrafında yirmi, kırk kilometre kalınlıktaki bir buz varken, sıradan kıyı buzunun kalınlığı en fazla bir metreydi. Buradaki buz öyle kalındı ki tayfalar yangın için açtıkları çukurları bile uzun süre açık tutamıyorlardı.</span></p>

      <p class="calibre2"><span class="none">Buz ölülerini gömmelerine bile izin vermiyordu.</span></p>

      <p class="calibre2"><span class="none">Thomas Blanky otuz yıldan fazla elde ettiği tecrübeleri 126 kişiyi içinden geçilmesi imkânsız dört yüz kilometrelik mesafeden geçirip de ölmeyi beklemekten başka bir şey yapamadıkları bu yere getirmek için kullanmasının şeytanın bir oyunu mu yoksa kendi aptallığı mı olduğuna karar verememişti.</span></p>

      <p class="calibre2"><span class="none">Aniden bir bağırış duyuldu. Bir tüfek patladı. Sonra tekrar bir bağırış geldi.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_20" />
    </div>
  </div>
</body>
</html>
