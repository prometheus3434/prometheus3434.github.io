<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>18<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir’ün günlüğünden:</span></p>

      <p class="calibre2">&nbsp;</p>

      <p class="calibre2"><span class="none">20</span> <span class="none">Kasım, 1847,</span> <span class="none">Cumartesi</span></p>

      <p class="calibre2"><span class="none">Burada bir başka kış ve yaz geçirmemize yetecek kadar yiyeceğimiz yok. Ama olmalıydı. Sör John gemiyi yiyecekle tıka basa doldurup iki gemiyi de en az üç yıl idare edecek gibi hazırlamıştı. Eğer yiyecekleri daha tutumlu bir biçimde tüketsek beş yıl ve hatta tutumluluğu son haddine vardırırsak yedi yıl yetecek kadar yiyeceğimiz vardı. Sör John’un ve iki geminin diğer iki kaptanı Crozier ve Fitzjames’in hesaplarına göre Terör ve Erebus gemileri 1852</span> <span class="none">yılına kadar yiyecek sıkıntısı çekmeyecekti. Ama şu anda yenilebilir yiyeceklerimiz ilkbaharda bitecek gibi görünüyor. Eğer bu yüzden ölecek olutsak katilin adı akılsızlık olacak.</span></p>

      <p class="calibre2"><span class="none">Terör’den Doktor McDonald bir süredir konserve yiyeceklerden şüpheleniyordu ve Sör John’un ölümünden sonra bu konudaki kaygılarını benimle paylaşmıştı. Sonra, geçen yaz Kral William topraklarına gittiğimizde yiyecekler çürük çıkınca, bunlar geminin en dibindeki konservelerde bu sorun iyice kendini gösterdi. Ekim ayında dört cerrah olarak Yüzbaşı Crozier ve Üsteğmen Fitzjames’den bu konuda bir araştırma yapmak için izin istedik. Dördümüz, bize yardım etmekle görevlendirilen tayfalarla beraber her iki geminin alt güvertelerinde bulunan yüzlerce fıçı, sandık ve konserveyi didik, didik ederek numuneler aldık. Yanılmamak için bu incelemeyi iki kez tekrarladık. Konserve yiyeceklerin yarısından fazlası bozuk çıktı.</span></p>

      <p class="calibre2"><span class="none">Bunu üç hafta önce Sör John’un eski odasında, buz gibi bir havada yaptığımız toplantıda dile getirdik. Fitzjames’in rütbesinde bir değişiklik olmamasına rağmen seferin yeni lideri Yüzbaşı Crozier tarafından -ve dolayısıyla geri kalanlar tarafından da -Yüzbaşı olarak çağrılıyordu artık. Onun, Crozier’ın ve biz dört cerrahın katıldığı gizili bir toplantı yaptık.</span></p>

      <p class="calibre2"><span class="none">Yüzbaşı Crozier daha önce görmediğim bir öfke nöbetine tutuldu. İrlandalı olduğunu hatırlamak zorunda kaldım. Sanki yiyeceklerin depolanmasından biz cerrahlar sorumluymuş gibi bizden açıklama istedi. Diğer taraftan Fitzjames konserve yiyeceklerden ve onu bize ulaştıran tedarikçiden başından beri şüpheleniyordu. Donanma’da bu konuda fikirlerini beyan eden tek kişiydi. Ama Crozier Kraliyet Donanması’nın böyle inanılmaz bir biçimde kazıklanmasına hâlâ inanamıyordu.</span></p>

      <p class="calibre2"><span class="none">Terör’ün baş cerrahı John Peddie, cerrahlar arasında denizde en fazla görev alan kişiydi. Ama bu görevin büyük kısmı -Crozier’ın lostromosu John Lane’le beraber- Mary adlı gemide geçmişti ve daha çok Akdeniz’de dolaşmışlardı. Akdeniz’deki gemilerde fazla konserve yiyecek tüketilmiyordu. Erebus’ta benim amirim olan baş cerrah Stephen Stanley de, benzer biçimde, böylesine büyük miktarda konserve yiyecek olan bir gemide görev almamıştı. İskorbütü önlemek için bir gemide çok çeşitli yemek olması gerektiğini düşünen Doktor Stanley de yaptığımız araştırma sonucunda elimizdeki konserve sebze, et ve çorbanın çürümüş ya da yenemez dununda olduğu anlaşılınca şaşırmış, ağzını bıçak açmaz olmuştu. Sadece, erzak alımı sırasında Yüzbaşı Crozier’ın yazmanı Bay Helpman’la beraber çalışan Doktor McDonald’ın bu konuda bazı tezleri vardı. Bu günlüğe aylar önce not ettiğim gibi, Erebus’ta bulunan on bin kasa pişmiş etin yanı sıra konservelenmiş yiyeceklerimiz arasında pişmiş dana, koyun eti; patates ve havuç</span> <span class="none">dâhil</span> <span class="none">pek çok çeşit sebze, çorba ve 4.300 kilogram çikolata vardı.</span></p>

      <p class="calibre2"><span class="none">Alex McDonald bizi sağlık görevlisi olarak temsil ediyordu ve Deptford Erzak Alım</span> <span class="none">Baş sorumlusu</span> <span class="none">bir Yüzbaşı ve bize yiyecek tedarik etmekle</span> <span class="none">sorumlu</span> <span class="none">Bay Stephan Goldner’la temas halindeydi. McDonald, ekim ayında Crozier’a Sör John’un seferine yiyecek temin etmek isteyen dört firmanın ihaleye girdiğini söylemişti: Hobart, Gamble, Cooper and Aves ve daha önce sözünü ettiğim Bay Goldner. Doktor McDonald Yüzbaşı’ya Goldner’in (bu alanda en çok adı duyulmuş) diğer üç firmanın verdiği rakamın yansı fiyat önerdiğini söyledi. Buna hepimiz çok şaşırdık. Diğer firmalar teslimatı bir ay ya da üç hafta sonra yapabileceklerini belirtirken Goldner hemen teslimat yapabileceğini söylüyor ve taşıma ücreti almayacağını belirtiyordu. Eğer Goldner yiyecekleri reklâm yaparken söylediği gibi pişirmiş ve hazırlamış olsaydı fabrikasının çoktan batacağı kesindi. Ama Üsteğmen Fitzjames dışında hiç kimse bunu fark etmemişti.</span></p>

      <p class="calibre2"><span class="none">Donanma yetkilileri ve Keşif Biriminden üç görevli hemen Goldner’in teklifinin kabul edilmesini istemiş</span><span class="none">lerdi. Buna tek karşı çıkan Dept</span><span class="none">fort Erzak Alım İdaresi’nin tecrübeli denetçisi olmuştu. Ama yetkililer Goldner’a parasının (3800 sterlinin) peşin ödenmesi için ısrar etmişlerdi. Bu para herhangi bir fabrika sahibi için büyük bir servetti. Ama McDonald’ın açıkladığına göre sadece Molavia’daki Golatz bölgesinde bulunan bir fabrikası olan Goldner gibi bir yabancı için çok daha büyük bir servet sayılırdı. Sonuç olarak Goldner’a Donanma tarihinin en büyük siparişi verilmişti, her biri bir ile dört kilo arası ağırlığa sahip 9500 konservelenmiş et ve sebze; 20.000 tane konserve çorba.</span></p>

      <p class="calibre2"><span class="none">McDonald</span> <span class="none">Goldner’in</span> <span class="none">listesini</span> <span class="none">değ</span><span class="none">iş</span><span class="none">tirmişti</span> <span class="none">toplantıya. Fitzjames listeyi bir bakışta hatırladı. Şöyle bir bakmak bile ağzımın sulanmasına yetti: yedi çeşit koyun, on çeşit dana, on üç çeşit biftek, dört çeşit kuzu. Güveçte tavşan, tavuk, (soğan ya da köri ile pişmiş) tavşan, sülün ve yatım düzine başka hayvan eti. Eğer Keşif Birimi deniz yemeği de isteyecek olursa Goldner onlara konserve ıstakoz, morina, Batı Hindistan kaplumbağası, somon bifteği de sağlayabilirdi. Daha iyi yemek tercih edenler için,</span> <span class="none">her biri sadece on beş pensten,</span> <span class="none">yer mantarı, dana dili ve acılı sos da teklif ediyordu.</span></p>

      <p class="calibre2"><span class="none">Aslında dedi McDonald, sefer tasında tuzlu etten başka bir şey yemiyoruz.</span></p>

      <p class="calibre2"><span class="none">Bu terimleri anlayacak kadar tecrübem olmuştu artık, tuzlu et denizciler arasında bifteğe verilen isimdi. Fıçılara da sefer tası deniyordu. Böyle demekle beraber bunları yiyorduk.</span></p>

      <p class="calibre2"><span class="none">Goldner’ın bize attığı kazık bununla da kalmıyor, diye devam etti McDonald. Crozier’ın yüzü öfkeden mosmor kesilmişti. Üsteğmen Fitzjames ise sinirli sinirli başını sallıyordu. Etikette daha pahalı gözüken yiyecek isimleri altında bize ucuz yemekler satmış. Örneğin basit bir yahninin üzerine “Kızartılmış Sığır Pirzolası” yazmış. Normal yahninin fiyatı dokuz pens. Ama etiketi değiştirerek bizden on dört pens almış.</span></p>

      <p class="calibre2"><span class="none">“Aman Tanrım,” diye patladı Crozier. “Donanmaya bunu her fabrikatör yapıyor. Donanmayı kazıklama işi Âdem babaya kadar dayanıyor. Ama bu neden birdenbire yiyeceksiz kaldığımızı açıklamaz.”</span></p>

      <p class="calibre2"><span class="none">“Doğru, Yüzbaşım, açıklamaz,” dedi McDonald. Sorun pişirmede ve lehimlemede.</span></p>

      <p class="calibre2"><span class="none">“Neyde?” diye sordu Crozier. Anlaşılan öfkesine hâkim olmaya çalışıyordu. Yüzü kıpkırmızı olmuştu; ama yıpranmış kepinin hemen altındaki alnı bembeyazdı.</span></p>

      <p class="calibre2"><span class="none">“Pişirme ve lehimleme,” dedi Alex. Bay Goldner pişirme işlemi sırasında büyük dozlarda kalsiyum klorid kullanmakla övünüyordu. Bunu kaynayan suyun içine atıyor ve ısıtma işlemini hızlandırıyordu... Amacı üretimi hızlandırmaktı.</span></p>

      <p class="calibre2"><span class="none">“Ne var bunda?” diye sordu Crozier. “Önemli olan bu yiyeceklerin tarihinin geçmiş olması. Goldner şöyle pişirmiş, böyle pişirmiş, bunun ne önemi var? Süreci hızlandırmak istemiş işte.”</span></p>

      <p class="calibre2"><span class="none">“Evet, Yüzbaşım,” dedi McDonald. “Ama konservelenmeden önce bu etler ve sebzeler yeterince ısıtılmamıştı. Tıp alanında çalışan bizler düzgün ısıtılınca yemeklerin içindeki hastalığa yol açan zararlı maddelerin yok olduğuna inanırız. Ama ben Goldner’in bunları nasıl pişirdiğine kendim şahit oldum. Etleri, sebzeleri ve çorbaları yeterince uzun süre pişirmiyordu.”</span></p>

      <p class="calibre2"><span class="none">“Neden bunu Keşif Birimi yöneticilerine rapor etmedin?” diye sordu Crozier.</span></p>

      <p class="calibre2"><span class="none">“Rapor etti,” dedi Üsteğmen Fitzjames yorgun bir sesle. “Ben de rapor ettim. Ama Deptford’daki denetçi dışında kimse bizi dinlemedi. O adamın da son komisyonda oy hakkı yoktu.”</span></p>

      <p class="calibre2"><span class="none">“Yani üç yıl içinde yiyeceklerimizin yarısının bozulmasını kötü pişirme yöntemlerine mi bağlıyorsunuz?” Crozier’ın yüzü benek benek kırmızı ve beyaz bir bal almıştı.</span></p>

      <p class="calibre2"><span class="none">“Evet,” dedi Alex McDonald. Ama bize göre eşit derecede önemli bir etken de kötü lehimleme.</span></p>

      <p class="calibre2"><span class="none">“Kötü lehimleme mi?” diye sordu Fitzjames. Şurası açık ki Fitzjames Goldner’ın attığı kazıklatın bu boyuta vardığını fark etmemişti.</span></p>

      <p class="calibre2"><span class="none">“Evet, komutanım,” dedi Terör’ün yardımcı cerrahı. “Yiyeceklerin konservelerde saklanması yeni bir buluş. Modern çağın harika bir buluşu. Ama bu konudaki birkaç yıllık tecrübemizle eğer konservelerin silindir kenarları iyi lehimlenmezse içerideki yemeğin bozulacağını öğrenmiş bulunuyoruz.”</span></p>

      <p class="calibre2"><span class="none">“Peki, adamlar bu konserveleri iyi lehimlememişler mi?” diye sordu Crozier. Sesi alçak, tehditkâr bir homurtuya dönmüştü.</span></p>

      <p class="calibre2"><span class="none">“İncelediğimiz konservelerin yüzde altmışını iyi lehimlememişler,” dedi McDonald. “Dikkatsizce yapılan lehimleme sonucunda konservelerin içine hava girmiş. Bu hava da konservelenmiş bifteklerin, dana etinin, sebzelerin, çorbaların ve diğer yiyeceklerin bozulmasına neden olmuş.”</span></p>

      <p class="calibre2"><span class="none">“Nasıl olur?” diye sordu Yüzbaşı Crozier. Yuvarlak kafasını sanki bir yumruk yemişçesine sallıyordu. “İki gemi İngiltere den ayrıldığından bu yana kutup denizlerindeyiz. Herhangi bir yiyeceği Mahşer Gününe kadar muhafaza edecek kadar soğuk havalar var sanıyordum buralarda.”</span></p>

      <p class="calibre2"><span class="none">“Görünüşe göre bu yeterli olmamış,” dedi McDonald. “Goldner’ın geriye kalan yirmi dokuz bin konserve yemeğinin pek çoğu çürümüş durumda. Diğerleri iç çürümenin yarattığı gazın etkisiyle büzülmüş. Belki de İngiltere’de bazı zararlı buharlar konservelerin içine girmiştir. Belki de Tıbbın ve Bilimin henüz keşfedemediği bir çeşit mikrop, nakliyat hatta belki de üretim sırasında konservelere sızmış olabilir.”</span></p>

      <p class="calibre2"><span class="none">Crozier kaşlarını çattı. “Mikrop mu? Fantezileri bir kenara bırakalım Doktor McDonald.”</span></p>

      <p class="calibre2"><span class="none">Cerrah yardımcısı omuz silkti. “Size göre fantezi olabilir Yüzbaşım. Ama benim gibi yüzlerce saatinizi mikroskobun başında geçirmediniz. Henüz bu tür mikroplar hakkında fazla bilgimiz yok ama bir su damlasında bile ne kadar çok mikrop olduğunu görseniz bir daha ağzınıza bir şey koymazdınız.”</span></p>

      <p class="calibre2"><span class="none">Crozier sakinleşir gibi olmuş ama doktorun son cümlesi sık sık sarhoş olmasını çağrıştıracak bir yorum olduğu için yine kızarmıştı. “Anladık. Yiyeceklerin bazıları bozulmuş,” dedi kabaca. “Diğerlerinin bozulmasını engellemek için ne yapabiliriz?”</span></p>

      <p class="calibre2"><span class="none">Boğazımı temizledim. “Bildiğiniz gibi, Yüzbaşım, tayfaların yaz diyeti günde yüz gram etli sebze, biraz bezelye ve haftada iki yüz gram arpadan oluşuyordu. Ama her gün ekmek ve çöreklerini de yiyorlardı. Kışa girdiğimizde fazla kömür harcamamak için ekmekten yüzde yirmi beş kesinti yaptık. Eğer geriye kalan konserve yemekleri daha uzun süreyle ısıtır ve vereceğimiz ekmek oranlarını arttırırsak, sadece konservelerdeki yiyecekleri kurtarmış olmakla kalmayız, aynı zamanda iskorbüte karşı da savaşmış oluruz.”</span></p>

      <p class="calibre2"><span class="none">“Bu olanaksız,” dedi Crozier. “Nisan ayına kadar gemiyi ısıtacak kadar kömürümüz ancak var. Bana güvenmiyorsan Mühendis Gregory’ye ya da Terör’deki mühendis Thompson’a sorabilirsin.</span></p>

      <p class="calibre2"><span class="none">“Size güveniyorum, Yüzbaşım,” dedim üzgün bir biçimde. “İki mühendisle de konuştum. Ama konserve yiyecekleri daha fazla ısıtmazsak büyük ihtimalle hepimiz zehirleniriz. Tek yapabileceğimiz, bozulmuş olduğunu anladığımız konserveleri atmak ve kötü lehimlenmiş olanları ayırmak olur. Bu da elimizdeki yiyecek mevcudunu büyük oranda tüketir.</span></p>

      <p class="calibre2"><span class="none">“Peki ya eterle çalışan ocaklar?” diye sordu Fitzjames biraz canlanarak. Konserve çorbaları ve diğer şüpheli yiyecekleri kamplara götürdüğümüz ocaklarda kullanabiliriz.</span></p>

      <p class="calibre2"><span class="none">McDonald başını iki yana salladı. “Bunu denedik, komutanım. Doktor Goodsir ve ben sözde Sığır Pirzolasını eterle çalışan ocakta pişirmeyi denedik. Elimizdeki eter havalar da çok soğuk olduğu için yiyeceklerin yeterince ısınmasını sağlayacak kadar çok değil. Ayrıca kızak takımlarımız -ve gemileri terk etmek zorunda kalırsak hepimiz- karları ve buzları kaynatıp su içmek için bu ocaklara ihtiyacımız olacak. Bu yüzden eldeki eteri idareli kullanmak gerekir.”</span></p>

      <p class="calibre2"><span class="none">“Kral William topraklarına giden Teğmen Gore’un kızak takımındaydım, her gün eterle çalışan ocakları kullanıyorduk,” diye ekledim yavaşça. “Bu ocaklarla o soğukta çorbalarımızın bir anlığına kabarcık çıkarmasına yetecek kadar pişirebiliyorduk. Bu da çorbaların ancak ılık olmasına yetiyordu.”</span></p>

      <p class="calibre2"><span class="none">Uzun süren bir sessizlik oldu.</span></p>

      <p class="calibre2"><span class="none">“Bizi önümüzdeki bir iki yıl boyunca idare edeceğini düşündüğümüz yiyeceklerin yarısından fazlasının bozulduğunu söylüyorsunuz,” dedi Crozier sonunda. “Ne Erebus ne de Terör’deki ocaklarda bunları pişirmeye yetecek kadar kömürümüz yok. Diğer ocaklar için de sınırlı eter var. Ne yapabiliriz peki?”</span></p>

      <p class="calibre2"><span class="none">Beşimiz de dört cerrah ve Üsteğmen Fitzjames sessiz kaldık. Geriye sadece gemiyi terk etmek, daha uygun bir iklime sahip, avlanabileceğimiz bir yere ulaşmaya çalışmak kalıyordu.</span></p>

      <p class="calibre2"><span class="none">Crozier, düşüncelerimizi okurcasına gülümsedi. İrlandalılara özgü çılgınca bir gülümsemeydi bu. O sıralarda böyle düşünmüştüm. Crozier şöyle dedi: “Sorun şu ki baylar, her iki gemide de bir fok balığını ya da bir denizaygırını yakalayıp öldürmeyi bilen tek bir kişi bile yok. Tabii o yaratıkların onları görebileceğimiz bir yere teşrif ettiklerini varsayıyorum. Ortalıkta rengeyiği de yok. Olsa bile onu vuracak tecrübeye sahip biri yok aramızda.”</span></p>

      <p class="calibre2"><span class="none">Hepimiz sessiz kaldık.</span></p>

      <p class="calibre2"><span class="none">“Çabanız için, yaptığınız araştırma ve mükemmel raporunuz için teşekkür ederim Bay Peddie, Bay Goodsir, Bay McDonald ve Bay Stanley. İyi lehimlendiğini düşündüğünüz konserveleri bulup onları kötü lehimlenmiş olanlardan ayıracağız. Yılbaşına kadar şimdiki yemek programını uygularız. Daha sonra daha merhametsiz bir programa geçeriz.”</span></p>

      <p class="calibre2"><span class="none">Doktor Stanley ve ben üzerimize kat kat elbise giyerek Doktor Peddie, Doktor McDonald, Yüzbaşı Crozier ve ellerinde tüfek olan dört denizcinin karanlıkta Terör’e dönüşlerini izlemek için güverteye çıktık. Rüzgârın savurduğu karda fenerlerinin ışığı gözden kaybolurken ve rüzgâr gemimizin direklerini sallayıp uğultusu</span> <span class="none">Erebus ‘un</span> <span class="none">gövdesine baskı yapan buzun inlemesine karışırken Stanley yanıma yaklaştı ve kulağıma bağırdı: Yollarını kaybedip geri dönemezlerse ya da buzdaki o şey onları öldürürse şanslı sayılırlar.</span></p>

      <p class="calibre2"><span class="none">Arkamı dönüp ona korkuyla bakmaktan başka bir şey yapamadım.</span></p>

      <p class="calibre2"><span class="none">“Açlıktan ölmek korkunç bir şeydir Goodsir,” dedi Stanley. “İnan bana. Londra’da buna şahit oldum. İskorbütten ölmek ise ondan da kötüdür. Eğer bu yaratık bizi bu gece öldürürse hepimiz için en iyisi olacak.”</span></p>

      <p class="calibre2"><span class="none">Daha sonra orta güvertenin, titrek ışıkların kıramadığı karanlığına indik. Öyle bir soğuk vardı ki Dantevari Kutup Gecesinin” en derin çukurunda hissettik kendimizi.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_18" />
    </div>
  </div>
</body>
</html>
