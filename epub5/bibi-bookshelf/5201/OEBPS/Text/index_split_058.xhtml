<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>60<br />
      CROZİER</h1>

      <p class="calibre2">&nbsp;</p>

      <p class="calibre2"><span class="none">Acı ve hissin sona ermesi, ona göre ölümün güzel yanıydı. Ölü olmanın kötü yanı ise hayallerin de bitmesiydi ve ne zaman intiharı düşünse sırf bu yüzden vazgeçerdi.</span></p>

      <p class="calibre2"><span class="none">Bu kötü yanın içinde iyi olan bir şey de, düşlerin kimseye ait olmamasıydı.</span></p>

      <p class="calibre2"><span class="none">Crozier, hiç kimse olmanın kaygısız denizinde yüzüyor ve ona ait olmayan hayalleri dinliyordu.</span></p>

      <p class="calibre2"><span class="none">Eğer hayattayken sahip olduğu analitik güçler ölümden sonraki bu memnun akışta da devam ediyorsa, bunun sebebi yaşlı Francis Crozier’ın rüyaları “dinlemeyi” sevmesiydi. Rüyalar, başka insanların şarkılarını dinlemek gibiydi. Dinlediği rüyalarda çok belirgin şekiller olsa da, bu şekil ve renklerin Crozier’ın ölüm perdesinin diğer tarafında karşılaştıklarıyla hiçbir ilgisi yoktu.</span></p>

      <p class="calibre2"><span class="none">Sedna adında güzel bir Eskimo kızı vardı. Kuzeyde, sıradan bir Eskimo köyündeki buzdan evlerinde babasıyla beraber yaşıyordu. Kızın dillere destan güzelliğinin şanı yayılmıştı ve pek çok genç adam, Sedna’yı gri saçlı babasından istemek için geniş buz kütlelerini ve uçsuz bucaksız arazileri geçerek uzun yollar kat</span> <span class="none">ediyordu.</span></p>

      <p class="calibre2"><span class="none">Ancak âşıklarının sözleri, yüzleri ya da görünüşleri onun kalbinde bir karşılık bulamıyordu ve bahar sonlarında buzlar kırılmaya başlayınca, şişko suratlı âşıklarından uzak durmak için yüzen buzların arasından giderdi.</span></p>

      <p class="calibre2"><span class="none">İnsanların, hayvanların seslerini anlayabildiği zamanlarda oluyordu tüm bunlar, bir kuş açık buzların arasından uçuyor ve şarkısıyla Sedna’ya evlenme teklifinde bulunuyordu. “Benimle kuşların diyarına gel, orada her şey benim şarkım kadar güzeldir,” diye ötmüştü kuş. “Benimle açlığın olmadığı, en güzel geyik derileriyle yapılmış olan çadırların, uzanmak için en iyi ve en yumuşak ayı ve geyik derilerinin bulunduğu, fenerinin ise her zaman yağla dolu olacağı yere gel. Ben ve arkadaşlarım sana istediğin her şeyi getiririz ve sen de o günden sonra en iyi ve en parlak derili kıyafetler giyersin. “</span></p>

      <p class="calibre2"><span class="none">Sedna âşık kuşa inandı ve onunla gerçek insanların evlendiği gibi evlendi. Onunla denizin ve buzun bir fersah kadar üstünde kuş insanların olduğu yere doğru gitti.</span></p>

      <p class="calibre2"><span class="none">Ama kuş ona</span> <span class="none">yalan</span> <span class="none">söylemişti.</span></p>

      <p class="calibre2"><span class="none">Evleri en iyi geyik derilerinden yapılmamış; bozuk balık derileri birbirine yamanmıştı. Soğuk rüzgâr kızın masum ve saf haline güldü.</span></p>

      <p class="calibre2"><span class="none">En iyi ayı postları yerine denizaygırı postlarında uyuyordu. Fener için yağ da yoktu. Diğer kuş insanlar onu görmezden geldiler. Hâlâ evlendiği zaman giydiği kıyafetleri giyiyordu. Yeni kocası ona yemesi için sadece soğuk balık getiriyordu.</span></p>

      <p class="calibre2"><span class="none">Sedna her defasında ısrarla kuş</span> <span class="none">kocasına babasını özlediğini söylüyordu, en sonunda kuş, babasının onu ziyarete gelmesine izin verdi. Yaşlı adam dayanıksız teknesiyle haftalar boyunca yol almak zorunda kaldı.</span></p>

      <p class="calibre2"><span class="none">Babası oraya vardığı zaman Sedna, akşam onunla yalnız kalıncaya dek yapmacık bir mutlulukla hareket etti. Sonra balık kokan çadırında babasına ağlamaya başladı; eşinin onu aşağıladığını ve gerçek insan olan genç bir adamla evlenmeyerek her şeyini -gençliğini, güzelliğini, mutluluğunu- bir kuşla evlenip kaybettiğini anlattı.</span></p>

      <p class="calibre2"><span class="none">Babası duyduklarına inanamadı ve kocasını öldürmesi için Sedna’nın bir plan yapmasına yardım etti. Ertesi sabah, kuş eşi Sedna’ya kahvaltı için soğuk balık getirdiği zaman, baba ve kız kuşun üzerine zıpkınla saldı</span><span class="none">rı</span><span class="none">p onu öldürdüler.</span></p>

      <p class="calibre2"><span class="none">Gerçek insanlar diyarına gitmek üzere güneye doğru yol aldılar; ama kuş kocanın ailesi ve arkadaşları onun ölü bulduklarında çok sinirlendiler ve kanatlarını öfkeyle çırparak hızla güneye uçtular. Kanatlarından çıkan ses o kadar güçlüydü ki bin fersah uzaktaki gerçek insanlar diyarından duyulabiliyordu.</span></p>

      <p class="calibre2"><span class="none">Bir haftadır denizde yol alan Sedna ve babasının etrafı birkaç dakika içinde binlerce kuş tarafından çevrelendi. Küçük teknelerinden öfke dolu gagaların, pençelerin ve tüylerin olduğu kara buluta düştüler. Kuşların kanat çırpışları dalgaları coşturan korkunç bir fırtına çıkarttı, küçük tekneleri neredeyse batacaktı.</span></p>

      <p class="calibre2"><span class="none">Adam kızını tekrardan onlara vermeyi teklif edip Sedna’yı tekneden denize attı.</span></p>

      <p class="calibre2"><span class="none">Sedna hayatta kalmak için tekneye tutundu. Elleri çok kuvvetliydi. Babası bıçağını çıkardı ve kızın parmaklarını ilk boğumlarından kesti. Denize düşen bu parmaklar ilk balinalar oldu. Bu tırnaklar ise sahilde bulunan balina kemikleri oldu. Sedna hâlâ tünmüyordu. Babası bu sefer de kızın parmaklarını ikinci boğumdan kesti.</span></p>

      <p class="calibre2"><span class="none">Denize düşen bu parçalar da deniz fokları oldu.</span></p>

      <p class="calibre2"><span class="none">Sedna hâlâ tutunuyordu. Babası parmaklarının kökünü kestiğinde dehşet içinde kaldı, yüzen buzların üstüne düşen parçalar denizaygırı oldular.</span></p>

      <p class="calibre2"><span class="none">Artık kesilecek parmak kalmamıştı, sadece kesik köklerden kalan eğri bir kemik vardı. Tıpkı ölen kocasının Sedna üzerindeki pençeleri gibi. Sonunda Sedna suya düştü ve okyanusun derinliklerine doğru battı. O zamandan beri orada yatıyor.</span></p>

      <p class="calibre2"><span class="none">Sedna bütün balinaların, deniz</span><span class="none">aygırlarının ve fokların anasıdır. Eğer gerçek insanlar onu mutlu ederse, onlara bu ha</span><span class="none">yvanları yollar; foklara, deniz</span><span class="none">aygırlarına ve balinalara yakalanıp öldürülmeleri için izin verir. Eğer gerçek insanl</span><span class="none">ar onu memnun etmezse, balinaları</span><span class="none">, suaygırlarını ve fokları derin karanlıklarda saklar ve böylece gerçek insanlar açlıktan ölürler.</span></p>

      <p class="calibre2"><span class="none">Francis Crozier, Kahrolası cehennemde ne var?</span> <span class="none">diye düşündü. Rüyadaki hiçliğin akışını kendi sesiyle böldü.</span></p>

      <p class="calibre2"><span class="none">Acı, çağrılmış gibi gelir.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_61" />
    </div>
  </div>
</body>
</html>
