<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>44<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir’ün günlüğünden:</span></p>

      <p class="calibre2">&nbsp;</p>

      <p class="calibre2"><span class="none">6 Haziran Salı</span></p>

      <p class="calibre2"><span class="none">Sonunda Yüzbaşı Fitzjames öldü. Bu onun için Tanrı’nın bir</span> <span class="none">lütfu</span> <span class="none">oldu. Altı hafta önce tekneleri güneye çekmeye (Geminin hayatta kalan son cerrahının katılmadığı bir cehennem yolculuğuna) başladığımızdan beri ölen diğerlerinin aksine, bence Yüzbaşı’nın ölüm sebebi iskorbüt değildi.</span></p>

      <p class="calibre2"><span class="none">O da iskorbüt hastasıydı, buna şüphe yok. Bu iyi adamın otopsisini henüz tamamladım ve vücudundaki çürükler, kanayan dişetleri, moraran dudakları tamamen iskorbütün sonuçları. Ama bence onu öldüren şey bu hastalık değil.</span></p>

      <p class="calibre2"><span class="none">Kaptan Fitzjames’in son üç günü Terör Kampı’nın yüz otuz kilometre güneyinde, Kral William topraklarının batıya kıvrıldığı rüzgârlı körfezde geçti. Altı haftadır ilk defa bütün çadırları ve denizcilerden birinin uzun bir süre önce kızakla getirdiği büyük dem ir sobayı kurduk. Geçen altı hafta içinde yemeklerimizin büyük kısmını ya soğuk ya da küçük ocakların ısıttığı ölçüde ılık yiyebildik. Son iki gecedir sıcak yemek yiyoruz; elbette ağır işlerde çalışan denizciler için asla doyurucu olmuyor; ama hiç değilse sıcak. İki gündür aynı yerde uyanıyoruz. Adamlarımız buraya Comfort Körfezi diyor.</span></p>

      <p class="calibre2"><span class="none">Kaptan Fitzjames hayata gözlerini kapatırken huzurlu olsun diye işleri y</span><span class="none">arım bıraktık. Ama Yüzbaşı’</span><span class="none">nın son günleri hiç de huzur içinde geçmedi.</span></p>

      <p class="calibre2"><span class="none">Fitzjames’in son günlerinde yaşadığı sorunları zavallı Teğmen Le Vesconte de yaşamıştı. Teğmen bu korkunç güney yolculuğunun on üçüncü gününde aniden öldü. Yanlış hatırlamıyorsam Terör Kampı’ndan otuz kilometre uzaklaşmıştık ve aynı gün Er Pilkington da son nefesini verdi. İskorbüt hastalığı her ikisinde de ilerlemişti ve son günlerinde fazla ıstırap çekmediler.</span></p>

      <p class="calibre2"><span class="none">Teğmen Le Vesconte’nin</span> <span class="none">ilk adının Harry olduğunu unutmuşum. Onunla arkadaş gibiydik ama ilişkimiz her zaman resmiydi ve yoklama listesinde de adı H. T. D. Le Vesconte olarak yazılıydı. Diğer subayların ona, belki de yüzlerce kez Harry diye seslendiklerini duymuş olmalıydım; ama buna dikkat edemeyecek kadar meşguldüm. Ancak cenaze töreninden sonra diğerlerinin ondan Harry diye bahsettiklerini fark ettim.</span></p>

      <p class="calibre2"><span class="none">Er</span> <span class="none">Pilkington’un</span> <span class="none">ilk adı da William’</span><span class="none">dı</span>.</p>

      <p class="calibre2">Le Vesconte ve <span class="none">Pilkington’un</span> <span class="none">mayıs başlarındaki cenaze töreninden sonra bazı adamlar onların gömüldükleri yere Le Vesconte Noktası adını verelim, demişlerdi; Crozier, eğer her bitimiz öldükten sonra gömüldüğü yere onun adını verecek olsaydık burada boş yer kalmazdı, diyerek bunu reddetmişti.</span></p>

      <p class="calibre2">&nbsp;</p>

      <p class="calibre2"><span class="none">Crozier’in sözü hepimizi çok şaşırtmıştı. Bu da bir tür mizah anlayışı olmalıydı; ama beni şok etmişti ve diğerleri de şaşkınlıktan susup kaldılar.</span></p>

      <p class="calibre2"><span class="none">Belki de Yüzbaşı Crozier’ın niyeti buydu. Ölen subayların isimlerinin doğaya verilmesi tekliflerini sona erdirmek istemişti.</span></p>

      <p class="calibre2"><span class="none">Yüzbaşı Fitzjames birkaç hafta boyunca iyileşme göstermişti; ama dört gün önce durumu ani bir kötülemeyle ağ</span><span class="none">ırl</span><span class="none">aştı. Mide ve bağırsak sonulları yaşıyordu ve 2 Haziran da tümüyle çöktü. Kızaklı yolculuğumuzu basta denizciler için durdurmak yerine onları da kızaklara yerleştirerek diğer yüklerle birlikte çekecektik. Yüzbaşı Crozier, Fitzjames’in kendi teknesinde rahat edeceğinden emindi.</span></p>

      <p class="calibre2"><span class="none">Vardiyalı yürüttüğümüz uzun yolculukta mümkün olduğunca karadan ilerlemeye çalışıyorduk; çünkü buz kalıpları ve basınç sırtlarında hem yavaşlıyor hem de fazlasıyla zorlanıyorduk. Kızak çekenler on teknenin ikinci beşlisini de çekmek için geri giderken ben ağır hastala</span><span class="none">rın</span> <span class="none">yanında kalıyordum. Bu sırada, yüz adamı doyurmak için küçük, ocaklarını hazırlayan Bay Diggle ve Bay Wall ile bizi Eskimolara ve yaratığa karşı koruyan silahlı gözcüler bana yoldaş oluyordu. Hem de hasta ve ölmek üzere olanlardan daha fazla.</span></p>

      <p class="calibre2"><span class="none">Kaptan Fitzjames’in mide bulantısı, kusmala</span><span class="none">rı</span> <span class="none">ve ishali dinmiyordu. Aniden giren kramplar bu cesur adamı iki büklüm yapıp ağlatacak denli şiddetliydi.</span></p>

      <p class="calibre2"><span class="none">İkinci gün kızak grubuna dönmek istese de</span> <span class="none">durumu</span> <span class="none">yeniden ağırlaştı. Bu sefer kusmalar ve kramplar aralıksız devam etti. Adamlar, onun yattığı tekneyi bırakıp gerideki kalan ikinci grubu çekmeye gittiklerinde Yüzbaşı Fitzjames bana, artık bulanık ve çift görmeye başladığını itiraf etti.</span></p>

      <p class="calibre2"><span class="none">Kar gözlüklerini takıp takmadığını sordum. Kimse o gözlükleri sevmiyordu; çünkü görüşü büsbütün karartıp baş ağrısı yapıyordu. Yüzbaşı Fitzjames de o gözlükleri kullanmadığını söyledi; çünkü hava yeterince kapalıydı. İshal ve kusma nöbeti sohbetimizi böldü.</span></p>

      <p class="calibre2"><span class="none">O gece Yüzbaşı Fitzjames’e çadırında eşlik ediyordum ve geç saatlerde, bana yutkunma zorluğundan ve ağız kumluğundan bahsetti. Daha sonra nefes alması da güçleşince konuşamaz oldu. Gün doğumuna yakın Fitzjames’in kollarına felç indi ve artık onları hiç kıpırdatamamaya başladı.</span></p>

      <p class="calibre2"><span class="none">Yüzbaşı Crozier o gün mola verdi. Altı hafta önce Terör Kampı’ndan ayrıldığımızdan beri ilk kez tam günlük izin kullanıyorduk. Bütün çadırlar kuruldu. Crozier’ın teknesindeki revir çadırı da nihayet kuruluyordu. Rüzgârlı ve buz gibi havada mızmızlanan denizciler çadırı tam üç saatte kurabildiler. Ve bir buçuk aydır ilk defa bütün hastalar rahat yüzü gördü.</span></p>

      <p class="calibre2"><span class="none">Kaptan Fitzjames’in kamarotu Bay Hoar yolculuğun ikinci gününde ölmüştü. (İki kilometre bile ilerleyemediğimiz ilk günün gecesinde Terör Kampı manzarasından henüz uzaklaşamamıştık. Sanki on iki saat süren ölümüne mücadele bize hiçbir şey kazandırmamıştı. Terör Kampı’nın güneyindeki dar koydan geçmek yedi günümüzü aldı ve sadece on kilometre ilerleyebildik. Bu da hepimizin moralini altüst etti.)</span></p>

      <p class="calibre2"><span class="none">Aylar önce beyin fonksiyonlarının büyük bir kısmı hasar gören Er</span> <span class="none">Heather</span><span class="none">, yolculuğun dördüncü gününde ölüme yenik düştü. Arkadaşları, aynı akşam aceleyle kazman mezarının başında ona gayda çaldılar.</span></p>

      <p class="calibre2"><span class="none">Ve bir süre böyle ölümlerle geçti. Ama Teğmen Le Vesconte ile Pilkington’un ölümünden sonraki ikinci haftanın sonuna kadar ölen olmadı. Herkes kendini, gerçekten hasta olanların öldüğüne ve güçlü bünyelerin hayatta kaldığına inandırmıştı.</span></p>

      <p class="calibre2"><span class="none">Kaptan Fitzjames’in ani çöküşü hepimize gittikçe güçsüzleştiğimizi, hatırlattı. Artık aramızda sağlam adam kalmamıştı. Belki sadece dev Magnus</span> <span class="none">Manson</span> <span class="none">hariç; çünkü bir tek o, ne kilo ne de güç kaybediyordu.</span></p>

      <p class="calibre2"><span class="none">Fitzjames’in sürekli kusmasını durdurabilmek için ona çadıruşağı otuyla reçine vermeye başladım. Biraz faydası oldu. Midesinde katı ya da sıvı hiçbir şeyi tutamıyordu. Bulantıyı dindirsin diye ıhlamur veriyordum ama hiçbir işe yaramıyordu.</span></p>

      <p class="calibre2"><span class="none">Mükemmel bir balgam söktürücü olan mazı tozuna, adasoğanı şurubu ekleyip Fitzjames’in yutkunma güçlüğünü azaltmaya çalıştım. Ölmek üzere olan bu adamın boğazında hafif bir iyileşme oldu.</span></p>

      <p class="calibre2"><span class="none">Kaptan Fitzjames önce kollarını ve ardından bacaklarını kullanamaz hale gelince ona Alageyik boynuzundan üretilen amonyum k</span><span class="none">arbonatı ve kâfur çözeltisini; h</span><span class="none">atta Peru</span><span class="none">’</span><span class="none">nun koka şarabından içirmeyi bile denedim. Bu, şarap ve kokainden yapılan güçlü bir karışımdı. Bu çözeltilerin yarım dozu felci engellemeye yarıyordu.</span></p>

      <p class="calibre2"><span class="none">İşe yaramadılar Felç Yüzbaşının vücuduna yayılıyordu. Ne konuşabiliyor ne de hareket ediyordu, ama kusmanın ve krampların sonu gelmiyordu.</span></p>

      <p class="calibre2"><span class="none">Artık konuşamıyor olması hiç değilse denizcilerin onu acı içinde feryat ederken duymasını da engelliyordu. Ama son gün, onun sessiz çığlıklarla çırpındığına şahit oldum.</span></p>

      <p class="calibre2"><span class="none">Bu sabah,</span> <span class="none">Fitz</span><span class="none">james’in çilesinin dördüncü ve son günü, felç solunum sistemini de ele geçirince ciğerleri iflas etti. Bütün gün nefes alabilmek için çabaladı. Lloyd ve ben Fitzjames’i yatağında oturur pozisyona getiriyor ya da onu kaldırıp ayaklarını sürükleyerek çadırın etrafında yürütmeye çalışıyorduk. Buzlu zemine değen çıplak ayaklarının ciğerlerinin çalışmasına yardımcı olmasını umut ediyorduk. Arkadaşının yanından hemen hiç ayrılmayan Crozier de bize eşlik ediyordu.</span></p>

      <p class="calibre2"><span class="none">Son bir umut, Hint tütününden yapılmış viski renkli lobelya tentürünü de denedim. Bununla</span> <span class="none">Fitz</span><span class="none">james’in boğazına masaj yapıyordum. Ölmek üzere olan yavru bir kuşu besliyor gibiydim. Lobelya tentürü, boşalmış ecza dolabımdaki en iyi solunum ilacıydı. İsa’yı bile yerinden kaldırabilecek güçteydi.</span></p>

      <p class="calibre2"><span class="none">Ama o da hiçbir işe yaramadı.</span></p>

      <p class="calibre2"><span class="none">Bir cerrah olduğum unutulmamalı, doktor değilim. Anatomi eğitimi aldım ve cerrahi uzmanıyım. Doktorlar reçete yazar; cerrahlar keser. Ama ölen meslektaşlarımdan kalanlarla elimden gelenin en iyisini yapmaya çalışıyorum.</span></p>

      <p class="calibre2"><span class="none">En kötüsü ise Yüzbaşı</span> <span class="none">Fitz</span><span class="none">james’in son saatlerinde bilincinin tamamen açık olmasıydı. Gözlerindeki korku ve terörü görebiliyordum. Bedeni ölüyordu ve bilinci açıklı. Bana gözleriyle yalvarmaktan başka hiçbir şey yapamıyordu. Ve benim elimden hiçbir şey gelmiyordu.</span></p>

      <p class="calibre2"><span class="none">Acısını sonlandırm</span><span class="none">ak için ona kokain vermeyi düşünsem de Hipokrat yeminim ve dini inancım buna izin vermedi.</span></p>

      <p class="calibre2"><span class="none">Dışarı çıkıp beni kimsenin göremeyeceği bir yerde ağladım.</span></p>

      <p class="calibre2"><span class="none">Kaptan Fitzjames bu öğleden sonra saat üçü sekiz geçe öldü. 6 Haziran 1848’de.</span></p>

      <p class="calibre2"><span class="none">Mezarı kazılmıştı bile. Üstünü örten kayalar da yerleştirildikten sonra herkes görevinin başına döndü. Üç yıldır onun emrinde çalışan bazı denizciler ağladı. Bugün hava beş derece olmasına karşın kuzeybatıdan esen soğuk, bir rüzgâr gözlerimizden süzülen gözyaşlarımızı dondurdu.</span></p>

      <p class="calibre2"><span class="none">Birkaç denizci havaya ateş açtı. Mezarın bulunduğu tepenin üstündeki bir kar tavuğu buz kalıbına doğru süzülüyordu. Denizciler çığlığı bastı. Yüzbaşı için değil, akşam yemeğinde yiyecekleri kar tavuğu için. Adamlar silahlarını hazırlayana kadar, kuş yüzlerce metre uzağa gitmişti. (Zaten bu denizcilerden hiçbiri, yüz metre öteden hareket halindeki bir kuşu vuramazdı.)</span></p>

      <p class="calibre2"><span class="none">Yarım saat sonra Yüzbaşı Crozier revir çadırına gelip beni dışarı çağırdı.</span></p>

      <p class="calibre2"><span class="none">Kaptan Fitzjames’i iskorbüt mü öldürdü? Sorusu buydu. Bence öyle olmadığını söyledim, onu öldüren daha ciddi bir şey olmalıydı.</span></p>

      <p class="calibre2"><span class="none">Crozier, “Kaptan Fitzjames, ona hizmet eden kamarotun ve diğer subayların onu zehirlediklerini düşünüyordu,” diye fısıldadı. “Bu mümkün olabilir mi?”</span></p>

      <p class="calibre2"><span class="none">“Bridgens mı?” dedim yüksek sesle. Şaşırmıştım. Kitap kurdu yaşlı kamarotu hep sevmişimdir.</span></p>

      <p class="calibre2"><span class="none">Crozier kafasını salladı. “Richard Aylmore, Erebus subaylarına son iki haftadır hizmet ediyor,” dedi. “Zehir olabilir mi, Doktor Goodsir?”</span></p>

      <p class="calibre2"><span class="none">Tereddüt ettim. Evet dersem Aylmore gün doğmadan kurşuna dizilirdi. Kam</span><span class="none">arot, Büyük. Venedik Karnavalı’</span><span class="none">ndaki tedbirsizliği yüzünden ocak ayında cezalandırılmıştı. Ayrıca Terör’ün küçük</span> <span class="none">kalafatçı yardımcısı</span> <span class="none">yalan</span><span class="none">cı Hickey’in de sırdaşıydı Hepimiz Aylmore’un kinci bir adam olduğunu biliyorduk.</span></p>

      <p class="calibre2"><span class="none">Yarım saat önce Crozier’a “Zehir olabilir,” dedim. Ama kasıtlı yapılmış olamaz.</span></p>

      <p class="calibre2"><span class="none">Bu ne demek oluyor?</span></p>

      <p class="calibre2"><span class="none">Yani subaylar Goldner marka konserve yiyeceklerle besleniyorlar. Bozulmaya başlayan yiyeceklerde ölümcül zehirler oluşabilir. Bunu anlamak kolay değildir. Belki çıplak gözle görülemeyecek mikroskobik bakteriler oluşuyordun</span> <span class="none">Konservenin bozulduğunu koklayarak anlayamaz mıyız? diye fısıldadı Crozier.</span></p>

      <p class="calibre2"><span class="none">Hayır. Bu zehir önce ses tellerine sonra bütün vücuda yayılır. Görülemez ve kokusu da yoktur. Yani ölüm kadar görünmezdir.</span></p>

      <p class="calibre2"><span class="none">Crozier uzunca bir süre düşündü ve sonunda “Üç hafta içinde bütün konserve gıdaların tüketimine son verilmesini söyleyeceğim,” dedi. “Salamura domuz eti ve çöreklerle idare edeceğiz. Ve onları da soğuk olarak yiyeceğiz.”</span></p>

      <p class="calibre2"><span class="none">“Bu habere kimse sevinmeyecek,” dedim.</span></p>

      <p class="calibre2"><span class="none">“Bu kadar güç koşullarda adamları yiyecekten de mahrum ederseniz isyan çıkarırlar.”</span></p>

      <p class="calibre2"><span class="none">Crozier gülümsedi. “O zaman herkesi mahrum etmeyiz. Aylmore, yemeye devam edebilir. Fitzjames’e servis ettiği yemeklerin dışında.”</span></p>

      <p class="calibre2"><span class="none">“İyi geceler Doktor Goodsir.”</span></p>

      <p class="calibre2"><span class="none">Revir çadırına dönüp uyku tulumuma girdim ve taşınabilir maun masamı dizlerimin üstüne koydum.</span></p>

      <p class="calibre2"><span class="none">Ellerim sürekli titrediği için yazım eskisi kadar okunaklı değil. Ve ellerim titremesi de soğuktan değil.</span></p>

      <p class="calibre2"><span class="none">Ne zaman birini tanıdığımı zannetsem</span> <span class="none">hep yanılıyorum</span><span class="none">. Milyonlarca yıllık tıp bilimi insan ruhunun sırlarını açıklamaya yetmiyor.</span></p>

      <p class="calibre2"><span class="none">Yarın şafaktan önce yola çıkacağız. Bundan sonra mola vereceğimizi de sanmıyorum.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_47" />
    </div>
  </div>
</body>
</html>
