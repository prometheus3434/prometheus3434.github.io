<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>36<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Buzun üstündeki üçüncü ve son gün diğe</span><span class="none">rl</span><span class="none">erinden çok daha zor geçmişti. Crozier bu yolculuğu, daha eski ve daha geniş kızak gruplarıyla son altı ay içinde en az iki kez yapmıştı. O zaman daha sağlıklıydı. Ve kuşkusuz daha az yorgundu.</span></p>

      <p class="calibre2"><span class="none">Crozier, ocak ayında geçirdiği ağır hastalıktan sonra içinden çıkamadığı derin kederin onda uykusuzluk hastalığı yarattığının farkında değildi. Birçok kaptan gibi Crozier de uykuya düşkün değildi. Bu özeliğiyle gurur duyardı ve geminin rotasındaki hafif bir sapma, yelkenlerin rüzgârla dolması, güvertedeki ayak sesleri, hatta tekneye çarpan su sesindeki en ufak bir değişiklik bile onu en derin uykudan uyandırırdı.</span></p>

      <p class="calibre2"><span class="none">Ama son haftalarda Crozier her gece bir öncekinden daha az uyumaya başlamış ve bir saat içinde yalnızca birkaç dakikalık uyuklamaları da alışkanlık haline getirmişti. Bunun sebebini, son birkaç gün ve birkaç hafta içinde dikkat etmesi gereken bir yığın ayrıntıyla vermesi gereken emirlere bağlıyordu; ama onu yeniden yıkmaya başlayan şey, kederdi.</span></p>

      <p class="calibre2"><span class="none">Çoğunlukla dalgındı. Yerleşmiş bir yorgunluğun vücudunda yarattığı kimyasal tepkimeler yüzünden sersemlemiş bir zihne sahip zeki bir adamdı.</span></p>

      <p class="calibre2"><span class="none">Birinci ve İkinci Deniz Kamplarındaki adamlar için son iki gecedir tüm yorgunluklarına rağmen uyumak mümkün olmamıştı. Son haftalarda sekiz Hollanda çadırı sürekli kurulu halde tutulduğu için her iki kampta da başka çadır kurmaya gerek yoktu. Rüzgâr ya da kar yüzünden hasar gören çadırların tamirini sırayla her grup üstleniyordu.</span></p>

      <p class="calibre2"><span class="none">Rengeyiği dersinden yapılan üç kişilik uyku tulumları Hudson Körfezi marka uyku tulumlarından çok daha sıcak tutuyordu ve bu kaliteli uyku tulumları çekilişte kazanılmıştı. Crozier çekilişe katılmamıştı; ama buza çıktıktan sonraki ilk gece mürettebatından iki subayla aynı çadırda uyumak için çadıra girdiğinde kamarotu Jopson’un ona rengeyiği dersinden bir tulum diktiğini gördü. Ne hasta Jopson ne de diğer subaylar Yüzbaşının horlayan, yellenen, itişip kakışan adamlarla aynı tulumu paylaşmasının doğru olduğunu düşünüyorlardı; ama Crozier bunu umursamayacak kadar yorgundu.</span></p>

      <p class="calibre2"><span class="none">Crozier, Jopson’a tek başına üşüyerek uyumaktansa iki kişiyle aynı tulumda uyumanın daha iyi olacağını söylememişti. Gece boyunca üşümelerini engelleyen tek şey diğer adamların vücut sıcaklığıydı.</span></p>

      <p class="calibre2"><span class="none">Ama Crozier deniz kampında da uyumayı denememişti.</span></p>

      <p class="calibre2"><span class="none">İki saatte bir uyanıyor ve etrafı dolaşarak nöbetin vaktinde değişip değişmediğini kontrol ediyordu. Rüzgâr gece boyunca esmeye devam ediyor ve nöbetçiler alçak kar duvarlarının ardında toplanıyordu. Şiddetli rüzgâr ve kar yüzünden hepsi bu alçak setin ardında büzülüp kalıyordu. Ve adamlar, yaratık ancak karşılarına dikilirse onu görebilirlerdi.</span></p>

      <p class="calibre2"><span class="none">O gece yaratık kendini göstermedi.</span></p>

      <p class="calibre2"><span class="none">Crozier ocak ayındaki hastalığı sırasında gördüğü kâbusları bu kısa uyuklamalarında da görmeye başlamıştı. Bazı kâbusları defalarca görüyor ve uykusundan sıçr</span><span class="none">ayarak uyanıyordu. Genç kızlar ruh</span> <span class="none">çağırıyorlardı. M’Clintock ve başka bir adam, teknedeki iki iskelete bakıyorlardı; iskeletlerden biri ayaktaydı ve üstünde kalın denizci ceketi vardı, diğeri ise bir yığın kemikten ibaretti.</span></p>

      <p class="calibre2"><span class="none">Crozier bunlardan birinin kendisi olup olmadığını merak ediyordu.</span></p>

      <p class="calibre2"><span class="none">Ama en kötüsü, kendisini Memo Moira’nın kapatılmış kilisesindeki sunağın önünde çırılçıplak vaziyette gördüğü kâbustu. İriyarı zalim peder, parçalanmış beyaz cüppe içindeki yanmış bir adamın cesedini Crozier’a yaklaştırıp yanık et kokusunu onun suratına üflüyordu.</span></p>

      <p class="calibre2"><span class="none">23 Nisan’da saat sabahın beşini biraz geçmişken bütün adamlar toplandı. Güneş saat ona kadar doğmuyordu. Rüzgâr esmeye devam ediyor ve Hollanda çadırlarının kahverengi bezini savuruyordu.</span></p>

      <p class="calibre2"><span class="none">Adamlar, şişede taşıdıkları yarım litre eterle küçük ocaklarını yakıp teneke kutulardaki yiyeceklerini ısıtmaya çalışıyorlardı. Rüzgâr olmasa bile küçük ocakları tutuşturmak çok zor hatta neredeyse imkânsızdı. Bugünkü gibi bir rüzgârda, ocakları değil dışarıda, çadırın içinde yakmak bile imkânsızdı. Adamlar, Goldner marka konserve et ve sebzenin piştiğine kendilerini inandırmış ve bu yarı donmuş lokmaları</span> <span class="none">k</span><span class="none">aşık</span><span class="none">lamaya</span> <span class="none">başlamışlardı. Açlıktan ölüyorlardı ve önlerinde kızak çekerek geçirecekleri koca bir gün vardı.</span></p>

      <p class="calibre2"><span class="none">Goodsir ve şimdi hayatta olmayan diğer üç cerrah, Goldner marka konserve yiyecekleri; ama özellikle de çorbayı ısıtmanın önemi üzerine iki Yüzbaşıyla konuşmuşlardı. Goodsir, sebze ve etin önceden pişirildiğini ama içinde ucuz havuç ve benzeri sebzelerin bulunduğu çorbanın “yoğunlaştırılmış” olduğunu, yani sulandırılarak kaynatılması gerektiğini belirtmişti.</span></p>

      <p class="calibre2"><span class="none">Cerrah, kaynatılmamış Goldner çorbasının, hatta sebze ve etin de içinde, tam pişirilmediği sürece zehirli maddelerin ortaya çıkabileceğini söylemiş ve konserve yiyeceklerin ne olursa olsun tam pişmesi gerektiğini ısrarla anlatmıştı. Crozier ve Fitzjames bu uyarıları da dikkate alarak Terör Kampına kızaklarla büyük ocakların getirilmesini emretmişlerdi.</span></p>

      <p class="calibre2"><span class="none">Ama Birinci ve İkinci Deniz Kampı’nda bu ocaklardan yoktu. Küçük ocaklar yanmayınca konservelerin ancak buzunu eritmek mümkün olmuştu ve herkes yemeğini ısıtmadan yemek zorunda kalmıştı.</span></p>

      <p class="calibre2"><span class="none">Bu yeterli olmalı, diye düşündü Crozier.</span></p>

      <p class="calibre2"><span class="none">Kahvaltı biter bitmez Yüzbaşının karnı açlıktan guruldamaya başlamıştı bile.</span></p>

      <p class="calibre2"><span class="none">Deniz kamplarındaki sekiz Hollanda çadırını kızakların üstünde Terör Kampı’na getirerek buza tekrar çıkılması durumda yedek olarak kullanacaklardı. Ama rüzgâr çok şiddetliydi ve henüz buzda geçen ikinci gün olmasına rağmen herkes fazlasıyla yorgundu. Crozier, Teğmen Little’a danışarak kampa üç çadır getirmenin yeterli olduğuna karar verdi. Belki ertesi sabah İkinci Deniz Kampı’ndan sonra daha iyisini yapabilirlerdi.</span></p>

      <p class="calibre2"><span class="none">İkinci gün, 23 Nisan 1848’de, iş başındaki üç adam dayanma gücünü yitirdi. Biri kan kusmaya başladı. Diğer ikisi yere yığıldı ve günün kalanında kızak çekecek güçleri kalmadı. Bu ikisinden birinin kızağa yatırılması ve kampa kadar taşınması gerekiyordu. Kızak kafilesinin etrafındaki silahlı gözcü sayısını azaltmamak için Crozier ve Little da iş başına geçip sonu gelmeyen gün boyunca kızak çektiler.</span></p>

      <p class="calibre2"><span class="none">Basınç sırtları gün ortasındaki kadar yüksek değildi ve önden giden kızağın buzla kaplı açık denizin üstünde açtığı yol arkadakilerin ilerlemesini kolaylaştırsa da şiddetli rüzgâr ve kar yağışı tüm bu olanakları kısıtlıyordu. Aralarında yalnızca beşer metre olmasına rağmen kızak grupları birbirini göremiyordu. Silahlı gözcüler de kızak gruplarından beş altı metre uzaklaştıklarında kızakları göremiyorlardı ve bu yüzden aralarında en fazla bir iki metrelik mesafe olması gerekiyordu, yoksa kaybolabilirlerdi. Dolayısıyla yaptıkları gözcülüğün bir işe yaradığı söylenemezdi.</span></p>

      <p class="calibre2"><span class="none">Önden giden kızaklar eski kızak izlerini bulamayınca duruyorlardı. O zaman bütün kızak grupları da en az yarım saat beklemek zorunda kalıyor ve sağda solda eski kızak izlerini aramaya koyuluyorlardı. Bu beklemeler sadece zamana değil, denizcilerin yaşamına bile mal olabilirdi.</span></p>

      <p class="calibre2"><span class="none">Bahar başlarında daha ağır yüklü kızakları çeken bazı gruplar on iki saatte on beş kilometre yol kat edip gün batımından birkaç saat sonra İkinci Deniz Kampına varmışlardı. Crozier’ın grubu ise kampa gece yarısından sonra gelebilmişti. Eğer Magnus</span> <span class="none">Manson</span> <span class="none">çadırların rüzgârda çıkardığı sesleri duymasaydı belki de kampı bulamadan kaybolacaklardı.</span></p>

      <p class="calibre2"><span class="none">İkinci Deniz Kampı şiddetli rüzgâr yüzünden neredeyse yerle bir olmuştu. Sekiz çadırdan beşi kayıptı. Yorgun ve açlıktan ölmek üzere olan denizciler Birinci Deniz Kampı’ndan getirdikleri iki çadırı kurdular. Kırk altı adam beş çadıra sığmak zorunda kaldı; ama biraz sıkışık olsa da herkes rahattı.</span></p>

      <p class="calibre2"><span class="none">Burası, gözcülük yapan on altı kişi için rüzgâr, kar ve soğuk yüzünden tam bir cehennemdi. Crozier, sabaha karşı 2-A nöbetini tutmaya gitti. Tek kişilik uyku tulumunda donmaktansa hareket etmeyi tercih ederdi.</span></p>

      <p class="calibre2"><span class="none">Buzdaki son gün tam bir kâbustu.</span></p>

      <p class="calibre2"><span class="none">Sabah beşe doğru, denizciler uyanmadan hemen önce rüzgâr kesilmiş; ama bu ödülün karşılığı olarak da sıcaklık otuz derece birden düşmüştü. Saat altı civarında termometre eksi altmış dört dereceyi gösteriyordu.</span></p>

      <p class="calibre2"><span class="none">Crozier bir yandan kızağı çekiyor bir yandan da sadece on üç kilometre kaldı diyerek avunuyordu. Diğerlerinin de böyle düşündüğüne emindi. Sadece on üç kilometre, dünkü korkunç yolculuktan tam bir kilometre daha az. Crozier gözcülerin silahlarını kızaklara bırakmalarını emretti. Onlar da kızak çekenlere katılacaktı. Yürüyebilen herkes kızak çekmek zorundaydı; çünkü hastalanan adam sayısı sürekli artıyordu.</span></p>

      <p class="calibre2"><span class="none">Gün ışığında silahlı korum</span><span class="none">alara gerek yoktu. Hava aydınlandıkça Kral William toprakları daha net görülüyordu. Buzdağları ve kıyı buzulları denizcilerin yolunu kesse de aydınlıkta yollarını kaybetmekten korkmuyorlardı. Yaratığın da sabah sabah önlerine çıkmayacağını düşünüyorlardı.</span></p>

      <p class="calibre2"><span class="none">Ama yaratık oradaydı, kızaklı grubun güneybatısında hızla hareket ediyordu. Denizciler onu görebilirdi; ama ondan kaçabilecek kadar hızlı olamazlardı.</span></p>

      <p class="calibre2"><span class="none">Crozier ya da Little dürbünlerini çıkarıp kilometrelerce uzaktaki yaratığı sürekli izliyorlardı. En az üç kilometre uzaktaydı ve yine dön ayağının üstünde hareket ediyordu. Bu bir kutup ayısı da olabilirdi. Derken kızaklı grubun bulunduğu yöne</span> <span class="none">doğru</span> <span class="none">baktı ve iki ayağının üstüne kalkarak havayı koklamaya başladı.</span></p>

      <p class="calibre2"><span class="none">Crozier, gemiyi terk ettiğimizi biliyor, diye düşündü. Nereye gittiğimizi de biliyor ve bizden önce oraya varmayı planlıyor.</span></p>

      <p class="calibre2"><span class="none">Kızak takımı sadece öğle yemeği molası verdi. Domuz eti ve bayatlamış çörekleri bitmek üzereydi. Buzdan duvarlar Kral William topraklarını çevreliyor ve oraya gaz lambalarıyla aydınlatılmış bir şehir izlenimi veriyordu.</span></p>

      <p class="calibre2"><span class="none">Yedi kilometre kalmıştı. Sekiz adam kızağı çekiyordu, üçünün ise bilinci kapalıydı.</span></p>

      <p class="calibre2"><span class="none">Gece saat bir sularında adanın buzdan duvarlarına vardılar. Rüzgâr yoktu; ama sıcaklık düşmeye devam ediyordu. Son zamanlardaki buz hareketleri yüzünden yollarına buzdağlarının parçaları düşmüştü ve işlerini epey zorlaştıracağa benziyordu. Kızakların iplerini sağlamlaştırmak için durdukları sırada Teğmen Little termometreye baktı, eksi seksen iki dereceyi gösteriyordu.</span></p>

      <p class="calibre2"><span class="none">Crozier saatlerdir kızak çekiyor ve grubu kontrol etmeye çalışıyordu. Yaratığın bulunduğu tarafa en son baktığında onun buzdan duvarları bir sıçrayışta aştığını görmüştü. Dürbününü eline aldı; ama eldivenlerini takmayı unuttuğu için parmak uçları ve avuç içi, soğuk metale yapıştı. Elini hızla çekince de derisi sıyrılıp dürbünün üstünde kaldı.</span></p>

      <p class="calibre2"><span class="none">Bu tür yaralar kutuplarda zor iyileşirdi, hele bir de iskorbüt belirtileri başlamışsa. Crozier gruptan uzaklaşıp kustu. Saatlerdir kızak çekmekten sızlayan ellerinin derisi de kalkınca acı dayanılmaz olmuştu.</span></p>

      <p class="calibre2"><span class="none">Saat bir buçuk civarında son buz kütlesini de aşmak üzerelerken Crozier bütün kızakları geride bırakıp kampa koşmayı düşündü. En az bir kilometrelik yol kalmıştı. Diğerleri de sabaha karşı kızaklarla birlikte gelirdi. Ama sorumluluk bilinci Crozier’ın aklından geçen bu aptalca düşünceyi bir anda silip attı. Aslında bunu yapabilirdi, kızak çekmeden sadece yanlarında yürüyerek kampa varabilirdi; ama yüz dört denizcinin gözündeki itibarını da yitirmiş olurdu.</span></p>

      <p class="calibre2"><span class="none">Eğer soğuğun derisini koparmayacağını bilseydi buz duvarları aştıktan sonra eğilip donmuş çakıl zemini öperdi. Terör Kampı’nda meşaleler yanıyordu. Kampa vardıklarında Crozier en öndeki kızağı çekiyordu. Denizciler artık ayakta güçlükle duruyorlardı. Çadırların dışında onları bekleyenler vardı. Ne kadar endişelendikleri belliydi. Crozier’ın elleri acıdan yanıyordu; ama o kampa son yirmi metre kala kızağın iplerine iyice asılmıştı. Yüzbaşı Fitzjames ile birkaç subay öne çıkıp Crozier ve grubunu karşıladı.</span></p>

      <p class="calibre2"><span class="none">Crozier şimdi hepsinin yüzlerini görüyordu. Fitzjames’in, Le Vesconte’nin, Des Voeux’nun, Couch’un, Hodgson’ın, Goodsir’ün ve oradaki diğerlerinin. Altıncı hissi</span> <span class="none">sayesinde burada bir şeyler olduğunu ve şimdiden sonra hiçbir şeyin planladığı ya da umut ettiği gibi gitmeyeceğini anlamıştı.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_38" />
    </div>
  </div>
</body>
</html>
