<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>5<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Crozier, silah seslerini duyup uyanmadan hemen önce Platypus Gölü’nde yaptıkları pikniği ve Sophia’nın suyun altından eliyle cinsel organını okşamasını görüyordu rüyasında. Saatin kaç olduğunu, gece mi yoksa gündüz mü olduğunu bilmez halde yatağının üzerinde doğrulur Crozier. Gerçi geceyi gündüzden ayırmak anık olanaksız; güneş tam da bugünden itibaren şubat ayına kadar tamamen kayboluyor. Buna rağmen Crozier küçük fenerini yakıp saatine bakmadan önce bile saatin geç olduğunu biliyor. Gemi olabildiği kadar sessiz. Ezilip büzülen tahtanın ve onun içindeki donmuş metalin gıcırtıları, tayfaların horlamaları, sayıklamaları ve yellenmeleri, geminin aşçısı Bay Diggle’ın küfürleri sayılmazsa. Dışarıdaki buzun bitmeyen gürlemeleri, çarpmaları, kırılmaları sayılmazsa. Sessizliği bozan bu istisnalara bugün bir yenisi ekleniyor: Bir cadının tırmalamalarını çağrıştıran şiddetli rüzgâr.</span></p>

      <p class="calibre2"><span class="none">Ama Crozier’ı uyandıran buzun ya da rüzgârın sesi değil, patlayan bir silahın sesi. Geminin meşe gövdesi, gövdenin etrafını kaplamış kar ve buzun engeline takılmış olsa da anlaşılıyor: Kesinlikle bir tüfek sesi bu. Crozier zaten elbiselerinin çoğunu çıkarmadan uyurdu ve birkaç kat daha giyindikten sonra geriye sadece paltosunu giymek kalacak. Bu sırada yardımcısı Thomas Jopson alışılmış biçimiyle kapıyı üç kez tıklıyor. Yüzbaşı kapıyı açıyor.</span></p>

      <p class="calibre2"><span class="none">“Güvertede sorun var, Yüzbaşım.”</span></p>

      <p class="calibre2"><span class="none">Crozier başıyla onaylıyor. “Bu gece kim nöbetçiydi, Thomas?” Cep saati sabaha karşı üçü gösteriyor. Jopson ona kimin nöbetçi olduğunu söylemeden önce ezbere bildiği nöbet ve nöbetçi listesi gözünde canlanıyor.</span></p>

      <p class="calibre2"><span class="none">“Billy Strong ve Er Heather, Yüzbaşım.”</span></p>

      <p class="calibre2"><span class="none">Crozier yine başıyla onaylıyor, çekmeceden bir tabanca çıkarıyor, mermisi olup olmadığını kontrol ediyor, kemerine sokuyor, yardımcısının yanından geçip küçük kamarasının hemen yanında bulunan subayların yemek yediği bölgeye geliyor, sonra hemen bir başka kapıdan geçip ana merdivene geliyor. Orta güverte Bay Diggle’ın sürekli açık tuttuğu ocağı saymazsak bu saatlerde genelde karanlık oluyor ama subayların, çavuşların ve yardımcıların odalarında pek çok fener yanmaya başlıyor. Crozier askılıkta duran ağır paltosunu giymek için merdivenin başında duruyor.</span></p>

      <p class="calibre2"><span class="none">Kapılar açılıyor. Çavuş Hornby merdivene, Crozier’ın yanına geliyor. Teğmen Little, elinde üç saçma tüfeği ve bir palayla koridor yönünden hızla yaklaşıyor. Teğmen Hodson ve Teğmen Irving de ellerinde silahlar taşır halde onu takip ediyorlar.</span></p>

      <p class="calibre2"><span class="none">Merdivenin hemen başında denizciler hamaklarında homurdanıyorlar ama bir çavuş onları hızla uyandırıyor, kelimenin tam anlamıyla adamları tekmeleyerek hamaklarından kaldırıyor, ite kaka paltolarını giymelerini, silahlarını almalarını emrediyor.</span></p>

      <p class="calibre2"><span class="none">“Yukarı çıkıp neden ateş edildiğini öğrenmeye çıkan oldu mu?” diye soruyor Crozier çavuşa.</span></p>

      <p class="calibre2"><span class="none">“Bay Male nöbetteydi, Yüzbaşım,” diyor Hornby. “Yardımcınıza sizi çağırmasını söyler söylemez yukarı çıktı.”</span></p>

      <p class="calibre2"><span class="none">Reuben Male orta güvertenin sorumlusu. Sağlam bir adam. Yukarıda nöbet tutan Billy Strong ise Crozier’ın da iyi bildiği gibi</span> <span class="none">Belvidera adlı gemiyle daha önce seferlere çıkmış biri. Boş yere ateş etmez. Diğer nöbetçi William Heather ise hayatta kalan deniz erlerinin en yaşlısı ve Crozier’ın düşüncesine göre en aptalı. Otuz beş yaşında olduğu halde hâlâ bir er. Sürekli hasta oluyor, sarhoş geziyor ve hiçbir işe yaramıyor. İki yıl önce Disko Adasında en iyi arkadaşı Billy Aitken gibi o da Rattler gemisiyle beraber geri gönderilecekti az daha.</span></p>

      <p class="calibre2"><span class="none">Crozier tabancasını ağır, pamuklu paltosunun geniş cebine koyuyor, Jopson’un kendisine uzattığı feneri alıyor, yüzüne bir atkı sarıyor ve merdivenden yukarı çıkıyor.</span></p>

      <p class="calibre2"><span class="none">Dışarısı zifiri karanlık. Ne bir yıldız, ne alacakaran</span><span class="none">lık, ne de ay var ortalıkta. Ayrı</span><span class="none">ca hava soğuk. Genç Irving’in birkaç saat önce yaptığı ölçümlere göre güvertede ısı eksi altmış üç dereceydi. Şimdi ise vahşi bir rüzgâr direklere çarparak ve yanında buzları getirerek güverteyi dövüyor. Crozier, kapağı açıp donmuş yelkenleri geçiyor; gözlerini korumak için eldivenli elini yüzüne götürüyor ve sancak tarafında yanan feneri fark ediyor.</span></p>

      <p class="calibre2"><span class="none">Reuben Male bir dizinin üzerine çökmüş, sırtüstü yatan Er Heather’e bakıyor; Heather’ın kepi ve Galler peruğu yerinden fırlamış. Crozier, adamın kafatasının bir bölümünün de yerinde olmadığını fark ediyor. Pek kan görünmüyor ama Crozier adamın fenerin ışığıyla parlayan beynini görüyor, parlıyor çünkü ezilmiş beynin üzerinde buz kristalleri birikmiş bile.</span></p>

      <p class="calibre2"><span class="none">“Hâlâ yaşıyor, Yüzbaşım,” diyor orta güverte sorumlusu.</span></p>

      <p class="calibre2"><span class="none">“Aman Tanrım, lanet olsun,” diyor Crozier’ın arkasında toplanmış kalabalık gruptan birisi.</span></p>

      <p class="calibre2"><span class="none">“Kes sesini!” diye bağırıyor Çavuş. “Küfür yok. Lanet çeneni ancak konuşman istendiğinde aç Crispe.” Hornby’nin sesi bir bekçi köpeğinin hırlaması ve bir öküzün böğürmesini andırıyor.</span></p>

      <p class="calibre2"><span class="none">“Bay Hornby,” diyor Crozier. “Denizci Crispe</span><span class="none">’</span><span class="none">i yanına al, hemen aşağı in ve</span> <span class="none">Bay</span> <span class="none">Heaher’i taşımamız için bir hamak getirin.”</span></p>

      <p class="calibre2"><span class="none">“Emredersiniz.” Aşağı iniyorlar. Botlarının yere çarpışı hissediliyor ama çığlıklar atan rüzgârın uğultusu yüzünden sesleri duyulmuyor.</span></p>

      <p class="calibre2"><span class="none">Crozier ayağa kalkıyor ve fenerini bir çember oluşturacak biçimde hareket ettiriyor.</span></p>

      <p class="calibre2"><span class="none">Buzlanmış halatların dibinde bulunan ve er Heather’in nöbet tuttuğu yer olan tırabzanlar parçalanmış. Hemen ötede, Crozier’ın de bildiği gibi, yığılmış buz ve kar bir kızak rampası gibi dokuz metre boyunca aşağı iniyor. Ama bu rampanın büyük kısmı kar yüzünden görünmüyor. Yüzbaşının fenerinin aydınlattığı kadarıyla bu kar birikintisinin üzerinde ayak izi görünmüyor.</span></p>

      <p class="calibre2"><span class="none">Reuben Male, Heather’in saçma tüfeğini alıyor. “Hiç ateşlenmemiş, Yüzbaşım.”</span></p>

      <p class="calibre2"><span class="none">“Er Heather bu fırtınada, yaratık tam yanına gelene kadar hiçbir şey fark etmemiş olmalı,” diyor Teğmen Little.</span></p>

      <p class="calibre2"><span class="none">“Peki ya Strong?” diye soruyor Crozier.</span></p>

      <p class="calibre2"><span class="none">Male geminin diğer tarafını gösteriyor. “Kayıp, Yüzbaşım.”</span></p>

      <p class="calibre2"><span class="none">Crozier Hornby’ye dönerek “Bir adam seç,” diyor. “Crisp</span><span class="none">e</span> <span class="none">hamakla beraber dönene kadar Er Heather’in yanında kalın.”</span></p>

      <p class="calibre2"><span class="none">İki cerrah -Peddie ve yardımcısı McDonald- aniden yanlarında bitiveriyorlar; McDonald’ın üzerinde sadece ince bir palto var.</span></p>

      <p class="calibre2"><span class="none">“Aman Tanrım,” diyor</span> <span class="none">baş cerrah</span><span class="none">, Heather’in yanına diz çökerek. “Nefes alıyor.”</span></p>

      <p class="calibre2"><span class="none">“Elinden gelirse ona yardım et John,” diyor Crozier. Male’e ve etrafta toplanan denizcilere işaret ediyor. “Geriye kalanlar benimle gelsin. Silahlarınızı ateşe hazır hale getirin. Gerekirse tetiği çekmek için eldivenlerinizi bile çıkarabilirsiniz. Wilson, şu iki feneri taşı. Teğmen Little, lütfen aşağıya in v</span><span class="none">e yanına yirmi tane iyi adam al,</span> <span class="none">üzerlerini</span> <span class="none">giyinmelerini ve saçma tüfeklerini yanlarına almalarını söyle. Tek atımlık tüfekleri değil, saçma tüfeklerini.</span></p>

      <p class="calibre2"><span class="none">Little rüzgâra, “Emredersiniz,” diye bağırıyor ama Crozier yanlarındaki adamları çoktan yanına almış, ilerliyor. Eğimli güverte boyunca, güverteye yığılan kar ve geminin ortasında sallanan yelkenler arasında, nöbetçi gözetleme kulesine doğru yürüyorlar.</span></p>

      <p class="calibre2"><span class="none">William Strong yerinde yok. Uzun, pamuklu bir palto parça parça olmuş, halatlara arasına takılmış, rüzgârda vahşice dans ediyor. Strong’un ceketi, Galler peruğu, tüfeği ve bir tane eldiveni nöbetçilerin rüzgârdan korunmak için siper aldıkları bölmedeki tırabzanların yanında duruyor ama Strong’un kendisi ortada yok. Tırabzanın üzerinde bir kan izi var; Strong karlı rüzgârlar arasında üzerine gelmekte olan yaratığı tam bu noktada görmüş olmalı.</span></p>

      <p class="calibre2"><span class="none">Crozier, tek kelime etmeden fenerli iki adamı arka tarafa, üçünü pruvaya, birini de geminin ortasındaki yelkenlerin altına bakması için yolluyor. “Şuraya bir merdiven yerleştir, Bob,” diyor çavuşa. Çavuşun üzerinde aşağıdan getirdiği yeni, başka deyişle henüz donmamış bir palto var. Birkaç saniye içinde merdiveni yerleştiriyor.</span></p>

      <p class="calibre2"><span class="none">Crozier aşağı iniyor.</span></p>

      <p class="calibre2"><span class="none">Geminin dış yüzeyinde bulunan buz ve karların üzerinde de kan izleri var. Kan izleri fenerin ışığında siyah görünüyor ve seçilmekten çok sezilen karmakarışık basınç sırtları ve sarmalları arasına kadar uzanıyor.</span></p>

      <p class="calibre2"><span class="none">Çavuş Hodgson bu rüzgârda sesini Crozier’a duyurabilmek için ona iyice yaklaşıyor ve “Onu takip etmemizi istiyor, Yüzbaşım,” diyor.</span></p>

      <p class="calibre2"><span class="none">“Tabii ki istiyor,” diye yanıtlıyor Crozier. “Ama yine de gideceğiz. Strong hâlâ hayatta olabilir. Bu yaratık bunu daha önce de yaptı.” Crozier arkasına bakıyor. Hodgson dışında arkasından sadece üç kişi merdivenlerden inip onları takip etmiş. Geri kalan herkes ya güverteyi arıyor ya da er Heather’ı aşağı indirmeye çalışıyorlar. Yüzbaşı’nın feneri dışında yanlarında sadece bir fener var.</span></p>

      <p class="calibre2"><span class="none">“Armitage,” diyor Crozier beyaz sakalı daha şimdiden karla kaplanmış olan silah deposu sorumlusuna. “Çavuş Hodgston’a fenerini ver ve onun yanından ayrılma. Gibson, sen burada kal ve Teğmen Little takımıyla beraber buraya geldiğinde onlara nereye gittiğimizi söyle. Hareket eden bir şeyler görürlerse bunun biz olmadığımıza emin olana kadar Tanrı aşkına ateş etmesinler.” “Emredersiniz.”</span></p>

      <p class="calibre2"><span class="none">Crozier Hodgson’a dönüyor. “George, Armitage’la beraber pruva yönüne doğru yirmi metre kadar ilerleyin. Sonra biz güneye doğru ilerleyeceğiz, bizi paralel biçimde takip edin. Fenerinizi bizim de görebileceğimiz gibi tutun.”</span></p>

      <p class="calibre2"><span class="none">“Emredersiniz Yüzbaşım.”</span></p>

      <p class="calibre2"><span class="none">“Tom,” diyor Crozier yanında kalan tek kişi olan genç Evans’a. “Benimle gel. Silahını hazırda tut ama parmağın tetikte durmasın.”</span></p>

      <p class="calibre2"><span class="none">“Emredersiniz.” Genç adamın dişleri birbirine vuruyor.</span></p>

      <p class="calibre2"><span class="none">Crozier, Hodgson’ın yirmi metre kadar sağlarına geçmesini bekliyor. Fenerleri bu karlı rüzgârda güçlükle fark ediliyor. Hodgston ve Armitage yerlerini alınca Crozier Evansla beraber buz bacaları, yükseltileri ve basınç sırtları ile dolu alana doğru düzenli aralıklarla sıralanan kan izlerini takip ederek ilerlemeye başlıyorlar. Birkaç dakikalık bir gecikmenin bile zaten güçlükle fark edilen kan izlerini yok edeceğini biliyor. Yüzbaşı paltosunun cebinden tabancasını çıkarmıyor bile.</span></p>

      <p class="calibre2"><span class="none">Yakl</span><span class="none">aşık</span> <span class="none">yüz metre yürüdükten sonra, Terör’ün güvertesindeki adamların fenerlerinden gelen ışığının görünmez olduğu yerde, bir basınç sırtına ulaşıyorlar. Crozier ve Sör John Franklin’in liderliğindeki bu sefere katılanlar bu basınç sırtlarının sanki büyü yapılmışçasına büyük bir gürleme ve yırtılma sesiyle nasıl ortaya çıktıklarına ve koşan bir adamdan daha büyük bir hızla donmuş denizin yüzeyine doğru nasıl yayıldıklarına şahit olmuşlardı.</span></p>

      <p class="calibre2"><span class="none">Crozier basınç sırtının yanına geliyor, fenerini kaldırabildiği kadar yukarı kaldırıyor. Artık Hodgston’un batı yönündeki feneri görülmüyor. Terör’ün etrafı da kolayca seçilmiyor. Her taraf buz bacaları, basınç sırtları ve sivri tepeli buz kuleleri ile dolu ve bunlar görüşü engelliyor. Terör ve</span> <span class="none">Erebus ‘un</span> <span class="none">arasında her iki gemideki tayfalarının birbirlerini görmesini engelleyen bir buzdağı var. Ayrıca, şu anda, ay ışığı altında yarım düzine kadar buzdağını görebiliyorlar.</span></p>

      <p class="calibre2"><span class="none">Ama bu gece bunlar görünmüyor. Sadece üç katlı bina yüksekliğinde bir basınç sırtı var.</span></p>

      <p class="calibre2"><span class="none">“Orada!” diye bağırıyor Crozier rüzgârın altında. Evans tüfeği hazır halde yaklaşıyor.</span></p>

      <p class="calibre2"><span class="none">Beyaz buz duvarında siyah bir kan izi var. Yaratık neredeyse dikey bir yol izleyerek William Strong’u bu küçük basınç sınma taşımış.</span></p>

      <p class="calibre2"><span class="none">Crozier feneri sağ elinde tutarak ve boşta kalan eli ve donmuş parmakları, buz tutmuş botlarıyla basınç sırtı üzerindeki çatlakları arayarak yukarı tırmanıyor. Jopson’un tabanlarına uzun çiviler çaktığı, böylece bu tür yüzeylerde daha kolay ilerlemesini sağlayan botlarını giyecek zamanı olmamıştı ve şimdi bu sıradan botları buz üzerinde kayıyor. Ama</span> <span class="none">yakl</span><span class="none">aşık</span> <span class="none">altı metre daha tırmandıktan sonra, basınç sırtının girintili çıkıntılı tepesine varmadan hemen önce, başka donmuş kan izleri buluyor. Crozier sağ eliyle feneri tutarken sol ayağıyla dengesiz duran bir buz levhasına basarak basınç sırtının tepesine çıkıyor; uçuşan paltosunun alt tarafı sırtına çarpıyor. Crozier burnunu hissedemiyor ve elleri uyuşmuş durumda.</span></p>

      <p class="calibre2"><span class="none">“Yüzbaşım,” diye bağırıyor Evans aşağıdaki karanlıktan. “Yukarı gelmemi ister misiniz?”</span></p>

      <p class="calibre2"><span class="none">Crozier öylesine soluk soluğa kalmış durumda ki bir an için yanıt veremiyor. Daha sonra gücünü toparlayıp aşağıya bağırıyor: “Hayır, orada kal.” Kuzeybatıda Hodgston’un fenerinden gelen cılız ışığı görebiliyor, çağırdığı silahlı denizcilerin basınç sırtına ulaşmalarına otuz metre var.</span></p>

      <p class="calibre2"><span class="none">Crozier’ın bulunduğu nokta pek güvenli değil. Rüzgâr, paltosunu uçurup dengesini bozuyor. Crozier rüzgâra karşı dengesini korumaya çalışarak elindeki feneri basınç sırtının güney tarafına indirip aşağıya bakıyor.</span></p>

      <p class="calibre2"><span class="none">Burası yerden</span> <span class="none">yakl</span><span class="none">aşık</span> <span class="none">on metre yükseklikte. William Song’dan herhangi bir iz yok. Karda herhangi bir kan izi ya da buraya ölü veya diri herhangi bir yaratığın geldiğine dair hiçbir işaret yok. Crozier bir yaratığın bu kadar çabuk bu noktaya gelip de hemen ortadan kaybolmasına şaşırıyor.</span></p>

      <p class="calibre2"><span class="none">Morali bozuluyor ve yüzünün buz tutmaya başladığını hissettiğinde geldiği yönden geri dönmeye karar veriyor. İki kez süngü sivriliğinde buzların üzerine düşmesine ramak kalıyor, son üç metre kala aşağıya, Evans’ın bulunduğu yere kayarak inebiliyor. Ama Evans orada yok.</span></p>

      <p class="calibre2"><span class="none">Tüfeği hâlâ ateşe hazır halde, yerde duruyor. Karda insana ya da bir yaratığa ait herhangi bir iz yok.</span></p>

      <p class="calibre2"><span class="none">“Evans!” Yüzbaşı Francis Rawdon Moira Crozier otuz beş yıldır gür sesiyle etrafa emirler yağdırmış biri. Güçlü bir rüzgârda, ya da gemileri Ümit Burnunu geçerken kopan fırtınalarda sesini kolaylıkla diğer tayfalara duyurabilirdi. Şimdi de avazı çıktığı kadar bağırıyor: “Evans!”</span></p>

      <p class="calibre2"><span class="none">Rüzgârın uğultusu dışında hiçbir yanıt gelmiyor.</span></p>

      <p class="calibre2"><span class="none">Crozier tüfeği yerden kaldırıyor ve havaya bir el ateş ediyor. Patlama sesi kendisine bile yeterince şiddetli gelmiyor. Ama aniden</span> <span class="none">Hodgson ‘un</span> <span class="none">fenerinin kendisine doğru çevrildiğini ve Terör’ün bulunduğu tarafta belli belirsiz yanmakta olan üç tane feneri fark ediyor.</span></p>

      <p class="calibre2"><span class="none">Bir şey kendisinden altı metre ötede kükrüyor. Yön değiştiren, bir buz bacasının etrafından dolaşan bir rüzgâra benzetilebilirdi bu kükreme. Ama Crozier böyle olmadığını biliyor.</span></p>

      <p class="calibre2"><span class="none">Feneri yere koyuyor, elini cebine atıyor, tabancayı çıkarıyor, dişleriyle eldivenini çıkarıyor. Derisiyle tabancanın tetiği arasında ince bir eldiven daha var. Crozier bu işe yaramaz silahı doğrultuyor.</span></p>

      <p class="calibre2"><span class="none">“Hadi, kahrolası!” diye bağırıyor. “Çık dışarı. Bir çocukla uğraşacağına benimle uğraş seni kıç yalayan, fare beceren, çiş içen ucuz fahişe!”</span></p>

      <p class="calibre2"><span class="none">Rüzgârın uğultusu dışında hiçbir yanıt gelmiyor.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_5" />
    </div>
  </div>
</body>
</html>
