<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1 title="23 HİCKEY">23<br />
      HİCKEY</h1>

      <p class="calibre2">&nbsp;</p>

      <p class="calibre2"><span class="none">Hickey; uzun, sıska Teğmen Irving’in ölmesine karar verdi ve bu işi bugün yapacaktı. Küçük cüsseli kalafatçı yardımcısının bu genç züppeye karşı kişisel bir nefret beslemiyordu. Ama yanlış yerde yanlış zamanda bulunmuştu ve bu Irving’in ölmesine yeterdi.</span></p>

      <p class="calibre2"><span class="none">Çalışma ve nöbet saatleri Hickey’i bu işinden alıkoydu. İki kez Teğmen Irving’le aynı saatte nöbetteydi; ama Magnus</span> <span class="none">Manson</span> <span class="none">o sırada orada değildi. Hickey cinayetin zamanını, biçimini planlayacaktı ve işi gerçekleştirmek Magnus’a kalacaktı. Cornelius Hickey’in adam öldürmekten korktuğu yoktu; daha geneleve yeni gitmeye başladığı vakitlerde pek çok kişinin boğazını kesmişti. Hayır, burada onu endişelendiren cinayetin gerçekleşme biçimiydi ve yaptığı planda onun geri zekâlı müridi, düzüşme arkadaşı Magnus Manson’a ihtiyaç duyuyordu.</span></p>

      <p class="calibre2"><span class="none">Şimdi bütün koşullar mükemmeldi. Cuma sabahı çalışma takımı oluşturulmuştu, gerçi kutuplarda sabah bu mevsimde aslında gece demekti. Otuzdan fazla kişi Terör ve Erebus arasındaki buzu düzlemeye çıkmıştı. Dokuz tüfekli deniz piyadesi, en azından teoride, çalışma takımını koruyordu; ama aslında çalışanlar bir buçuk kilometrelik bir alana yayılmıştı ve her bir subaya beş tayfa düşüyordu. Karanlık buz yolunun doğu kısmında Terör’den üç subay vardı, Teğmen Little, Hodgson ve Irving. Hickey, çalışma takımlarını öyle bir ayarlamıştı ki hem en uçta olacaklar hem de Magnus’la beraber Irving’in emri altında olacaklardı.</span></p>

      <p class="calibre2"><span class="none">Deniz piyadeleri genelde ortada görünmezlerdi. Bir tehlike anında hemen geleceklerini söyleseler de aslında tek yaptıkları gemiden dört yüz metre uzaklıktaki en yüksek basınç sırtının hemen yanında yaktıkları mangalda ısınmaktı. Bu sabah John Bates ve Bili Sinclair de Teğmen Irving’in komutasında çalışıyorlardı. Ama bu iki kafadar oldukça tembeldi ve genç subayın gözünün önünden kaybolup istedikleri kadar yavaş çalışmak için ellerinden geleni yapıyorlardı.</span></p>

      <p class="calibre2"><span class="none">Bu sabah, gece kadar karanlık olmasına rağmen son zamanlardaki gibi soğuk değildi. Muhtemelen eksi kırk beş derece civarındaydı. Rüzgâr neredeyse hiç esmiyordu. Ay ışığı ya da alacakaranlık yoktu ama gökyüzünde titreyen yıldızlar meşalenin ya da fenerin menzilinden çıkan bir adamın tekrar yolunu bulmasına yetecek kadar aydınlatıyordu etrafı. Tayfalar, buzda gezen o yaratık yüzünden çok da uzaklaşmıyorlardı. Ama düzgün bir biçimde kesilmiş buzları yığıp bir buçuk metre yüksekliğinde bir tepecik yapma işinin doğasında ister istemez fenerin ışığından uzaklaşma zorunluluğu vardı.</span></p>

      <p class="calibre2"><span class="none">Irving hem yapılan tepecikleri denetliyor, hem de zaman zaman işe kendi de katılıyordu. Hickey’in tek yapması gereken Bates ve Sinclair’in buz blokları arasında ortadan kaybolmalarını beklemekti. Bundan sonra Teğmen Irving savunmasız kalacaktı.</span></p>

      <p class="calibre2"><span class="none">Kalafatçı yardımcısı gemiden istediği kadar sayıda kesici ve delici metal alet getirebilirdi. Kraliyet Donanması’na ait bir gemi yüzlerce potansiyel cinayet aletiyle doluydu ve bunların bazıları gerçekten çok etkili olabilirdi. Ama Hickey, Magnus’un sarı saçlı subaya arkasından yaklaşmasını, onu buzda yirmi metre kadar sürüklemesini, adamın boynunu kırmasını tercih ediyordu. Sonra, Irving ölünce Magnus bu züppenin üzerindeki elbiseleri yırtacak, kaburgalarını, bir kolunu ve iki bacağını (ya da bir bacağını ve iki kolunu) kıracak, cesedini bu halde buzun üstüne bırakacaktı. Hickey cinayet mahallini de belirlemişti, yüksek buz bacalarının bulunduğu, Magnus’un ayak izi bırakmayacağı bir yerdi burası. Magnus’tan Teğmenin kanını üzerine bulaştırmamasını, orada bulunduğuna dair hiçbir iz bırakmamasını ve en önemlisi adamı kesinlikle soymamasını istemişti.</span></p>

      <p class="calibre2"><span class="none">Buzdaki o yaratık tayfaları akla gelebilecek tüm biçimlerde öldürmüştü ve eğer zavallı Teğmen Irving yeterince vahşice öldürülürse kimsenin aklına yaratıktan başka bir şey gelmeyecekti. Teğmen John Irving Terörün Ölüler Odası’ndaki cesetlerden sadece biri olacaktı.</span></p>

      <p class="calibre2"><span class="none">Magnus</span> <span class="none">Manson</span> <span class="none">doğuştan katil değildi, doğuştan geri zekâlıydı. Ama daha önce de ustası ve üstadı olan kalafatçı yardımcısının emriyle adam öldürmüştü. Aynı şeyi bir kez daha yapabilirdi. Cornelius Hickey, Magnus’un kendi kendine Teğmen’in neden ölmesi gerektiğini bile soracağını sanmıyordu, bu, efendisinin verdiği herhangi bir emirdi. Bu yüzden de, Irving onları duyamayacağı bir yere geçtikten sonra devasa adamın Hickey’in kulağına aceleyle şunları fısıldaması onu şaşırtmıştı: “Hayaleti benim kovalamaz, değil mi Cornelius?”</span></p>

      <p class="calibre2"><span class="none">Hickey dev arkadaşının sırtını sıvazladı. “Tabii ki kovalamaz Magnus. Kovalayacak olsa bu işi sana yaptırır mıydım, sevgilim?”</span></p>

      <p class="calibre2"><span class="none">“Hayır, yaptırmazdın,” dedi</span> <span class="none">Manson</span><span class="none">, başıyla onaylayarak. Düzensiz saçları ve sakalları pamuk atkısından ve Galler peruğundan dışarı fırlıyordu. Kalın kaşlarını çattı. “Ama peki neden adamın hayaleti beni kovalamasın, Cornelius? Ona karşı kötü bir şey hissetmeden onu öldürüyorum.”</span></p>

      <p class="calibre2"><span class="none">Hickey hızla düşündü. Bates ve Sinclair Erebus’tan bir çalışma takımıyla beraber yirmi metre ötedeki, sürekli rüzgârın estiği bir yere kar ve buzdan bir çit yapmaya gidiyorlardı.</span></p>

      <p class="calibre2"><span class="none">Bu bölgede pek çok adam yolunu kaybettiği için, böyle durumlarda yollarını kolay bulsunlar diye çitler yapıyorlar, buz tepecikleri oluşturuyorlardı. Irving, Bates ve Sinclair’in oradaki çalışmaya katıldıklarından emin olacak, sonra Hickey ve Magnus’un çalıştığı en üst tepeciğe gelecekti.</span></p>

      <p class="calibre2"><span class="none">“Hayaleti tam da bu yüzden seni kovalamayacak. Eğer kalbinde hınçla bir adamı öldürürsen, hayaleti gelir ve senden intikam alır. Ama Bay Irving’in hayaleti senin ona karşı nefret beslemediğini bildiği için sana bir şey yapmayacak, Magnus. Gelip de seni rahatsız etmesi için bir neden yok.”</span></p>

      <p class="calibre2"><span class="none">Manson</span> <span class="none">başıyla onayladı ama tamamen ikna olmuş görünmedi.</span></p>

      <p class="calibre2"><span class="none">“Ayrıca hayaletin gemiye giden yolu bulabileceğini sanmıyorsun, değil mi?” diye devam etti Hickey. “Herkes şunu bilir ki birisi dışarıda, gemiden uzak bir yerde ölürse hayaleti hemen yukarı çıkar. Bu kadar basınç sırtı ve buzdağı arasından yolunu bulamaz. Hayaletler zeki değildirler, Magnus. Bana güven, sevgilim.”</span></p>

      <p class="calibre2"><span class="none">Dev adamın yüzü aydınlandı. Hickey Irving’in gelişini meşalenin ışığından görebiliyordu. Rüzgâr çıkmış, meşalelerin alevleri çılgınca dans etmeye başlamıştı. Rüzgâr olması daha iyi, diye düşündü Hickey. Magnus ya da Irving’den bir ses çıkarsa kimse duymaz.</span></p>

      <p class="calibre2"><span class="none">“Cornelius,” diye fısıldadı</span> <span class="none">Manson</span><span class="none">. Yine endişelenmişti. “Ben burada ölürsem benim hayaletim de mi gemiyi bulamayacak? Bu soğukta senden uzakta kalmak istemem.”</span></p>

      <p class="calibre2"><span class="none">Kalafatçı yardımcısı dev adamın duvar gibi, atkılı sırtına vurdu hafifçe. “Burada ölmeyeceksin, sevgilim. Sana bir Hıristiyan olarak söz veriyorum. Şimdi sessiz ol ve hazırlan. Kepimi çıkarıp başımı kaşıdığımda Irving’in arkadan yakala ve sana gösterdiğim yere sürükle. Unutma, arkanda ayak izi üstünde kan izi olmayacak.”</span></p>

      <p class="calibre2"><span class="none">“Unutmam, Cornelius.”</span></p>

      <p class="calibre2"><span class="none">“Akıllı sevgilini benim.”</span></p>

      <p class="calibre2"><span class="none">Teğmen karanlıkta iyice yaklaştı, tepeciğin yakınındaki fenerin loş ışığına geldi. “Tepeciği bitiriyor musun, Bay Hickey?”</span></p>

      <p class="calibre2"><span class="none">“Evet, komutanım. Şu son blokları da koydum mu, Londra’daki sokak lambaları kadar sağlam olur.”</span></p>

      <p class="calibre2"><span class="none">Irving başıyla onayladı. Hickey ona en tatlı sesiyle hitap ediyor olsa da Irving’in bu iki denizciyle yalnız kalmaktan hoşlanmadığı anlaşılıyordu. Canın cehenneme diye içinden geçirdi kalafatçı yardımcısı eksik dişleriyle gülümsemeye devam ederken. Seni san saçlı, elma yanaklı piç. Burada böyle züppe züppe gezemeyeceksin artık. Beş dakika sonra en alt güvertedeki et yığınının içinde olacaksın. Ne yazık ki bugünlerde fareler o kadar aç ki teğmenleri bile yiyorlar. Ama bu konuda yapabileceğim bir şey yok.</span></p>

      <p class="calibre2"><span class="none">“Çok güzel,” dedi Irving. “Sen ve</span> <span class="none">Manson</span> <span class="none">işinizi bitirdikten sonra Bay Sinclair ve Bay Bates’e yardıma gidin. Ben gidip Onbaşı Hedges’i alacağım.”</span></p>

      <p class="calibre2"><span class="none">“Emredersiniz, komutanım,” dedi Hickey. Magnus’a baktı. Irving meşalelerin ve fenerlerin ışığına gelmeden onu durdurmaları gerekiyordu. Hedges ya da bir başka deniz piyadesinin oraya gelmesi iyi olmazdı.</span></p>

      <p class="calibre2"><span class="none">Irving doğuya doğru yürüdü ve fenerin ışığının vurduğu son noktada durdu. Hickey’in tümseği tamamlayıp tamamlamadığına bakıyordu anlaşılan. Kalafatçı yardımcısı son buz parçasını almak üzere eğildiğinde Magnus’a işaret etti. Arkadaşı Teğmen’in arkasına geçmişti.</span></p>

      <p class="calibre2"><span class="none">Aniden batıdan, karanlığın içinden bağırışlar geldi. Bir adam çığlık attı. Başka kişilerden de bağırışlar geldi.</span></p>

      <p class="calibre2"><span class="none">Magnus’un</span> <span class="none">kocaman elleri teğmenin ensesinin hemen arkasında havaya kalkmıştı. Dev adam daha iyi kavramak için eldivenlerini çıkarmıştı, eldivenin altındaki daha ince eldivenlerin siyahlığı fenerin ışığında Irving’in solgun yüzüyle bir zıtlık oluşturuyordu.</span></p>

      <p class="calibre2"><span class="none">Başka bağırışlar da duyuldu. Bir tüfek patladı.</span></p>

      <p class="calibre2"><span class="none">“Magnus,</span> <span class="none">hayır</span><span class="none">” diye bağırdı Cornelius Hickey. Arkadaşı bütün o bağırış çağırışa rağmen Teğmenin boynunu kıracaktı.</span></p>

      <p class="calibre2"><span class="none">Manson</span> <span class="none">karanlığa doğru geri çekildi. Batıdan gelen bağırışlara doğru üç adım atan Irving’in kafası karışmıştı. Terör’ün bulunduğu yönde bulunan yoldan üç adam koşarak geliyordu. Bunların birisi Hedges’di. Şişman deniz piyadesi koşarken hırıldıyor, tüfeğini şişman göbeğinin üzerinde taşıyordu.</span></p>

      <p class="calibre2"><span class="none">“Gelin!” dedi Irving ve bağrışmaların geldiği yöne doğru ilerledi. Teğmenin yanında silahı yoktu ama feneri eline almıştı. Denizden, buz bacalarının arasından çıkan altı kişi, yıldızların aydınlattığı, herkesin toplandığı yere doğru koşmaya başladı. Hickey Sinclair ve Bates’i, Erebus’tan gelen tayfalardan da meslektaşı Francis Dunn’ı tanıdı. Patlamanın Sör John’un öldürüldüğü ayı tuzağında bulunan ve karmaşa sırasında arkadaşı tarafından omzundan vurulan Er Bili</span> <span class="none">Pilkington’un</span> <span class="none">silahından çıktığını anladı. Şimdi Pilkington silahını yeniden doldurmuş, kardan çitin yıkılan kesimindeki karanlığın ötesine nişan alıyordu.</span></p>

      <p class="calibre2"><span class="none">“Ne oldu,” diye sordu Irving tayfalara.</span></p>

      <p class="calibre2"><span class="none">Yanıtı Bates verdi. O, Sinclair, Dunn ve Erebus’tan Abraham Seeley, Josephus Greater’la beraber Erebus’tan Çavuş Robert Örme Sergeant’ın emrinde çalışıyorlardı. Fenerlerin ve meşalelerin ışığının hemen ötesindeki büyük buz bloklarından biri aniden canlanmıştı.</span></p>

      <p class="calibre2"><span class="none">“Bay Sergeant’ı üç metre havaya fırlattı.” dedi Bates titreyen sesiyle.</span></p>

      <p class="calibre2"><span class="none">“Tanrı şahidimdir ki ben de gördüm,” dedi kalafatçı yardımcısı Francis Dunn. “Bir an bizimle beraberdi, sonra aniden havaya uçtu. Sadece botlarının tabanını gördük. Bir de sesi duyduk... Çatırtıyı...” Dunn daha fazla konuşamadı, nefes nefese kalmıştı ve solgun yüzü donmuş buz kristalleri arasından güçlükle görünüyordu.</span></p>

      <p class="calibre2"><span class="none">“Bay Sergeant’ı gördüğümde meşalelerin bulunduğu yere geliyordum, birden... yok oldu,” dedi Er Pilkington, titreyen kollarıyla tüfeğini biraz aşağı indirirken. “Yaratık buz bacalarının oradayken ona bir el ateş ettim. Sanırım onu vurdum.”</span></p>

      <p class="calibre2"><span class="none">“Robert Sergeant’ı da vurabilirdin,” dedi Cornelius Hickey. “Belki de sen ateş ettiğinde o hâlâ yaşıyordu.”</span></p>

      <p class="calibre2"><span class="none">Pilkington Terör’ün kalafatçı yardımcısına zehir gibi baktı.</span></p>

      <p class="calibre2"><span class="none">“Bay Sergeant hayatta değildi,” dedi Dunn, deniz piyadesiyle Hickey’in birbirlerine düşmanca baktıklarını fark etmeden. “Bir çığlık attı ve yaratık adamın kafatasını ceviz gibi kırdı. Bunu gördüm. Ve duydum.”</span></p>

      <p class="calibre2"><span class="none">Sonra başkaları da koşarak geleli. Gelenler arasında Yüzbaşı Crozier ve ağır palto ve kat kat elbiseleri altında bile solgun ve bitkin görünen Yüzbaşı Fitzjames de vardı. Dunn, Bates ve diğerleri gördüklerini anlatmak için onlara doğru koştular.</span></p>

      <p class="calibre2"><span class="none">Onbaşı Hedges ve karanlığa doğru koşan iki deniz piyadesi Bay Sergeant’tan iz olmadığını, sadece en büyük buzdağının bulunduğu yerdeki buzlar üzerinde kalın kan izleri ve yırtık elbiseler gördüklerini söylediler.</span></p>

      <p class="calibre2"><span class="none">“Onu izlememizi istiyor,” diye mırıldandı Bates. “Bizi bekliyor.”</span></p>

      <p class="calibre2"><span class="none">Crozier çılgınca bir gülümsemeyle ve hırıltıyla dişlerini gösterdi. “O halde onu hayal kırıklığına uğratmayalım,” dedi. “Yaratığın peşinden gitmek için bundan iyi fırsat olmaz. Buzda adamlarımız var. Yeterli sayıda fenerimiz var. Ayrıca deniz piyadeleri gidip daha fazla tüfek alabilirler. İzler de çok taze.”</span></p>

      <p class="calibre2"><span class="none">“Fazla taze,” diye mırıldandı Onbaşı Hedges.</span></p>

      <p class="calibre2"><span class="none">Crozier kükrercesine emirler verdi. Bazı adamlar silah getirmek için gemilere gittiler. Diğerleri deniz piyadelerinin etrafında toplanıp av takımları oluşturdular. Çalışma yerlerindeki meşaleler ve fenerler av takımlarına verildi. Doktor Stanley ve Doktor McDonald Robert Orme Sergeant’ın hâlâ hayatta olma ihtimaline karşı ya da başkalarının da yaralanabileceği düşünülerek çağrılmışlardı. İkincisi birincisine göre daha yüksek bir ihtimaldi.</span></p>

      <p class="calibre2"><span class="none">Hickey eline bir tüfek alınca Teğmen Irving’i “kazayla” vurmayı düşündü. Ama genç subay artık hem ona hem de Manson’a şüpheyle yaklaşıyordu. Hickey birkaç kez bu züppenin Magnus’u endişeli bakışlarla süzdüğünü fark etti. Daha sonra Crozier onları ayrı av takımlarına dağıttı. Irving ister Magnus’u tam kendisine saldırmak üzereyken bir an görmüş olmuş olsun, ister bir şeylerin yolunda gitmediğini sezmiş olsun, Hickey genç subaya tuzak kurmanın artık daha zorlaştığını biliyordu.</span></p>

      <p class="calibre2"><span class="none">Ama bunu yapmalıydılar. Hickey, John Irving’in korkup en alt güvertede gördüklerini Crozier’a rapor etmesinden korkuyordu. Onun canını sıkan alacağı ceza değildi. Bugünlerde bu sebeple denizcileri pek asmıyorlardı. Onu rahatsız eden aşağılanmaktı. Kalafatçı yardımcısı Cornelius Hickey alçalmak istemiyordu.</span></p>

      <p class="calibre2"><span class="none">Irving’in savunmasız kaldığı bir anı kollayacak, gerekirse onu kendisi öldürecekti. Geminin cerrahları adamın öldürüldüğünü fark etseler bile bu çok önemli değildi. İşler zaten rayından çıkmıştı. Ölüler Odası’na bir de Irving’in girmesi çok bir şeyi değiştirmeyecekti.</span></p>

      <p class="calibre2"><span class="none">Sonuçta, Bay Sergeant’ın cesedi bulunamadı. Kan izleri ve elbise parçaları giderek dikleşen buzdağının ortasından itibaren görünmemeye başlamıştı. Ama bu arama sırasında kimse ölmemişti. Birkaç adam soğuk yüzünden başparmağını kaybetmişti sadece. Herkes titriyordu ve bir dereceye kadar donmuştu. Sonunda, yemek yemeleri gereken saatten bir saat sonra aramayı bıraktılar. Hickey o gün öğleden sonra Teğmen Irving’i görmemişti.</span></p>

      <p class="calibre2"><span class="none">Terör’e dönerken Magnus</span> <span class="none">Manson</span> <span class="none">Hickey’i şaşırttı. Rüzgâr arkalarından uluyordu ve deniz piyadeleri tüfeklerini ateşlemeye hazır halde ilerliyordu.</span></p>

      <p class="calibre2"><span class="none">Hickey yanındaki dev adamın ağladığını fark etti. Magnus’un gözyaşları sakallı yanağının üzerinde donuyordu.</span></p>

      <p class="calibre2"><span class="none">“Ne oldu?” diye sordu Hickey.</span></p>

      <p class="calibre2"><span class="none">“Bu çok acı, Cornelius.”</span></p>

      <p class="calibre2"><span class="none">“Nedir acı olan?”</span></p>

      <p class="calibre2"><span class="none">“Zavallı Bay Sergeant.”</span></p>

      <p class="calibre2"><span class="none">Hickey arkadaşına sert sert baktı. “Lanet olası subaylara bu kadar sevgi beslediğini bilmiyordum, Magnus.”</span></p>

      <p class="calibre2"><span class="none">“Sevdiğimden değil, Cornelius. Hepsi ölsün,</span> <span class="none">umurunda</span> <span class="none">değil. Ama Bay Sergeant buzda öldü.”</span></p>

      <p class="calibre2"><span class="none">“Ne olmuş?”</span></p>

      <p class="calibre2"><span class="none">“Hayaleti gemiyi bulamayacak. Yüzbaşı Crozier uzun süre arama yaptığımız için bu akşam fazladan rom alabileceğimizi söylemişti. Hayaletinin yanımızda olmayacak olması beni üzüyor. Bay Sergeant romu çok severdi.”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_24" />
    </div>
  </div>
</body>
</html>
