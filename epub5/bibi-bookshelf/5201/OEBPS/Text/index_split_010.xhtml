<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>10<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir, kızak takımına tıpkı diğer tayfalar gibi güçlü ve cesur olduğunu kanıtlamak için katılmak istemişti. Kısa süre içinde öyle olmadığını fark etti. Yolculuğun ilk günü, Teğmen Gore ve Bay Des Voeux’nun sessiz itirazlarına rağmen, kızağı çekmek, kızağı çeken beş kişiden birini dinlendirmek istemişti.</span></p>

      <p class="calibre2"><span class="none">Goodsir neredeyse başaramayacaktı. Yelkencilerin ve malzemecilerin yaptığı kızağın koşum takımları deri ve pamuktandı. Bu koşum takımları, denizcilerin bir saniye içinde bağlayıp çözebildikleri ama Goodsir’ün bir türlü çözemediği düğümlerle kızağa bağlıydı. Goodsir’ün dar omuzları ve içeri doğru çökmüş göğsü için fazla büyüktü. Koşum takımlarını bütün gücüyle kavrasa bile hemen elinden kayıyordu. Ayrıca Goodsir, kızağı çekerken sık sık kayıyor, yere düşüyor, diğer adamların durup, nefes nefese kendisini kaldırmaya mecbur bırakıyordu. Buz için özellikle üretilmiş botları giymeye alışkın değildi ve tabanlarındaki çiviler yere fazla çakılınca kendi etrafında dönmeye başlıyordu.</span></p>

      <p class="calibre2"><span class="none">Ağır güneş gözlüğünü takmak ona zor geliyor ama gözlüğü çıkardığı zaman, buza düşen kutup güneşi yüzünden birkaç dakika içinde görme yeteneğinin yarısını kaybediyordu. Üzerine çok fazla, kat kat elbise giyiyor, bu yüzden de terliyor, terleyince de harcadığı olağanüstü enerjiye rağmen titreyerek üşüyordu. Kızak sinirlerini yıpratıyor, ince kollarına ve soğuk ellerine yeterince kan pompalanmasını engelliyordu. İkide bir eldivenleri yere düşüyordu. Öylesine soluk soluğa kalıyor, öylesine oflayıp pufluyordu ki etrafındakilerden utanıyordu.</span></p>

      <p class="calibre2"><span class="none">Bu komik sahne başladıktan bir saat sonra, kızağı çeken diğer dört kişi, Bobby Ferrier, Tommy Hartnell, John Morfin ve Deniz Eri Bili Pilkington -normalde kızağı çekmesi gereken beşinci kişi Charles Best yan tarafta yürüyordu- durup Goodsir’ün paltosundaki karları temizlemeye başladılar. Birbirlerine bakıyor, hiçbir şey söylemiyor ama gözleriyle Goodsir’ün kendilerine ayak uyduramadığını anlatıyorlardı. Goodsir, önce Best’in kendisine yardım etme teklifini kabul etti, sonra, verdikleri kısa bir molada, buzda donup kalacak gibi duran kızağı bu işi yapabilecek gerçek erkeklere bıraktı.</span></p>

      <p class="calibre2"><span class="none">Goodsir tükenmişti. Daha buzda geçirdikleri ilk günün sabahı olmasına rağmen, bu bir saatlik işkence onu öylesine yormuştu ki büyük bir memnuniyetle, uyku tulumunu yere serdiği kurt derisi battaniyenin üzerine açıp ertesi güne kadar uyuyabilirdi.</span></p>

      <p class="calibre2"><span class="none">Ve bütün bunlar daha henüz ilk gerçek basınç sırtına varmadıkları bir zamanda oluyordu.</span></p>

      <p class="calibre2"><span class="none">Geminin birkaç kilometre kadar ötesindeki basınç sırtları, bu bölgedeki en alçak basınç sırtlarıydı. Sanki Terör gemisi basınç sırtlarını kendi bölgesinden uzaklaştırmış, buzu düzleştirmişti. Ama bu ilk günün öğle vakti geldiğinde gerçek basınç sırtları ortaya çıkmaya, yollarını kesmeye başlamıştı. Bunlar, kış boyunca iki geminin arasında kalanlara göre daha uzundu; sanki Kral William Adası’na yaklaştıkça buzun altındaki baskı artıyordu.</span></p>

      <p class="calibre2"><span class="none">Karşılarına çıkan ilk üç basınç sırtını Gore’un direktifleriyle büyük bir zorluk yaşamadan geçtiler; buzlar arasındaki alçak bölgeleri, oyukları bularak ilerliyorlardı. Bu şekilde yolları uzuyor, saatler kaybediyorlardı ama kızağı toplayıp kaldırmaktan daha iyi bir çözümdü bu. Ama dördüncü basınç sırtının yanından dolaşamadılar.</span></p>

      <p class="calibre2"><span class="none">Birkaç dakikalık molalarında adamlardan biri -ki bu genellikle genç Hartnell oluyordu- kızağın üzerine dikkatle yerleştirilmiş yükler arasından yanıcı bir yağ çıkarıyor, bunu küçük bir ocakta yakıyor, bir kapta karları eritiyordu. Bunu yapmalarının nedeni içme suyu elde etmek değildi. İçme suyunu, donmasını engellemek için elbiselerinin içinde taşıyorlardı. Amaçları kızaklarının ayaklarının buz tutup yere yapışmasını engellemekti.</span></p>

      <p class="calibre2"><span class="none">Kızaklar buzlar üzerinde Goodsir’ün ayrıcalıklı çocukluğunda gördüğü kızaklar gibi kaymıyordu. İki yıl önce karşılaştığı gezici buz akıntısı sırasında, kutuplarda insanın -sıradan botlarla bile- kendi ülkesinde yaptığı gibi hızla koşup donmuş bir nehir ya da göl üzerinde kaydığı gibi kayamadığını anlamıştı. Deniz buzunun belli bir özelliği -büyük bir ihtimalle yüksek tuz oranı- sürtünmeyi arttırıyor, kaymayı neredeyse olanaksız hale getiriyordu. Ama burada önemli olan bir çocuk gibi koşarak kaymak isteyen bir yetişkinin duyduğu küçük hayal kırıklığı değil, kızak çeken takımın böylesine bir buzda üzerinde yüzlerce kilo ağırlık olan yüzlerce kilo ağırlığındaki kızağı çekerken harcadıkları efordaki artıştı.</span></p>

      <p class="calibre2"><span class="none">Bu, tonlarca keresteyi ve eşyayı orta derecede pürüzlü bir kaya üzerinde çekerek taşımaya benziyordu. Ve burada karşılarına çıkan basınç sırtları, dört katlık bir apartmana eşit yükseklikte kaya ve buzul yığını anlamına geliyordu.</span></p>

      <p class="calibre2"><span class="none">Karşılarına çıkan ilk ciddi yükseklikteki basınç sırtı yirmi metre yüksekliğinde olmalıydı ve güneydoğu yönünde gördükleri çok sayıda yüksek basınç sırtından sadece biriydi bu.</span></p>

      <p class="calibre2"><span class="none">Kızağın üzerine dikkatle yerleştirilmiş konserve yiyecekleri, yağ şişelerini, elbiseleri, uyku tulumlarını, ağır çadırları kaldırıyor, yüklerini hafifletiyorlar, daha sonra yirmi ile kırk kilo ağırlığındaki bu yükleri sarp, pürüzlü, dik basınç sırtına çıkarıyorlardı. Bütün bunlar kızağı çıkarmadan yapmak zorunda kaldıkları işlerdi.</span></p>

      <p class="calibre2"><span class="none">Goodsir hemen şunu fark etti: Eğer bu buz sırları sadece kendileriyle kalsalar -yani görece pürüzsüz denizden aniden çıkan basınç sırtları olsaydılar- bunlara tırmanmak için ruhlarını parçalayan böylesine bir çaba içine girmek zorunda kalmazlardı. Donmuş denizin hiçbir kısmı tamamen pürüzsüz değildi ama her basınç sırtının elli ya da yüz metre etrafında donmuş deniz; kabaran buz, sık sık ortaya çıkan buz bacaları ve dev buz blokları gibi çılgınca yüzey şekilleriyle doluyordu. Kızak takımı asıl tırmanışa başlamadan önce bunları zikzaklar çizerek aşmak zorundaydı.</span></p>

      <p class="calibre2"><span class="none">Tırmanış ise kesinlikle düz bir çizgi izlemiyor, eziyet verici ilerlemeler ve gerilemeler biçiminde devam ediyordu; ayaklarını basmak için ve elleriyle tutunmak için hiçbir zaman güvenilmez, her an kopabilecek oyuklar arıyorlardı. Adamlar tırmanırken komik bir rota izleyerek, zikzaklar çiziyor, ağır eşyaları birbirlerine veriyor, basabilecekleri ve tutunabilecekleri oyuklar yapmak için kazmalarıyla buzu kırıyor, düşmemeye ya da birisinin kendi üzerine düşmelerine engel olmaya çalışıyorlardı. Buzlu eldivenlerinin arasında aşağıya buz parçaları düşüyor, aşağıda kalanlar kısa ama ağza alınmaz küfürler savuruyor; Gore ya da Des Voeux onlara susmalarını emrediyordu. Her şey on kez yerinden sökülüp tekrar yerine yerleştiriliyordu.</span></p>

      <p class="calibre2"><span class="none">Son olarak, yüklerin yarısı hâlâ üzerindeyken kızağı çıkarmak zorundaydılar. Kızağı yukarı çıkarırken buzdaki aşırı çıkıntıları yerinden koparmak, bazen kızağı bir yere bağlamak, en uygun açıyı bulmak ve aynı zaman daima yukarı doğru çekmek gerekiyordu. Basınç sırtının en tepesindeki adam için bile bir an dinlenme şansı bile yoktu çünkü bir anlık gevşeklik sekiz kat üst üste giydikleri elbiselerinin altındaki vücutlarındaki terin donması anlamına geliyordu.</span></p>

      <p class="calibre2"><span class="none">Büyük güçlüklerle kızağı basınç sırtının tepesine çıkardıktan sonra, birkaç adam -ki bunlar genellikle iri yapılı deniz eri Bili Pilkington, Morfin ve Ferrier oluyordu- kızağı aşağı indirmek için diğer tarafa geçiyor, bu sırada diğerleri derinlerinden gelen bağırış, zorlanma sesleri ve küfürlerle kızağı aşağı doğru itiyorlardı.</span></p>

      <p class="calibre2"><span class="none">Sonra kızağı dikkatle yeniden toplamak, yükleri bağladıkları iplerin sağlamlığını kontrol etmek, kızakların ayaklarının buz tutmasını engellemek için su kaynatmak, basınç sırtının diğer tarafındaki engelleri aşarak ilerlemek zorundaydılar.</span></p>

      <p class="calibre2"><span class="none">Yarım saat sonra karşılarına başka bir basınç sırtı çıkacaktı.</span></p>

      <p class="calibre2"><span class="none">Buzda geçirdikleri ilk gece Harry S. S. Goodsir için korkunç, unutulmaz bir anıydı.</span></p>

      <p class="calibre2"><span class="none">Cerrah, daha önce hiç kamp yapmamıştı ama Graham Gore’un buzda yapılan her işin normalde yapılandan beş kat uzun sürdüğünü gülerek söylerken haklı olduğunu anlamıştı: malzemeleri yerinden çıkarmak, ocakları ve fenerleri yakmak, kahverengi Hollanda çadırını kurmak, çadırın iplerini tutan çivilerin sağlamlığını kontrol etmek, battaniyeleri ve uyku tulumlarını açmak ve özellikle konserve çorba ve domuz etini ısıtmak çok fazla zaman alıyordu.</span></p>

      <p class="calibre2"><span class="none">Bütün bunları yaparken sürekli hareket etmek -kolları sallamak, zıplamak- gerekiyordu. Aksi halde vücutlarının belli bölgeleri donabilirdi.</span></p>

      <p class="calibre2"><span class="none">Bay Des Voeux; Goodsir’e, bu boylamda, güneşli bir Haziran gününde, örneğin güney yönündeki Beechey Adası’nda bulundukları sırada olduğu gibi, buzların kırıldığı bir önceki yaz hava sıcaklığının sıfır dereceye kadar çıkabileceğini hatırlattı. Ama bu yaz böyle olmadı. Teğmen Gore saat onda, güneş hâlâ güney ufkundayken ve gökyüzü oldukça parlakken kamp yaptıkları bu saatte, havanın sıcaklığını eksi on sekiz derece olarak tespit etmişti. Gün ortasındaki çay ve çörek molasında sıcaklık eksi on dört dereceye çıkmıştı.</span></p>

      <p class="calibre2"><span class="none">Hollanda çadırı küçüktü. Bir fırtına çıkması durumunda bu çadır hayatlarını kurtarabilirdi ama buzda geçirdikleri bu ilk gece hava açıktı ve neredeyse hiç rüzgâr yoktu. Bu yüzden Des Voeux ve diğer beş denizci dışarıda, kurt derisi battaniye ve muşambalar üzerinde uyumaya karar verdiler. Onları soğuktan koruyan tek şey Hudson Bay Şirketinin ürettiği uyku tulumlarıydı. Eğer hava kötüleşirse çok kalabalık olmak pahasına çadıra geçeceklerdi. Bir süre kararsız kalan Goodsir, Teğmen Gore çok nazik ve iyi bir adam olmasına rağmen onunla beraber çadırda değil, diğer adamlarla dışarıda uyumayı tercih etti.</span></p>

      <p class="calibre2"><span class="none">Gün ışığı insanı delirtiyordu. Gece yarısında hava kararır gibi oldu ama gökyüzündeki aydınlık yaz ortasında Londra’da saat sekiz sularındaki loş aydınlıkla karşılaştırılabilirdi ve Goodsir bir türlü uyuyamıyordu. O anda hayatında hiçbir zaman olmadığı kadar yorgun olmasına rağmen uyumayı beceremedi. Uyumasını engelleyen bir başka etkenin de bütün gün çabaladıktan sonra vücudunda hissettiği ağrılar olduğunu fark etti. Keşke yanımda biraz afyon getirmiş olsaydım diye düşündü. Azıcık afyon acılarını hafifletip uyumasını sağlayabilirdi. Uyuşturucu bulundurma yetkisi bulunan baz</span><span class="none">ı</span> <span class="none">cerrahların aksine Goodsir, bir bağımlı değildi. Sadece uyumak ve belli bir konu üzerine konsantre olmak için afyon kullanırdı. Haftada ya da iki haftada bir defadan fazla kullanmazdı.</span></p>

      <p class="calibre2"><span class="none">Ve hava soğuktu. Isıttıkları konserve çorba ve domuzu yedikten sonra buz yığını arasından geçip işemek için yalnız kaldı. Bunu ilk kez dışarıda yaptığını ve çabuk hareket etmesi gerektiğini, aksi takdirde nazik bölgelerinin donabileceğini fark etti. Goodsir, ikiye bir metre büyüklüğündeki kurt derisi battaniyesinin üzerine yerleşti, uyku tulumunu açtı ve tulumun içine kıvrıldı.</span></p>

      <p class="calibre2"><span class="none">Ama yeterince ısınamadı. Des Voeux botlarını çıkarıp yanında getirdiği çantaya koymasını, aksi takdirde deri botların kaskatı donacağını söyledi ona. Bir defasında, donup küçülen botu yüzünden tabana çakılan çivi az kalsın ayağına batacaktı. Tayfalardan hiçbiri elbiselerini çıkarmamıştı. Goodsir, o gün ilk kez giydiği pamuklu elbiselerin bütün gün harcadığı efor nedeniyle terden sırılsıklam olduğunu fark etti. Bitmeyen bütün gün boyunca harcadığı çabanın teriydi bu.</span></p>

      <p class="calibre2"><span class="none">Gece yansına doğru bir ara, günışığı alacakaranlığa çalmaya başladı ve birkaç yıldızı görmek mümkün oldu. Goodsir iki yıl önce çıktıkları buzdağının tepesine kurdukları gözlemevinden gezegenlerin de görülebildiğini biliyordu. Alacakaranlığa yaklaşmasına rağmen gün ışığı hiç kaybolmadı.</span> <span class="none">Soğuk da öyle. Artık hareket etmediği ve bir çaba göstermediği için, Goodsir’ün zayıf vücudu uyku tulumunun fazla geniş açıklığından gelen soğuğa karşı savunmasızdı. Soğuk, Goodsir’ün üstünde yattığı kurt derisi battaniyeden geçip “Hudson Bay” battaniyelerine soğukkanlı bir katil gibi sokuluyordu. Goodsir titremeye başladı. Dişleri birbirine vuruyordu.</span></p>

      <p class="calibre2"><span class="none">Çevresinde uyuyan dört adam -diğer ikisi nöbet tutuyorlardı- öylesine yüksek sesle horluyorlardı ki, Goodsir kilometreler ötede, kuzeybatılarında, sayısız buz bacasının arkasında bulunan -aman Tanrım, geri dönerken onca yolu tekrar geçmemiz gerekecek- gemilerdeki tayfaların bu horultuları duyup duymadığını merak etti.</span></p>

      <p class="calibre2"><span class="none">Goodsir titriyordu. Böyle giderse sabaha sağ kalamayacağını biliyordu. Onu dışından dürtecekler ve donmuş, kıvrılmış bir halde yatan battaniyeye sarılı bir ceset göreceklerdi.</span></p>

      <p class="calibre2"><span class="none">Battaniyelerden diktikleri uyku tulumuna elinden geldiğince sokuldu, tulumun buz tutmuş fermuarını sonuna kadar çekti; kendi ter kokusunu dışarıdaki soğuğa tercih ediyordu.</span></p>

      <p class="calibre2"><span class="none">Bu sinsi ışığa ve bu sinsi soğuğa, Goodsir’ün deyişiyle ölüm soğuğuna, Beechey Adası’ndaki mezarların ve onların üzerinde yükselen siyah kayaların soğuğuna ek olarak bir de ses vardı; cerrah, gemilerinin uğultusuna, geminin iki kışa maruz kalan son derece soğuk metallerinin sürekli gıcırdamasına ve çatlamalarına, geminin altıdaki buzun tuhaf ve sürekli sesine alıştığını düşünüyordu ama burada, buzla arasında sadece birkaç kat pamuk ve kurt derisi varken, altındaki buzun inlemesi ve hareketi korkunçtu. Bir yaratığın karnında uyumaya çalışmaya benziyordu bu. Altında hareket eden buzun varlığı başını döndürürken giderek daha fazla kıvrılarak cenin pozisyonuna geçti.</span></p>

      <p class="calibre2"><span class="none">Harry D. S. Goodsir, saat gece iki sularında -tulumun fermuarından sızan ışıkta cep saatine bakmıştı- yarı uyur bir halde yatarken kulakları sağır eden iki patlamayla yerinden sıçradı.</span></p>

      <p class="calibre2"><span class="none">Yeni doğup da zarından kurtulmaya çalışan bir canlı gibi, donmuş terini emen uyku tulumundan kurtulmaya çalıştı, kafasını ve omuzlarını tulumdan çıkarmayı başardı sonunda. Gecenin dondurucu soğuğu yüzüne öyle bir çarptı ki kalbi titredi. Hava şimdi daha da aydınlanmıştı.</span></p>

      <p class="calibre2"><span class="none">“Ne?” diye bağırdı. “Neler oluyor?”</span></p>

      <p class="calibre2"><span class="none">Çavuş Des Voeux ve üç denizci uyku tulumlarının üzerinde ayakta duruyorlardı; ellerinde uzun bıçaklar vardı ve yatarken onları yanlarından ayırmamış olmalıydılar. Teğmen Gore Hollanda çadırından dışarı fırladı. Çıplak -evet, çıplak!- elinde silahı vardı ve üzerini giyinmişti.</span></p>

      <p class="calibre2"><span class="none">“Rapor verin!” diye bağırdı nöbetçilerden Charlie Best’e.</span></p>

      <p class="calibre2"><span class="none">“Ayılar vardı, Teğmenim,” dedi Best. “İki tane. Kocaman yaratıklar. Bütün gece etrafımızda dolaşıp durdular -hatırlarsanız kamp yapmadan önce onları</span> <span class="none">yakl</span><span class="none">aşık</span> <span class="none">sekiz yüz metre uzaklıkta görmüştük- ama çemberi giderek daraltıp iyice yaklaştılar; sonunda John’la birlikte ateş edip onları kaçırmak zorunda kaldık.</span></p>

      <p class="calibre2"><span class="none">Goodsir, Best’in “John” dediği kişinin diğer nöbetçi John Morfin olduğunu biliyordu.</span></p>

      <p class="calibre2"><span class="none">“İkiniz de ateş ettiniz mi?” diye sordu Gore. Teğmen yakınlarda bulunan kar yığınının en tepesine çıkmış, elindeki pirinç dürbünle etrafı tarıyordu. Goodsir adamın çıplak ellerinin neden hâlâ metal silaha yapışmadığını merak etti.</span></p>

      <p class="calibre2"><span class="none">“</span><span class="none">Evet,</span> <span class="none">komutanım,” dedi Morfin. Boş tüfeğini döktürüyordu, pamuklu eldivenli ellerinde kurşunlar vardı.</span></p>

      <p class="calibre2"><span class="none">“</span><span class="none">Peki,</span> <span class="none">vurdunuz mu?” diye sordu Des Voeux.</span></p>

      <p class="calibre2"><span class="none">“Evet,” dedi Best.</span></p>

      <p class="calibre2"><span class="none">“İşe yaramadı,” dedi Morfin. “Otuz adımdan tüfekle vurduk onları. Bu ayıların kalın derileri ve çok kalın kafatasları var. Ama onları uzaklaştıracak kadar canlarını yaktık.</span></p>

      <p class="calibre2"><span class="none">“Onları görmüyorum,” dedi Teğmen Gore çadırın üstündeki buzdan tepesinin üzerinden.</span></p>

      <p class="calibre2"><span class="none">“Buzdaki o küçük deliklerden çıktıklarını sanıyoruz,” dedi Best. “John ateş ettiğinde daha büyük olanı şu yöne koşuyordu. Yere düştüğünü sandık ama biraz yakınlaşıp baktığımızda cesedini bulamadık. Gitmişti.”</span></p>

      <p class="calibre2"><span class="none">Kızağı çeken takımdakiler buzda bazı yumuşak bölgeler fark etmişlerdi. Çok da fazla geniş değillerdi,</span> <span class="none">yakl</span><span class="none">aşık</span> <span class="none">bir metre çapındaydılar. Fok balıkları için fazla büyük, beyaz ayılar içinse fazla küçük görünüyorlardı. Bu delikleri ilk gördüklerinde açık deniz bulacaklarını düşünüp umutlanmışlar ama sonunda bunların sayıca çok az ve birbirlerinden çok uzakta olduklarını fark etmişlerdi. Öğle vakitlerinde kızağın önünde bulunan denizci Ferrier bunlardan birinin içine düşmüş, dizinin üstüne kadar kara gömülmüştü. Daha sonra herkes durup bu titreyen denizcinin botlarını, pamuklu elbiselerini, çoraplarını ve pantolonunu değiştirmesini beklemek zorunda kalmıştı.</span></p>

      <p class="calibre2"><span class="none">“Zaten nöbet sırası Ferrier ve Pilkington’a gelmişti,” dedi Teğmen Gore. “Bobby, çadırıma git ve saçma silahını al.”</span></p>

      <p class="calibre2"><span class="none">“Ben tüfekle daha rahatım komutanım,” dedi Ferrier.</span></p>

      <p class="calibre2"><span class="none">“Ben saçma silahını iyi kullanırım, Teğmenim,” dedi iri yapılı denizci.</span></p>

      <p class="calibre2"><span class="none">“O halde onu sen al Pilkington. Bu hayvanları tüfekle biberlemek onları kızdırmaktan başka bir işe yaramıyor.” “Emredersiniz, komutanım.”</span></p>

      <p class="calibre2"><span class="none">Best ve Morfin gerginlikten çok, iki saat nöbet tutmaktan dolayı üşüdükleri için titriyorlardı; uykulu gözlerle botlarını çıkardılar ve uyku tulumlarına girdiler. Er Pilkington ve Bobby Ferrier şişmiş ayaklarını çantalarından çıkardıkları botlarına geçirdiler ve nöbet yerlerine, yakınlarında bulunan buz bacalarının yanına geçtiler.</span></p>

      <p class="calibre2"><span class="none">Goodsir, her zamankinden daha fazla titriyordu; artık sadece el ve ayak parmaklarını değil, burnunu ve yanaklarını da hissetmez olmuştu. Goodsir uyku tulumunun derinliklerine sokularak uyumak için dua etti. Ama uyuyamadı. İki saat sonra çavuş Des Voeux herkesi uyandırdı.</span></p>

      <p class="calibre2"><span class="none">“Önümüzde uzun bir gün var, çocuklar,” diye bağırıyordu neşeli bir sesle.</span></p>

      <p class="calibre2"><span class="none">Kral William Adasının kıyılarına varmalarına daha otuz beş kilometre vardı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_10" />
    </div>
  </div>
</body>
</html>
