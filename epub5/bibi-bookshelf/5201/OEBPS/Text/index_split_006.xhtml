<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>6<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S.’nin günlüğünden:</span></p>

      <p class="calibre2">&nbsp;</p>

      <p class="calibre2"><span class="none">Ocak 1846</span></p>

      <p class="calibre2"><span class="none">Terör’ün ocakçısı John Torrington bu sabah öldü. Tam yılbaşında. Burada, Beechey Adasında, buzun ortasında çakılı</span> <span class="none">kalalı beri</span> <span class="none">tam beş ay geçmişken.</span></p>

      <p class="calibre2"><span class="none">Ölümü sürpriz olmadı. Torrington’un daha bu sefere katılmadan aylar önce bir hastalığa yakalandığı betiliydi. Eğer hastalığın semptomları daha erken bir tarihte, yazın sonuna doğru çıkmış olsaydı Rattler gemisiyle ya da hatta Baffin Körfezi’nden Lancaster Boğazı’na, oradan da kışı geçirdiğimiz bu kutup denizine yola çıkmadan önce gördüğümüz balina avcılarıyla onu evine yollayabilirdik. İşin garip yanı doktorunun Torrington’a deniz havasının hastalığına iyi geleceğini söylemiş olması.</span></p>

      <p class="calibre2"><span class="none">Doğal olarak</span> <span class="none">baş cerrah</span> <span class="none">Peddie ve</span> <span class="none">Doktor</span> <span class="none">McDonald Terör’de Torrington’u iyileştirmeye çalışmışlardı. Bense teşhis aşamasında pek çok kez yanlarında bulunmuştum ve genç ocakçının ölümünden sonra Erebus’taki denizcilerin eşliğinde Terör gemisine gittim.</span></p>

      <p class="calibre2"><span class="none">Kasımın ilk aylarında adamın hastalığı iyice kendini gösterdikten sonra Yüzbaşı Crozier yirmi yaşındaki ocakçıyı görevinden muaf tuttu. Çünkü çok kötü bir havası olan en alt güverte sadece havada uçuşan kömür tozlarıyla ciğerleri normal çalışan bir adamı bile zehirleyebilirdi. John Torrington o günden beri giderek kötüleşiyordu. Buna rağmen böyle bir yolculuğa çıkmamış olsaydı birkaç ay daha yaşayabilirdi. Doktor Alexander McDonald bana Torrington’un son haftalarda revire bile arkadaşlarının yardımı olmadan gelemediğini: yılbaşında zatürreeye yakalandığını ve o günden beri ölümünü beklediklerini söylüyor. Bu s</span><span class="none">abah ölüsünü gördüğümde John Torri</span><span class="none">ngton’un bu kadar çok zayıflamış olmasına şaşırdım. Hem Peddie hem de Mcdonald iki aydır iştahının iyice kesildiğini diyetini konservelenmiş çorba ve sebzelerle desteklemelerine rağmen kilo vermeye devam ettiğini anlattılar.</span></p>

      <p class="calibre2"><span class="none">Bu sabah Peddie ve McDonald’ın cesedi hazırlayışlarını izledim. Torrington’a temiz, çizgili bir gömlek giydirilmiş, adamın saçları kısa bir süre önce dikkatlice kesilmiş, tırnakları temizlenmişti. Temiz bir elbise parçasıyla çenesi yüzüne bağlanmıştı. Aynı şekilde beyaz iplerle dirsekleri, elleri, ayak bilekleri ve başparmakları sıkıca bağlanmıştı. Bunu zavallı adamın kilosunu ölçerken -sadece 40 kilo çıktı- vücudu parçalanmasın diye yaptılar. Ayrıca vücudu cenazeye de hazırlamış oluyorlardı. Otopsi yapmaya hiç gerek görmedik çünkü genç adamın zatürreeden öldüğü açıktı ve bu mürettebatın geri kalanına bulaşacak bir hastalık değildi.</span></p>

      <p class="calibre2"><span class="none">Terör’de görev yapan iki cerrah meslektaşıma, Torrington’un cesedini marangoz Thomas Honey ve Wilson adındaki yardımcısı tarafından dikkatle hazırlanan tabuta yerleştirmelerine yardım ettim. Vücut öldükten sonra katılaşmadı. Marangozlar özenle seçilmiş maun ağacından yapılmış tahtadan yapılma tabutun içine tahta parçaları rendelediler ve rendeledikleri bu parçaların büyük kısmını Torrington’un başının geleceği yere koydular. Ceset henüz kokmaya başlamadığı için etrafta sadece bu tahta parçalarının kokusu vardı.</span></p>

      <p class="calibre2"><span class="none">*</span></p>

      <p class="calibre2"><span class="none">3 Ocak 1846</span></p>

      <p class="calibre2"><span class="none">John Torrington’un cenazesi aklımdan çıkmıyor.</span></p>

      <p class="calibre2"><span class="none">Erebus’</span><span class="none">dan çok az kişi cenazeye katıldı ama ben Sör John, Üsteğmen Fitzjames ve birkaç subayla beraber cenazeye katılmak için diğer gemiye kadar yürüdüm. Oradan da Beechey Adası’nın kıyılarına kadar uzanan iki yüz metrelik mesafeyi</span> <span class="none">kat ettik</span>.</p>

      <p class="calibre2">Buzlanma nedeniyle demir atmak zorunda kaldığımız Devon Adası’nın ilerisinde bulunan Beechey Adası’nın bu en kuytu yerinde geçirdiğimizden daha kötü bir kışı hayal bile edemiyorum. Ama gerek Üsteğmen Fitzjames gerekse diğerleri bize zorluk çıkartan basınç sırtları, korkunç karanlık, uğuldayan fırtınalar ve bizi sürekli tehdit eden buza rağmen eğer buraya değil de kutuplardan gelen buz akıntısının saldırısı altında bulunacağımız bir başka yere demir alsaydık çok daha kötü bir durumda olacağımızı söylüyorlar.</p>

      <p class="calibre2">John Torrington’un arkadaşları güzel, mavi bir örtüye sanlı tabutu buz tuttuğu için gerçek yüksekliğinin çok daha yukarısında görünen tırabzanın üzerine yavaşça koydular. Terör’ün diğer tayfaları da tabutu oradan alıp bir kızağa yerleştirdiler. Sör John kendi elleriyle tabutun üstüne bir İngiliz bayrağı yerleştirdi. Sonra Torrington’un arkadaşları ve diğer tayfalar koşum takımına yerleşip kızağı Beechey Adasının buz ve çakıldan kumsalına doğru iki yüz metre kadar çektiler.</p>

      <p class="calibre2">Doğal olarak bütün bunlar, tam bir karanlıkta gerçekleşiyordu. Çünkü güneş ocak ayında gün ortasında bile görünmüyor ve üç aydan beri böyle. Bana söylediklerine göre bir ay sonra güney ufkunda güneşimizi yeniden göreceğiz. Ama şu anda donmuş denizden donmuş sahile yürüyen kafilemiz -tabut, kızak, kızağı çekenler, subaylar, cerrahlar, Sör John, üniformaları kalın palto kırla örtülü deniz erleri- sadece fenerlerin ışıklarıyla aydınlanıyor. Bu hüzünlü yolculuğumuz kesilmesin diye Terör’ün tayfaları, bizim bulunduğumuz yerle kumsal arasında kısa süre önce bitiveren basınç sırtlarını söktüler. Sör John, kışın başında gemilerle buz ve çakıldan oluşan kumsal arasındaki en kısa mesafeye ip ve fenerlerle belirlenmiş bir yol yapma emri vermişti. Çünkü kumsalda pek çok yapı inşa etmiştik, eğer buz gemilerimize zarar verirse sığınabileceğimiz, içi erzak dolu bir ev, acil durumlar için kullanabileceğimiz bir kulübe ve Bilim İstasyonu, cephaneliğin yanında bulunan bir ocağı herhangi bir kazaya meydan vermemek için yerleştirdiğimiz üçüncü bir yapı. Denizcilerin her şeyden çok yangından korktuklarını öğrendim. Sonuçta, bu yol projesini sürekli hareket eden, yükselen, üzerine konan her şeyi parçalayan buz yüzünden iptal etmek zorunda kaldık.</p>

      <p class="calibre2">Cenaze sırasında kar yağıyordu. Tanrının unuttuğu bu kutup bölgesinde her zaman olduğu gibi sert rüzgârlar esiyordu. Cenaze törenini yaptığımız yerin tam kuzeyinde ayın dağları kadar ulaşılmaz simsiyah tepeler yükseliyordu. Erebus ve Terör de yakılan fenerler esen rüzgârda fark edilmeyecek kadar cılız bir ışık veriyordu. Arada sırada, soğuk bir ay, hızla hareket eden bulutlar arasından görünüyor ama bu zayıf solgun ay ışığı bile kar ve karanlıkta hemen kayboluyordu. Ulu Tanrım, gerçekten kasvetli bir soğuk bu.</p>

      <p class="calibre2">Terör’ün en güçlü adamları Torrington öldüğünden beri neredeyse hiç durmadan çalıştılar, kazma ve küreklerle mezar kazdılar. Sör John mezarın derinliğinin iki metre olması emrini verdi. Donmuş, çok sert buz ve taş delinmiş, mezar kazılmıştı, sadece üstünkörü bir bakış bile bunu kazmak için ne kadar büyük bir emek verildiğini anlamama yetti. Bayrak kaldırıldı, tabut dikkatlice, neredeyse saygıyla dar mezara indirildi. Tabutun üstünü hemen kar kapladı ve bu kar fenerlerimizden gelen ışığı yansıttı. Crozier’ın subaylarından birisi tahta bir levhayı yere yerleştirdi ve dev bir denizcinin dev bir çekiçle birkaç kez vurmasıyla levha buza saplandı. Üzerine dikkatle şunlar yazılıydı:</p>

      <p class="calibre2">İ. S. 1846’DA 1 OCAK’TA TERÖR GEMİSİNDE GÖREV YAPARKEN BU HAYATA 20 YAŞINDA GÖZLERİNİ YUMAN JOHN TORRİNGTON’UN ANISINA</p>

      <p class="calibre2">Sör John ayini yönetti ve bir konuşma yaptı. Bu konuşma uzun sürdü ve yumuşak sesine sadece rüzgârın uğultusu ve denizcilerin ayakları donmasın diye yere tabanlarını vurmaları eşlik etti. Açıkçası Sör John’un konuşmasını dinlemedim, esen rüzgârın ve düşüncelerimin arasında kaybolmuştum. Bu yerin ıssızlığı, çizgili gömlek giydirilmiş, uzuvları bağlanmış, bu soğuk mezara az önce konmuş bu cesedin anısı ama en çok da üzerimizde yükselen bu tepelerin sonsuz siyahlığı beni bunaltıyordu.</p>

      <p class="calibre2"><span class="none">*</span></p>

      <p class="calibre2">4 Ocak 1846</p>

      <p class="calibre2">Bir başka denizci daha öldü.</p>

      <p class="calibre2">Bu defa, bizim gemiden, Erebus’dan. Yirmi beş yaşında John Hartnell adında güçlü kuvvetli bir denizci. Sanıyorum saat tam altı civarıydı, akşam yemeği için masalar kurulmuştu ki Hartnell kardeşi Thomas’ın üzerine yığıldı, yere düştü, kan kusmaya başladı ve beş dakika sonra öldü. Bu olay olduğu sırada ben ve cerrah Stanley revir olarak kullandığımız orta güvertenin ön kısmında bulunuyorduk.</p>

      <p class="calibre2">Bu ölüm hepimizi dehşete düşürdü. Hartnell zatürree ya da verem belirtisi göstermemişti. Üsteğmen Fitzjames de bizimle beraberdi ve şaşkınlığını gizleyemedi. Eğer mürettebat arasında yayılan bir tür veba ya da iskorbüt varsa bunu bir an önce bilmemiz gerekiyordu. İşte tam o anda, perdeler hazır kapalıyken ve kimse John Hartnell’in cenazesi için hazırlıklara başlamadan otopsi yapmaya karar verdik.</p>

      <p class="calibre2">Revirdeki masayı kaldırdık, yaptıklarımızı toplanmaya başlayan adamlarla aramıza sandıklar yerleştirerek, elimizden geldiği kadar çok perde çekerek saklamaya çalışıyorduk. Aletlerimi çıkardım. Stanley <span class="none">baş cerrah</span> <span class="none">olduğu halde ben anatomi uzmanı olduğum için kesme işlemini benim yapmamı istedi. Son hazırlıklarımı yapıp kesmeye başladım.</span></p>

      <p class="calibre2"><span class="none">Acelemden, bir zamanlar kadavralar üzerinde aceleyle çalıştığım yıllarda yaptığım gibi cesedi ters Y biçiminde kesmeye başladığımı fark ettim. Daha yaygın olarak uygulanan Y kesiminde kesime omuzlardan başlanır, göğüs kemiğinin altına kadar inilir.</span></p>

      <p class="calibre2"><span class="none">Bense, tersine, kalçalardan başlayıp göbeğe kadar kestim. Stanley bunu hatırlatınca utandım.</span></p>

      <p class="calibre2"><span class="none">“Önemli olan çabuk bitmesi, “ dedim sessizce meslektaşıma. “Bunu hemen bitirmeliyiz. Adamlar arkadaşlarının vücudunun kesilmesine dayanamazlar. “</span></p>

      <p class="calibre2"><span class="none">Cerrah Stanley başıyla onayladı ve ben kesmeye devam ettim. Söylediklerimi onaylarcasına Hartnell’in küçük kardeşi Thomas perdenin diğer tarafından bağırıp çağırmaya başladı. Torrington’un Terör’deki yavaş ölümünün aksine John Hartnell’in aniden yığılısı ve ölümü buradakileri dehşete düşürmüştü. Mürettebat Torrington’un ölümüne hazırlanmış, eşyalarım toplamış ve annesine mektup yazmışlardı. İşte bu ölümün aniliği yüzünden aralarından hiçbiri cerrahların arkadaşlarının cesedini kesmesini kaldıramazdı. Şu anda sadece Üsteğmen Fitzjames’in cüssesi, rütbesi ve tavırları ölenin öfkeli kardeşi ve şaşkın mürettebatın hışmından koruyabilirdi bizi. Genç Hartnell’in bazı arkadaşları ve Fitzjames’in oradaki varlığı sayesinde ölenin kardeşi yanımıza kadar gelmiyordu. Yine de neşterimle dokuları keserken, aletlerimle kaburgaları açarken homurdanmaların perdenin sadece birkaç metre arkasından geldiğini hissedebiliyordum.</span></p>

      <p class="calibre2"><span class="none">Önce Hartnell’in kalbini çıkardım, onunla beraber nefes borusunu da kestim. Feneri yaklaştırdım, Stanley kalbi aldı, kanı kirli bir bez parçasıyla sildi. İkimiz de kalbi incelemeye başladık. Sağlam görünüyordu, bir hastalığın izine rastlamadık. Stanley organı ışığa yakın tutarken ben sağ ve sol karıncık bölgelerini kestim. Burada bulunan kasları arka tarafa itip kalp kapakçığını inceledik. Sağlam görünüyordu. Hartnell’in kalbini karın boşluğuna koyup denizcinin ciğerlerinin alt kısmını hızlı neşter darbeleriyle kestim.</span></p>

      <p class="calibre2"><span class="none">“İşte,” dedi cerrah Stanley.</span></p>

      <p class="calibre2"><span class="none">Başımla onayladım. Ciğer tahriş olmuştu ve başka verem belirtileri de vardı; aynı zamanda adam kısa süre önce zatürree geçirmiş. John Hartnell de tıpkı John Torrington gibi veremliydi ama daha yetişkin, daha güçlü ve Stanley’in deyişiyle daha çetin ceviz olması nedeniyle hastalığın semptomları belki hastanın kendisi tarafından bile fark edilmedi. Tuzlanmış domuzunu yemeden birkaç dakika önce yere yığılıp ölene kadar. Ciğeri tamamen vücuttan söküp ışığın altına tuttum. Gerek ben gerekse Stanley, Hartnell’in hem verem olduğuna hem de uzun süreden beri oldukça fazla alkol aldığına ikna olduk.</span></p>

      <p class="calibre2"><span class="none">Perdenin sadece birkaç</span> <span class="none">yarda</span> <span class="none">ilerisinde Hartnell’in kardeşi Thomas bağırıyordu, ancak Komutan Fitzjames’in azarlamaları öfkesini dizginleyebiliyordu. Perdenin arkasından gelen diğer seslerden diğer subayların da -Teğmen Gore, Teğmen Le Vesconte ve Fairholme ve hatta çavuş Des Voeux- bu denizci güruhunu kâh yatıştırma kâh korkutma işini üstlerine aldığını anladım.</span></p>

      <p class="calibre2"><span class="none">“Göreceğimizi gördük mü?” diye fısıldadı Stanley.</span></p>

      <p class="calibre2"><span class="none">Yine başımla onayladım. Vücutta, yüzde, ağızda ya da organlarda herhangi bir iskorbüt belirtisi yoktu. Verem, zatürree ya da her ikisinin birleşiminin bu kadar güçlü iki denizciyi böylesine kısa bir sürede nasıl öldürdüğü bir sır olarak kalsa da, en azından veba türü bir salgın hastalıktan korkmamıza gerek olmadığı ortaya çıktı.</span></p>

      <p class="calibre2"><span class="none">Tayfaların yattığı yerden gelen sesler yükseldiği için çabucak akciğeri, karaciğeri ve diğer organları karın bölgesine, kalbin yanına sıkıştırdım, uygun bir biçimde durup durmadıklarına dikkat etmeden bir kütle halinde üst üste yığdım bunları. En son kaburgayı da yerleştirdim (daha sonra ters koyduğumu fark edecektim). Baş cerrah Stanley ters Y biçiminde kestiğim deriyi uzun bir iğne ve bir yelken ipliğiyle dikiş işiyle uğraşan birinin takdirini kazanacak bir biçimde hızla dikti.</span></p>

      <p class="calibre2"><span class="none">Bir dakika sonra Hartney</span><span class="none">’in elbiselerini giydirmiştik, vücudu yavaş yavaş katılaşmaya başlıyordu. Perdeyi açtık. Sesi benden daha kal</span><span class="none">ın ve güçlü olan Stanley Hartney</span><span class="none">’in kardeşi ve diğer tayfalara geriye sadece cesedi cenazeye hazırlamak için yıkamak kaldığını söyledik.</span></p>

      <p class="calibre2"><span class="none">*</span></p>

      <p class="calibre2">6 Ocak 1846:</p>

      <p class="calibre2">Neden bilmiyorum ama bu cenaze töreni ilkine göre beni daha çok zorladı. Yine gemiden karaya aynı kasvetli yürüyüşü yaptık, bu defa Doktor McDonald, cerrah Peddie ve Yüzbaşı Crozier dışındaki herkes Erebus’tandı. Yine tabutu bayrakla kapladık, adamlar Hartnell’in vücudunun üst kısmını kardeşi Thomas’ın en sevdiği gömleği de <span class="none">dâhil</span> <span class="none">olmak üzere üç kat giydirmişler ama vücudunun çıplak kalan alt kısmına sadece bir örtü sermişler, orta güvertede, siyah kilimli revirde duran tabutun yarısını saatlerce açık bırakmışlardı; neden sonra tabutun çivileri çakılıp cenazeye hazır hale geldi. Yine kızaklarla buz tutmuş denizden buzlu sahile doğru yavaş yavaş ilerledik. Yine karanlığı aydınlatmayan fenerler vardı yanımızda. Ama bu defa yıldızlar görünüyordu ve kar yağmadı. Deniz piyadelerine bu defa iş çıktı çünkü üç tane büyük kutup ayısı havayı koklaya koklaya yaklaşıyorlar, basınç sırtlarının yanından geçerek yanımıza gelmeye çalışıyorlardı. Deniz piyadeleri hayvanları kovmak için saçma tüfeğiyle ateş etmek zorunda kaldı, ayılardan biri gövdesinin yanından yaralanmıştı.</span></p>

      <p class="calibre2"><span class="none">Sör John yine cenaze töreninde bir vaaz verdi -gerçi Hartnell Torrington kadar çok sevilmediği için bu defa daha kısa sürdü ve yine- bu defa soğukta dans eden yıldızların altında, arkamızda sadece Torrington’un güzel mezarının yanına kazılan yeni bir mezarı donmuş toprakla dolduran denizcilerin çıkardığı kürek ve kazma sesleri; kırılan, parçalanan, inleyen buzda yürüdük.</span></p>

      <p class="calibre2"><span class="none">Belki de bu ikinci cenazede içimi bunaltan şey üzerimize çöken kara tepeydi. Bu defa özellikle sırtımı tepeye vermeme ve Sör John’a daha da yakın durup umut ve avuntuyla dolu konuşmasını dinlemeye çalışmama rağmen o soğuk, siyah, dikey, ölü, karanlık ve duygusuz taş kütlesini tam arkamda hissediyordum, bu kayalar geri dönüşü olmayan ülkeye açılan bir geçit gibiydi. Bu karanlık, ifadesiz taşın soğuk gerçekliğinin yanında Sör John’un tutkulu ve cesaret verici sözlerinin bile pek bir anlamı kalmıyordu.</span></p>

      <p class="calibre2"><span class="none">Her iki gemideki tayfaların da morali çok bozuk. Daha yeni yıla geleli bir hafta bile olmadan iki tayfamızı kaybettik. Dört cerrah, ertesi gün gizli bir yerde Terör’ün en alt güvertesindeki marangoz odasında toplanıp sanki lanetlenmiş seferimizde yeni ölümleri engellemek için neler yapabileceğimizi tartışmaya karar verdik. Bu ikinci mezarın hemen üstüne konan tabelada şunlar yazılıydı:</span></p>

      <p class="calibre2"><span class="none">25 YAŞINDA 4 OCAK 1846’DA EREBUS GEMİSİNDE HAYATINI KAYBEDEN JOHN HARTNELL’İN ANISINA.</span></p>

      <p class="calibre2"><span class="none">HER ŞEYE KADİR TANRI ŞÖYLE DEDİ: “GİTTİĞİNİZ YOLU İYİ SEÇİN”</span></p>

      <p class="calibre2"><span class="none">Son ana doğru bir rüzgâr çıktı. Neredeyse gece yarısındayız ve</span> <span class="none">Erebus ‘un</span> <span class="none">orta güvertesindeki ışıkların çoğu sönük. Uğuldayan rüzgârı dinliyor ve o karanlık, rüzgârlı sahile dikilmiş iki tabelayı, o deliklerde yatan iki ölüyü, siyah tepenin ifadesiz yüzünü düşünüyor, tahta tabelalarda yazılanları şimdiden silmeye başlayan, yaylım ateşi gibi yağan kar tanelerini gözümde canlandırabiliyorum.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_6" />
    </div>
  </div>
</body>
</html>
