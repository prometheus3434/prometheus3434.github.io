<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>22<br />
      IRVING</h1>

      <p class="calibre2">&nbsp;</p>

      <p class="calibre2"><span class="none">Teğmen John Irving, Bayan Sessizlik’in gemiye kimseye görünmeden nasıl girip çıktığını bilmeliydi. Bu gece, Eskimo kadını halat odasında gördüğü günün birinci ayında, ayak ve el parmaklarını kaybetme pahasına da olsa bu sırrı çözmeyi kafasına koydu.</span></p>

      <p class="calibre2"><span class="none">Onu bulduğunun ertesi günü Irving, Yüzbaşı’ya Eskimo kadının yer değiştirdiğini, en alt güvertedeki halat odasına geçtiğini rapor etti. Orada kadının taze et yediğini rapor etmemişti. Bunun nedeni küçük bir ışıkla aydınlatılan odada bir anlık telaşla gördüğü şeyden tam olarak emin olmamasıydı. Yüzbaşı’ya kalafatçı yardımcısı Cornelius Hickey ve Denizci</span> <span class="none">Manson</span> <span class="none">arasındaki ilişkiden de söz etmedi. Irving bundan söz etmeyerek Kraliyet Donanmasında aldığı subaylık görevini yerine getirmediğini biliyordu ama...</span></p>

      <p class="calibre2"><span class="none">Ama ne? John Irving’in görevini ciddi bir biçimde ihlal etmesine gösterdiği tek haklı gerekçe Terör’ün zaten yeterince belaya bulaştığına olan inancıydı.</span></p>

      <p class="calibre2"><span class="none">Ama Bayan Sessizlik’in görünüşte büyülü ortaya çıkış ve yok oluşları -ki bu gidiş gelişler, batıl inançları olan mürettebatı kadının bir büyücü olduğuna inandırıyor; ama subaylar bunu bir efsane olarak görüp görmezden geliyorlardı, genç Irving için kalafatçı yardımcısıyla geminin en geri zekâlı adamının en alt güvertenin pis kokulu karanlığında birbirine zevk vermesinden daha önemliydi.</span></p>

      <p class="calibre2"><span class="none">Gerçekten de pis kokulu bir karanlık bu, diye düşündü Irving. Üç saattir bir kasanın üzerine çömelmiş, ayakları çamurun içinde, halat odasının önündeki sütunda bekliyordu. Soğuk, karanlık en alt güvertedeki koku her geçen gün daha iğrençleşiyordu.</span></p>

      <p class="calibre2"><span class="none">En azından anık halat odasının önündeki alçak platformda yemekle dolu tabaklar, romlar ya da pagan fetişleri bulunmuyordu. Bay Blanky’nin yaratıktan inanılmaz kurtuluşunun ardından subaylardan biri bu pagan inançlarını Crozier’a bildirmişti. Crozier öfkelenmiş, yerli bir kadına, inançsız bir çocuğa yemekle:, on derece kaliteli Hindistan romu gibi şeyler verecek kadar aptal, boş inançlı, kafası karışmış ve Hıristiyanlığı unutmuş denizcinin romunu sonsuza kadar keseceğini söylemişti. (Gerçi denizciler Bayan Sessizlik’i bir an için de olsa çıplak görmüşler, cerrahların onun hakkında yaptıkları yorumlara kulak misafiri olmuşlardı. Onun bir çocuk olmadığını biliyorlar, bunu kulaktan kulağa birbirlerine fısıldıyorlardı.)</span></p>

      <p class="calibre2"><span class="none">Yüzbaşı Crozier beyaz ayı fetişlerine de artık tahammül edemeyeceğini söyledi. En son ayinde -pek çok denizci ondan yine Leviathan’ı okumasını beklerken o askeri yasalardan maddeler okumuştu- bulduğu her ayı dişi, ayı pençesi, ayı kuyruğu, yeni bir dövme ya da herhangi bir fetiş malzemesi için fazladan gece nöbeti ve</span> <span class="none">bul</span><span class="none">aşık</span> <span class="none">yıkama cezası verec</span><span class="none">eğini söyledi. Daha sonra Terör’</span><span class="none">de pagan fetişlerine olan ilgi birdenbire yok oldu. Gerçi Teğmen Irving Erebus’daki arkadaşlarından o gemide bu adetlerin hâlâ devam ettiğini duymuştu.</span></p>

      <p class="calibre2"><span class="none">Irving, kadın geceleri dolaşmaya başladığında onu takip etmeye çalışmış ama takip ettiğini belli etmek istemediği için de izini kaybetmişti. Bu gece Bayan Sessizlik’in halat odasında olduğunu biliyordu. Üç saat önce onu ana merdiven boyunca izlemişti. Tayfalar yemeklerini yedikten sonra Bayan Sessizlik sessizce ve neredeyse görünmez bir biçimde “Bay Diggle’dan morina balığı ve bir bardak suyunu almış, onunla beraber aşağı inmişti. Irving büyük ocağın hemen üstündeki ön kapağa bir adam göndermiş, ana merdivenin başına da bir başka nöbetçi dikmişti. Er dört saatte bir buradaki nöbetçilerin değişmesini sağladı. Eğer Eskimo kadın bu akşam merdiveni kullanacaksa -daha şimdiden saat on olmuştu- Irving onun nereye ve ne zaman gideceğini öğrenecekti.</span></p>

      <p class="calibre2"><span class="none">Ama üç saattir halat odasının kapıları kapalıydı. En alt güvertenin ön tarafındaki tek ışık bu alçak, geniş kapılar</span><span class="none">dan sızan ince ışıktı. Kadının o</span><span class="none">rada bir ışık kaynağı vardı; bu ya bir mum ya da yaktığı bir ateşti. Sırf ateş yakıyor olması bile Yüzbaşı’nın onu derhal halat odasından çıkarmasına, orta güvertedeki revirin önündeki boşluğa yeniden yerleştirmesine ya da onu gemiden atmasına yeterdi. Yüzbaşı her tecrübeli denizci gibi yangından korkardı ve Eskimo misafirlerine yönelik bir sevgi besler görünmüyordu.</span></p>

      <p class="calibre2"><span class="none">Halat odasının kapı aralığından gelen ışık birden yok oldu.</span></p>

      <p class="calibre2"><span class="none">Uykuya daldı, diye düşündü Irving. Onu gözünde canlandırabiliyordu: Tıpkı onu daha önce gördüğü gibi, üzerine kürkünü örtmüş ve çıplak olmalıydı. Daha sonra sabah sabah oraya gelmiş ve muhtemelen gemideki tek kadını gözetlemek uğruna donarak ölmüş, kibarlık yoksunu bir subay canlandırdı gözünde. Teğmen John Irving’in zavallı ailesi için hiç de gurur verici bir ölüm raporu olmazdı bu.</span></p>

      <p class="calibre2"><span class="none">O anda bu soğuk en alt güverte içinde buzlu bir hava akımı hissetti. Sanki kötücül bir ruh karanlıkta ona sürtünerek yanından geçmişti. Irving bir an için boynundaki tüylerin diken diken olduğunu duydu; ama sonra aklına basit bir düşünce saplandı, bu sadece bir bava akımı. Sanki birisi bir kapı ya da pencere açmış gibi. O anda Bayan Sessizlik’in nasıl büyülü bir biçimde Terör’e girip çıktığını anlamıştı.</span></p>

      <p class="calibre2"><span class="none">Irving fenerini yaktı, sandığın üzerinden indi, çamurlu suya bastı, halat odasının kapısına asıldı. İçeriden kilitlenmişti. Ama Irving halat odasının iç tarafında bir kilit olmadığını biliyordu. Kimsenin halat çalacağı düşünülmediği için kapının dışına bile kilit konmamıştı, demek ki yerli kadın bir yolunu bulup kapıyı kilitlemişti.</span></p>

      <p class="calibre2"><span class="none">Irving böyle bir aksaklığa karşı hazırlıklıydı. Sağ elinde yetmiş santimlik bir levye vardı. Kapıya vereceği herhangi bir zararı Teğmen Little’a veya belki de Yüzbaşı Crozier’a açıklamak zorunda olduğunu bildiği için levyenin dar ucunu kapı ile kiriş arasına sıkıştırdı. Bir çatlama ve inleme sesi geldi ve kapı ancak beş santim kadar açıldı. Bir eliyle levyeyi tutan Irving üzerindeki paltoyu, elbiseleri teker teker aradı ve bir bıçak çıkardı.</span></p>

      <p class="calibre2"><span class="none">Bayan Sessizlik halat odasının kapılarının arkasına bir biçimde çivi çakmış, elastik bir çeşit maddeyi -bu bir gırtlak ya da sinir olabilir miydi?- kapıya dolamıştı ve beyaz bir örümcek ağı ile tutulurcasına sağlam kapanmasını sağlamıştı. Irving, elindeki levyeyle kapıda belli bir iz bırakmadan orayı açması mümkün olmadığı için kapıya geçirilmiş olan elastiki maddeyi bıçakla kesmeye başladı. Bu kolay değildi. Bu madde keskin bıçağa bir halattan bile daha çok dayanıyordu. Sonunda son parçayı da kestikten sonra tıslayan feneri boşluğa doğru tuttu. Kendi fenerinin dışında kalan bir başka ışık kaynağının yokluğu dışında bu küçük mağara Irving’in dön gün önce gördüğü gibiydi. Toplanmış halatlar yana doğru itilmiş, halat odasının içinde ufak bir mağara oluşturulmuştu. Yine, kadının orada et yediğine dair işaretler vardı: Terörün kalay kaplarından bir tanesi, yemek kırıntıları, bir kalay bardak, Bayan Sessizlik’in ıskartaya çıkarılan yelken parçalarından diktiği anlaşılan bir çanta. Ayrıca, üst tarafta gemideki küçük fenerlerden biri vardı. Tayfaların geceleri yukarı çıkmak için kullandıkları, ancak buna yetebilecek derecede yağ içeren bir fenerdi bu. Irving eldivenlerini çıkarıp buna dokundu. Hâlâ sıcaktı. Ama Bayan Sessizlik orada yoktu.</span></p>

      <p class="calibre2"><span class="none">Irving halatları sağa sola kaldırıp Bayan Sessizlik’i oralarda arayabilirdi; ama üçgen biçimindeki halat odasında başka boşluk olmadığını biliyordu. İki buçuk yıl geçmesine rağmen halatlar hâlâ nehrin kokusunu taşıyordu.</span></p>

      <p class="calibre2"><span class="none">Ama Bayan Sessizlik gitmişti. Bu kapı dışında güverteden, yukarıdan ya da geminin gövdesinden dışarıya çıkma olanağı yoktu. Acaba batıl inançlı denizciler haklı mıydı? Kadın gerçekten bir Eskimo cadısı, bir Şaman, pagan, bir büyücü müydü acaba?</span></p>

      <p class="calibre2"><span class="none">Teğmen John Irving buna inanmıyordu. Esintinin artık kesildiğini fark etti. Ama fenerindeki ateş hafifçe dans ediyordu.</span></p>

      <p class="calibre2"><span class="none">Irving feneri kolunun hareket edebileceği bir alan boyunca gezdirdi, zaten her tarafı halat dolu bu odada hareket edecek bir alan da yoktu. Fenerinin alevinin en çok dans ettiği yerde durdu: pruvanın üstünde, sancak tarafında.</span></p>

      <p class="calibre2"><span class="none">Feneri yere koydu ve halatı yana çekti. Birden kadının buradaki büyük halatı ne kadar akıllıca yerleştirdiğini fark etti. Bu halatın devamı gibi görünen spiral döngü aslında bir başka halata aitti; oraya, ağır görünen ama aslında kolayca çekebileceği, arkasında boşluk olan bir halat koymuştu. Sahte halatın hemen arkasında geminin gövdesinin geniş, kavisli tahtaları vardı.</span></p>

      <p class="calibre2"><span class="none">Kadın yine çok dikkatli davranmıştı. Halat odasının üstünde ve arkasında Terör gemisi sefere çıkmadan önce birkaç ay boyunca tersanede monte edilen bir dizi</span> <span class="none">karm</span><span class="none">aşık</span> <span class="none">tahta ve demir plaka vardı. Burada, pruvada, her biri en az geminin orijinal gövdesinin kalınlığında düz demir plakalar, meşeden yapılan yanlamasına plakalar, üç kat destek payandası, demir üçgen destekler, diyagonal biçimde monte edilmiş büyük meşe plakalar geminin kutup yolculuğuna dayanabilmesi için eklenmişti. Teğmen Irving’in bildiği kadarıyla Londra’da bir muhabir tonlarca demir ve tahta eklemeyi ve geminin gövdesine monte edilen Afrika meşesini, Kanada karaağacını ve İngiliz meşesini “</span><span class="none">yakl</span><span class="none">aşık</span> <span class="none">iki buçuk metre kalınlığında bir gövde” olarak tasvir etmişti.</span></p>

      <p class="calibre2"><span class="none">Aslında Irving bu tanımın, pruva ve geminin yan tarafları için neredeyse doğru olduğunu biliyordu ama burada, geminin gövdesinin halat odası içindeki ve üstündeki pruvayla birleştiği yerde, geminin diğer taraflarında bulunan yirmi beş santim kalınlığında ahşap değil, sadece on iki santim kalınlığında İngiliz meşesi olduğunu biliyordu. Güçlendirilmiş pruvanın birkaç metre ötesinde, buzun korkunç baskısına karşı esneklik sağlaması amacıyla ön tarafta ve sancak tarafında daha az tahta ve demir katman koymayı düşünmüşlerdi.</span></p>

      <p class="calibre2"><span class="none">Öyle de yapmışlardı. Gövdenin yanlarında bulunan, demir ve meşeyle güçlendirilmiş pruva ve iç bölgelerle birleşmiş beş kat ahşap, dünyadaki hiçbir Donanma Keşif Biriminin sahip olmadığı bir modern buz kırma teknolojisi harikasıydı. Terör ve Erebus başka hiçbir geminin gidemeyeceği yerlere gitmişti.</span></p>

      <p class="calibre2"><span class="none">Pruva bölgesi bir teknoloji harikasıydı. Ama artık güvenli değildi.</span></p>

      <p class="calibre2"><span class="none">Irving, feneri gezdirerek, donmakta olan çıplak elleriyle hissederek, bıçağıyla kırk santim genişliğindeki gövdenin neresinin gevşek olduğunu anlamaya çalışarak birkaç dakika geçirdi. İşte! Bir tane eğik duran tabakanın arkası şimdi bir tür menteşe görevi gören iki uzun çiviyle sağlamlaştırılmıştı. Tabakanın ön tarafı ise, burası geminin gövdesi boyunca uzanan omurganın ahşabına ve büyük pruvaya birkaç metre uzaklıktaydı,</span> <span class="none">üstünkörü yerleştirilmişti.</span></p>

      <p class="calibre2"><span class="none">Irving elindeki levyeyle ahşap plakayı kaldırdı, kadının bunu nasıl olup da sadece parmaklarıyla yapabildiğini merak ediyordu. Sonunda, gövdede kırk beş santime bir metrelik bir boşluk belirdi ve Irving yüzüne gelen soğuk havayı hissederek boşluktan gördüğü karanlığa baktı.</span></p>

      <p class="calibre2"><span class="none">Bu olanaksızdı. Genç Teğmen, Terör’ün pruvasının iki buçuk santim kalınlığında, özel olarak imal edilmiş demir saçlardan oluşan levhalarla kaplı olduğunu biliyordu. İç ahşap bir biçimde yerinden çıksa da geminin pruva bölgesi demir levhayla korunmuştu.</span></p>

      <p class="calibre2"><span class="none">Ama şimdi bu levha yoktu yerinde. Yerinden çıkmış ahşabın hemen ötesinden, buzları siyaha boyayan karanlığın içinden soğuk bir rüzgâr geliyordu. Pruvanın bu tarafı, Terörün kıç tarafındaki buzun yükselmesi sonucu buzun içine gömülmüştü.</span></p>

      <p class="calibre2"><span class="none">Teğmen Irving’in kalbi öfkeyle çarpıyordu. Demek bir mucize olup da buzlar çözülseydi Terör batacaktı.</span></p>

      <p class="calibre2"><span class="none">Bayan Sessizlik gemiye bunu yapmış olabilir miydi? Bu düşünce Irving’i kadının istediği gibi görünüp yok olmasını sağlayan büyücü yeteneklerine sahip olduğu yönündeki söylentilerden daha çok korkuttu. Yirmi yaşına bile gelmemiş genç bir kadın demir plakaları bir geminin gövdesinden söküp, ancak bir tersanede monte edilmiş ağır ahşap tabakaları yerinden çıkarabilir miydi? Ve bütün bunları gemiyi annelerinin yüzünden bile iyi tanıyan altmış adama belli etmeden nasıl yapabilmişti?</span></p>

      <p class="calibre2"><span class="none">Alçak yerde dizlerinin üzerine çökmüş, açık ağzından nefes alıyordu; kalbi hâlâ atıyordu.</span></p>

      <p class="calibre2"><span class="none">Şuna inanmak zorunda hissetti kendini: Terör’ün buzla giriştiği vahşi savaş sırasında, Baffin Körfezi’nden, Lancaster</span> <span class="none">Geçidi’ne</span><span class="none">, Cornwallis Adası’ndan, Beechey Adası’ndaki kışa, ertesi yaz güneye doğru geçitler boyunca yapılan yolculuğa ve sonra tayfaların Franklin Geçidi adını verdikleri yere kadar yaptıkları bu yolculukta, yolculuğun sonlarına doğru su seviyesinin altındaki demir pruva zırhının bir kısmı yerinden çıkmış, buz gemiyi hapsettikten sonra da kalın gövdenin ahşabı yerinden çıkmıştı.</span></p>

      <p class="calibre2"><span class="none">Ama buzun dışında başka bir şey meşe gövdesini gevşetmiş olabilir miydi? Bu, buz değil de içeri girmeye çalışan, başka bir şey olabilir miydi?</span></p>

      <p class="calibre2"><span class="none">Bu şu anda önemli değildi. Bayan Sessizlik buradan en fazla birkaç dakika önce ayrılmıştı ve John Irving kadının karanlıkta nereye gittiğini öğrenmeye kararlıydı. Sadece nereye gittiğini değil, bu kadar kalın buz üstünde ve böylesine korkunç bir soğukta mucize eseri de olsa kadının avlanıp avlanmadığını da öğrenmek istiyordu.</span></p>

      <p class="calibre2"><span class="none">Eğer avlanıyorduysa, herkesin hayatı kurtulmuş olabilirdi. Teğmen Irving diğerleri gibi konserve yiyeceklerin zarar gördüğünü duymuştu. Her iki gemide de önümüzdeki yazdan önce ellerindeki erzakın biteceğine dair söylentiler dolaşıyordu.</span></p>

      <p class="calibre2"><span class="none">Irving deliğe sığmadı.</span></p>

      <p class="calibre2"><span class="none">Yandaki tahtaları zorlamaya kalktı ama bu menteşeli parça dışında kalan tün ahşap kaya gibi sağlamdı. Gövdedeki kırk beş santime bir metrelik açıklık dışarıya açılan tek kapıydı. Ve Irving’in gövdesi çok kalın geliyordu buna.</span></p>

      <p class="calibre2"><span class="none">Paltosunu, ağır kazağını, atkısını, kepini ve Galler peruğunu çıkardı, önündeki dar açıklıktan dışarı attı onları... Gemideki en zayıf adamlardan biri olmasına rağmen, omuzları ve vücudunun üst kısmı hâlâ fazla geniş geliyordu. Irving ikinci kazağını ve onun altına giydiği pamuk süveteri çıkardı ve bunları da önündeki siyah açıklıktan dışarı attı.</span></p>

      <p class="calibre2"><span class="none">Eğer geminin gövdesindeki bu açıklıktan geçemezse yukarıya çıktığında, neden en alt güverteye inip ele elbisesiz yukarı çıktığının hesabını vermek zorunda kalacaktı.</span></p>

      <p class="calibre2"><span class="none">Sonunda deliğe sığdı. Ucu ucuna. Homurdanarak ve küfrederek, pamuk gömleğinin düğmelerinin kopmasına aldırmadan dar boşluktan geçti.</span></p>

      <p class="calibre2"><span class="none">Geminin dışında, buzun altındayım, diye düşündü. Bu durum ona gerçekdışı gibi geliyordu.</span></p>

      <p class="calibre2"><span class="none">Buzun içinde, pruva ve pruva direği civarında oluşmuş, dar bir mağaradaydı. Elbiselerini giyecek alana sahip olmadığı için onları eline alıp yoluna devam etti. Geri dönüp halat odasında kalan fenerini almayı aklından geçirdi ama birkaç saat önce güvertede nöbetçiyken dolunayın gökyüzünü aydınlattığını hatırladı. Sonunda, fener yerine levyeyi aldı eline.</span></p>

      <p class="calibre2"><span class="none">Buz mağarasının uzunluğu cıvadranın uzunluğuna eşit olmalıydı. Ve muhtemelen de bu yer geçen yaz buzdaki değişimlere ayak uydurarak hareket eden geminin ön tarafının hareketleri sonucu oluşmuştu. Sonunda Irving tünelden çıktı ama dışarıda olduğunu anlamadan önce birkaç saniye daha sürünmesi gerekmişti. İnce cıvadra, onun bağlı duran küpeşteyle beraber oluşturduğu kütle, donmuş yelkenler Irving’in üzerinde yükseliyor, sadece gökyüzünü görmesini engellemekle kalmıyor, güvertede nöbet tutanların onu görmesini de engelliyordu. Burada, cıvadranın ötesinde, Terör gemisinin yükselen bir siyah siluetten ibaret kaldığı bu noktada buz sadece gemiden gelen birkaç cılız fenerin ışığıyla aydınlanıyor, Irving’in önündeki yol buz bloklarının ve basınç sırtlarının oluşturduğu karmaşa boyunca devam ediyordu.</span></p>

      <p class="calibre2"><span class="none">Şiddetle titreyen Irving kat kat elbisesini üzerine giydi. Elleri, kazağının düğmelerini iliklemesini engelleyecek kadar çok titriyordu ama sonunda ilikledi. Paltosunu üzerine alması çok daha zor oldu ama bunun hiç değilse düğmeleri daha büyüktü. Paltosunu üzerine geçirene kadar soğuktan donmuştu.</span></p>

      <p class="calibre2"><span class="none">Nereden gitmeli?</span></p>

      <p class="calibre2"><span class="none">Burada, geminin pruvasından on beş metre ötedeki buz karmaşası buz yığınlarından ve rüzgârın biçimlendirdiği buz bacalarından oluşuyordu. Bayan Sessizlik herhangi bir yöne gitmiş olabilirdi. Ama geminin önündeki buz tünelinden çıkınca karşısına çıkan düz yoldaki buz sanki biraz üzerine basılmış gibiydi. Ayrıca bu yol gemiden görülmüyordu. Irving ayağa kalktı, levyeyi sağ eline aldı, batıya doğru ilerleyerek kaygan buzda yürüdü.</span></p>

      <p class="calibre2"><span class="none">Eğer bu dünya dışından gelen sesi duymasa kadını hiç bulamazdı.</span></p>

      <p class="calibre2"><span class="none">Şimdi gemiden yüzlerce metre uzakta, buz labirentinin içinde kaybolmuştu; daha önce basılmış gibi duran mavi buz uzun süreden beri yok olmuş ya da kendisine benzer başka yollara karışmıştı. Dolunay ve yıldızlardan gelen ışık her şeyi gün gibi aydınlatmasına rağmen karda hiçbir hareket, hiçbir ayak izi görmemişti. Sonra dünya dışından geliyormuş gibi duyulan inlemeler başladı.</span></p>

      <p class="calibre2"><span class="none">Hayır, diye fark etti olduğu yerde kalarak ve baştan aşağı titreyerek, dakikalardır soğuktan titriyordu ve şimdi titremesi artmıştı. Bu bir inleme değildi. Bu, bir insandan çıkacak ses değildi. Bu, son derece garip bir müzik aletinden gelen melodik olmayan seslerdi... Biraz gayda, biraz borazan, biraz obua, bir flüt, biraz da insan sesi. Düzinelerce metre öteden duyulacak kadar yüksek bir sesti bu ama neredeyse kesinlikle geminin güvertesinden duyulamazdı, özellikle de bugün rüzgârın alışılmadık biçimde güney doğudan esmesi nedeniyle. Bununla birlikte tüm o sesler tek bir enstrümandan çıkıyor gibiydi. Irving daha önce buna benzer bir şey duymamıştı.</span></p>

      <p class="calibre2"><span class="none">Ses aniden başlıyor, cinselliği hatırlatacak biçimde yükseliyor, sonra beklenmedik biçimde kesiliyordu. Bir müzik notası kitabından takip edilirmiş gibi değil, keyfi bir biçimde çalınıyormuş gibiydi. Müzik, Yüzbaşı Crozier’ın Terör ve Erebus arasında ısrarla düz tutmak istediği pürüzlü yolun otuz metre kuzeyindeki yüksek bir basınç sırtının yakınında bulunan bir buz bacası tarlasından geliyordu. Bu gece kimse Terör-Erebus arasındaki yolda çalışmıyordu. Irving, donmuş okyanusta yalnızdı. Daha doğrusu o müziği çalan her kimse, onunla beraberdi.</span></p>

      <p class="calibre2"><span class="none">Mavi buz yükseltileri ve yüksek buz bacaları arasından çömelerek ilerledi. Ne zaman başka şeyler düşünse dolunaya bakardı. Irving’in karada ve kısa deniz görevlerinde gördüğü ayın aksine burada gördüğü sarı küre yıldızlı geceye düşen bir başka gezegen gibi duruyordu. Ayın etrafındaki hava soğuktan titriyor gibiydi; sanki atmosferin kendisi de donmak üzereydi. Havadaki buz kristalleri ayın etrafını çeviren iki haleye dönüşmüştü. Her iki halenin de alt tarafı etraftaki basınç sırtları ve buzdağları tarafından kapatılıyordu. Dışarıdaki hale, etrafında gümüş bir yüzüğün üstüne yerleştirilmiş elmaslar gibi rengârenk parlıyordu.</span></p>

      <p class="calibre2"><span class="none">Teğmen bu türden görüntülere Kuzey Kutbu’nda geçirdiği kışlar boyunca şahit olmuştu. Buz uzmanı Blanky bunun tıpkı elmas içinde kırılan ışık gibi buz kristalleri içinde kırılan ay ışığı olduğunu söylemişti ama Irving o garip müzik aletinden gelen müzikle karışan, mavi buz üzerinde parlayan bu görüntülere dinsel bir hayranlıkla bakıyordu. Müzik artık buzun arkasından, sadece birkaç metre öteden geliyordu. Temposu bazen hızlanıyor, sonra aniden yavaşlıyordu.</span></p>

      <p class="calibre2"><span class="none">Irving, Bayan Sessizlik’in o zamana kadar bilmedikleri bir tür Eskimo müzik aletini çaldığını düşündü bir an. Örneğin, bir denizaygırının boynuzunu flüt olarak kullanıyor olabilirdi. Ama daha sonra bu düşüncenin saçma olduğuna karar verdi. Öncelikle yanındaki adamla beraber gemiye geldiklerinde yanlarında böyle bir müzik aleti yoktu. Ayrıca Irving, garip bir biçimde bu bilinmeyen aleti çalan kişinin Bayan Sessizlik olmadığına inanıyordu.</span></p>

      <p class="calibre2"><span class="none">Sesin geldiği buz bacalarıyla arasında kalan son basınç sırtını geçerken çömelerek ilerlemeye, botlarından çıkan sesin duyulmasını engellemeye çalıştı.</span></p>

      <p class="calibre2"><span class="none">Anlaşılan bir sonraki mavi buz bacasının, rüzgâr bu buz bacasına kalın bir bayrak şekli vermişti, arkasından gelen müzik tekrar başlamıştı. Çabucak büyük bir sese ulaşıyor, Irving’in duymadığı kadar hızlı, derin ve çılgın bir müziğe dönüşüyordu. Irving şaşkınlıkla cinsel organının ereksiyon durumuna geçtiğini fark etti. Bu aletten gelen derin, patlayan, iç gıcıklayın ses öylesine... ilkeldi ki titremesine rağmen Irving cinsel organının sertleştiğini hissediyordu. Son buz bacasının arkasına saklandı.</span></p>

      <p class="calibre2"><span class="none">Bayan Sessizlik yirmi metre ileride, mavi buzun bulunduğu düzlükteydi. Irving bir anda kendini buz haleli, yıldızların aydınlattığı bir açıklıkta buldu. Burada gölgeler bile maviydi.</span></p>

      <p class="calibre2"><span class="none">Bayan Sessizlik çıplaktı, parkasını yere örtmüş, onun üzerinde dizlerinin üstünde oturuyordu. Arkası Irving’e neredeyse tamamen dönüktü. Irving kadının çıplak sağ göğsünü, ayın aydınlattığı, sırtına ve kalçasına düşen siyah saçlarını görebiliyordu. Irving’in kalbi o kadar hızlı atıyordu ki kadının onu duymasından korktu.</span></p>

      <p class="calibre2"><span class="none">Bayan Sessizlik yalnız değildi. Açıklığın diğer tarafında, Eskimo kadının hemen ötesinde, buz yığınlarının arasındaki karanlık boşluğu başka bir şey dolduruyordu.</span></p>

      <p class="calibre2"><span class="none">Irving bunun buzdaki o şey olduğunu anladı. Beyaz ayı, beyaz şeytan, her neyse. Bu yaratık onlarla beraberdi. Kadının neredeyse üzerine çökmüştü. Teğmen ne kadar gözlerini kıstıysa da yaratığın biçimini pek seçemedi. Beyaz-mavi buzun üzerinde beyaz mavi kürk, yüksek basınç sırtları ve buzlara karışmış kaslar, yaratığın arkasındaki zifiri karanlıktan ayırt edilemeyen siyah gözler.</span></p>

      <p class="calibre2"><span class="none">Şaşırtıcı derecede uzun bir boynun üzerinde yükselen üçgen kafa bir yılan gibi ileri geri hareket ediyordu şimdi. Diz çökmüş kadının iki metre üstündeydi. Irving- daha sonra onu daha kolay öldürmek için bilgi toplamak amacıyla- hayvanın üçgen kafasının tam boyutunu anlamak istedi ama sürekli ve düzensiz hareketleri yüzünden bunu anlayamadı. Ama yaratık kadının üzerine çöküyordu. Kafası neredeyse kadının tam üstündeydi. Irving bağırması, bıçağı dışında yanında getirdiği tek silah olan eldivenli elindeki levyeyle ileri atılması, kadını kurtarmaya çalışması gerektiğini biliyordu ama kasları beyninden gelen emirleri dinleyecek durumda değildi. Cinsel hazla karışmış korkuyla olanları izlemekten başka çaresi yoktu.</span></p>

      <p class="calibre2"><span class="none">Bayan Sessizlik, bir ayini yöneten ve herkese kutsal ekmek sunan bir Katolik rahip gibi kollarını açmıştı. Irving’in İrlanda’da Katolik bir kuzeni vardı ve onu ziyaret ettiğinde bir Katolik ayinine şahit olmuştu. Burada, mavi ayın altında benzer bir ayin tekrarlanıyordu. Bayan Sessizlik, dili olmadığı için ses çıkarmıyordu ama kollarını açmış, gözlerini kapamış, başını arkaya atmıştı, Irving şimdi kadının yüzünü görecek kadar ileri doğru çıkmıştı. Kadının ağzı, kutsal ekmek yemeyi bekleyen biri gibi, ardına kadar açıktı.</span></p>

      <p class="calibre2"><span class="none">Yaratığın boynu bir kobranınki kadar çevik bir biçimde ileri geri hareket ediyordu; çenesini açmıştı ve Bayan Sessizlik’in yüzünü ısıracak gibi duruyordu.</span></p>

      <p class="calibre2"><span class="none">Irving neredeyse bağıracaktı o anda. Sadece o anın törensel ağırlığı ve korkusu bunu yapmasını engelledi.</span></p>

      <p class="calibre2"><span class="none">Yaratık kadını ısırmadı. Irving yaratığın mavi-beyaz başının üstüne baktığını anladı. Yaratığın kafası kadının kafasının üç katı ağırlığındaydı. Yaratığın çenesi kapandı ama sert bir biçimde değil, kadının açık ağzına ve çenesine değecek kadar. Kadının kolları hâlâ ardına kadar açıktı; neredeyse üzerine çökmüş devasa tüy ve kas kütlesine sarılmaya hazırdı.</span></p>

      <p class="calibre2"><span class="none">Sonra müzik başladı.</span></p>

      <p class="calibre2"><span class="none">Irving her iki başın da -yaratığın ve kadının başlarının- aynı anda hareket ettiğini fark etti. Ama bu erotik, bas, flütten çıkmışa benzer seslerin aslında... kadından çıktığını anladı bir süre sonra.</span></p>

      <p class="calibre2"><span class="none">Yaratık, beyaz ayı ya da beyaz şeytan, en az arkasında görünen basınç sırtı kadar yüksek boyuyla kadının üzerine çökmüş, onun ağzının üstüne eğilmiş, sanki kadının boğazı bir tür flütmüş gibi ondan notalar çıkartıyordu. Pes notalar, bas sesler ve yankıların sesi yükseldi, hızlandı ve Irving Bayan Sessizlik’in kafasını kaldırdığını, boynunu bir tarafa çevirdiğini yılan boyunlu, üçgen kafalı yaratığın başını ve boynunu kadınınkinin ters yönüne doğru eğdiğini gördü; bu ikili sanki ateşli bir biçimde öpüşmek için en iyi açıyı arayan sevgililer gibiydiler.</span></p>

      <p class="calibre2"><span class="none">Müzik notaları daha yüksek sesle ve daha büyük bir hızla çıkmaya başladı. Irving bu seslerin artık gemiden de duyulduğuna, gemideki tayfaların da tıpkı kendisi gibi güçlü ve sürekli bir ereksiyon durumuna geçtiğine emindi. Sonra çılgınca bir sevişmenin sonuna gelinmiş gibi sesler aniden kesildi.</span></p>

      <p class="calibre2"><span class="none">Yaratığın kafası ileri geri geliyor, boynu da onunla beraber hareket ediyordu.</span></p>

      <p class="calibre2"><span class="none">Bayan Sessizlik’in kolları artık onları taşıyacak gücü yokmuşçasına iki yanına düştü. Başı, ayın gümüş ışığını yansıtan göğüslerinin üzerine eğildi.</span></p>

      <p class="calibre2"><span class="none">Şimdi kadını yiyecek diye düşündü Irving uyuşuk ve az önce gördüklerine inanamaz bir halde. Şimdi kadını parçalayacak ve yiyecek.</span></p>

      <p class="calibre2"><span class="none">Ama yaratık bunu yapmadı. Bir anlığına, hareket eden beyaz kütle buz yığınlarının arkasına dört ayağı üzerinde koşarak gitti, sonra geri geldi, Bayan Sessizlik’in önüne bir şey bıraktı. Irving yere düşen organik bir şeyin sesini duydu ve bu ses bir yerden tanıdık geldi. Ama şu anda bunun ne olduğunu hatırlayacak durumda değildi. Irving o anda gördüğü ya da duyduğu hiçbir şeye anlam veremiyordu.</span></p>

      <p class="calibre2"><span class="none">Beyaz yaratık tekrar hareket etti. Irving yaratığın adımlarının buzda yaptığı titreşimleri hissedebiliyordu. Bir dakika sonra geri geldi ve Eskimo kadının önüne bir başka şey daha bıraktı. Sonra bunu üçüncü kez tekrarladı.</span></p>

      <p class="calibre2"><span class="none">Sonunda çekip gitmiş, karanlığa karışmıştı. Genç kadın, önünde karanlık nesneler, dizleri üzerinde eğilmiş duruyordu.</span></p>

      <p class="calibre2"><span class="none">Bir dakika daha o şekilde kaldı. Irving kuzeninin gittiği kilisede ayinden sonra dua etmek için tekrar kilise sıralarına oturan yaşlıları hatırladı. Sonra ayağa kalktı, hemen botlarını ayağına geçirdi, sonra kürk pantolonunu ve parkasını giydi.</span></p>

      <p class="calibre2"><span class="none">Teğmen Irving şiddetle titrediğini hissediyordu. Bu titremenin en azından bir bölümünün soğuktan kaynaklandığını biliyordu. Gemiye canlı dönecek kadar vücut ısısına ve bacaklarında yeterli güce sahip olursa kendini şanslı sayacaktı. Kadının bu soğukta nasıl çıplak durabildiğini merak etti.</span></p>

      <p class="calibre2"><span class="none">Bayan Sessizlik yaratığın önüne bıraktığı şeyleri sütten kesilmemiş çocuklarını taşıyan bir kadın gibi taşıdı. Anlaşılan gemiye dönüyordu. Açıklığın, Irving’e on derece uzaklıktaki buz bacalarının bulunduğu tarafına yöneldi.</span></p>

      <p class="calibre2"><span class="none">Aniden durdu, kürkle kaplı başı Irving’in bulunduğu yöne döndü. Irving kadının siyah gözlerini göremese de delici bakışlarını üzerinde hissediyordu. Hâlâ çömelmiş vaziyetteyken, olanları daha iyi görebilmek için arkasına saklandığı buz bacasını terk ettiğini, saklanmayı unuttuğunu fark etti.</span></p>

      <p class="calibre2"><span class="none">Uzun süre ikisi de hareket etmedi. Irving nefes alamıyordu. Kadının bir hareketini, örneğin ayağını yere vurmasını bekledi. Sonra yaratık buzlar arasından çıkacaktı derhal. Onun koruyucusu. Irving’in cellâdı. Kadın başını başka yöne çevirdi ve yürümeye devam etti. Çemberin güneydoğusundaki buz kütlelerinin arasında kayboldu. Irving dakikalarca orada bekledi. Sanki sıtma olmuş gibi hâlâ titriyordu. Sonra ayağa kalkmaya çalıştı. Vücudu başta aşağı donmuş, tek hissettiği şey acı veren, yakıcı ereksiyonu ve şiddetli titremesiydi. Ama kadının arkasında gemiye yönelmeye çalışmak yerine az önce kadının ay ışığı altında diz çöktüğü yere gitti.</span></p>

      <p class="calibre2"><span class="none">Buzun üstünde kan izleri vardı. İzler mavi ay ışığı altında siyah ve parlak görünüyordu. Teğmen Irving eğildi, eldivenlerini çıkardı, kanın üzerine parmağını bastırdı ve tadına baktı. Bu kandı ama Irving bunun insan kanı olduğunu düşünmedi.</span></p>

      <p class="calibre2"><span class="none">Yaratık ona çiğ, sıcak, taze et getirmişti. Bir çeşit etti bu. Kanın tadı</span> <span class="none">Irving’e</span> <span class="none">biraz bakırımsı geldi, tıpkı kendi kanı, insan kanı gibi. Ama yeni öldürülmüş hayvanların da kanının tadının bakırımsı olduğunu düşündü. Ama ne hayvanı? Nereden bulacaktı? Franklin’in seferine katılan tayfalar bir yıldır hayvan görmemişlerdi.</span></p>

      <p class="calibre2"><span class="none">Kan birkaç dakikada hızla donar. Yaratığın Bayan Sessizlik’e sunduğu bu hediyeyi birkaç dakika önce öldürmüş olması gerekiyordu. Belki de Irving kadını takip ederken yapmıştı bu işi.</span></p>

      <p class="calibre2"><span class="none">Tıpkı bir pagan ayininde kurban edilen masum bir insanın yanından uzaklaşır gibi, ay ışığının aydınlattığı kardaki siyah lekeden uzaklaştı. Önce nefesinin normale dönmesine çalıştı. Her nefes alışında ciğerleri yırtılacak gibi oluyordu. Sonra donmuş bacakları ve uyuşmuş zihniyle gemiye dönmeye çalışacaktı.</span></p>

      <p class="calibre2"><span class="none">Buz tünelinin ve gevşek ahşap tabakanın bulunduğu yerden dönmek istemiyordu. Atış menziline girmeden önce nöbetçiye eliyle işaret edecek, buz rampasını kullanarak gemiye girecek ve Yüzbaşı’yla konuşana kadar kendisine sorulan hiçbir soruyu yanıtlamayacaktı.</span></p>

      <p class="calibre2"><span class="none">Bunları Yüzbaşı’ya anlatacak mıydı?</span></p>

      <p class="calibre2"><span class="none">Irving’in bu konuda bir fikri yoktu. Buzdaki o şeyin -ki yakınlarda olması gerekiyordu- geri dönmesine izin vereceğinden bile emin değildi. Gemiye dönecek kadar enerjiye sahip olup olmadığını da bilmiyordu.</span></p>

      <p class="calibre2"><span class="none">Tek bildiği artık eski Irving olmadığıydı.</span></p>

      <p class="calibre2"><span class="none">Irving güneydoğuya döndü ve yeniden buz ormanına daldı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_23" />
    </div>
  </div>
</body>
</html>
