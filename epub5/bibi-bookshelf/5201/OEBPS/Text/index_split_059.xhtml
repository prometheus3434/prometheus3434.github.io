<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>61<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Adamlarım! diye bağırdı. Aslında bağırmaya gücü yoktu, sesi çıkmıyordu. Hatta bu kelimenin anlamını hatırlamayacak kadar zayıf düşmüştü. Acı bir inleyişle yeniden Adamlarım! diye ağladı. Kız ona işkence ediyordu.</span></p>

      <p class="calibre2"><span class="none">Crozier bir anda uyanamıyor; ama gözlerini açmaya çalıştığında hissettiği bin bir türlü acı onu az çok kendine getiriyordu. Bilincinin açık olduğu saatler ve günler boyunca parçaları bir araya getirmeye çalışıyordu; ama kim olduğunu, nerede ve kiminle birlikte olduğunu hatırlayana kadar ne çektiği acı ne de o anlamsız kelime -adamlarım!- onun tekrar uykuya dalmasına izi veriyordu.</span></p>

      <p class="calibre2"><span class="none">Kız ona işkence ediyordu.</span></p>

      <p class="calibre2"><span class="none">Bayan Sessizlik olarak bildiği Eskimo kızı onun göğsünü, kollarını, önünü, arkasını ve bacağını keskin ve kızdırılmış bir bıçakla kesiyordu. Bitmek bilmeyen ve dayanılmaz bir acıydı.</span></p>

      <p class="calibre2"><span class="none">Kızın yanında yatıyordu. Burası John Irving’in Crozier’a bahsettiği kardan ev değildi; çadırın bir bölümünde deriler, birbirine bağlanan eğri çubuklarla kemiklere gerdirilmişti.</span></p>

      <p class="calibre2"><span class="none">Etraftaki küçük yağ lambalarının titrek ışığı altında kızın gövdesi, aşağıya bakıldığında ise Crozier’ın kanayan göğsü, kolları ve karnı görülüyordu. Bir an kızın kendisini ince şeritler halinde doğradığını düşündü.</span></p>

      <p class="calibre2"><span class="none">Crozier yeniden bağırmaya çalışsa da çığlık atma gücünü kendinde bulamadı. Kızın işkence yapan kolunu ve bıçaklı elini ısırmayı denedi; ama onu durdu</span><span class="none">rm</span><span class="none">ak bir yana, kolunu bile kaldıracak gücü yoktu.</span></p>

      <p class="calibre2"><span class="none">Kız, kahverengi gözleriyle ona bakıyor, hâlâ hayatta olduğunu görüyordu. Hemen sonra dönüp, ona işkence ederken kullandığı bıçağıyla uğraşmaya devam etti.</span></p>

      <p class="calibre2"><span class="none">Crozier, halsizce inledikten sonra, şimdi az çok hatırladığı rü</span><span class="none">yala</span><span class="none">rı</span> <span class="none">“dinlemeye” ve hiç kimse olmanın hazzına geri dönmek yerine siyah bir acı denizinin kabaran dalgalarındaki karanlığa doğru düşmeye başladı.</span></p>

      <p class="calibre2"><span class="none">Kız, onu az miktarda balık suyuyla; muhtemelen Terörden çaldığı boş Goldner konserveleriyle, besliyordu. Balık suyunun tadı bir deniz hayvanının kanına benziyordu. Daha sonra demir saplı eğri bıçağını kullanarak fok etini kesti. Etin bir dilimini dişleri arasında tutup dudaklarına yakın bir mesafeden keserek çiğnedikten sonra Crozier’ın çatlak dudaklarının arasına tıkıştırdı. Crozier tükürmeyi denedi; çünkü yavru bir kuş gibi beslenmek istemiyordu; ama kız tükürdüğü o yağlı et parçalarını alıp, tekrardan Crozier’ın ağzına tıktı. Yenilmişti, onunla mücadele edemiyordu. En sonunda çiğneyip yutmak için gerekli olan gücü kendinde buldu.</span></p>

      <p class="calibre2"><span class="none">Uğuldayan rüzgârın ninnisiyle yeniden uykuya daldı, ama bu çok uzun sürmedi. Kürklü bir yorganın altında yattığını fark etti, çıplaktı. Giysileri ufak çadırın içinde değildi. Kız onu karnının üstünden itibaren sarmalamıştı. Çadırın zeminindeki yumuşak post ve kürkleri Crozier’ın yırtılmış göğsünden sızan kandan korumak için adamın altına yumuşak bir fok derisi sermişti.</span></p>

      <p class="calibre2"><span class="none">Çok güçsüz kaldığından sarmalanmaya da direnememişti, Crozier’ın tek yaptığı inlemekti. Kızın onu parçalar halinde dilimleyip pişirdikten sonra yediğini hayal etti.</span></p>

      <p class="calibre2"><span class="none">Bir noktadan sonra yeniden uykuya dalıyordu.</span></p>

      <p class="calibre2"><span class="none">Adamlarım!</span></p>

      <p class="calibre2"><span class="none">Crozier bu acı, bilinç kaybı ve Sessizlik’in onu dilimlere böldüğünü sandığı kâbuslarla geçen birkaç günden sonra, vurulmuş olduğunu hatırladı. İyice gerilmiş postlardan sızan ay ışığının aydınlattığı çadırda uyandı. Eskimo kızı kendi vücudunun sıcaklığını paylaşarak, Crozier’ın yanında uyuyordu. Her ikisi de çıplaktı. Crozier hayvani güdüleri için ona karşı en ufak bir tutku kıpırtısı veya fiziksel bir yakınlık hissetmiyordu. Büyük bir acı içindeydi.</span></p>

      <p class="calibre2"><span class="none">Adamlarım! Adamlarıma geri dönmeliyim! Onları uyarmalıyım!</span></p>

      <p class="calibre2"><span class="none">İlk olarak, Hickey’i, ay ışığını ve silah seslerini hatırladı.</span></p>

      <p class="calibre2"><span class="none">Crozier göğsüne çapraz olarak sarılı duran kolunu hareket ettirmek için kendini zorluyordu. Gövdesinde kamçı izleri ile büyük yaralar vardı ve kıyafetinden vücuduna işleyen saçmaların göğsünden dikkatlice kazılmış olduğunu hissediyordu. Büyük yaraların içine yumuşak liken ya da deniz yosunu gibi bir şey tıkıştırılmıştı. Crozier’ın gücü, o şeyi çıkarıp atmaya yetmiyordu.</span></p>

      <p class="calibre2"><span class="none">Crozier, Sessizlik’in bıçağıyla sırtının üst tarafını kazıyarak ona işkence ettiğini hatırlıyor ve burası yaralı göğsünden daha çok acıyordu.</span></p>

      <p class="calibre2"><span class="none">Hickey tetiği çektikten sonra çıkan sesi de hatırlıyordu. -Güm! Muhtemelen fişek tozu, nemli ve eski olduğu için her iki vuruş da beklenen etkiyi yaratmamıştı. Bir duman bulutu halinde patlayan saçmanın etkisiyle etraftaki buzların üzerine fırladığını hatırlıyordu. Çok uzak bir mesafeden silahla vurulmuştu.</span></p>

      <p class="calibre2"><span class="none">Yoksa Eskimo kızı her bir saçmayı tek tek kazıp çıkarıyor muydu? Vücuduma saplanan her kirli giysi zerresini de kazıyor muydu?</span></p>

      <p class="calibre2"><span class="none">Crozier loş ışıkta gözlerini kırpıştırdı. Doktor Goodsir’ü revir çadırında ziyaret ettiği zaman cerrahın ona sabırla, çok fazla insanın yaralandığı Deniz Savaşı Seferi’nde nasıl acı çektiklerini anlattığını hatırladı. Genellikle bunlar anında öldüren yaralar değildi. Ölüme sebep olan şey kan zehirlenmesiydi. Ellerini yavaşça göğsünden omuzlarına doğru kaldırdı. Artık silah patladıktan sonrasını hatırlıyordu; Hickey,</span> <span class="none">Crozier’ı</span> <span class="none">kendi silahıyla vurmuştu ve ilk mermi buraya saplanmıştı... Parmakları pazılarının üstündeki derin oluğu bulunca Crozier’ın nefesi kesildi. Burası küflü ve balçık gibi bir şeyle kapatılmıştı. Ona dokunduğunda hissettiği acı, başını döndürüyor ve onu hasta ediyordu.</span></p>

      <p class="calibre2"><span class="none">Merminin açtığı bir başka oluk da sol kaburga kemiğinin üzerindeydi. Buna dokunması, sadece elini üstünde kıpırdatması bile</span> <span class="none">Crozier’ı</span> <span class="none">mahvediyor, o an bağırıp çağırmasına neden oluyordu.</span></p>

      <p class="calibre2"><span class="none">Crozier’ın bilinci biraz yerine geldiğinde, vücudunun bu tarafından Sessizlik’in mermileri kazıp çıkartmış olduğunu ve yarayı da koyu kırmızı lapa gibi şeyle kapladığını fark etti.</span></p>

      <p class="calibre2"><span class="none">Nefes alırken hissettiği acının, sırtındaki şiş ve kırıktan; merminin kırdığı sol kaburga kemiğinden kaynaklandığını düşünüyordu. Mermi yolundan sapmış ve kürek kemiğinin solunda bir yere saplanmıştı. Sessizlik de onu buradan çıkartmış olmalıydı.</span></p>

      <p class="calibre2"><span class="none">Bu dakikalar alsa da, son kalan enerjisiyle en çok acıyan yarasına dokunmak için elini aşağı indirdi.</span></p>

      <p class="calibre2"><span class="none">Sol bacağından vurulduğunu hatırlamıyordu, ama tam dizinin üstündeki kastan gelen ağrı, buradan üçüncü bir merminin geçtiğini kanıtlıyordu. Titreyen parmaklarıyla deliğin girişini ve çıkışını hissedebiliyordu. Mermi, beş santim kadar yukarıdaki dizini uçurmuş olmalıydı, dizinin olmaması bacağına mal olacaktı ki bacağı, her şeyi demekti. Burada da bir bandaj vardı. Yara kabuklarını hissediyordu ve artık kanamıyordu.</span></p>

      <p class="calibre2"><span class="none">Ateşten yanıp tutuşmak um</span><span class="none">u</span><span class="none">rumda değil. Ben kan zehirlenmesinden ölüyorum.</span></p>

      <p class="calibre2"><span class="none">Sonra, hissettiği sıcaklığın ateşten kaynaklanmadığını fark etti. Bu yaralar çok iyi sarılmıştı ve Bayan Sessizlik’in hemen yanı başındaki çıplak vücudundan, ilk defa onu tamamen ısıtacak kadar ısı yayılıyordu... Ne kadar sürmüştü? Aylar? Yıllar?</span></p>

      <p class="calibre2"><span class="none">Crozier, büyük bir çabayla, her ikisinin üzerini kaplayan örtünün üst tarafını biraz hava almak için aşağı çekti.</span></p>

      <p class="calibre2"><span class="none">Sessizlik kıpırdandı ama uyanmadı. Crozier, çadırın loş ışığında ona bakarken kızın bir çocuğa benzediğini düşündü, kuzeni Albert’in küçük kızlarından birine benziyordu.</span></p>

      <p class="calibre2"><span class="none">Crozier, bu düşüncelerle, Dublin’in yeşil çimenliklerinde kriket oynadığı zamanları hatırladı ve yeniden uykuya daldı.</span></p>

      <p class="calibre2"><span class="none">Kız, parkasını giymiş ve Crozier’ın önünde diz çökmüş, eğri parmaklarında hayvan adalesinden ya da bağırsaklardan yapılmış bir ip tutuyordu. Parmaklarını ve adaleden yapma ipi, bir çocuk oyunu olan kedi beşiği oynamak için kullanıyor; Crozier ise onu boş gözlerle izliyordu.</span></p>

      <p class="calibre2"><span class="none">Aynı oyunu, ipi farklı şekillerde çaprazlayarak da yapıyordu. İlkinde; üç şerit halindeki ipten tepede iki adet üçgen oluşturmayı hedefliyordu. Bu örnekte başparmaklarıyla ipi iki kez çevirdiği zaman sivri bir kubbe meydana geliyordu. İkinci örnekte ise ip, başpa</span><span class="none">rm</span><span class="none">ağı ve serçeparmağı yardımıyla, sağ eli sol eline gelecek şekilde çevriliyordu. Böylelikle çevirme esnasında ip çift yönde dönüyordu. Oluşan bu karm</span><span class="none">a</span><span class="none">şık</span> <span class="none">şekil, dört ayaklı ya da paletleri olan çizgi film tiplerine benziyordu.</span></p>

      <p class="calibre2"><span class="none">Crozier’ın bu şekillerin ne anlama geldiği hakkında hiçbir fikri yoktu. Oynamak istemediğini belirtmek için kafasını yavaşça salladı.</span></p>

      <p class="calibre2"><span class="none">Sessizlik koyu gözleriyle ona bir süre için sessizce baktı. Aynı örneği küçük ellerinin yere indirirken yineledi ve ipi Crozier’ın balık suyu içtiği fildişi kabın içine batırdı. Bir saniye sonra çift kanatlı çadırdan sürünerek çıktı.</span></p>

      <p class="calibre2"><span class="none">Crozier, bir an içeri giren soğuk havanın etkisini hissetti ve nerede olduğunu anlamak için havanın girdiği aralığa doğru sürünmeye çalıştı. Dışarıdan gelen inilti ve çatırdamalara bakılacak olursa hâlâ buz üzerindeydiler. Belki de vurulduğu yerin çok yakınındaydılar.</span></p>

      <p class="calibre2"><span class="none">Crozier, Hickey’in ne zamandan beri dördünü birden, kendisini, Goodsir’ü, zavallı Lane’i ve Goddard’ı tuzağa düşürdüğünü bilemiyordu. Sadece birkaç saat ya da birkaç gün olabileceğini sanıyordu. Eğer şimdi buradan ayrılırsa, Hickey,</span> <span class="none">Manson</span><span class="none">, Thompson ve Aylmore’un kendisinden önce Kurtarma Kampı’na ulaşıp etrafa zarar vermesini önleyecek ve adamlarını uyarabilecekti.</span></p>

      <p class="calibre2"><span class="none">Artık Crozier kafasını ve omuzlarını birkaç santim oynatabiliyordu. Ancak örtünün altından kalkabilecek gücü hâlâ yoktu. En azından geyik derisinden yapılmış çadırların kanatları arasından dışarıya bakmak için emekleyebilirdi. Yeniden uykuya daldı.</span></p>

      <p class="calibre2"><span class="none">Bir süre sonraki o günün Sessizlik’in uğradığı sıradan günlerden biri olup olmadığından uyuyana kadar emin olamayacaktı, Sessizlik onu uyandırdı. Postların üzerine yansıyan loş ışık yine aynıydı; çadırın içi balina yağı lambalarıyla aydınlanıyordu. Yerdeki kardan oyuğun içinde taze bir dilim fok eti vardı. Crozier, kızın kalın parkasını henüz çıkarmış olduğunu gördü. Şimdi ise sadece içi kürklü kısa bir pantolon giyiyordu. Postun yumuşak olan dış yüzü Sessizlik’in teninden daha açık renkteydi. Crozier’ın önüne çöktüğünde göğüsleri sallanıyordu.</span></p>

      <p class="calibre2"><span class="none">Aniden parmakları arasındaki iplikle oynamaya başladı. Bu sefer sol elinde küçük bir hayvan şekli oluşmuştu. Sivri, oval kubbe şekli ortaya gelecek şekilde ipi gevşetip yeniden sardı. Crozier bunun üzerine kafasını salladı, hiçbir şey anlamıyordu. Sessizlik ipi kabın içine batırdı, tahliyeci kancasına benzeyen kısa demir saplı, yarım daire şeklindeki bıçağıyla fokun etini dilimlemeye koyuldu. Crozier, “Adamlarımı bulmak için gitmem gerekiyor,” diye fısıldadı. “Bana onları bulmam konusunda yardım etmelisin.” Sessizlik onu izliyordu.</span></p>

      <p class="calibre2"><span class="none">Yüzbaşı ilk uyanışından bu zamana dek kaç gün geçtiğini bilmiyordu. Çok fazla uyuyordu. Uyandığı zamanlarda ise Sessizlik’in artık onun için önceden çiğnemek yerine doğrudan ağzından verdiği balık çorbasını, fok etini ve balina yağını yiyordu. Crozier kendini kelimelerle ifade edemiyordu. Boşaltım sistemi için sadece karın altında duran Goldner tenekelerine muhtaçtı. Tenekeler sadece yorganları ile zemin arasında kalan boşluğun altındaydı. Ve bu kız sık sık tenekeleri alıp dışa</span><span class="none">rı</span> <span class="none">çıkıyor ve buz tabakalarının olduğu bir yere içindekileri boşaltıyordu. Tenekenin içindekiler daha hızlı donsalar bile bu</span> <span class="none">Crozier’ı</span> <span class="none">daha iyi hissettiremiyor; çünkü küçük çadırın içi hâlâ çok yoğun bir şekilde balık, fok ve insan teri kokuyordu.</span></p>

      <p class="calibre2"><span class="none">“Adamlarıma geri dönebilmem için senin yardımına ihtiyacım var,” diye yineledi. Hickey’in onları Kurtarma Kampı’na iki kilometre kala tuzağa düşürdüğü yerin polinia’n</span><span class="none">ın</span> <span class="none">yakınlarında olabileceğini hissetti.</span></p>

      <p class="calibre2"><span class="none">Diğerlerini uyarması gerekiyordu.</span></p>

      <p class="calibre2"><span class="none">Çadırın postundan gelen loş ışıklar onu her uyandığında yanıltıyordu. Doktor Goodsir’ün açıklayabileceği üzere, herhalde sadece geceleri uyanıyordu. Sessizlik ise onun kaçmasını engellemek için; kanlı fok balığı çorbasıyla onu uyuşturuyordu.</span></p>

      <p class="calibre2"><span class="none">“Lütfen,” diye fısıldadı. Tek um</span><span class="none">udu, Majestelerinin Gemisi Terör’</span><span class="none">de geçirdiği aylar boyunca bu sessiz ve vahşi kızın biraz olsun İngilizce öğrenmiş olmasıydı. Goodsir, Bayan Sessizlik’in duyabildiğini kanıtlamıştı. Kızın konuşmak için bir dili olmasa da gemilerine ziyarete geldiği bir gün, yüksek sesle aniden bağırdığına şahit olmuştu.</span></p>

      <p class="calibre2"><span class="none">Sessizlik hâlâ ona bakıyordu.</span></p>

      <p class="calibre2"><span class="none">Bu kız vahşi olduğu kadar aptal! diye düşündü. Eğer bu şekilde yalvarmaya devam ederse kahrolacaktı. Kızı bir kenara itip kampa tek başına geri dönebilmek için iyileşmeli, güçlenmeli ve yemek yemeye devam etmeliydi.</span></p>

      <p class="calibre2"><span class="none">Sessizlik, Crozier’a bir bakış attı ve önündeki fok etini küçük balina yağı ocağında pişirmeye koyuldu.</span></p>

      <p class="calibre2"><span class="none">Ertesi gün, ya da diğer, diğer gece uyandığında her zamanki gibi loş bir ışık vardı ve Sessizlik, Yüzbaşı’nın önünde diz çökmüş, yine ipleriyle oynuyordu. Parmaklarıyla oluşturduğu ilk figür küçük sivri bir kubbeydi. Parmakları adeta dans ediyordu. İki çaprazlama şekil çıktı; bu iki bacaklı ve kanatlı ya da dört bacaklı bir şeydi. Ellerini uzattığı zaman oluşturduğu bu figürler neredeyse hareket ediyordu. Sağ elinden sol elinin üstüne kaydırdığı balon bacaklı ilmik hareket ediyordu. Bu şekli bozup tekrardan yaptı, parmakları adeta uçuyordu, ortaya yeniden oval-kubbe şekli çıktı, Crozier yavaş yavaş farkına varıyordu, bu aynı şekil değildi. Kubbenin sivri ucu şimdiki şekilde yoktu. Bu bariz katener eğim, deniz yarbayı iken büyük bir hevesle çalıştığı geometri ve trigonometri örneklerine benziyordu.</span></p>

      <p class="calibre2"><span class="none">“Anlamıyorum,” diye kafasını salladı. “Bu oyun bana bir şey ifade etmiyor.”</span></p>

      <p class="calibre2"><span class="none">Sessizlik ona bakıp göz kırptı, ipleri katlanmış bir hayvan postunun üzerine attı ve onu uyuduğu kürkten dışarıya doğru itti.</span></p>

      <p class="calibre2"><span class="none">Crozier’ın hâlâ ona direnecek gücü yoktu ve yardım etmek için kazandığı az miktarda gücü de kullanmıyordu. Sessizlik onu kaldırıp hafif geyik ceketini ve kalın kürklü parkasını ona giydirdi. Crozier bu iki tabakanın ne kadar hafif olduğuna şaşırdı. Ona otuz sterline mal olan bu pamuk ve yünden katman, ter ve buzdan sırılsıklam oluncaya dek üç yıldır dışarıda çalışırken giydiği şeydi. Eskimoların üst donanımları için harcadıkları paranın sekiz sterlinden fazla olmadığını düşünüyordu. Giysilerinin ne kadar bol olduğunu görüyordu; giysiler sadece boyun ve bileklerde vücuduna tam otursa da soğuk havanın içeri girmesini engelliyordu.</span></p>

      <p class="calibre2"><span class="none">Utanmıştı. Crozier, hafif geyik pantolonunu çıplak teni üzerine giymek için ona yardımcı olmuyordu. Bu pantolonlar Sessizlik’in çadırda giydiği kısa pantolonların daha geniş olanlarındandı. Sessizlik, sadece annelere ve hemşirelere özgü bir hızla onu giydirmeyi tamamladı.</span></p>

      <p class="calibre2"><span class="none">Crozier, Sessizlik’in ayağının ve bileklerinin üzerindeki, büyük ihtimalle ottan örülü, dokumayı çıkartmasını izledi. Galiba bu yalıtım için yapılıyordu, bu gergin çoraplara ot dokumanın o ya da herhangi bir kadın için ne kadar zaman aldığını hayal bile edemiyordu. Kürk çizmeleri, Sessizlik’in ona giydirdiği ottan çorapları ve kürk pantolonuyla uyumluydu. Çizmeleri en kalın hayvan derisinden yapılmıştı.</span></p>

      <p class="calibre2"><span class="none">Çadırda uyanık kaldığı ilk bir saat, Crozier kaftanların, parkaların, kürklerin, geyik postlarının, kapların ve eter ile sabuntaşından elde edilen fok yağı lambalarının bolluğundan endişe etmeye başlamıştı. Eğri kesme bıçağı ve diğer aletler... Teğmen Hodgson ile Farr’ın öldürdüğü sekiz Eskimo’nun cansız bedenlerini yağmalayan kişi Bayan Sessizlik’in ta kendisiydi. Goldner tenekeleri,</span> <span class="none">kaşık</span><span class="none">lar, ekstra bıçaklar, deniz memelilerinin kaburga kemikleri, tahta parçaları, fildişi ve şu an çadırın iskeletini yapmak için kullandığı eski fıçı tahtaları gibi diğer aletleri ise terk edilmiş Terör Kampı’ndan, Sessizlik’in almış olduğunu düşündü.</span></p>

      <p class="calibre2"><span class="none">Crozier, giyindiği zaman pantolonunu ve bir dizliği daralttı. “Beni adamlarımın yanına götürecek misin?” diye sordu.</span></p>

      <p class="calibre2"><span class="none">Sessizlik, adamın eldivenlerini çıkarttı, kafasında süslü püslü duran beyaz kürkten yapılma başlığını çevirdi ve altındaki ayı postunu sımsıkı tutup sürükleyerek çadırın kanatlarından geçti ve onu dışarı çıkardı.</span></p>

      <p class="calibre2"><span class="none">Soğuk hava Crozier’ın ciğerlerine işlemişti, öksürmesine neden oldu. Ancak biraz sonra vücudunun geri kalan kısmının nasıl da ılık hissettiğini anladı. Her tarafını kaplayan bu giysi ile kendi vücut ısısını hissedebiliyordu. Sessizlik bir an telaşlandı, onu</span> <span class="none">kürklerin içine oturttu. Sanırım</span> <span class="none">ayı postunun üstünde olsa da onu buzda yatmak istemiyordu. Crozier, vücuduna havanın dolmasına izin verdiğinde giysileri sayesinde kendi sıcaklığıyla daha çabuk ısınıyordu.</span></p>

      <p class="calibre2"><span class="none">Bu teoriyi kanıtlatmış gibi, Sessizlik buzdaki ayı postunu bir tarafa itip katladı ve onu adamın üzerine oturduğu yığının yanına koydu. Son üç yıldır Crozier ne zaman güverteye ya da buza çıksa ayakları hep nemli ve soğuk oluyordu; ama buradaki nem ve soğuk kalın postal tabanlarına ve giydiği ottan çizmelere işlemiyordu.</span></p>

      <p class="calibre2"><span class="none">Sessizlik kısa hareketlerle çadırı sökmeye başladığında, Crozier etrafına bakındı.</span></p>

      <p class="calibre2"><span class="none">Geceydi. Neden beni buraya gece çıkardı”“ Acil bir durum mu var? Seslerden anladığı kadarıyla geyik çadırı dikkatlice sökülüyordu. Buz kalıpları, buz bacaları ve basınç sırtları bulutların arasından çıkan birkaç yıldızın cılız ışığını yansıtıyordu. Crozier çadırda yattığı yerden dokuz metre uzaklıktaki bir polinia’n</span><span class="none">ın</span> <span class="none">koyu renkli suyunu görebiliyordu. Kalbi hızla atmaya başladı. Hickey’in bizi tuzağa düşürdüğü yerden ayrılmadık, Kurtarma Kampı buradan üç kilometre bile sürmez. Buradan oraya nasıl gidebileceğimi biliyorum.</span></p>

      <p class="calibre2"><span class="none">Sonra polinia’nın</span> <span class="none">Robert Golding’in onlara gösterdiğinden daha küçük olduğunu fark etti. Bu açık arazideki kara su, en fazla iki buçuk metre uzunlukta ve bir metre genişlikteydi. Buz kütlelerinin üstündeki buzdağları burada oldukça güzel görünüyordu. Bunlar, Hickey’in tuzak mahallinde olanlardan çok daha uzundu. Basınç sırtları da daha yüksekti.</span></p>

      <p class="calibre2"><span class="none">Crozier, gözlerini kısarak gökyüzüne baktı; görebildiği tek şey yıldızlardı. Eğer bulutlar biraz çekilseydi. sekstantı ve haritaları da yanında olsaydı belki pozisyonunu tam olarak belirleyebilirdi.</span></p>

      <p class="calibre2"><span class="none">Eğer... eğer... belki.</span></p>

      <p class="calibre2"><span class="none">Fark edebildiği tek yıldız kümesi, ağustos ortalarında kutup göklerinde görülen kış takımyıldızlarıydı. 17 Ağustos gecesi vurulduğunu biliyordu. Çünkü Robert</span> <span class="none">Golding</span> <span class="none">kampa gelmeden önce, gemi seyir defterine günlük raporunu yazmıştı. Ve tüm bunların tuzağa düşürülmeden sadece birkaç gün önce olduğuna inanamıyordu.</span></p>

      <p class="calibre2"><span class="none">Çıldırmış halde buzla kaplı ufka baktı. Alacakaranlığın ışığı belki ona güneşin batışı ya da güneyden doğuşu hakkında bir ipucu verebilirdi. Ama sadece gece, uğuldayan rüzgâr, bulutlar ve az da olsa yanıp sönen yıldızlar vardı.</span></p>

      <p class="calibre2"><span class="none">Yüce İsa... Güneş nerede?</span></p>

      <p class="calibre2"><span class="none">Crozier soğuğu hâlâ hissetmiyordu; ama çok körü bir halde titreyip sarsılıyor ve kalan gücünü de elindeki kürkü düşürmemek için harcıyordu.</span></p>

      <p class="calibre2"><span class="none">Bayan Sessizlik ise çok garip bir şey yapıyordu.</span></p>

      <p class="calibre2"><span class="none">Loş ışığa rağmen posttan ve kemikten çadırı kısa bir sürede sokmuştu. Crozier çadırın dışı tarafının fok derisinden yapılmış olduğunu görebiliyordu. Fok derisi önünün üzerine çökmüş, yarım ay şeklindeki bıçağıyla onu ortasından kesiyordu.</span></p>

      <p class="calibre2"><span class="none">Daha sonra fok derisinin iki yarısını polinia’ya doğru sürükledi. Eğri çubuğu deri parçalarını suya düşürmemek için kullanarak onları ıslatıyordu. Birkaç dakika önce çadırın bulunduğu yere döndüğünde, çadırın içindeki depodan aldığı donmuş balıkları, hızla buzlanan çadır örtüsünün üstüne, her parçaya bir dizi balık gelecek biçimde serdi.</span></p>

      <p class="calibre2"><span class="none">Crozier’ın kadının ne yaptığına dair hiçbir fikri yoktu. Sanki geceyi kaplayan yıldızların altında çılgın bir putperest ayini yönetiyor gibiydi. Ancak; kızın kendi çadırlarının fok derisi örtüsünü kesmiş olması Crozier’ın fark ettiği bir sorundu. Kız, hayvan derilerini gerip, dağınık haldeki eğri çubuklar, kaburga kemikleri ve diğer kemiklerle çadırı yeniden inşa etse bile, artık çadır soğuğu ve rüzgârı tutamayacak haldeydi.</span></p>

      <p class="calibre2"><span class="none">Sessizlik onu görmezde</span><span class="none">n gelerek çadırın örtüsünden yarı</span><span class="none">ya böldüğü parçaları iki dizi balığın etrafında sıkıca sardı ve fok derisini çekerek daha gergin hale getirdi. Fok balıklarını sardığı örtünün her iki ucundan birer balığın sarkması Crozier’ın komiğine gitmişti. Şimdi de her balığın kafasının hafifçe bükmeye başlamıştı.</span></p>

      <p class="calibre2"><span class="none">İki dakika içinde, iki metre uzunluğunda ve ucundan balık kafası sarkan rulo biçimindeki fok derilerini kaldırıp buzun üstüne paralel olarak sermişti. Şimdi her biri donmuş ve meşe odunu gibi sertleşmişti.</span></p>

      <p class="calibre2"><span class="none">Küçük postu dizlerinin altına yerleştirdi. Her biri ikişer metre uzunluğundaki balık rulolarını, eski çadırın iskeletinde olduğu gibi; tendon parçaları, geyik boynuzları ve fildişi ile bağlamak için ince bir ip kullandı.</span></p>

      <p class="calibre2"><span class="none">Francis Crozier, “Yüce Tanrım!” dedi. Nemli fok derisinden yapılma donmuş balık ruloları raydı. Boynuzlar ise çapraz bağlardı. “Kahrolası bir kızak yapıyorsun sen,” diye fısıldadı.</span></p>

      <p class="calibre2"><span class="none">Nefesi bir kristal gibi havada asılı kaldı. Anık kafa karışıklığından çok panik halindeydi. 17 Ağustos ve öncesinde, hiçbir yerde, hatta gecenin ortasında bile hava bu kadar soğuk olmamıştı.</span></p>

      <p class="calibre2"><span class="none">Crozier, Sessizlik’in balık rulosunu ve boynuzlu geyik kızağını yarım saat veya daha az bir süre içer</span><span class="none">i</span><span class="none">sinde tamamlayacağını tahmin ediyordu. Kadın kızağın rayları ile uğraşırken; Crozier de yığınla kürkün üzerinde bir buçuk saat ya da daha fazla süre</span><span class="none">dir oturuyor, oturu</span><span class="none">rken bile uyukluyordu; cep saati olmadan zamanı ölçmek zordu.</span></p>

      <p class="calibre2"><span class="none">Önce, Terör’den gelmiş olan çantasının içinden çamur ve yosun karışımı bir şey çıkardı. Gold</span><span class="none">ner tenekelere doldurarak polinia’</span><span class="none">dan aldığı suyla bu çamur-yosun karışımını yumruk şeklinde toplara dönüştürüyor, sonra bu harcı raylar boyunca sererek çıplak elleriyle vurup yayıyordu. Kızın nadiren parkasının altına soktuğu ellerinin nasıl olup da buz kesmediğini Crozier anlayamıyordu.</span></p>

      <p class="calibre2"><span class="none">Sessizlik, bıçağıyla çamuru, bir heykeltıraşın kilden maketine yontarak biçim vermesi gibi pürüzsüzleştirdi. Daha sonra, polinia’dan getirdiği suyu alıp; donmuş çamur tabakanın üzerine döktü. Buzdan bir dış lastik yapıyordu. Son olarak, ağız dolusu suyu şerit halindeki ayı derisinin üzerine döktü. Bu ıslak kürkü, donmuş çamur boyunca tamamen pürüzsüzleşinceye dek bir aşağı bir yukarı ovalıyordu. Yıldızların ışığı altında, iki saatten de kısa bir sürede sadece balık ve fok derisinden yapılmış olan bu kızağın, boylu boyunca uzanan rayları camla çizilmiş gibi gözüküyordu.</span></p>

      <p class="calibre2"><span class="none">Sessizlik ters duran kızağı düzeltti, sırımlarını ve düğümlerini test etti, kendi ağırlığını geyik boynuzları ile kısa odun parçaları üzerine verdi, bir zamanlar çadırın ana direği olan arka boynuzları ise tutacak olarak bağladı.</span></p>

      <p class="calibre2"><span class="none">Sonra, fok ve ayı derilerini,</span> <span class="none">Crozier’ı</span> <span class="none">ayağa kaldırıp kızağın üstüne çıkmasına yardımcı olan çapraz boynuzların karşısındaki yere koydu.</span></p>

      <p class="calibre2"><span class="none">Adam kıza kolunu salladı ve onun yanına gitmek için yürümeyi denedi.</span></p>

      <p class="calibre2"><span class="none">Önceleri yüzünün buza çarptığına dair bir şey hatırlamıyordu. Sessizlik’in onu kızağın üzerine oturttuğu, bacaklarını düzeltip sırtını bir yığın kürke dayadığı ve üzerine kalın yorganlar serdiği vakit yeniden görüp duymaya başlamıştı.</span></p>

      <p class="calibre2"><span class="none">Uzun şeritler halindeki deriyi kızağın önüne bağlayıp sonlarını örerek bir şekilde kızağın ortasına kadar giden bir koşum takımı oluşturduğunu görüyordu. Kızın oynadığı ip oyununu düşündü, ona ne anlatmaya çalıştığını şimdi anlıyordu: Çadır (sivri oval) sökülüyor ve ikisi, Crozier bu gece yürüyememiş olsa da, tepesi olmayan sivri kubbeye yürüyen figürler oluyordu. (Kubbe şeklinde başka bir çadır mı? Kardan bir ev mi?)</span></p>

      <p class="calibre2"><span class="none">Sessizlik, her şeyi; yedek kürkleri, yelken çantalarını, hayvan derisinden kaplan ve fok yağı lambalarını toparlayıp koşum takımının başına geçti ve kızaktaki</span> <span class="none">Crozier’ı</span> <span class="none">çekmeye başladı.</span></p>

      <p class="calibre2"><span class="none">Kızağın rayları Terör ve Erebus gemilerinin kendi kızaklarından çok daha sessizce, cam gibi kayıyordu. Crozier hâlâ üşümediğine çok şaşırmıştı; çünkü iki saat ya da daha uzun bir süre boyunca buz tabakalarının üzerinde oturduğu halde burnunun ucu dışında hiçbir yeri üşümemişti.</span></p>

      <p class="calibre2"><span class="none">Gökyüzünde yoğun bulutlar vardı. Ufukta gün doğuşuna dair hiçbir iz yoktu. Francis Crozier, kadının kendisini nerede bulduğunu bilmiyordu. Kral William Adası’nda mı? Adelaide Yarımadası’nın güneyinde mi? Back Nehri karşısında mı? Buzun üstünde uzak bir yerde mi?</span></p>

      <p class="calibre2"><span class="none">Kıza, “Adamlarım,” diye yineledi. Rüzgârın uğultusu, karın ve altlarındaki kalın buzun iniltisi arasında duyulmak için sesini yükseltmeye çalıştı. “Adamlarımın yanına gitmek zorundayım. Beni arıyorlardır. Bayan... Bayan... Bayan Sessizlik, lütfen. Tanrı aşkına, lütfen beni Kurtarma Kampı’na geri götürün.”</span></p>

      <p class="calibre2"><span class="none">Sessizlik dönüp bakmadı bile. Arkasından sadece başlığını ve sönük yıldız ışığında parlayan kutup ayısı atkısını görebiliyordu. Yüzbaşı, kızın bu karanlıkta nasıl önünü görüp de yoluna devam ettiğine ve kızakla birlikte Crozier’ın yükünü rahatça taşıyabildiğine şaşıyordu.</span></p>

      <p class="calibre2"><span class="none">Karanlıkta, buz yığınlarının içine doğru sessizce kaydılar.</span></p>

      <p class="calibre2">&nbsp;</p><br class="calibre3" id="calibre_pb_62" />
    </div>
  </div>
</body>
</html>
