<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>55<br />
      GOODSIR</h1>

      <p class="calibre2">&nbsp;</p>

      <p class="calibre2"><span class="none">Doktor Harry D. S. Goodsir’ün günlüğünden:</span></p>

      <p class="calibre2">&nbsp;</p>

      <p class="calibre2"><span class="none">20 Ağustos 1848 Cumartesi</span></p>

      <p class="calibre2"><span class="none">Şeytan Hickey,</span> <span class="none">Sör John’un</span><span class="none">, Kumandan Fitzjames’in ve</span> <span class="none">Yüzbaşı Crozier in yıllarca mahrum kaldığı iyi şansın tamamına sahipmiş gibi görünüyor.</span></p>

      <p class="calibre2"><span class="none">Günlüğümü tıbbi malzeme çantama kazara koyduğum halde kimse bunu fark etmedi, ya da iki gece önce beni esir aldıklarında gördüler; ama umursamadılar. Çadırda, şimdi benim gibi esir düşen Teğmen Hodgson’ı saymazsak tek kalıyorum ve yazdıklarım Hodgson’ın dikkatini bile çekmiyor.</span></p>

      <p class="calibre2"><span class="none">Dostlarım Lane, Goddard ve Crozier’ın katledildiğine hâlâ inanamıyorum. Hickey’in adamlarından bazılarının geçen gece Nehir Kampı yakınlarındaki kampa döndükten sonra düzenledikleri insan eti ziyafetine şahit olmadım ve böyle bir barbarlığın yapılabileceğine inanmak istemiyorum.</span></p>

      <p class="calibre2"><span class="none">Hickey’in şeytani birliğinde bu yamyamlığın cazibesine kapılmayan birileri hâlâ var. Hickey,</span> <span class="none">Manson</span><span class="none">, Thompson, Aylmore dışında Denizci William Önen, Kamarot William Gibson, Ateşçi Luke Smith Golding, Kalafatçı James Brown ve yardımcısı Dunn da coşkulu katılımcılar arasında.</span></p>

      <p class="calibre2"><span class="none">Ancak başta ben, Morfin, Best, Jerry, Work, Strickland, Seeley ve elbette Hodgson bu durumdan ısrarla kaçınıyor, gemiden kalma küflü çöreklerle idare ediyoruz, ama korkarım insan eti yemeyi reddedenlerin arasından yalnızca Strickland, Morfin ve Teğmen bu ısrarlarını sürdürebilecekler. Hickey’in ada</span><span class="none">mlarının kıyıda avladıkları fok</span> <span class="none">balığı bir ocağı tutuşturmaya ancak yetmişti ve kızarmış insan eti kokusu dayanılmazdı.</span></p>

      <p class="calibre2"><span class="none">Hickey henüz bana zarar vermedi. İnsan eti yemeyi ve kurada seçilen kurbanları doğramayı reddettiğim son iki günde bile. Şimdiye dek Bay Lane ve Bay Goddard’ın etleri onları idare etti ve ben de yamyam şefi olmaktan ya da kendi organlarımı kesmekten kurtulmuş oldum.</span></p>

      <p class="calibre2"><span class="none">Bay Hickey, Bay Aylmore ve Bay Thompson dışında kimse silahlara dokunamıyor. Bu son ikisi bizim yeni Bonapart’ın, yani küçük kalafatçı yardımcısının teğmeni oldular. Magnus</span> <span class="none">Manson</span> <span class="none">ise tek bir adamdan emir alan canlı bir silaha dönüştü.</span></p>

      <p class="calibre2"><span class="none">Hickey’in talihinden bahsederken yalnızca taze et bulmasını değil, bugünkü olayı da kastediyordum: Bugün, Bay Bridgens’i kaybettiğimiz Nehir Kampı’nın üç kik metre kuzeybatısında suyun kıyı boyunca batıya doğru açıldığını gördük.</span></p>

      <p class="calibre2"><span class="none">Hickey’in baştan çıkmış mürettebatı kızakları toplayıp bir çırpıda tekneye yerleştirdiler ve hızla batıya doğru yelken açtık.</span></p>

      <p class="calibre2"><span class="none">On yedi adamın, en fazla sekiz kişinin rahatça kalabildiği 8,53 metrelik bir tekneye nasıl sığdığını sorabilirsin.</span></p>

      <p class="calibre2"><span class="none">Yanımıza sadece çadırları, silahlan, fişekleri, su fıçılarını, kendimizi ve onların iğrenç yemeklerini alabildik. Tekne öylesine doldu ki deniz suyu küpeşteye kadar yükseldi ve özellikle de açık suyun genişlediği yerlerde küreklere gerek kalmadan tekne rüzgâra karşı volta vurdu.</span></p>

      <p class="calibre2"><span class="none">Bu akşam çadırları kurarken Hickey ve Aylmore’un fısıldattıklarını duydum; sessiz olmak için uğraşmıyorlardı. Birileri gitmek zorunda kalacak.</span></p>

      <p class="calibre2"><span class="none">Su açık; tıpkı Peygamber Cornelius Hickey’in temmuz ayında Crozier’a karşı başlattığı isyanı sona erdiren o seslenişe benziy</span><span class="none">or: “Açık su” Belki Terör Kampı’</span><span class="none">na batta Terör’e kadar yol serbest bile olabilir. Hickey ve onunla kalanlar, üç buçuk ay boyunca kızak çekmeden üç gün içinde kampa ve gemiye ulaşabilirler.</span></p>

      <p class="calibre2"><span class="none">Artık kızak çeken adamlara ihtiyaç yok; peki, içlerinden hangisi teknenin yükünü yarın biraz daha hafifletmek için kurban edilecek?</span></p>

      <p class="calibre2"><span class="none">Ben bunları yazarken Hickey, devi, Aylmore ve diğer liderler kampa doğru gelerek çadırlardan çıkmamızı emrediyorlar; hâlbuki saat oldukça geç ve dışarısı da karanlık.</span></p>

      <p class="calibre2"><span class="none">Eğer yarın da hayatta kalırsam, yazmaya devam edeceğim.</span></p>

      <p class="calibre2">&nbsp;</p>

      <h1 id="sigil_toc_id_2">56<br />
      JOPSON</h1>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2"><span class="none">Yaşlı bir adammış gibi onu geride bırakıyorlardı; çünkü onun artık tükendiğini hatta ölmek üzere olduğunu düşünüyorlardı; ama bu çok gülünçtü. Thomas Jopson henüz otuz bir yaşındaydı. Bugün, Ağustos’un yirmisinde otuz birine basmıştı. Doğum gününü Yüzbaşı Crozier hariç kimse bilmiyordu ve Yüzbaşı da bir süredir revir çadırına gelip onu ziyaret etmemişti. İskorbüt yüzünden dişlerinin hemen hepsi dökülmüştü; ama saçlarının da dökülmesine anlam veremiyordu. Dişetleri, gözleri, kıl kökleri ve anüsünde sürekli kanama oluyordu. Ona yaşlı bir adammış gibi davranıyorlardı; ama o yaşlı değildi. Otuz bir yaşına girdiği bugün, doğum gününde, onu ölüme terk ediyorlardı.</span></p>

      <p class="calibre2"><span class="none">Önceki gece ve bu öğleden sonra kamptaki hareketliliği fark etmiş; ama yüksek ateş yüzünden bilinci zaman zaman kapandığı için duyduğu o bağırışların, kahkahaların ve kızarmış et kokusunun neye işaret ettiğini anlayamamıştı. Seher vakti uyandığında ise birinin çadıra gelip ona birkaç dilim yağlı fok derisi, balina yağı ve yarı pişmiş fok eti bıraktığını gördü. Jopson kustu; ama günlerdir hiçbir şey yemediği için midesinde kusacak bir şey de kalmamıştı ve kendisine bırakılan bir tabak dolusu çerçöpü çadırın açık kapısından dışarı doğru itti.</span></p>

      <p class="calibre2"><span class="none">Akşamüstü denizciler birer birer çadıra gelip hiçbir şey söylemeden ve suratına bile bakmadan ellerindeki küflü çörekleri mezar taşı dizer gibi</span> <span class="none">Jopson’un</span> <span class="none">yanına bırakmaya başlayınca, genç adam onların kamptan ayrılacaklarını anlamıştı. Ne itiraz etmeye ne de gördüğü rüyadan uyanmaya gücü vardı; ama bu yarı pişmiş bayat çörek parçalarının Deniz Kuvvetleri’ne, keşif ekibine ve Yüzbaşı Crozier’a yıllardır verdiği hizmetin karşılığı olduğunu biliyordu.</span></p>

      <p class="calibre2"><span class="none">Onu geride bırakıyorlardı. Belki haftalardır ilk defa bu pazar sabahı kendini daha iyi hissetmiş; ama bugün de arkadaşlarının Kurtarma Kampı’nı geri dönmemek üzere terk ettiklerini anlamıştı.</span></p>

      <p class="calibre2"><span class="none">Filika ve balina avı tekneleri kızaklara yüklenirken bağırışlar yükseliyordu.</span></p>

      <p class="calibre2"><span class="none">Beni nasıl geride bırakabiliyorlar? Jopson bunu yapabileceklerine inanmıyordu. Yüzbaşı Crozier’ın hastalığı sırasında ya da onun en huysuz ve en sarhoş zamanlarında bile hep yanında olmamış mıydı? Gece yarıları Yüzbaşının odasından kovalarca kusmuğu döküp yüksek ateş içinde sayıkladığı zamanlarda bu ayyaş İrlandalının kıçını bile o temizlememiş miydi?</span></p>

      <p class="calibre2"><span class="none">Belki de adi herif beni bu yüzden ölüme terk ediyordur.</span></p>

      <p class="calibre2"><span class="none">Jopson gözlerini açıp nemli uyku tulumundan çıkmaya çabaladı. Çok zordu. Vücudunun merkezinden yayılan güçsüzlük onu tüketiyordu ve gözlerini her açtığında başına bir ağrı saplanıyordu. Açık denizlerdeki haliçlerin etrafından dolaştıkları zaman olduğu gibi tüm dünya azgınca dönüyordu sanki. Kemikleri ağrıyordu.</span></p>

      <p class="calibre2"><span class="none">Beni bekleyin! diye bağırdı. Bağırdığını sandı; ama sadece sessizce düşünmüştü. Daha iyisini yapmak zorundaydı... Kızaklar hareket etmeden onları yakalamalıydı...</span></p>

      <p class="calibre2">&nbsp;</p>

      <p class="calibre2"><span class="none">Onlarla birlikte kızak çekebileceğini göstermeliydi. O iğrenç fok etini taşıyabilecek kadar bile gücü olduğuna onları inandırabilirdi.</span></p>

      <p class="calibre2"><span class="none">Ona ölü bir adam muamelesi yaptıklarına inanamıyordu. O, iyi bir denizcilik kariyerine sahip ve oldukça deneyimli bir kamarottu. Seferdeki diğer denizcilerden hiçbir eksiği olmayan, canlı bir insandı. Eğer</span> <span class="none">Elizabeth</span> <span class="none">ve oğlu Avery hâlâ hayattaysa ve Thomas</span> <span class="none">Jopson’un</span> <span class="none">keşif ekibinden aldığı maaşla kiraladıkları evden mahkeme kararıyla çıkartılmadılarsa, Portsmouth’ta bir ailesi ve bir de evi vardı.</span></p>

      <p class="calibre2"><span class="none">Kurtarma Kampı, ya etraftaki çadırlardan yükselen ya da rüzgârın yarattığı uğultu dışında sessiz ve boştu. Çakılları ezen çizme sesleri, küfürleşmeler, ara sıra atılan kahkahalar, nöbete giden ya da nöbetten dönen adamların konuşmaları, çadırlar arası bağrışmalar, çekiç ya da testere sesleri, tütün kokusu... Hepsi bitmişti ve şimdi tekneler uzaklaştıkça azalan birkaç ses duyuyordu.</span></p>

      <p class="calibre2"><span class="none">Thomas Jopson dünyanın ucundaki bu buz gibi kampta kalıp ölümü beklemeyecekti.</span></p>

      <p class="calibre2"><span class="none">Var olan tüm gücünü kullanıp uyku tulumunu omuzlarına kadar sıyırmayı başardı. Vücudundan akan ter, kan ve diğer sıvıları yataktan kalkmadan önce silmek zorunda olması işini daha da zorlaştırıyordu.</span></p>

      <p class="calibre2"><span class="none">Dirsekleri üstünde hareket ederek çadırın girişine ulaşan</span> <span class="none">Jopson’un</span> <span class="none">dışarıdaki soğuk karşısında nefesi kesildi. Çadırdaki loş fener ışığına ve basık havaya alıştığı için bu aydınlık ve soğuk hava bir anda ciğerlerini çalıştırmış, kısık gözlerini yaşanmıştı.</span></p>

      <p class="calibre2"><span class="none">Gözleri alışınca aslında dışarının karanlık ve sisle kaplı olduğunu fark etti. Çadırlar arasında hareket eden sis sanki geride bırakılan tüm ölü denizcilerin ruhları gibiydi. Bu yoğun sis tabakası kamarotun aklına Teğmen Little, Buz Uzmanı Reid ve Harry Peglar’ı açık su bulmak için gönderdikleri o günü getirdi.</span></p>

      <p class="calibre2"><span class="none">Onları ölüme göndermişiz, diye düşündü.</span></p>

      <p class="calibre2"><span class="none">Yerdeki çöreklerin ve fok etinin arasından sürünerek çadırın dışına çıkmaya çalışırken kendini lanet bir putperest mabudu ya da Tanrılara sunulan bir kurban gibi hissetmişti. Hissiz bacaklarını çadırın dışına sürükledi.</span></p>

      <p class="calibre2"><span class="none">Etrafa bakıp toplanmamış birkaç çadır görünce Jopson umutlandı; adamların teknelerin bulunduğu yere işleri vardı ve geri döneceklerdi. Ama sonra Hollanda çadırlarının birçoğunun toplanıp kaldırıldığını fark etti.</span></p>

      <p class="calibre2"><span class="none">Hayır, kaldırılmamış. Gözleri sise alıştıkça daha net görmeye başlamıştı; çadırların çoğu kampın güneyindeki teknelerin yakınına taşınmış ve rüzgârdan uçmasınlar diye üstlerine taşlar yığılmıştı.</span> <span class="none">Jopson’un</span> <span class="none">kafası karıştı. Eğer kampı terk etselerdi çadırları yanlarına almazlar mıydı? Sanki önce gitmeye karar vermiş sonra da vazgeçmişlerdi. Nereye? Ve neden? Hasta ve bilinci yarı açık olan genç adam bütün bunlara hiçbir anlam veremiyordu.</span></p>

      <p class="calibre2"><span class="none">Sis kalktıktan sonra adamların kırk beş metre ileride kızak çektiklerini gördü. Her kızağı en az on kişi çekiyor ve bu da ağır hasta olanların birçoğunun kampta ölüme terk edildiğini gösteriyordu.</span></p>

      <p class="calibre2"><span class="none">Doktor Goodsir beni burada nasıl bırakır? Cerrahın onu son kez omuzlarından tutarak kaldırıp çorba içirdiği zamanı anımsamaya çalıştı. Bunu en son dün akşam genç Hartnell yapmıştı, değil mi? Yoksa birkaç gün önce miydi? Cerrahın onu görmeye en son ne zaman geldiğini hatırlamıyordu.</span></p>

      <p class="calibre2"><span class="none">“Bekleyin!” diye seslendi.</span></p>

      <p class="calibre2"><span class="none">Çıkan şey sesten ziyade bir vızıltı gibiydi. Jopson günlerdir, belki de haftalardır hiç konuşmadığını fark etti ve uğuldayan kulakları kendi sesini bile duymakta güçlük çekiyordu.</span></p>

      <p class="calibre2"><span class="none">“Bekleyin!” Ancak bu kadar oluyordu. Elini sallarsa belki onu görüp geri dönmelerini sağlayabilirdi.</span></p>

      <p class="calibre2"><span class="none">Thomas Jopson elini kaldıramadı ve bunu yapmayı denerken de düşüp suratını yerdeki donmuş çakıllara çarptı.</span></p>

      <p class="calibre2"><span class="none">Böyle olmayacaktı, dirsekleri üstünde sürünerek onlar bunu fark edene kadar peşlerinden gidecekti. Peşlerinden yüzlerce metre sürünebilecek kadar sağlıklı bir denizciyi bırakıp gitmezlerdi.</span></p>

      <p class="calibre2"><span class="none">Jopson aşınan dirsekleri üstünde bir metre daha ilerleyip yine donmuş çakıl zemine düştü. Etrafını sis kaplamıştı ve birkaç adım gerisindeki çadırını bile göremiyordu. Rüzgâr inlemeye başladı, belki de inleyen, çadırların içindeki diğer hastalardı ve soğuyan hava ıslak pantolonuyla kirli yün kazağının içindeki bedenini titretti. Böyle sürünerek çadırdan uzaklaşmaya devam ederse çadıra dönmeye gücü kalmayacak ve burada, soğuğun ortasında ölecekti.</span></p>

      <p class="calibre2"><span class="none">“Bekleyin!” dedi. Cılız sesi yeni doğmuş bir kedinin miyavlamasını andırıyordu.</span></p>

      <p class="calibre2"><span class="none">Süründü, kıpırdandı, kıvrandı ve ancak bir metre daha ilerleyebildi... belki birkaç adım daha. Sonunda zıpkın yemiş bir fok gibi yere kapaklandı. Gücü tükenen kollarını ancak yüzgeç kadar hareket ettirebilirdi, hatta o kadar bile değil.</span></p>

      <p class="calibre2"><span class="none">Jopson çenesiyle buzlu zemini kazarak ilerlemeye çalıştı; ama kalan dişlerinden birini de o anda kırdı. Bir kez daha denese de vücudu, çenesiyle çekemeyeceği kadar ağırdı. Sanki üzerinde fazladan ağırlıklarla yere çivilenmişti.</span></p>

      <p class="calibre2"><span class="none">Ben da</span><span class="none">h</span><span class="none">a otuz bir yaşındayım, diye düşündü öfkeyle. Bugün benim doğum günüm.</span></p>

      <p class="calibre2"><span class="none">“Bekleyin... Bekleyin... Bekleyin... Bekleyin.” Her hece bir öncekinden daha zayıf çıkıyordu.</span></p>

      <p class="calibre2"><span class="none">Nefesi kesiliyordu, alnına dökülen bir tutam saçından buzlu zemine kan damlıyor ve Jopson iki kolu yanına düşmüş vaziyette yatıyordu. Kafasını güçlükle kaldırıp ileriye baktı.</span></p>

      <p class="calibre2"><span class="none">“Bekleyin</span><span class="none">”</span></p>

      <p class="calibre2"><span class="none">Sis döne döne yerden yükseldi.</span></p>

      <p class="calibre2"><span class="none">Yüzlerce metre ilerisini görebiliyordu; bir zamanlar teknelerin sıralandığı kıyıyı, çakıllı sahili, yığın yığın kıyı buzullarını, güneye ilerleyen kırk küsur adamın dön tekneyle beşinci tekne neredeydi? Buz üstünde verdiği mücadeleyi ve onların da ancak kendisi kadar yol alabildiklerini görüyordu.</span></p>

      <p class="calibre2"><span class="none">“Bekleyin!” Bu, sondan bir önceki seslenişiydi ve şimdiye dek sesi hiç böyle gür çıkmamıştı. Altındaki buzlu zeminin vücut ısısını emdiğini hissediyordu.</span></p>

      <p class="calibre2"><span class="none">Son kez “Bekleyin!” diye bağırdı. Sesi, artık ne insan sesine, ne yavru kedi miyavlamasına ne de ölen</span> <span class="none">bir fokun çığlığına benziyordu</span>.</p>

      <p class="calibre2">Çok geçti. Adamlar teknelerle yüzlerce metre ilerlemiş ve gri bir fonda gittikçe kararan gölgelere dönüşmüşlerdi. Buz ve rüzgârın iniltisi, geride bırakılan bir adamın tabancasından çıkan sesi bastırıyordu.</p>

      <p class="calibre2">Bir an için sis kalktı ve ortalığı ışık kapladı; sanki güneş doğup tüm buzları eritecek ve buraya yaşamı geri getirecekti. Sonra sis yeniden çöktü ve soğuk, gri parmaklarıyla Jopson’ı sarmaladı. Adamlar teknelerle gitmişti. Sanki hiç var olmamışlardı.</p>

      <p class="calibre2">&nbsp;</p><br class="calibre3" id="calibre_pb_57" />
    </div>
  </div>
</body>
</html>
