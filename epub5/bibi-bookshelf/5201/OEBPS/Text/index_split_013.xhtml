<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>13<br />
      FRANKLIN</h1>

      <p class="calibre2">&nbsp;</p>

      <p class="calibre2"><span class="none">Sör John gözlerine inanamıyordu. Tıpkı beklediği gibi sekiz kişi vardı ama bunlar sanki...</span> <span class="none">Yanlış</span> <span class="none">kişilerdi.</span></p>

      <p class="calibre2"><span class="none">Beş tane tükenmiş, sakalları çıkmış, güneş gözlüklü adamın dördünün kim olduğunu çıkarmıştı- Denizci Morfin, Ferrier, Best ve en önde iri yapılı Pilkington. Ama kızağı çeken beşinci kişi Çavuş Des Voeux’ydu ve adamın sanki cehenneme gitmiş de geri gelmiş gibi bir ifadesi vardı. Denizci Hartnell kızağın yanında yürüyordu. Zayıf denizcinin başı bandajlıydı ve Moskova’dan dönen Napolyon gibi topallıyordu. Cerrah Goodsir de kızağın yanında yürüyor, kızaktaki birine ilgi gösteriyordu. Franklin, Teğmen Gore’un dikkat çeken kırmızı yün paltosunu aradı gözleriyle, palto en azından iki metre uzunluğundaydı ve gözden kaçması imkânsızdı. Ama garip bir biçimde, bu karanlık ve sendeleyerek yürüyen figürler, Gore’un paltosunun aynısının daha küçüğünden giymişlerdi sanki.</span></p>

      <p class="calibre2"><span class="none">Son olarak, kızağın arkasında kısa boylu, kürk paltolu bir yaratık yürüyordu; yüzü kürk bir başlığın altındaydı ve ancak bir Eskimo olabilirdi.</span></p>

      <p class="calibre2"><span class="none">Ama Kaptan Sör John Franklin’in “Aman Tanrım!” diye bağırmasının nedeni kızağın kendisiydi.</span></p>

      <p class="calibre2"><span class="none">Bu kızak iki adamın yan yana yatamayacağı kadar küçüktü ve Sör John’</span><span class="none">un dürbünü ona</span> <span class="none">y</span><span class="none">alan</span> <span class="none">söylememişti. İki vücut üst üste yatıyordu. Yukarıda yatan kişi bir başka Eskimo’ydu. Bu, kahverengi, çizgili bir yüzü olan uyuyan ya da bilincini yitirmiş bir Eskimo’ydu. Adamın beyaz saçları birisinin yastık diye başının altına koyduğu kurt derisi başlığın üzerine sarkmıştı. Kızak Erebus’a yaklaşırken, Goodsir’ün ilgilendiği kişi de buydu. Eskimo adamın altında ise kararmış, bozulmuş ve açıkça ölü bir yüz, Teğmen Graham Gore’un ölü yüzü görülüyordu.</span></p>

      <p class="calibre2"><span class="none">Franklin, Üsteğmen Fitzjames, Teğmen Le</span> <span class="none">Visconte</span><span class="none">, Çavuş Robert Sergeant, Buz Uzmanı Reid, Baş Cerrah Stanley dışında kalafatçı yardımcısı Brown, üst güverteden sorumlu John Sullivan ve Sör John’un yardımcısı Bay Hoar gibi düşük rütbeli subaylar ve gözcünün bağırmasıyla beraber güverteye gelen kırk kadar denizci, hepsi birden kızağa doğru koştular.</span></p>

      <p class="calibre2"><span class="none">Kızak takımı yaklaşınca Franklin ve diğerleri durdular. Franklin’in dürbününden adamların paltolarındaki kırmızı lekeler gibi görünen şeylerin aslında koyu renkli paltolarına bulaşmış kan lekeleri olduğu anlaşıldı. Adamların hepsi kana bulanmıştı.</span></p>

      <p class="calibre2"><span class="none">Herkes bir ağızdan konuşmaya başladı. Kızaktaki bazı adamlar kendilerine doğru koşan arkadaşlarına sarıldılar. Thomas Hartnell yere düştü ve etrafı ona yardım etmek isteyenlerce sarıldı. Her kafadan bir ses çıkıyordu.</span></p>

      <p class="calibre2">&nbsp;</p>

      <p class="calibre2"><span class="none">Sör John’un gözleri sadece Teğmen Graham Gore’u görüyordu. Cesedi bir battaniyeyle kapatılmıştı ama elbise hafifçe açıldığı için Sör John adamın yakışıklı ama şimdi solgun ve yer yer kurumuş kan izleri olan, güneşten yanmış yüzünü görebiliyordu. Yüz hatları bozulmuş, buzla kaplı göz kapakları hafifçe kalkmıştı; gözlerinin akı görünüyordu, çenesi sarkmış, dili hafifçe dışarı sarkmış, dudakları dişlerini gösterecek şekilde yukarı kalkmıştı. Saf korkunun ifadesiydi bu.</span></p>

      <p class="calibre2"><span class="none">“Çabuk şu... vahşiyi Teğmen Gore’un üzerinden kaldırın,” diye emretti Sör John. “Derhal?’</span></p>

      <p class="calibre2"><span class="none">Pek çok adam aceleyle emri yerine getirdi. Eskimo’yu omuzlarından ve ayaklarından tutarak kaldırdılar. Yaşlı adam inledi ve Doktor Goodsir bağırdı: “Dikkat edin! Yavaş olun! Kalbinin yanında bir kurşun var. Onu revire taşıyın.”</span></p>

      <p class="calibre2"><span class="none">Diğer Eskimo’nun parkasının başlığı açılmıştı, Sör John onun genç bir kadın olduğunu büyük bir şaşkınlıkla fark etti. Kadın, yaralı ve yaşlı adama yaklaştı.</span></p>

      <p class="calibre2"><span class="none">“Bekle!” diye bağırdı Sör John, geminin cerrahına işaret ederek. “Revir mi? Ciddi ciddi bu... yerli adamı gemimizin revirine kabul etmemizi mi öneriyorsun?”</span></p>

      <p class="calibre2"><span class="none">“Bu adam benim hastam,” dedi Goodsir, Sör John’un bu kısa boylu cerrahta asla bulunduğunu ummadığı küstah bir inatla. “Onu ameliyat edebileceğimiz, mümkünse kalbindeki kurşunu çıkarabileceğimiz bir yere taşımamız gerek. En azından kanamayı durdurabiliriz. Evet, baylar, lütfen devam edin.”</span></p>

      <p class="calibre2"><span class="none">Eskimo’yu tutan adamlar, seferin komutanının vereceği kararı beklediler. Sör John öyle afallamıştı ki konuşamadı bile.</span></p>

      <p class="calibre2"><span class="none">“Acele edin,” diye emretti Goodsir kararlı bir sesle.</span></p>

      <p class="calibre2"><span class="none">Sör John’un sessizliğini onaylama kabul eden denizciler, gri saçlı Eskimo’yu kar rampasından yukarı, gemiye çıkardılar. Goodsir, Eskimo adam ve bazıları Hannell’e yardım eden tayfalardan pek çok kişi onları izledi.</span></p>

      <p class="calibre2"><span class="none">Şaşkınlığını ve korkusunu saklayamayan Franklin hâlâ Teğmen Gore’un cesedine bakar halde, olduğu yerde kalakaldı. Er Pilkington ve denizci Morfin,</span> <span class="none">Gore’u</span> <span class="none">kızağa bağlayan kayışları çözüyorlardı. “Tanrı aşkına,” dedi Franklin, “yüzünü örtün.”</span></p>

      <p class="calibre2"><span class="none">“Emredersiniz, komutanım,” dedi Morfin. Denizci, bir buçuk gün boyunca yapılan ve basınç sırtların aşıldığı gün boyunca teğmenin yüzünden kayan battaniyeyi düzeltti.</span></p>

      <p class="calibre2"><span class="none">Sör John kırmızı battaniyenin üzerindeki kabarıklığın yakışıklı teğmenin açık ağzı olduğunu biliyordu. “Bay Des Voeux,” diye seslendi Franklin.</span></p>

      <p class="calibre2"><span class="none">“Emredin komutanım.” Teğmenin cesedinin kızaktan çıkarılması işlemini denetleyen Çavuş Des Voeux ayaklarını sürüyerek yaklaştı ve asker selamı verdi. Franklin, favori ve sakalları birbirine karışmış, yüzü güneşten kıpkırmızı olmuş, rüzgârın hışmına uğramış bu adamın selam bile veremeyecek kadar yorgun olduğunu gördü.</span></p>

      <p class="calibre2"><span class="none">“Teğmen Gore’un naaşının kamarasına götürüldüğünden emin ol; orada sen ve Bay Sergeant naaşın Teğmen Fairhol</span><span class="none">m</span><span class="none">’un denetiminde gömülmeye hazırlanmasına yardım edeceksiniz.”</span></p>

      <p class="calibre2"><span class="none">Des Voeux ve Fairhol</span><span class="none">me</span> <span class="none">aynı anda, “Emredersiniz, komutanım,” diye bağırdılar.</span></p>

      <p class="calibre2"><span class="none">Ferrier ve Pilkington çok yorgun olmalarına rağmen teğmenlerinin cesedini kaldırmaya yardım ettiler. Ceset bir odun kadar katıydı. Gore’un kollarından biri bükülmüştü ve güneşten ya da çürümekten siyahlaşmış çıplak eli donmuş ve pençe gibi parmakları yukarı bakıyordu.</span></p>

      <p class="calibre2"><span class="none">“Bekle,” dedi Franklin. Bay Des Voeux’nun bu işi yapması halinde partideki ikinci yetkili kişinin vereceği raporu ancak saatler sonra alabileceğini hatırladı. Zaten bu küstah cerrah da yanına iki Eskimo’yu alarak ortadan kaybolmuştu. “Bay Des Voeux,” dedi Franklin. “Teğmen Gore’a yapılacak ilk işlemleri gördükten sonra rapor vermek üzere odama gelin.”</span></p>

      <p class="calibre2"><span class="none">“Emredersiniz, komutanım,” dedi Çavuş yorgun bir sesle.</span></p>

      <p class="calibre2"><span class="none">“Bu arada, son anlarında kim Teğmen Gore’la beraberdi?”</span></p>

      <p class="calibre2"><span class="none">“Hepimiz yanındaydık, komutanım,” dedi Des Voeux. “Ama Denizci Best son iki gün boyunca Kral William topraklarında ve onun yakınlarındayken hep onunlaydı. Charlie, Teğmen Gore’un yaptığı her şeyi gördü.</span></p>

      <p class="calibre2"><span class="none">“Çok güzel,” dedi Sör John. “Görevinize dönün, Bay Des Voeux. Az sonra raporunuzu dinleyeceğim. Best, sen benimle ve Üsteğmen Fitzjames’le beraber gel.”</span></p>

      <p class="calibre2"><span class="none">“Emredersiniz, komutanım,” dedi denizci. Düğümleri çözmeye gücü olmadığı için deri kızak kayışını kesiyordu. Kolunu kaldırıp selam verecek gücü yoktu.</span></p>

      <p class="calibre2"><span class="none">Charles Best ayakta durarak karşısında oturan Sör John Franklin, Üsteğmen Fitzjames ve Yüzbaşı Crozier’a rapor vermeye başladı. Aydınlatma sistemi, hiç batmayan güneşin ışınlarını tüm odaya yayıyordu. Terör’ün kaptanı Crozier, başka bir nedenden dolayı Erebus’a gelmiş, onun gelişinden birkaç dakika önce de kızak takımı gelmişti. Sör John’un yardımcısı ve sekreteri Edmund Hoar subayların arkasında oturmuş, not alıyordu. Best, doğal olarak ayaktaydı. Ama Crozier bu yorgunluktan tükenmiş adama biraz brendi vermeyi önerdi. Sör John ifadesiyle bunu pek onaylamadığını belli etse de Üsteğmen Fitzjames’in özel stokundan bir şişe çıkarmasına ses çıkarmadı. Brendi, Best’i biraz canlandırdı.</span></p>

      <p class="calibre2"><span class="none">Sallanarak güçlükle ayakta duran Best raporunu verirken, üç subay zaman zaman sorularla adamı yönlendiriyorlardı. Kızak takımının Kral William topraklarına doğru yaptığı zorlu yolculuğun anlatılması biraz fazla zaman alınca Sör John Beştin sözünü kesip ondan son iki gün gerçekleşen olayları anlatmasını söyledi.</span></p>

      <p class="calibre2"><span class="none">“Emredersiniz, komutanım. Kamp yerinde yıldırımların ilk kez düştüğü ve fırtınanın çıktığı gün karda ayak izlerini bulmuştuk. Bir iki saat uyumaya çalıştık ama pek uyuyamadık; sonra Teğmen Gore ve ben yanımıza biraz yiyecek alıp güneye doğru yola çıktık. Bay Des Voeux kızağı, çadırdan geri kalanları ve vücudu donan zavallı Hartne</span><span class="none">y</span><span class="none">’i yanına aldı. Vedalaştık, Teğmen ve ben güneye, Bay Des Voeux ve yanındakiler de buz tutmuş denize doğru ilerlediler.</span></p>

      <p class="calibre2"><span class="none">“Silahlı mıydınız?” diye sordu Sör John.</span></p>

      <p class="calibre2"><span class="none">“Evet, komutanım,” dedi Best. “Teğmen Gore’un bir tabancası vardı. İki tüfekten biri bendeydi. Bay Des Voeux diğer tüfeği aldı. Pilkington’un ise saçma tüfeği vardı,”</span></p>

      <p class="calibre2"><span class="none">“Teğmen Gore’un takımı neden ikiye böldüğünü anlat,” diye emretti Sör John.</span></p>

      <p class="calibre2"><span class="none">Best’in bu soru üzerine bir an kafası karışır gibi oldu ama sonra hemen toparlandı. “Ah, Teğmen Gore bize sizin emirlerinizi yerine getirdiğini söyledi, komutanım. Kamptaki yemeğimiz yıldırım düşmesi sonucunda mahvolunca ve çadır zarar görünce, takımın büyük kısmının denizdeki kampa geri dönmesi gerekiyordu. Teğmen ve benim kıyı boyunca güneyde bir yere ikinci mesajı bırakmamız, açık deniz olup olmadığını öğrenmemiz gerekiyordu. Açık deniz yoktu. Bir işaret bile yoktu. Suyun olduğunu gösteren karanlık gökyüzünün lanet olası bir yansıması bile yoktu.”</span></p>

      <p class="calibre2"><span class="none">“Ne kadar uzağa gittiniz, Best?” diye sordu Fitzjames.</span></p>

      <p class="calibre2"><span class="none">“Teğmen Gore, kar ve buzul boyunca güneye gidip de büyük bir körfeze ulaştığımızda</span> <span class="none">yakl</span><span class="none">aşık</span> <span class="none">altı buçuk kilometre ilerlemiş olduğumuzu tahmin etti, komutanım... bir yıl önce</span> <span class="none">Beechey ’de</span> <span class="none">kaldığımız körfeze benziyordu. Ama siste, rüzgârda, buzda ve hatta anakarada altı buçuk kilometrenin ne anlama geldiğini bilirsiniz. Muhtemelen altı buçuk kilometre gidebilmek için on a</span><span class="none">ltı kilometre yol teptik. Yazları</span> <span class="none">buralarda gördüğümüz, körfezlerdeki kıyı ve buz arasında bulunan azıcık suyu bile bulamadık. Bu yüzden körfezin ucuna yürüdük, oradaki burun boyunca dört yüz metre kadar daha ilerledik. Burada Teğmen Gore ve ben bir tepecik yaptık, tabii bu Kaptan Ross’unki kadar yüksek ve gösterişli olmadı. Ama sağlam ve herhangi birinin hemen görebileceği kadar yüksek oldu. Oradaki topraklar çok düz, yürüyen bir insan her türlü engebeden daha uzun oluyor. Göz hizasına kadar gelecek şekilde taşlan yığdık, teğmenin söylediğine göre ilk mesajın aynısı olan ikinci mesajı pirinç silindire koyup tepeciğe yerleştirdik.</span></p>

      <p class="calibre2"><span class="none">“Sonra geri mi döndünüz?” diye sordu Yüzbaşı Crozier.</span></p>

      <p class="calibre2"><span class="none">“Hayır, komutanım,” dedi Best. “İtiraf etmeliyim ki çok yorulmuştum. Teğmen Gore da öyle. Bütün gün yürümek çok zor olmuştu, buz bacalarını bile aşmakta zorlanmıştık. Hava sisli olduğu için ancak sis kalktığı zaman oradaki kıyıyı görebiliyorduk. Tepeciği yaptığımızda ve mesajı bıraktığımızda öğle olmuştu. Teğmen Gore kıyı boyunca on ya da on bir kilometre daha güneye yürümemiz gerektiğini söyledi. Etrafımızı bazen görebiliyorduk, çoğu zaman göremiyorduk. Ama duyabiliyorduk.</span></p>

      <p class="calibre2"><span class="none">“Neyi duyuyordunuz?” diye sordu Franklin.</span></p>

      <p class="calibre2"><span class="none">“Bir şeyin bizi izlediğini, Sör John. Büyük bir şeyin. Nefes alıyordu. Bazen biraz uluyordu... bilirsiniz, ayılar gibi... sanki öksürürmüş gibi ulurlar.”</span></p>

      <p class="calibre2"><span class="none">“Bunun bir ayı olduğuna emin misin?” diye sordu Fitzjames. “Etraftaki en büyük yükseltilerin insanlar olduğunu söylemiştin. Eğer sizi bir ayı takip etseydi, sisin kalktığı zamanlarda onu görebilirdiniz.”</span></p>

      <p class="calibre2"><span class="none">“Evet, komutanım,” dedi Best. Kaşlarını öyle bir çatıyordu ki dokunsalar ağlayacak gibiydi. “Yani, hayır komutanım. Onun bir ayı olduğuna emin olamadık. Aslında olabilirdik. Olmalıydık. Ama olmadık ve olamadık. Bazen tam arkamızda kükrediğini duyuyorduk, sisin içinde beş metre. Ben tüfeğimi, Teğmen Gore ise tabancasını ateşe hazırlıyordu ve nefesimizi tutup bekliyorduk. Ama sis kalktığında otuz metre ilerimizi görebildiğimiz halde ortada bir şey görünmüyordu.”</span></p>

      <p class="calibre2"><span class="none">“Bir ışık oyunu olmalı,” dedi Sör John.</span></p>

      <p class="calibre2"><span class="none">“Evet, komutanım,” diye onayladı Best. Ama ses tonu Sör John’un ne dediğini anlamadığını gösteriyordu.</span></p>

      <p class="calibre2"><span class="none">“Kıyıdaki buz ses yapıyordur,” dedi Sör John. “Muhtemelen rüzgârdır.”</span></p>

      <p class="calibre2"><span class="none">“Ah, evet, komutanım,” dedi Best. “Gerçi pek rüzgâr yoktu. Ama buz... evet, olabilir, komutanım. Bu olabilir.” Ses tonundan ise buna inanmadığı anlaşılıyordu.</span></p>

      <p class="calibre2"><span class="none">Sör John bundan rahatsız olmuşçasına konuyu değiştirdi. “Başlangıçta Teğmen Gore’un buzdaki diğer altı adama katıldıktan sonra öldüğünü... öldürüldüğünü söylemiştin. Lütfen hikâyenin bu kısmına gel.”</span></p>

      <p class="calibre2"><span class="none">“Emredersiniz, komutanım. Şey, gidebildiğimiz kadar güneye ulaştığımızda saat gece yarısına geliyordu. Önümüzdeki güneş gökyüzünden kaybolmuştu ama gökyüzünde altın sarısı bir renk vardı... gece yarısı buraların nasıl olduğunu bilirsiniz, Sör John. Kısa bir süreliğine sis kalktı, bundan yararlanıp bir tepenin kayalarına çıktık. Aslında bu tam olarak bir tepe sayılmazdı, düz, donmuş buzun beş metre yukarısında kalan bir buz tepeciğiydi. Oradan güneye baktığımızda bulanık ufku baştan başa kaplayan, bütün sahil boyunca devam eden buzdağları gördük. Deniz yoktu. Her şey boylu boyunca kaskatı buz tutmuştu. Bu yüzden geri dönmeye karar verdik. Çadırımız, uyku tulumumuz yoktu. Sadece çiğneyebileceğimiz soğuk yemeğimiz vardı. Ben onu yerken bir dişimi kırdım. İkimiz de çok susamıştık Sör John. Kan ya da buzu eritebileceğimiz bir ocağımız yoktu; sadece Teğmen Gore’un paltosunun altında sakladığı bir şişe su vardı.</span></p>

      <p class="calibre2"><span class="none">“Gece boyunca yürüdük, bildiğiniz gibi burada bir ya da iki saat süren alacakaranlığa gece diyoruz. Sonra birkaç saat daha ilerledik. Ben altı kez yürürken uyuyakaldım, daireler çizip yere yuvarlandım ama Teğmen Gore beni kolumdan çekip, hafif sarsıp kendime getiriyordu. Yeni tepeciği ve körfezi geçtik, saat üçte, güneş yine tam tepemizdeyken bir gece önce kamp yaptığımız, Sör James Ross’un oluşturduğu tepeciğe yakın yere ulaştık, daha doğrusu, bir gece değil iki gece önce kamp yapmıştık burada. İlk şimşek fırtınasında. Kızağın izlerini takip ederek önce kıyılardaki buzdağlarına, daha sonra buz tutmuş denize ulaştık.”</span></p>

      <p class="calibre2"><span class="none">“Sen az önce “ilk şimşek fırtınası” dedin,” diye araya girdi Crozier. “Başka fırtınalar da mı oldu? Siz gittiğinizde burada da çok oldu ama asıl fırtınaları güney tarafında gördük.”</span></p>

      <p class="calibre2"><span class="none">“Ah, evet komutanım,” dedi Best. “Birkaç saatte bir, hava sisli olmasına rağmen şimşek fırtınası tekrar başlıyordu. Hemen kafamızı yere yapıştırıyor, üzerimizdeki her türlü metal eşyayı -kemerleri, tüfeği, Teğmen Gore’un tabancasını- atıyorduk. Etrafımızda her şey Trafalgar’daki top atışları gibi patlarken biz yere büzülüyor, adeta toprakta kaybolmaya çalışıyorduk.</span></p>

      <p class="calibre2"><span class="none">“Siz Trafalgar’da mıydınız, denizci Best?” diye sordu Sör John soğuk bir tavırla.</span></p>

      <p class="calibre2"><span class="none">Best gözlerini kırptı. “Hayır, komutanım. Tabii ki değildim. Sadece yirmi beş yaşındayım komutanım.”</span></p>

      <p class="calibre2"><span class="none">“Ben ise Trafalgar’daydım, denizci Best,” dedi Sör John sertçe. “Bellerophon gemisinde subaydım. Daha ilk ateşte kırk subayın otuz üçünü kaybettik. Lütfen anlatacaklarının geri kalanında deneyimin dışında kalan yer ve olayların geçtiği benzetmeler yapma.”</span></p>

      <p class="calibre2"><span class="none">“Em... Emredersiniz, komutanım,” diye kekeledi Best. Şimdi sadece yorgunluk ve kederden değil, yaptığı büyük gaftan dolayı da olduğu yerde sallanıyordu. “Özür dilerim, Sör John. Ben onu demek... böyle dememeliydi... yani...”</span></p>

      <p class="calibre2"><span class="none">“Anlatmaya devam et denizci,” dedi Sör John. “Ama bize Teğmen Gore’un son saatlerini anlat.”</span></p>

      <p class="calibre2"><span class="none">“Emredersiniz, komutanım. Şey... Teğmen Gore’un yardımları olmasa buzdağına tırmanamazdım. Tanrı ondan razı olsun. Ama sonuçta tırmanmayı başardık, buza indik, denizde yaptığımız kampa, Bay Des Voeux ve diğerlerinin bizi beklediği yere gelmemize bir buçuk kilometreden az kalmıştı ama sonra kaybolduk.”</span></p>

      <p class="calibre2"><span class="none">“Eğer kızağın izlerini takip ediyorduysanız nasıl oldu da kayboldunuz?” diye sordu Üsteğmen Fitzjames.</span></p>

      <p class="calibre2"><span class="none">“Bilmiyorum, komutanım,” dedi Best. Sesi yorgunluk ve kederden zayıf çıkıyordu. “Hava sisliydi. Hem de çok sisli. Herhangi bir yönde üç metreden ötesini göremiyorduk. Güneş ışığı yüzünden her şey parlıyor ve düz gözüküyordu. Sanıyorum aynı basınç sınıra üç ya da dört kez üst üste tırmandık ve her tırmanışımızda nerede olduğumuzu daha az biliyorduk. Ayrıca buz tutmuş denizde rüzgâr yer yer karı uçurmuştu ve izler silinmişti. Ama açıkçası, sanıyorum gerek Teğmen Gore, gerekse ben yürürken uyuyakaldık ve farkında olmadan kızak izlerini yitirdik.”</span></p>

      <p class="calibre2"><span class="none">“Pekâlâ,” dedi Sör John. “Devam et.”</span></p>

      <p class="calibre2"><span class="none">“Şey... sonra silah seslerini duyduk,” diye devam etti Best.</span></p>

      <p class="calibre2"><span class="none">“Silah sesleri mi?” diye sordu Üsteğmen Fitzjames.</span></p>

      <p class="calibre2"><span class="none">“Evet, komutanım. Hem tek atımlık tüfekten hem de saçma tüfeklerinden geliyordu sesler. Sisliydi, ses dalgalan buzdağları ve buz bacalarına çarpıyordu, bir an için silah seslerinin nereden geldiğini anlamadık ama yakınımızdan geliyordu. Siste bağırmaya başladık ve kısa süre sonra Bay Des Voeux’nun da bağırdığını duyduk. Otuz dakika sonra -bu sırada sis de biraz kalkmıştı- denizde kamp yaptığımız yeri bulduk. Çocuklar bizim otuz altı saatlik yokluğumuzda çadırı az çok tamir edip kızağın yanına açmışlardı.”</span></p>

      <p class="calibre2"><span class="none">“Peki size seslerini duyurabilmek için mi ateş etmişler?” diye sordu Crozier.</span></p>

      <p class="calibre2"><span class="none">“Hayır, komutanım,” dedi Best. “Ayılara ateş ediyorlardı. Ve de yaşlı Eskimo’ya.”</span></p>

      <p class="calibre2"><span class="none">“Anlat,” dedi Sör John.</span></p>

      <p class="calibre2"><span class="none">Best, yırtılmış ve yaralı dudaklarını yaladı. “Bay Des Voeux benden daha iyi anlatacaktır ama kısaca söylemek gerekirse bizden bir gün önce kampa gelmişler ve konservelerin açılmış, içindekilerin yere atılmış ve bozulmuş olduğunu görmüşler. Bunu ayıların yaptığını düşünmüşler. Böylece Bay Des Voeux ve Bay Goodsir kamplarının etrafında gezinen beyaz ayılardan birini avlamaya karar vermişler. Biz oraya gittiğimizde bir ayı ve iki yavrusunu vurmuş derilerini yüzüyorlardı. Ama etraflarında bir şeyin hareket ettiğini duymuşlar. Size anlattığım öksürmelerin ve nefes almaların benzerlerini. Sonra, sanıyorum iki Eskimo -bir yaşlı adam ve bir kadın- sis içinde bir basınç sırtından inmişler.</span> <span class="none">Üzerlerinde</span> <span class="none">beyaz kürk varmış; Er Pilkington saçma tüfeğini, Ferrier ise tüfeğini ateşlemiş. Ferrier iki hedefi de ıskalamış ama Pilkington adamı göğsünden vurmuş.</span></p>

      <p class="calibre2"><span class="none">“Oraya gittiğimizde vurdukları Eskimo’yu ve kadını kampa getirmişlerdi; vurdukları beyaz ayının etini pişirmeye hazırlanıyorlardı. Bu ayıyı getirirken buz üzerinde kan izleri bırakmışlardı, biz de</span> <span class="none">yakl</span><span class="none">aşık</span> <span class="none">yüz metre boyunca bu izleri takip ettik. Doktor Goodsir de yaşlı Eskimo’nun hayatını kurtarmaya çalışıyordu.</span></p>

      <p class="calibre2"><span class="none">“Neden?” diye sordu Sör John.</span></p>

      <p class="calibre2"><span class="none">Best’in buna verecek yanıtı yoktu. Başka kimse de konuşmadı.</span></p>

      <p class="calibre2"><span class="none">“Pekâlâ,” dedi Sör John sonunda. “Saldırı, siz Çavuş Des Voeux ve diğerleriyle denizdeki kampta buluştuktan ne kadar süre geçtikten sonra gerçekleşti?”</span></p>

      <p class="calibre2"><span class="none">“Yarım saat kadar sonra. Belki de daha kısa bir süreydi.” “Peki saldırıya ne sebep oldu?”</span></p>

      <p class="calibre2"><span class="none">“Ne mi sebep oldu?” diye sordu Best. Artık gözleri tek bir noktaya sabitlenmiş değildi. “Yani beyaz ayılara ateş edilmesini mi kastediyorsunuz?”</span></p>

      <p class="calibre2"><span class="none">“Yani saldırı hangi koşullarda gerçekleştirildi diye soruyorum, denizci Best,” dedi Sör John.</span></p>

      <p class="calibre2"><span class="none">Best alnını sildi. Konuşmadan önce uzunca bir süre ağzı açık kaldı.</span></p>

      <p class="calibre2"><span class="none">“Hiçbir şey sebep olmadı. Ben çadırda Tommy Hartnell’le konuşuyordum; başı bandajlıydı ama kendine gelmişti. İlk şimşek fırtınasında olan hiçbir olayı hatırlamıyordu. Bay Des Voeux ise ayı etini pişirebilmemiz için ocağı hazırlayan Morfin ve Ferrier’i denetliyordu. Bay Goodsir ise yaşlı Eskimo’nun paltosunu çıkarmış, adamın göğsünde bir delik açıyordu. Kadınsa orada durmuş bakıyordu ama sis yoğunlaştığı için tam olarak nerede olduğunu göremiyordum. Er Pilkington elinde saçma silahıyla nöbet tutuyordu. Sonra Teğmen Gore aniden, “Herkes sussun!” diye bağırdı. Herkes konuşmayı ve yaptığı işi yarım bırakıp dinledi. Gelen tek ses ocağa koyduğumuz tencerede erittiğimiz karın fokurdamalarıydı. Bir çeşit ayı rostosu yapacaktık galiba. Sonra Teğmen Gore tabancasını çıkardı, ateşe hazır hale getirdi ve çadırdan çıktı. Sonra...”</span></p>

      <p class="calibre2"><span class="none">Best durdu. Gözleri hiçbir yere odaklanmamıştı, ağzı hâlâ açıktı ve çenesinde hafif bir tükürük izi vardı. Sör John’un odasında olmayan bir şeye bakıyordu sanki.</span></p>

      <p class="calibre2"><span class="none">“Devam et,” dedi Sör John.</span></p>

      <p class="calibre2"><span class="none">Best’in ağzı kıpırdadı ama sesi çıkmadı.</span></p>

      <p class="calibre2"><span class="none">“Devam et, denizci,” dedi Yüzbaşı Crozier daha yumuşak bir sesle.</span></p>

      <p class="calibre2"><span class="none">Best Crozier’ın bulunduğu yöne döndü ama gözleri çok uzaklardaydı.</span></p>

      <p class="calibre2"><span class="none">“Sonra..,” diye devam etti Best. “Sonra... buz yükseldi, Yüzbaşım. Yükseldi ve Teğmen Gore’un etrafını sardı.”</span></p>

      <p class="calibre2"><span class="none">“Neden bahsediyorsun?” diye söze girdi Sor John bir sürelik sessizlikten sonra. “Buz yükselemez. Sen ne gördüğünü anlat.”</span></p>

      <p class="calibre2"><span class="none">Best yüzünü Sor John’un bulunduğu yöne çevirmedi. “Buz öylece yükseldi. Tıpkı aniden yükselen basınç sırtları gibi. Ama bu bir basınç sırtı değildi, buz değildi. Sadece yükseldi ve bir... biçim aldı. Beyaz bir biçim. Bunların... pençe olduğunu hatırlıyorum. Önce kollar değil, pençeler belirdi. Çok büyük pençeler. Ve dişler. Dişleri hatırlıyorum.”</span></p>

      <p class="calibre2"><span class="none">“Bir ayı,” dedi Sör John. “Beyaz kutup ayısı.”</span></p>

      <p class="calibre2"><span class="none">Best başını iki yana salladı. “Uzundu. O şey Teğmen Gore’un altından, etrafından yükseldi. O... çok uzundu. Teğmen Gore’un iki üç katı uzunluğundaydı ve Teğmen Gore’un ne kadar uzun olduğunu bilirsiniz. En azından altı metre boyundaydı, hatta ondan da uzun. Çok daha uzundu. Sonra o şey etrafını sarınca Teğmen Gore... yok oldu. Tek görebildiğimiz teğmenin başı, omuzları, botlarıydı. Teğmen silahını ateşledi, nişan almadı, sanıyorum kurşun buza geldi. Sonra hepimiz çığlık atmaya başladık. Morfin tüfeğini arıyordu. Er</span> <span class="none">Pilkington</span> <span class="none">koşuyordu ve saçma tüfeğiyle nişan almıştı ama ateş etmeye korkuyordu çünkü o şey ve Teğmen tek bir varlık olmuşlardı. Sonra... sonra çatırdama ve kopma sesleri duyduk.</span></p>

      <p class="calibre2"><span class="none">“Ayı Teğmeni ısırmış mıydı?” diye sordu Üsteğmen Fitzjames.</span></p>

      <p class="calibre2"><span class="none">Best gözlerini kırptı ve şaşkın halde dinleyen komutanına baktı. “Isırmak mı? Hayır, komutanım. O şey ısırmadı. Başını bile göremedim... gerçekten. Havada, dört metre yükseklikte hareket eden iki kara benek nokta gördüm... Karaydı ama aynı zamanda kırmızıydı. Hani bir kurt size bakar da gözleri güneşi yansıtır ya, öyle işte. Çatırdama ve kopma sesleri Teğmen Gore’un kaburgalarından, kollarından ve kırılan kemiklerinden geliyordu.”</span></p>

      <p class="calibre2"><span class="none">“Teğmen Gore bağırdı mı?” diye sordu Sör John.</span></p>

      <p class="calibre2"><span class="none">“Hayır, komutanım. Hiç ses çıkarmadı.”</span></p>

      <p class="calibre2"><span class="none">“Morfin ve Ferrier silahlarını ateşlediler mi?” diye sordu Crozier. “Hayır, komutanım.”</span></p>

      <p class="calibre2"><span class="none">“Peki, neden?”</span></p>

      <p class="calibre2"><span class="none">Best garip bir biçimde gülümsedi. “Neden mi? Çünkü ateş edecek bir şey yoktu, Yüzbaşım. O şey bir an ortaya çıktı, Teğmen Gore’un üzerine çıktı, onu bir insanın elinde bir fareyi ezdiği gibi ezdi ve bir saniye sonra yok oldu.”</span></p>

      <p class="calibre2"><span class="none">“Ne demek istiyorsun?” diye sordu Sör John. “O Şey siste kaçarken Morfin ve denizci er ateş edemezler miydi?”</span></p>

      <p class="calibre2"><span class="none">“Kaçmak mı?” diye sordu Best. Saçma ve rahatsız edici gülümsemesi iyice yüzüne yayıldı. “O garip şekil kaçmadı. Buzun içine girdi. Tıpkı bir bulutun arkasına giren güneş gibi. Teğmen Gore’un yanına gittiğimizde ölmüştü. Ağzı ardına kadar açıktı. Bağıracak zamanı bile olmamıştı. Sonra sis kalktı. Buzda hiçbir delik yoktu. Çatlak da. Ya da herhangi bir fok yuvası. Yerde sadece Teğmen Gore yatıyordu. Göğsü içeri göçmüş, iki kolu da kırılmıştı; kulaklarından, burnundan, ağzından kan geliyordu. Doktor Goodsir bizi iterek Teğmen Gore’un yanına geldi ama yapabileceği hiçbir şey yoktu. Gore ölmüştü ve tıpkı altındaki buz gibi soğumaya başlamıştı.</span></p>

      <p class="calibre2"><span class="none">Best’in delice ve rahatsız edici gülümsemesi kayboldu. Adamın çatlak dudakları titriyordu ve dişlerinin biraz üstüne çıkmıştı. Bakışları her zamankinden daha bulanık bir hal aldı. Sör John, bir soru daha soracak oldu ama Charles Best yere yığıldı.</span></p>

      <p class="calibre2">&nbsp;</p><br class="calibre3" id="calibre_pb_13" />
    </div>
  </div>
</body>
</html>
