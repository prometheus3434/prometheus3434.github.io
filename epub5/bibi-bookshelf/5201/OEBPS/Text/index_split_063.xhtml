<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>65<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Öğle vakti uzun kızak yolculuğu için yola çıktıkları zaman yüzünü sadece birkaç dakikalığına gösteren güneş, güney ufkunda belirmeye başlamıştı.</span></p>

      <p class="calibre2"><span class="none">Crozier, onlara yola çıkma kararını aldıran şeyin bu kısa süreli gün ışığı olmadığını biliyordu. Günün kalan yirmi üç buçuk saatinde devam eden fırtına Sessizlik’e zamanın geldiğini söylemişti. Kar-evlerini geride bıraktıklarında</span> <span class="none">üzerl</span><span class="none">erinde titreyerek parlayan ışık halkaları bir yumruğun açılıp kapanan parmaklarını andırıyordu. Bu Şafak Tanrıçası, karanlık gökyüzünde her geçen gün daha da güçleniyordu.</span></p>

      <p class="calibre2"><span class="none">Uzun yolculuk için kızak önemli bir araçtı. Bu seferki kızağın rayları suaygırı dişi ve talaş halindeki tahta parçalarının birbirine bağlanmasıyla yapılmıştı ve Crozier’ın yürüyemediği zamanlarda Sessizlik’in onu taşıdığı 1,83 metrelik balık raylı kızaktan iki kat daha uzundu. Raylar için çürümüş bitkilerden oluşan bir macun kullanmak yerine balina kemiği ve yassılaştırılmış sedef kullanılmıştı. Buna rağmen Sessizlik ve Crozier kızağın raylarını günde birkaç kez buz parçalarıyla kayganlaştırıyorlardı. Kızağın çapraz bölümleri ve yatak bölümü pervazı, boynuzlarla ellerinde son kalan tahta parçalarından; arka taraftaki yüksek direkler ise suaygırı dişleri ve yine boynuzlardan oluşuyordu.</span></p>

      <p class="calibre2"><span class="none">Deri kayışların ikisi de çekiş için yeterince gergindi ve Crozier, Sessizlik’in bu kızağı yıl bitmeden bir köpek takımının çekmesi umuduyla yaptığını biliyordu.</span></p>

      <p class="calibre2"><span class="none">Kız, hamileydi. Bunu iplerle veya bakışlarla Crozier’a anlatmamış olmasına rağmen ikisi de biliyordu. Her şey iyi giderse, bebek Crozier’ın düşündüğü gibi temmuz ayında dünyaya gelecekti.</span></p>

      <p class="calibre2"><span class="none">Kızakta, yorganları, postları, pişirme araç gereçleri, çözülmüş su doldurdukları fok derisine sarılmış Goldner tenekeleri, donmuş balık, fok, tavşan ve kar tavuğu vardı. Crozier’a göre bu kadar yiyecekle uzun bir süre idare edilebilirdi. Buzdayken aldığı kararlara bağlı olarak yiyeceklerin bir kısmını birilerine hediye de edebilirlerdi. Bu yüzden oruç tutacaklardı; ama sadece Crozier’ın oruç tutması yeterdi; çünkü karısı Sessizlik de bu oruçta ona katılır ve kocası yemek yemediği zaman o da yemezdi. Eğer Crozier ölürse, Sessizlik yemekleri ve kızağı alıp yaşadığı topraklara geri döner ve oradaki işlerine devam ederdi.</span></p>

      <p class="calibre2"><span class="none">Günlerce kuzey kıyısında uzanan etekler ve sarp tepeler boyunca yolculuk ettiler. Bazen fiziksel koşullar onları çok zorlasa da uzun süre orada kalmaya niyetleri yoktu. Henüz yoktu.</span></p>

      <p class="calibre2"><span class="none">Buzlar ufak ufak kırılmaya başlamıştı.</span> <span class="none">Bu açıklıklarda ya da polinia’la</span><span class="none">rda balık avlamak için duramazlardı. Ancak hızlanıp günden en az on saat yol alarak kızağı sürükleyebildikleri yere kadar sürüklerlerse, gidecekleri yere bir an önce varabilirlerdi.</span></p>

      <p class="calibre2"><span class="none">Sekizinci gece bir tepede mola verdiler, aşağıda bir grup kardan kubbenin ışığı görülüyordu.</span></p>

      <p class="calibre2"><span class="none">Sessizlik bu küçük köye rüzgâr yönünden yaklaşırken sahipli ya da başıboş birkaç köpek deliler gibi havlamaya başlamıştı bile.</span></p>

      <p class="calibre2"><span class="none">Crozier aydınlık yapılara baktı. Bir büyük ve en az dört küçük kar-kubbenin birbirine geçitlerle bağlandığı bir ev gördü. Bu topluluğu görmek bir yana sadece düşüncesi bile Crozier’ın midesine kramplar girmesine neden oluyordu.</span></p>

      <p class="calibre2"><span class="none">Aşağıda kardan blokların ve geyik derilerinin boğduğu kahkaha sesleri yükseliyordu.</span></p>

      <p class="calibre2"><span class="none">Şimdi oraya gidebilir, Kurtarma Kampındaki adamlarını bulup kurtarmak için onlardan yardım isteyebilirdi. Crozier bu köyün, Kral William Adası’nın diğer tarafındaki sekiz Eskimo’nun katliamından kaçan Samanlara ait olduğunu biliyordu. Sessizlik’in ailesi de bu katliamda ölmüştü.</span></p>

      <p class="calibre2"><span class="none">Aşağıya inip onlardan yardım isteyebilirdi. Sessizlik’in de onu takip edip ipleriyle bunu onlara anlatabileceğini biliyordu. O artık karısıydı; ama burada kendisinden istenenleri yapmadıkça, Sessizlik’in kocası bile olsa, bu Eskimolar onu gülücüklerle selamlayarak karşılayabilir ve sonra o yemek yerken ya da dalmışken bileklerini bağlayıp kafasına bir torba geçirerek onu öldürene dek dövebilirlerdi. Kanının beyaz karın üstüne aktığını hayal etmişti.</span></p>

      <p class="calibre2"><span class="none">Belki de öyle olmayacaktı. Belki Sessizlik de ne olacağını bilmiyordu. Eğer o da benzer bir gelecek hayal ettiyse, bunu iplerle dile getirmemişti.</span></p>

      <p class="calibre2"><span class="none">Şimdi bunu düşünmek istemiyordu. Diğer konuyla ilgili bir karara varmadıkça bu köy, onun kaderi olmayacaktı.</span></p>

      <p class="calibre2"><span class="none">Karanlıkta kıza başını salladı ve geri dönüp kızaklarını kuzey kıyısı boyunca çekmeye devam ettiler.</span></p>

      <p class="calibre2"><span class="none">Kızağın boynuzlarına astıkları geyik derisi, Sessizlik ile</span> <span class="none">Crozier’ı</span> <span class="none">birkaç saatlik uykularında soğuktan koruyordu. Günler ve geceler boyunca süren yolculukta Crozier’ın düşünecek çok vakti olmuştu.</span></p>

      <p class="calibre2"><span class="none">Son aylarda, belki konuşacak kimsesi ya da konuşmasına yüksek sesle cevap verecek biri olmadığından zihni ve kalbiyle farklı birer ruha sahiplermiş gibi konuşmaya başlamıştı. Kendi ruhu, en yaşlı ve yorgun olanı, geçirdiği her sınavda başarısız olduğu nu biliyordu. Adamları; güvendiği bütün adamlarını ölmüştü. Zihni bir kısmının hâlâ yaşıyor olmasını umuyordu; ama kalbinin ruhu Tuunbaq’ın topraklarına giren her adamın ölmüş olduğunu biliyordu. Kemikleri adsız bir kıyıda ya da yüzen bir buz tabakasında parıldıyor olmalıydı. Başaramamıştı. En azından onları takip edebilirdi.</span></p>

      <p class="calibre2"><span class="none">Crozier, kışı Kral William Adası’nın kuzeydoğusunda geçirdiklerini sanıyor; Terör Kampı ve Terör’le aynı enlemde bulunduklarını düşündüğü halde hâlâ nerede olduğunu bilmiyordu; ama buralar buz tutmuş denizin en az yüz altmış ki</span><span class="none">lometre batısındaydı. Eğer Terör’</span><span class="none">e dönmek isteseydi, denizden batıya</span> <span class="none">doğru</span> <span class="none">yol alıp Kral William Adası’nın kuzey kıyısı boyunca ilerleyecek ve kırk kilometre sonra da on ay önce terk ettiği gemisine ulaşacaktı.</span></p>

      <p class="calibre2"><span class="none">Teröre geri dönmek istemiyordu.</span></p>

      <p class="calibre2"><span class="none">Crozier burada geçirdiği zaman içinde nasıl hayatta kalınacağını öğrenmişti. Kurtarma Kampı’na hatta Back Nehri’ne giden yolu bulabileceğini düşünüyor; giderken bir yandan avlanıp bir yandan da kaçınılmaz fırtınalara karşı kar-evler ya da deri çadırlar inşa edebileceğine inanıyordu. Onları terk ettikten on ay sonra bu yaz, adamlarını aramaya başlayabilir ve yıllar sürse de onları bulabilirdi.</span></p>

      <p class="calibre2"><span class="none">Hangi yolu seçerse seçsin Sessizlik’in her şeyi göze alarak peşinden geleceğini biliyordu.</span></p>

      <p class="calibre2"><span class="none">Ama kızın bunu yapmasını istemeyecekti. Eğer mürettebatının arkasından güneye giderse yalnız olmalıydı; çünkü edindiği tüm bilgi ve yeteneklerine rağmen böylesine bir araştırmada sağ kalma şansı düşüktü. Eğer buzda ölmezse, güneye giderken geçeceği nehirde yaralanabilirdi. Eğer nehir, aldığı yara ya da hastalığı yolda onu öldürmezse, misafirperver Eskimo gruplarıyla ya da daha güneydeki vahşi yerlilerle karşılaşabilirdi. İngilizler, Eskimoların ilkel ama barışçıl, zor öfkelenen, savaş karşıtı insanlar olduklarına inanırlardı. Ancak Crozier asıl gerçeği rüyalarında görmüştü: Onlar insanoğluydu, tahmin edemeyeceği herhangi ırktan herhangi bir adam gibi. İnsanoğlu sık sık mücadele eder, öldürür ve zorda kalınca birbirini bile yerdi.</span></p>

      <p class="calibre2"><span class="none">Kurtulmak için güneye gitmektense daha kısa ve güvenli bir rotası olduğunu biliyordu: Yazın buz kütleleri eriyip birbirinden ayrılmadan önce doğuya doğru gidip Boothia Yarımadasının doğu kıyılarını geçebilir, kuzeyde yer alan Fury Sahiline varabilirdi. Orada balina avcılarını ya da bir kurtarma gemisini bekleyebilirdi. Bu, hayatta kalıp kurtulması için mükemmel bir fırsattı.</span></p>

      <p class="calibre2"><span class="none">Peki ya o medeniyete, İngiltere’ye, geri dönmeyi yalnız başına başarsaydı? Her zaman, adamlarının ölümüne göz yuman bir Yüzbaşı olarak hatırlanacaktı. Askeri Mahkeme son kararı verecekti; ama ceza ne olursa olsun, bu utanca ömrü boyunca mahkûm olacaktı.</span></p>

      <p class="calibre2"><span class="none">Onu doğuya veya güneye gitmekten caydıran şey bu değildi.</span></p>

      <p class="calibre2"><span class="none">Yanındaki kadın onun çocuğunu taşıyordu.</span></p>

      <p class="calibre2"><span class="none">Francis Crozier’ın yaptığı hatalar en çok kendisini yaralıyordu.</span></p>

      <p class="calibre2"><span class="none">Nerdeyse elli üç yaşındaydı, bundan önce sadece bir kere sevmişti: Bir kadına âşık olmuş ve ona evlenme teklif etmişti; ama kadın onu denizcilerin rıhtım fahişelerini kullandığı gibi kullanıp atmıştı. Hayır, diye düşündü, benim rıhtım fahişelerini kullandığım gibi.</span></p>

      <p class="calibre2"><span class="none">Şimdi düşlerini paylaştığı Sessizlik’in yanında uyanıyor ve onun da kendi düşlerini Crozier’le paylaştığını biliyordu. Kızın sıcaklığını hissediyor ve bu sıcaklığa cevap veriyordu. Her gün dışarıya çıkıyor, bilgi ve becerilerini kullanarak hayatla mücadele ediyorlardı. Diğer ruhları avlıyor ve bu</span> <span class="none">ru</span><span class="none">hları yiyorlardı. Böylece bu iki ruh biraz daha uzun yaşayabiliyordu.</span></p>

      <p class="calibre2"><span class="none">Bizim çocuğumuzu taşıyor. Benim çocuğumu.</span></p>

      <p class="calibre2"><span class="none">Ama bu olayın, onun birkaç gün içinde vermesi gereken kararla bir ilgisi yoktu.</span></p>

      <p class="calibre2"><span class="none">Neredeyse elli üç yaşındaydı ve şimdi ondan, mantıksız, onu ancak güldürebilecek bir şeye inanması isteniyordu. Çok korkunç ve acı veren bir şeyi yapması isteniyordu. Yaptığı bu şey onu öldürme</span><span class="none">s</span><span class="none">e bile delinebilirdi.</span></p>

      <p class="calibre2"><span class="none">Sezgilere aykırı bir deliliğin doğru olduğuna inanmak zorundaydı. Düşlerine ve bu kadına duyduğu aşka inanmak ve mantığını bir kenara atmak zorundaydı...</span></p>

      <p class="calibre2"><span class="none">Ne için?</span></p>

      <p class="calibre2"><span class="none">Biri veya bir şey olabilmek için.</span></p>

      <p class="calibre2"><span class="none">Rengârenk göğün altında Sessizlikle beraber kızağı iterken kendi kendine Francis Rawdon Moira Crozier’ın hiçbir şeye inanmadığını hatırlattı.</span></p>

      <p class="calibre2"><span class="none">Az çok bir şeye in</span><span class="none">anıyorsa, o da Hobbes’un Leviath</span><span class="none">an’ıydı.</span></p>

      <p class="calibre2"><span class="none">Hayat yalnız, zavallı, iğrenç, yabani ve kısadır.</span></p>

      <p class="calibre2"><span class="none">Akılcı bir adam bunu asla inkâr edemezdi. Francis Crozier, düşlerine, baş ağrılarına ve yeni tuhaf inancına rağmen, hâlâ akılcı bir adamdı.</span></p>

      <p class="calibre2"><span class="none">Eğer smokinli bir adam bile, Londra’daki köşkünün kömürle ısıtılan kütüphanesinde, hayatın yalnız, zavallı, iğrenç, yabani ve kısa olduğunu anlayabilmişse; isimsiz bir adadaki bir başka adam gökyüzünün çılgına döndüğü bu kutup gecesinde, kızağındaki yığınla donmuş et ve kürkü binlerce kilometrelik buzullar üstünde çekerken hayatın gerçekten öyle olduğunu nasıl reddedebilirdi ki?</span></p>

      <p class="calibre2"><span class="none">Hele hayal etmenin bile tüyler ürpertici olduğu bir kaderi yaşıyorken.</span></p>

      <p class="calibre2"><span class="none">Kızağı kıyı boyunca ittikleri beşinci günde, adanın sonuna geldiler ve Sessizlik onları kuzeydoğuya yönlendirdi. Basınç sırtları ve yer değiştiren buz tabakaları yüzünden burada yavaş ilerliyorlardı ve daha fazla çalışmak zorundaydılar. Kızağı kırmamak için de yavaş hareket ediyorlardı. İçme suyu için fok yağı ocağında erittikleri karı kullanıyorlardı. Buzun üstünde Sessizlik’in gösterdiği pek çok nefes deliği olsa da taze et yakalamak için durmuyorlardı.</span></p>

      <p class="calibre2"><span class="none">Güneş, her zamanki gibi sadece otuz dakikalığına gözüküyordu. Crozier saatten emin olamıyordu; çünkü Hickey onu vurduktan sonra saati de giysileriyle birlikte kaybolmuştu. Daha sonra Sessizlik onu kurtarmıştı... Nasıl yaptıysa. Hiç anlatmamıştı.</span></p>

      <p class="calibre2"><span class="none">Bu ilk kez öldüğüm zamandı, diye düşündü.</span></p>

      <p class="calibre2"><span class="none">Şimdi ise başka bir şey olması için tekrardan ölmesi isteniyordu.</span></p>

      <p class="calibre2"><span class="none">Ama kaç insan böyle ikinci bir şans yakalayabilirdi ki? Seferindeki yüz yirmi beş adamın öldüğünü ya da kaybolduğunu gören kaç Yüzbaşı böyle bir şey isterdi ki?</span></p>

      <p class="calibre2"><span class="none">Ben kaybolabilirdim.</span></p>

      <p class="calibre2"><span class="none">Crozier, her gece yatmak için soyunduğunda kolundaki, göğsündeki, karnındaki ve bacağındaki yosunlu yaraları görüyor ve sırtındaki mermi izlerinin ne kadar korkunç olduğunu hayal edebiliyordu. Bu yaralar, ömrü boyunca geçmişi hakkında sessiz bir açıklama ve özür olarak kalacaktı.</span></p>

      <p class="calibre2"><span class="none">Boothia’nın doğusuna doğru yürüyebilir, bu kıyılardaki ılık sularda Kraliyet Donanması’ndan ve diğer İngiliz kurtarma gemilerinden saklanarak zenginlik içinde avlanıp balık tutabilir ve Amerikalı balina avı gemilerini bekleyebilirdi. Birinin buraya gelmesi iki veya üç yıl sürse bile buna dayanabileceğine kesinlikle inanıyordu.</span></p>

      <p class="calibre2"><span class="none">Daha sonra, kendi evi olduğuna bile şüphe duyduğu İngiltere’ye gitmektense Amerikalı kurtarıcılarına hafızasını kaybettiğini, hangi gemiye ait olduğunu ve başına gelenleri hatırlamadığını anlatabilirdi. Yaralarını da kanıt olarak gösterir ve balina avı sezonunun sonunda onlarla birlikte Amerika’ya gidip orada yeni bir hayata başlayabilirdi.</span></p>

      <p class="calibre2"><span class="none">Bu yaşa gelmiş kaç insan yen</span><span class="none">i bir hayata başlama şansını ya</span><span class="none">kalayabilirdi ki? Bunu pek çok insan isterdi.</span></p>

      <p class="calibre2"><span class="none">Peki, Sessizlik onunla birlikte gelir miydi? Sonra denizcilerin bakışlarına, gülüşlerine, New England veya New York şehrindeki bazı “medeni” Amerikalıların acımasız bakışlarına, fısıltılarına dayanabilir miydi? Bu son derece garip ülkede, her zaman son yabancı olacağını bilerek kürklerini Amerikan bezi elbiselerle ve balina kemiği korselerle takas eder miydi? Evet ederdi.</span></p>

      <p class="calibre2"><span class="none">Crozier buna adı gibi emindi.</span></p>

      <p class="calibre2"><span class="none">Sessizlik onunla birlikte gelir ve yabancı olmanın bütün sefaletini çekerdi. Sonunda Goldner tenekelerinden saçılan zehrin Fitzjames’i öldürdüğü gibi, buradaki tüm o adi, ahlâksız bozuk düşünceler de Sessizlik’i kısa zamanda öldürürdü.</span></p>

      <p class="calibre2"><span class="none">Crozier bunu da biliyordu.</span></p>

      <p class="calibre2"><span class="none">Ancak oğlunu gelişmiş bir ülkede, Amerika’da büyütebilir ve büyük olasılıkla özel bir yelkenli gemide kaptan olarak yeni bir hayata başlayabilirdi. Kraliyet Donanması’nda ve keşif hizmetinde bir subay ve bir beyefendi olarak hep başarısızlıklar yaşamıştı; aslında hiçbir zaman bir beyefendi olamamıştı. Ama Amerika’da bunu kimse bilmek zorunda değildi.</span></p>

      <p class="calibre2"><span class="none">Hayır, hayır, bir yelkenli gemi onu alıp tanındığı limanlara götürecekti. Eğer herhangi bir İngiliz donanma subayı tarafından kimliği tespit edilirse asker kaçağı olarak suçlanıp, asılabilirdi. Sadece küçük bir balıkçı teknesi</span> <span class="none">New England’ın bazı küçük liman köylerinde, belki de Sessizlik öldükten sonra, limanda onu bekleyen ve çocuğunu büyütecek olan bir Amerikalı eş için balık tutan küçük bir balıkçı teknesi...</span></p>

      <p class="calibre2"><span class="none">Amerikalı bir eş mi?</span></p>

      <p class="calibre2"><span class="none">Crozier, sağında koşum takımlarını gererek, kızağı onunla birlikte çekmeye çalışan Sessizlik’e bir bakış attı. Şafak Tanrıçası’nın gizemli kızıl, kırmızı, mor ve beyaz ışıkları kürklü başlığını ve omuzlarını boyuyordu. Sessizlik ona bakmıyordu; ama Crozier aklından geçenleri bildiğine emindi. Şimdi bilmiyorsa bile gece yataklarına kıvrılıp yattıklarında rüyalarında bunu öğrenecekti.</span></p>

      <p class="calibre2"><span class="none">İngiltere’deki evine gidemezdi. Amerika’ya da gidemezdi.</span></p>

      <p class="calibre2"><span class="none">Ama bu seçenek...</span></p>

      <p class="calibre2"><span class="none">Titreyerek başlığını öne çekti. Bu sayede yüzünün her iki yanında bulunan kutup ayısı kürkü, nefesinin ve vücudunun sıcaklığını daha iyi muhafaza ediyordu.</span></p>

      <p class="calibre2"><span class="none">Francis Crozier artık hiçbir şeye inanmıyordu. Hayat yalnız, zavallı, iğrenç, yabani ve kısaydı. Hiçbir planı, anlamı ve bu sefaletle bayağılığı telafi eden hiçbir gizli sır</span><span class="none">rı</span> <span class="none">yoktu. Son altı ayda öğrendiği hiçbir şey onu bu düşüncenin aksine ikna edememişti.</span></p>

      <p class="calibre2"><span class="none">Edememiş miydi?</span></p>

      <p class="calibre2"><span class="none">Kızağı buz parçalarının üzerinde çekmeye devam ettiler. Sekizinci günde du</span><span class="none">ru</span><span class="none">p mola verdiler.</span></p>

      <p class="calibre2"><span class="none">Bu yerin önceki hafta geçmiş oldukları diğer buz kütlelerinden bir farkı yoktu. Biraz düz, belki daha dar buz bloklar ve basınç sırtları vardı ama gerçekte sadece bir buzul parçasıydı. Crozier uzaktaki tek tük küçük polinia’yı görebiliyordu. Koyu renkli suları beyaz buzdaki lekeler gibiydi; buz burada kırılır ve hiçbir yere gitmeyen pek çok küçük parçaya ayrılırdı. Eğer bahar bu yıl gerçekten iki ay önceden gelmiyorsa, onun taklidini iyi yapıyor demekti. Crozier buzdaki erken çözülmeleri daha önceki kutup deneyimlerinden biliyordu. Buz parçaları nisan ayının sonlarına veya daha geç bir tarihe kadar erimeye başlamazdı.</span></p>

      <p class="calibre2"><span class="none">Bu sırada, açık suda yer yer fokların nefes delikleri bulunabilirdi, muhtemelen balina veya kılıç balığı avlama şansı da doğabilirdi ama Sessizlik avla ilgilenmiyordu.</span></p>

      <p class="calibre2"><span class="none">Koşum takımlarını bırakıp etrafa baktılar. Güneyden gelen alacakaranlığın geçmesini beklerken kızağı çekmeye kısa bir ara vermişlerdi.</span></p>

      <p class="calibre2"><span class="none">Sessizlik, Crozier’ın önüne geçti, önce kocasının eldivenlerini daha sonra kendi eldivenlerini çıkarttı. Rüzgâr çok sertti ve ellerini bir dakikadan fazla dışarıda tutamıyorlardı. Sessizlik adamın ellerini kendi elleri arasına alarak ona baktı. Bakışlarını doğuya çevirdi, sonra güneye ve son olarak yine Crozier’a baktı.</span></p>

      <p class="calibre2"><span class="none">Soru gayet açıktı.</span></p>

      <p class="calibre2"><span class="none">Crozier kalbinin hızla attığını hissedebiliyordu. Yetişkinlik hayatında hiç bu kadar korkmamıştı. Elbette bu Hickey’in onu tuzağa düşürdüğü geceki gibi değildi.</span></p>

      <p class="calibre2"><span class="none">“Evet,” dedi.</span></p>

      <p class="calibre2"><span class="none">Sessizlik eldivenlerini giydi ve kızağı çözmeye başladı.</span></p>

      <p class="calibre2"><span class="none">Crozier eşyaları indirmesine yardım edip kızağı boşalttı, kızın burayı nasıl yeniden bulabildiğine şaşırıyordu. Crozier, onun bazen yön bulmak için manzaraya değil yıldızlara ya da aya dikkat ettiğini öğrenmişti. Görünüşte karlı boş bir arazide bile, kar sırtlarını ve rüzgârların oluşturduğu kar tepeciklerini, hatta bu sırtların hangi yola doğru gittiğini tespit edebiliyordu. Sessizlik gibi, Crozier de zamanı ölçmeye; yalnız gün içindeki zamanı değil, uykuda geçen zamanı da ölçmeye çalışıyordu.</span></p>

      <p class="calibre2"><span class="none">Buz üstündeyken her zamankinden daha dikkatliydi. Özellikle ince buz tepecikleri, kıştan kalan buzlar, yeni basınç sırtları, kalın buz tabakası ve yeni buzullar tehlike oluşturmaktaydı. Şimdi, bulutların hafif karartısı içinde uzak bir yol görüyordu. Tehlikeden; neredeyse görünmez olan çatlaklardan ve bozuk buzlardan kaçınıyordu; ama bunu yaptığının farkında bile değildi.</span></p>

      <p class="calibre2"><span class="none">Peki,</span> <span class="none">neden</span> <span class="none">burası? Yapacakları şey için buranın uygun olduğunu nereden bilmişti?</span></p>

      <p class="calibre2"><span class="none">Bunu yapmak üzereyim, dediğinde kalp atışlarının hızlandığını fark etti.</span></p>

      <p class="calibre2"><span class="none">Daha vakit vardı.</span></p>

      <p class="calibre2"><span class="none">Hava kararmadan kızağa bazı çıtalar bağlayıp çadırın iskeletini yapmak için direkleri çözdüler, amaçları sadece birkaç gün durmaktı. Kar-ev inşa etmek için gereken eğimi bulmak zorunda değillerdi ve süslü püslü bir çadır kurarak çok güç harcamalarına da gerek yoktu. Onları soğuğa karşı koruması yeterliydi. Bu yüzden çadırın dışına konulması gereken çoğu deri içeri konulmuştu.</span></p>

      <p class="calibre2"><span class="none">Crozier yere serecekleri ve üstünde uyuyacakları kürkleri düzenliyordu. Sessizlik ise dışarıda, topladığı buz parçalarını hızla ve ustalıkla keserek çadırın rüzgâr alan tarafına alçak bir duvar yapıyordu. Bu biraz olsun işe yarardı.</span></p>

      <p class="calibre2"><span class="none">Sessizlik, içeride Crozier’a fok yağı ocağını ve çadırlarının geyik derisiyle kapladıkları girişinde yer alacak boynuzdan tezgâhı yerleştirmesi için yardım etti; sonra da kar eritip su içmeye başladılar. Ayrıca tezgâhı ve alevi, giysilerini kurutmak için de kullanacaklardı. Rüzgâr, geride sadece rayları kalan terk edilmiş kızağın etrafını karla kapladı.</span></p>

      <p class="calibre2"><span class="none">Üç gündür ikisi de oruç tutuyordu. Hiçbir şey yemiyorlar, açlıklarını bastırmak için su içiyorlardı. Kar yağsa bile çadırı saatler boyunca terk edip gevşemeye çalışıyorlardı.</span></p>

      <p class="calibre2"><span class="none">Crozier sırayla zıpkını ve mızrağı geniş bir buz bloğa fırlatıyordu. Bu malzemeler Sessizlik’in katliam mahallinde ölen aile bireylerine aitti. Sessizlik kendileri için aylar önce ağır ve uzun ipli bir zıpkın ile ondan daha hafif olan bir mızrak hazırlamıştı.</span></p>

      <p class="calibre2"><span class="none">Crozier artık zıpkını öyle bir kuvvetle fırlatıyordu ki zıpkın buzdan bloğun yirmi beş santimetre altına gömülüyordu.</span></p>

      <p class="calibre2"><span class="none">Sessizlik yaklaşıp başlığını çıkardı ve Şafak Tanrıçası’nın ışıkları altında onu izledi.</span></p>

      <p class="calibre2"><span class="none">Crozier kafasını sallayıp gülümsemeye çalıştı.</span></p>

      <p class="calibre2"><span class="none">Sessizlik’e, Düşmanına yaptığın bu değil mi? diye sorabileceği işaretleri yoktu. Onu beceriksizce kucaklayarak sanki gitmeyeceğini ya da yakın zamanda biri için bu zıpkını kullanmayı düşünmediğini anlatmaya çalıştı.</span></p>

      <p class="calibre2"><span class="none">Daha önce gökyüzünde böyle ışıklar görmemişti.</span></p>

      <p class="calibre2"><span class="none">Renk şelalesi gün boyunca ufuktan ufuğa dans ediyordu. Crozier, Kuzey ya da Güney Kutbu’na yaptığı önceki keşif seferlerinde bu ışık patlamasına benzer bir şeye rastlamamıştı.</span></p>

      <p class="calibre2"><span class="none">Bir saat ya da o kadar bir süre boyunca havadaki bu gösteri devam etti.</span></p>

      <p class="calibre2"><span class="none">Havai fişek gösterisine geniş bir akustik eşlik ediyordu.</span></p>

      <p class="calibre2"><span class="none">Buzun altında bir dizi patlama olurken, her yandan buz iniltileri, çatırtıları ve basınçla gelen ezilme sesleri başlamış ve bu sesler kısa sürede bir bombardımana dönüşmüştü.</span></p>

      <p class="calibre2"><span class="none">Cesareti kırılan Crozier altlarındaki buz tabakasından gelen ses ve hareketlerle daha derinden sarsılıyordu. Artık parkasıyla uyuyordu (lanet terlemeler yine başlamıştı) ve her gece defalarca, üstünde bulundukları buz kütlesinin kırıldığını düşünüp çadırın dışına fırlıyordu.</span></p>

      <p class="calibre2"><span class="none">Çadırlarından kırk beş metre uzaklıkta büyük delikler açılsa bile Crozier’ın düşündüğü gibi olma</span><span class="none">dı. Sonra bu çatlaklar kapanıp y</span><span class="none">ok oldu. Ancak patlamalar aynı şiddetle devam etti.</span></p>

      <p class="calibre2"><span class="none">Crozier, bu hayattaki son gecesinde, bölük pörçük bir uyku uyudu. Oruç açlığı yüzünden Sessizlik’in vücut ısısı bile onu ısıtmaya yetmedi. Rüyasında Bayan Sessizlik’in şarkı söylediğini duydu.</span></p>

      <p class="calibre2">&nbsp;</p>

      <p class="calibre2"><span class="none">Buzul patlamaları kızın tatlı ve hüzünlü sesine davul ritimleriyle eşlik ediyordu.</span></p>

      <p class="calibre2"><span class="none">Ayaa, yaa, yapape! Ayaa, yaa, yapape! Ajâ-jâ, ajâ-jâ-jâ... Aji, jai, jâ...</span></p>

      <p class="calibre2"><span class="none">Söyle bana dünyadaki bayat güzel miydi? Ne zaman şafak dünya üzerine yük selse Ve yüce güneş Gökyüzünde süzülse Burada neşeyle dolarım. Ama senin olduğun o yerde İçimde korkuyla yatıp titrerim Kurtlardan ve kaynaşan mikroplardan Ya da köprücük kemiğimi yiyen Ve gözlerimi oyan Ruhsuz deniz yaratıklarından Aji, jai, jâ... Ajâ-jâ, ajâ-jâ-jâ... Ayaa, yaa, yapape! Ayaa, yaa, yapape!</span></p>

      <p class="calibre2"><span class="none">Crozier titreyerek uyandı ve Sessizlik’in de uyanık olduğunu gördü. Kız karanlıkta gözlerini kırpmadan ona bakıyordu. Dehşete kapıldığı o anda bu sesin kıza ait olmadığına karar vermişti. Çünkü kızdan dinlediği ölü adamın şarkısındaki sesle bu son dinlediği ses aynı değildi. Bu da ölü adama söylenen bir şarkıydı; ama doğmamış oğlunun sesinden.</span></p>

      <p class="calibre2"><span class="none">Crozier ve karısı ayağa kalkıp törensel bir sessizliğe büründüler. Dışarısı, sabah bile olsa hâlâ karanlıktı; gökyüzündeki binlerce ışığın danslarına ara verdiği bir karanlık.</span></p>

      <p class="calibre2"><span class="none">Parçalanan buzun sesi davul vuruşlarına benziyordu.</span></p>

      <p class="calibre2">&nbsp;</p><br class="calibre3" id="calibre_pb_66" />
    </div>
  </div>
</body>
</html>
