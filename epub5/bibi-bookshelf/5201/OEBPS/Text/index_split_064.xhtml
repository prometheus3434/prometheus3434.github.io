<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1 class="calibre2">66</h1>

      <p class="calibre2">&nbsp;</p>

      <p class="calibre2"><span class="none">Geriye yalnızca iki yol kalmıştı, teslimiyet ya da ölüm. Ya da her ikisi birden.</span></p>

      <p class="calibre2"><span class="none">Elli küsur yıllık hayatı boyunca teslim olmaktansa ölmeyi tercih etmişti. İçindeki adam teslim olmaktansa şimdi de ölmeyi tercih ederdi.</span></p>

      <p class="calibre2"><span class="none">Acaba asıl teslimiyet ölümün kendisi miydi? Göğsündeki mavi ateş hiçbir seçeneği kabul etmeyecekti.</span></p>

      <p class="calibre2"><span class="none">Geçen haftalarda kar-evindeki yorganının altındayken teslim olmanın bir başka yolunu öğrenmişti. Bir tür ölüm. Bir şey olmaktan, herhangi bir şey olmaya dönüşmek; ne kendi olmak ne de kendi olmamak.</span></p>

      <p class="calibre2"><span class="none">Eğer tek bir ortak noktası bile olmayan iki farklı insan aynı rüyaları görebiliyorsa, bütün rüyalar ve inkâr edilen inançlar bir yana, belki diğer gerçekler de buna</span> <span class="none">dâhil</span> <span class="none">edilebilirdi. Çok korkmuştu.</span></p>

      <p class="calibre2"><span class="none">Çizmelerini, şortlarını, dolaklarını ve parkalarının altına ince geyik derisi gömleklerini giyerek çadırı terk ettiler. Bu gece çok soğuktu ama öğle vakti güneş çıktığından beri rüzgâr kesilmişti.</span></p>

      <p class="calibre2"><span class="none">Saatin kaç olduğu hakkında en ufak bir fikri bile yoktu. Güneş batalı saatler oluyordu ve henüz uyumamışlardı.</span></p>

      <p class="calibre2"><span class="none">Davul vuruşlarının yarattığı basınç buzu kırıyordu. Yakınlarında yeni yollar açılıyordu.</span></p>

      <p class="calibre2"><span class="none">Şafak Tanrıçası, yıldızlarla kaplı zirvelerden beyaz-buzdan ufuklara ışık perdelerini aralıyor; kuzeye, doğuya, güneye ve batıya titrek ışıklar gönderiyordu. Beyaz adamlar ve kara derili kadınlar</span> <span class="none">dâhil</span> <span class="none">bütün canlılar, kırmızı, mor, sarı ve mavi renklere bürünüyordu</span><span class="none">.</span> <span class="none">Diz çöküp yüzünü yukarı kaldırdı.</span> <span class="none">Kız karşısında bir fokun nefes deliğini izler gibi hafifçe eğilmiş olarak duruyordu.</span> <span class="none">Sessizlik’in öğrettiği gibi, kollarını yanda tutuyordu ve kız da onu kollarının üstünden sıkıca kavramıştı. Elleri çıplaktı.</span></p>

      <p class="calibre2"><span class="none">Kız kafasını eğdi ve ağzını kocaman açtı. Adamın ağzını da açtı. Dudakları neredeyse birbirine değecekti.</span></p>

      <p class="calibre2"><span class="none">Derin bir nefes alarak kendi ağzını adamın ağzına kapadı ve adamın açık ağzından boğazına doğru üflemeye başladı.</span></p>

      <p class="calibre2"><span class="none">Uzun kış karanlıkları esnasında egzersiz yaptıkları bu yer, başına birçok belanın açıldığı yerdi. Bir başkasının nefesinde nefes almak boğulmak gibiydi.</span></p>

      <p class="calibre2"><span class="none">Teslimiyet, diye düşündü. Gergin vücudu, konuşmamaya ve hareket etmemeye yoğunlaşmıştı.</span></p>

      <p class="calibre2"><span class="none">Kattajjaq. Pirkusirtuk. Nipaqubiit. Bunlar rüyalarından hatırladığı isimlerden sadece birkaçıydı. Kuzey kutup dairesindeki bütün Gerçek İnsanların isimleri, şu an yaptıkları şey içindi.</span></p>

      <p class="calibre2"><span class="none">Bir dizi ritmik notayla başladı.</span></p>

      <p class="calibre2"><span class="none">Ses tellerini nefesli bir çalgıyı çalar gibi kullanıyordu.</span></p>

      <p class="calibre2"><span class="none">Notalar buzdan yukarılara yükseliyor ve Şafak Tanrıçası’nın ışığına karışıyordu.</span></p>

      <p class="calibre2"><span class="none">Ritmik motifi tekrarladı; ama bu sefer notalar arasında kısa duraksamalar yaptı.</span></p>

      <p class="calibre2"><span class="none">Adam onun nefesini ciğerlerine çekiyor, kendi nefesini ona ekliyor ve kızın ağzına geri üflüyordu.</span></p>

      <p class="calibre2"><span class="none">Kızın dili yoktu buna rağmen ses telleri bozulmamıştı. İkisi birlikte pürüzsüz ve yüksek notalar üretiyordu.</span></p>

      <p class="calibre2"><span class="none">Kız onun boğazından müzik çıkarırken adam da kıza müziğini veriyordu. Açılan ritmik motifler gittikçe hızlanarak birbirinin üstüne biniyordu. Notaların dizimi daha karm</span><span class="none">a</span><span class="none">şık</span> <span class="none">olmaya başlamıştı; obua gibi bir flüt ve insan sesine benzer bir sesle gırtlaktan çıkan bu şarkı Şafak Tanrıçasının boyadığı buzulların kilometrelerce ötesinden duyulabilirdi.</span></p>

      <p class="calibre2"><span class="none">İlk yarım saatin her üç dakikasında nefes almak için ara verdiler. Bu alıştırmalar sırasında çoğu kez kahkahalarla boğuluyorlardı. Kızın ipişaretlerinden, gırtlaktan şarkı söyleyen diğer kişiyi güldürmenin, işin kadınca bir eğlencesi olduğunu anlıyordu. Ama bu gece kahkaha olmayacaktı.</span></p>

      <p class="calibre2"><span class="none">Notalar yeniden başladı.</span></p>

      <p class="calibre2"><span class="none">Şarkıyı bir insan söylüyormuş gibi doğaçlama olarak derinden bas ve tiz flüt sesleriyle devam ediyordu. Şimdi kızın yaptığı gibi, birbirlerinin ses tellerine üfleyerek kelimelere şekil verebiliyorlardı. Gece boyunca şarkılar konuşuyordu; boğazını ve ses tellerini karışık bir enstrüman gibi kullanan Sessizlik kelimelere şekil veriyordu.</span></p>

      <p class="calibre2"><span class="none">Doğaçlama yapıyorlardı. Biri ritim değiştirdiğinde, diğeri onu takip etmek zorundaydı. Crozier bunun sevişmeye çok benzediğini düşünüyordu.</span></p>

      <p class="calibre2"><span class="none">Sesler arasında nefes almak için gizli bir boşluk keşfetmişti. Böylece daha uzun, derin ve net notalar çıkarabiliyordu. Ritim neredeyse doruk noktasında hızlanıyor ve sonra yavaşlıyor, sonra tekrar hızlanıyordu. Lideri takip etmek gibiydi: Bir ileri ve bir geri, biri tempo ve ritmi değiştiriyor, diğeri bir sevgili gibi yanıtlıyor, sonra diğeri öne çıkıyordu. Bu şekilde bir iki saat boyunca ve hatta bazen yirmi dakika ya da daha fazla süre nefes almaksızın gırtlaktan şarkı söylüyorlardı.</span></p>

      <p class="calibre2"><span class="none">Crozier’ın diyafram kasları acıyor, boğazı yanıyordu. Çıkarttıkları notalar ve ritim, herhangi bir enstrümanın yarattığı bir sonattaki ya da senfonideki seslerden daha</span> <span class="none">karmaşık</span><span class="none">tı.</span></p>

      <p class="calibre2"><span class="none">Kızın liderlik etmesine izin verdi. Her ikisinin çıkarttığı tek ses, aslında kızın adamı kullanarak çıkardığı sesti. Adam teslim oluyordu.</span></p>

      <p class="calibre2">&nbsp;</p>

      <p class="calibre2"><span class="none">Sonunda kız durdu ve adamın yanına çöktü. Kafalarını kaldıramayacak kadar tükenmişlerdi. On üç kilometre boyunca koşmuş köpekler gibi kısa ve hızlı şekilde soluk alıp veriyor, hırıldıyorlardı.</span></p>

      <p class="calibre2"><span class="none">Buz, seslerini kesti. Rüzgârın uğultusu durdu. Şafak Tanrıçası başlarının üstünde yavaşça titredi.</span></p>

      <p class="calibre2"><span class="none">Kız adamın yüzüne dokundu, ayağa kalktı ve arkasındaki çadırın kanadını kapatıp uzaklaştı.</span></p>

      <p class="calibre2"><span class="none">Adam, sonunda ayağa kalkmak ve kalan giysilerini de çıkartmak için gereken gücü kendinde buldu. Çıplaktı; ama soğuğu hissetmiyordu.</span></p>

      <p class="calibre2"><span class="none">Müzik yaptıkları yerin dokuz metre ötesinde bir yol açıldı. Şimdi bu yolun üzerinde yürüyordu. Kalbi ise hâlâ hızla atıyordu.</span></p>

      <p class="calibre2"><span class="none">Dizleri üzerinde suların iki metre kenarından gidiyor ve yüzünü gökyüzüne kaldırıp gözlerini kapatıyordu.</span></p>

      <p class="calibre2"><span class="none">O şeyin suyun içinden yükseldiğini ve pençeleriyle buzu kazıdığını duydu. Kızgın nefesi onu suyun yüzeyine doğru çekiyordu. Crozier ağırlığının altında inleyen buzu duyabiliyordu; ama ne kafasını indiriyor ne de bakmak için gözlerini açmaya cesaret ediyordu. Henüz yapamazdı.</span></p>

      <p class="calibre2"><span class="none">Denizden çıplak dizlerine değen su onu dondurabilirdi. Hareket etmedi.</span></p>

      <p class="calibre2"><span class="none">Islak kürk ve et kokusunu duyuyordu, okyanusun dibi de böyle kokardı. Şafak Tanrıçası’nın gölgesi üzerine çöküyordu; ama Crozier yine de gözlerini açmıyordu. Şimdilik.</span></p>

      <p class="calibre2"><span class="none">Tüyleri diken diken olmuştu. Ancak koca bir varlığın onu çevrelediğini ve et kokan nefesinin onu sardığını hissettiği zaman gözlerini açabilmişti.</span></p>

      <p class="calibre2"><span class="none">Kürkünden sular damlıyordu, tıpkı rahibin beyaz ıslak cüppesi gibi. Beyaz kürkünün aralarından yanık izleri görünüyordu.</span></p>

      <p class="calibre2"><span class="none">Dişleri. En fazla bir metre uzağındaki iri, siyah gözleri Crozier’a bakıyor; yaratık, gözleriyle onun ruhunu arıyordu... Eğer bir ruhu varsa. Ağır, üçgen kafası aşağı doğru sallandı ve titreyen göğü lekeledi.</span></p>

      <p class="calibre2"><span class="none">Yalnızca beraber olmak ya da yerine geçmek istediği insanlara teslim olurdu; ama Tuunbaq’a ya da göğsündeki mavi ateşi söndürmek isteyen evrene asla teslim olmazdı. Yeniden gözlerini kapadı, başını geriye attı, ağzını açtı ve dilini, Memo Moira’nın ona Kutsal Birlik’te öğrettiği gibi uzattı.</span></p>

      <p class="calibre2">&nbsp;</p><br class="calibre3" id="calibre_pb_67" />
    </div>
  </div>
</body>
</html>
