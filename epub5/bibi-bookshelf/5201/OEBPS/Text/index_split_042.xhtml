<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>42<br />
      PEGLAR</h1>

      <p class="calibre2">&nbsp;</p>

      <p class="calibre2"><span class="none">Kızaktaki balık ve fok eti doksan beş ya da yüz adamı doyuracak kadar değildi; ama bugünkü mönü Bay Diggle ve Bay Wall’un her gün hazırladıkları yemeklerden daha başarılıydı. Eskimo kızaklarındaki etin büyük bölümü bozulmuş olsa da en azından herkes lezzetli balina yağının tadına bakabilmişti.</span></p>

      <p class="calibre2"><span class="none">Soğuktan donan Harry Peglar da akşamki yemekten memnun kalmıştı; ama bunun ishali azdıracağını da biliyordu.</span></p>

      <p class="calibre2"><span class="none">Yemekten sonra Peglar ve John Bridgens birer fincan ılık çay alıp dışarı çıktılar. Sis kendi seslerini boğsa da uzaktan gelen sesleri yükseltiyordu. Çadırlardan birinde kâğıt oynayan adamların tartışmasını duyabiliyorlardı. Kuzeybatıda buz kalıplarına vuran şimşek sesleri durmak bilmiyordu; bütün gün gök gürlemiş, ama fırtına çıkmamıştı.</span></p>

      <p class="calibre2"><span class="none">Bridgens, “Söyle bana Harry,” dedi, “Eğer buradan ayrılırsak bu teknelerden hangileri alınacak?”</span></p>

      <p class="calibre2"><span class="none">Peglar çayından bir yudum aldı, “Emin değilim; ama Yüzbaşı Crozier içlerinden sadece on tanesini almaya karar verdi. Çünkü daha fazlasını çekecek adam yok.”</span></p>

      <p class="calibre2"><span class="none">“O halde neden on sekizi de kampa getirildi?”</span></p>

      <p class="calibre2"><span class="none">“Yüzbaşı Crozier kampta birkaç ay daha kalacağımızı göz önüne alarak hareket etmiş olmalı. İçlerinde hasar gören olursa yedek tekneyi kullanalım diye. Ayrıca bu kadar çok tekneyi taşırken bir o kadar da erzak ve eşya taşımış olduk. Şimdi her teknede en az on adam çok kalabalık olacak ve bu yüzden eşyaların büyük kısmını burada bırakacağız.”</span></p>

      <p class="calibre2"><span class="none">“Sadece on tekneyle yola çıkacağız öyle mi, Harry? Peki, sonra?”</span></p>

      <p class="calibre2"><span class="none">“Öyle olacağını umuyorum,” dedi Peglar. Bridgens’a, Goodsir’ün Eskimolar ve Irving’in son yemekleriyle ilgili söylediklerini anlattı. Yüzbaşının adeta bir soruşturma kurulu oluşturduğundan ve olay yerine giden herkese sessizlik yemini ettirdiğinden de bahsetti.</span></p>

      <p class="calibre2"><span class="none">“Bence,” dedi Bridgens, “Crozier, Irving’i Eskimoların öldürmediğini düşünüyor.”</span></p>

      <p class="calibre2"><span class="none">“Ne? Başka kim bunu...” Peglar durdu. Mide bulantısı artmıştı. Teknelerden birine yaslanıp ayakta durmaya çalıştı. Kimsenin John Irving’e böyle bir şey yapabileceğini aklının ucundan geçirmemişti. Bir anda Irving’in yere yığılan donmuş bağırsakları gözünün önüne geldi.</span></p>

      <p class="calibre2"><span class="none">Bridgens fısıldar gibi “Richard Aylmore başımıza bu belayı subayların açtığını söylüyor,” dedi. “Herkese, eğer subayları öldürürsek daha fazla yemek yiyebileceğimizi anlatıyor. Bizim grupta Aylmore ve sizin grupta da Hickey Teröre geri dönmemiz gerektiğini savunuyorlar.”</span></p>

      <p class="calibre2">&nbsp;</p>

      <p class="calibre2"><span class="none">Peglar tekrarladı, “Terör’e geri dönmek...” Bu günlerde hastalık ve yorgunluk yüzünden kafasının çalışmadığını biliyordu; ama yine de bu sözler pek mantıklı gelmemişti. Gemi buza oturmuştu ve en iyi ihtimalle aylar sonra hareket edebilirdi, o da suyun insafına kalmıştı.</span></p>

      <p class="calibre2"><span class="none">“Benim neden bu tür sözlerden haberim olmuyor John? Bu isyankâr dedikoduları ruhum duymuyor.”</span></p>

      <p class="calibre2"><span class="none">Bridgens g</span><span class="none">ülümsedi. “Çünkü sana güvenmiyorl</span><span class="none">ar sevgili Harry.”</span></p>

      <p class="calibre2"><span class="none">“Ama sana güveniyorlar?”</span></p>

      <p class="calibre2"><span class="none">“Hayır, elbette bana da güvenmiyorlar; ama ben her şeyi er ya da geç duyarım. Kamarotlar görünmezdir, bilmez misin, ne balık ne de tavuk dedikodudan daha lezzetli bir yemektir.”</span></p>

      <p class="calibre2"><span class="none">Peglar cevap vermedi. Kafası karışmıştı. “Fitzjames ve</span> <span class="none">Crozier’ı</span> <span class="none">nasıl uyarabiliriz?”</span></p>

      <p class="calibre2"><span class="none">Kamarot kayıtsızca, “Ah, onlar herkesle ilgili bütün bilgilere sahip zaten,” dedi. “Onların da kendi kaynakları var.”</span></p>

      <p class="calibre2"><span class="none">“Söyle bana Harry, yeniden kızak çekmeye başlarsak bu teknelerden hangileri burada kalacak?”</span></p>

      <p class="calibre2"><span class="none">Peglar bugün olup biteni aklından çıkaramıyordu, “Balina avı teknelerinin dördü de alınacak. Onlarla aynı büyüklükteki diğer tekneler ağır oldukları için burada bırakılabilirler. Yüzbaşının yerinde olsaydım onların yerine filikaları alırdım. Boyları daha kısa ama çok daha hafifler. Tabii eğer Great Fish Nehri’ne ulaşabilirsek filikalar işimizi görmeyecektir. Sandallar ise açık deniz için fazla hafif ve buzda çekmek için de fazla dayanıksızlar.”</span></p>

      <p class="calibre2"><span class="none">“Yani dört balina avı teknesi, dört filika ve iki küçük tekne öyle mi?” diye sordu Bridgens.</span></p>

      <p class="calibre2"><span class="none">Peglar, “Evet,” deyip gülümsedi. John Bridgens bunca yıllık tecrübesine rağmen denizcilikle ilgili çok az şey biliyordu. “Bence bu on tekne, evet, John.”</span></p>

      <p class="calibre2"><span class="none">“Her tekneyi onar kişi çekeceğiz. Bunu yapabilir miyiz, Harry?”</span></p>

      <p class="calibre2"><span class="none">Peglar kafasını salladı. “Terörden buraya gelmeye benzemeyecek, John.”</span></p>

      <p class="calibre2"><span class="none">“Oh, Tanrıya şükürler olsun.”</span></p>

      <p class="calibre2"><span class="none">“Hayır, demek istediğim bu tekneleri buzda değil, karada çekmemiz gerekecek. Yani çok daha zor olacak. Ayrıca teknelerin yükü de arttı. Sanırım her tekneyi çekmek için en az yirmi adam gerekecek. Bu yüzden on tekneyi nöbetleşe çekeceğiz.”</span></p>

      <p class="calibre2"><span class="none">“Nöbetleşe mi?” dedi Bridgens. “Tanrı aşkına, bu hasta ve zayıf halimizle o teknelerin arasında bir ileri bir geri koşup duramayız. Hem bu çok ağır ilerleyeceğimiz anlamına gelir.”</span></p>

      <p class="calibre2"><span class="none">Peglar, “Evet,” dedi.</span></p>

      <p class="calibre2"><span class="none">“Bu tekneleri Great Fish Nehri’nden Büyük Esir Gölü’ne ve oradan da ileri karakol</span> <span class="none">mevkiine</span> <span class="none">götürebilme şansımız var mı?”</span></p>

      <p class="calibre2"><span class="none">“İşte ondan emin değilim,” dedi Peglar. “Belki aramızda sağ kalan birkaçı tekneleri nehir ağzına kadar ilerletebilir ve tekneler nehir koşullarına göre donatılmışsa... Ama hayır, bunun olabileceğinden kuşkuluyum.”</span></p>

      <p class="calibre2"><span class="none">Bridgens, “O halde Yüzbaşı Crozier ve Fitzjames neden bizi böyle bir yükün altına koyuyor?” diye sordu. Yaşlı adamın sesinde keder, tedirginlik ya da umutsuzluk ifadesi yoktu; sadece merak ediyordu. Peglar, John’un astronomi, tarih, jeoloji, botanik, felsefe ve daha birçok alanda aynı meraklı tonla sorular sorduğunu bilirdi. Bridgens’in tavrı, öğrencisini ölçen öğretmenin soru sormasına benzerdi; ama bu sefer John da sorduğu sorunun cevabını bilmiyordu.</span></p>

      <p class="calibre2"><span class="none">Peglar, “Başka ne yapılabilir ki?” dedi.</span></p>

      <p class="calibre2"><span class="none">Bridgens, “Terör Kampında kalabiliriz,” diye cevap verdi. “Ya da Teröre dönebiliriz, sayımız gittikçe</span> <span class="none">azalıyor.” “Ne yapmak için? Oturup ölümü beklemek için mi?” “Rahatça beklemek için, Harry.”</span></p>

      <p class="calibre2"><span class="none">Peglar, “Ölmeyi mi?” dedi, sesini yükselttiğinin farkına vardı. “Kim rahatlık içinde ölmeyi bekler ki? Eğer tekneleri kıyıdan hareket ettirebilirsek en azından birkaç kişi kurtulabilir. Boothia’ya doğru su açılabilir. Nehre varabiliriz. Hiç değilse birkaçımız. Ve bunu başaranlar yakınlarımıza bizden haber götürebilir, onlara başımıza gelenleri ve bizi nereye gömdüklerini söyleyebilirler.”</span></p>

      <p class="calibre2"><span class="none">“Benim yakınım sensin, Harry,” dedi Bridgens. “Beni merak edecek, öldüğüm yeri bilmek isteyecek tek insan sensin.”</span></p>

      <p class="calibre2"><span class="none">Öfkesi hâlâ yatışmamış olan Peglar’ın kalbi yerinden fırlayacak gibiydi. “Sen benden daha uzun yaşayacaksın, John.”</span></p>

      <p class="calibre2"><span class="none">“Ah, benim yaşımdaki bir adam, bu yorgunluk, zayıflık ve hatta bir de hastalıkla daha ne kadar dayanır...”</span></p>

      <p class="calibre2"><span class="none">“Sen benden daha uzun yaşayacaksın, John” Peglar’ın ses tonundaki gerginlik kendini bile şaşırtmıştı. Bridgens sustu. Peglar y</span><span class="none">aşlı adamın kolundan tutup, “Beni</span><span class="none">m için bir şey yapmaya söz ver, John,” dedi.</span></p>

      <p class="calibre2"><span class="none">Bridgens’in şakacı tavrı kaybolmuştu, “Elbette.”</span></p>

      <p class="calibre2"><span class="none">“Günlüğüm... Bugünlerde yazmakta, hatta düşünmekte bile zorlanıyorum... Lanet iskorbüt beni rahat bırakmıyor ve sanki beynimi de bulandırıyor... Son üç yıldır günlük tutuyorum. Tüm düşüncelerimi, yaşadığımız her şeyi oraya yazıyorum. Eğer ben... Ben öldüğümde bunu alıp İngiltere’ye götürürsen beni mutlu edersin.”</span></p>

      <p class="calibre2"><span class="none">Bridgens kafasını salladı.</span></p>

      <p class="calibre2"><span class="none">Harry Peglar, “John,” dedi. “Sanırım Yüzbaşı Crozier bizi yakın zamanda çalıştırmaya başlayacak. Burada beklediğimiz her gün biraz daha zayıf düştüğümüzün farkında. Sonunda tekneleri çekemez duruma geleceğiz. Bu kampta teker teker ölmeye başlayacağız ya da yaratık gelip bizi yataklarımızda öldürecek.”</span></p>

      <p class="calibre2"><span class="none">Bridgens yine kafasını salladı. Ellerine bakıyordu.</span></p>

      <p class="calibre2"><span class="none">Peglar devam etti, “Aynı kızak grubunda değiliz, aynı teknede de olmayacağız ve belki ölürken birbirimizi göremeyeceğiz. Bu yüzden sana şimdi elveda diyeceğim ve bir daha söylemek zorunda kalmayacağım.”</span></p>

      <p class="calibre2"><span class="none">Bridgens sessizce kafasını salladı. Ayaklarına bakıyordu. Sis, Tanrı’nın soğuk nefesi gibi ortalığı kaplamıştı.</span></p>

      <p class="calibre2"><span class="none">Peglar John’a sarıldı. Bridgens dik durmaya çalıştı, bir an sendeledi ve sonra o da Harry’yi kucakladı.</span></p>

      <p class="calibre2"><span class="none">Peglar döndü ve kamptaki küçük Hollanda çadırına yavaşça yürümeye başladı. Bir an duraklayıp arkasına baktığında Bridgens’i görmedi. Sis onu iz bırakmadan yutmuş gibiydi.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_44" />
    </div>
  </div>
</body>
</html>
