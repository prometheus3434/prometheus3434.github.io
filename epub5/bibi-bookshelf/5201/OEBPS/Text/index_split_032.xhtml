<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>32<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Yüzbaşı Crozier, “Teğmen Little,” dedi, “Gemiyi boşaltma emrini verin, lütfen.”</span></p>

      <p class="calibre2"><span class="none">“Emredersiniz, Yüzbaşı.” Little kalabalık güverteye dönüp emri verdi. Çavuş ve diğer subaylar orada olmadığı için, tahliye emrini duyurmak kalafatçı John Lane’e düşmüştü. Kalafatçı yardımcısı Thomas Johnson da açık bölmelerden aşağıya doğru seslenerek emri tekrarladı.</span></p>

      <p class="calibre2"><span class="none">Elbette alt güvertelerde kimse yoktu. Crozier ve Teğmen Little gemiyi baştan kıça dolaşarak tüm bölümleri kontrol etmişlerdi. Alt güvertede bulunan İçki Odası ile cephane odasında silah, barut ve mermiden eser yoktu; geriye yalnızca avcı bıçakları ile süngüler kalmıştı. İki subay bir buçuk ay önce boşaltılan Erzak Odası’na göz attıktan sonra epeydir bomboş olan kaptan ardiyesine ve Yiyecek Odası’na da baktılar. Little ve Crozier her odayı tek tek kontrol ederken subayların geride bıraktıkları eşyalarını bile özenle yerleştirdiklerini ve büyük odadan bazı kitaplar aldıklarını fark ettiler. Teğmen Little ve Yüzbaşı Crozier son olarak, kazan dairesindeki dev ocağın önünde durup gemide kimsenin kalmadığından emin olmak için etrafa seslendiler. Yukarı çıkıp sayım yapabilirlerdi; ama gemiyi terk etmeden önce her tarafı dolaşıp kontrol etmek adettendi.</span></p>

      <p class="calibre2"><span class="none">Üst güverteye çıkarken</span> <span class="none">lomboz</span><span class="none">ları açık bıraktılar. Güvertede toplanan kalabalık, geminin boşaltılması kararına şaşırmamıştı. Bu sabah gemide mürettebattan yalnızca yirmi beş kişi vardı, diğerleri ya Victory Noktası’nın üç kilometre güneyindeki “Terör Kampı’ndaydı ya da kamp yakınlarında yapılan keşif turuna çıkmışlardı. Aynı sayıda Erebus mürettebatı da aşağıda, kızakların yanında bekliyordu. Gemilerini nisan başında boşalttıklarından beri buraya levazım çadırları kurmuşlardı.</span></p>

      <p class="calibre2"><span class="none">Crozier gemiyi terk eden adamlarını izliyordu. Sonunda eğilmiş güverte üstünde bir tek o ve Little kalmıştı. Aşağıdaki elli küsur adam sabah ayazında Galler perukları ve yün atkıları arasından gözlerini kısarak bu ikiliye bakıyordu. Crozier usulca, “Devam et Edward,” dedi, “Sen de in artık.” Teğmen selam verdi ve özel eşyalarıyla dolu olan çantasını alıp aşağıya inen merdivene</span> <span class="none">doğru</span> <span class="none">ilerledi.</span></p>

      <p class="calibre2"><span class="none">Crozier etrafına bakındı. Nisan güneşinin sızıntıları, buz ve kardan ibaret olan bir dünyayı aydınlatıyordu. Şapkasını öne eğip doğuya baktı, hissettiklerini hafızasına kazımaya çalıştı.</span></p>

      <p class="calibre2"><span class="none">Gemisini terk etmek bir kaptanın düşebileceği en kötü durumdu. Büyük bir başarısızlık örneği ve denizcilik kariyerinin sonu demekti. Francis Crozier’ın şahsen tanıdığı birçok kaptana göre bu onulmaz bir yaraydı. Ama Crozier bu tür umutsuz hislere kapılmamıştı. Henüz. Onun için daha önemli olan bir şey vardı; göğsünde hiç sönmeden yanan bir ateş: Yaşayacağım.</span></p>

      <p class="calibre2"><span class="none">Adamlarının da hayatta kalmasını istiyordu, en azından hayatta kalma ihtimali olanlarının. Erebus ya da Terörden yalnızca bir kişinin bile sağ kalıp İngiltere’ye dönme umudu varsa, Francis Rawdon Moira Crozier bu umudun peşinden gidecek ve asla arkasına bakmayacaktı.</span></p>

      <p class="calibre2"><span class="none">Gemiyi boşaltmak zorundaydı.</span></p>

      <p class="calibre2"><span class="none">En az elli çift gözün kendisine baktığını fark eden Crozier küpeşteye doğru birkaç adım artı; son haftalarda geminin iyiden iyiye eğilmesiyle beraber sancak tarafına yerleştirdikleri merdivene ilerleyip aşağıya indi. En gerideki kızağın başında bekleyen adamların arasından gemiye son kez baktı ve “İyi görünüyor değil mi, Harry?” diye sordu.</span></p>

      <p class="calibre2"><span class="none">Pruvadan sorumlu subay Harry Peglar “İyi görünüyor, Yüzbaşı,” dedi. Peglar son iki hafta boyunca adamlarıyla birlikte dondurucu soğuğa, kar fırtınalarına ve şiddetli rüzgâra aldırmadan gemiyi onarmak için çalışmıştı. Şimdi ise buz, geminin tamamını; gabya çubuğunu, sereni ve armayı kaplamış, her yeri ışıldatıyordu. Ama Crozier, gemisinin mücevherlerle süslendiği için ışıldadığını hayal ediyordu.</span></p>

      <p class="calibre2"><span class="none">Erebus, martın son günlerinde batınca Crozier ve Fitzjames, Terör deki mürettebatın tahliyesini erkene almış; ama yine de kıştan önce hareket edebilme düşüncesi ile gemiyi tadilattan geçirmişlerdi. Yaza kadar Kral William topraklarındaki Terör Kampı’nda kalıp, yazın buzlar mucizevî bir biçimde çözülürse özgürlüğe yelken açacaklarını hayal ediyorlardı. Hayal ediyorlardı.</span></p>

      <p class="calibre2"><span class="none">Crozier, en öndeki kızağın çekicisi Çavuş Robert Thomas’a seslendi: “Bay Thomas, hazır olduğunuzda hareket edin.”</span></p>

      <p class="calibre2"><span class="none">Thomas, “Emredersiniz, efendim,” dedi ve kızağın başına geçti. Yedi adamıyla beraber ipleri çektiler; ama kızak kımıldamadı bile. Rayları donarak buza yapışmıştı.</span></p>

      <p class="calibre2"><span class="none">Kızağı çekenlerden Edwin Lawrence gülerek “Canlan, Bob!” diye bağırdı. Kızak inliyordu, denizciler inliyordu, çatırtılar duyuldu ve yüklü kızak sonunda hareket etti. Teğmen Little, Magnus Manson’ın öncülük ettiği ikinci kızak grubuna da hareket emri verdi. Dev Manson’ın liderliğindeki ikinci kızak, bir öncekinden daha ağır olmasına rağmen hızla hareket etti.</span></p>

      <p class="calibre2"><span class="none">Kırk altı kişilik mürettebatın otuz beşi kızakları çekiyordu, silahlı beş kişi bu grubu koruyor ve Teğmen Little ile Yüzbaşı Crozier de denizcilerin arasında yürüyerek zaman zaman kızakları itiyordu.</span></p>

      <p class="calibre2"><span class="none">Yüzbaşı, Teğmen Hodgson ve Teğmen Irving’in birkaç gün önce Terör Kampı’na kızaklı bir grupla hareket edeceklerini biliyordu. İki subay ilerleyen günlerde de kamptan birkaç adam alıp av ve keşif turuna çıkacaktı; ama Irving, Yüzbaşıyı şaşırtarak grubundaki birkaç kişiyi Teröre nakletmişti. Yüzbaşı, Genç John Irving’in denizcilerle başa çıkabildiği halde yaptığı bu atamaya önce bir anlam verememiş; ama sonra gemiye nakledilenlerin isimlerini duyduğunda her şeyi anlamıştı. Teğmen Little, Magnus</span> <span class="none">Manson</span> <span class="none">ve Cornelius Hickey’i Irving’in kızaklı grubuna gönderdiğinde Teğmen Irving hiçbir neden göstermeden bu iki adamdan birinin başka bir gruba gönderilmesini talep etmişti. Crozier de bu talebi dikkate alarak</span> <span class="none">Manson’u</span> <span class="none">kendi kızaklı grubuna aldı ve küçük kalafatçı yardımcısını da Irving’in takımında bıraktı. Crozier, birkaç hafta önceki isyandan sonra Hickey’e duyduğu güveni yitirmişti ve bu küçük adamın Manson’dan çok daha güvenilmez olduğunun farkındaydı.</span></p>

      <p class="calibre2"><span class="none">Crozier,</span> <span class="none">Manson</span> <span class="none">liderliğindeki kızaklı grubun arasında gemiden uzaklaşırken arkasına hiç bakmadı. Kızaklı yolculuğun en azından ilk iki saatinde dönüp Teröre bakmama kararı almıştı.</span></p>

      <p class="calibre2"><span class="none">Kızakları çekmeye çalışan adamlara bakarken aralarında bulunmayanları düşünüyordu. Fitzjames bugün yoktu. Kral William topraklarındaki Terör Kampı’nda görev aldığı için burada bulunamamıştı; ama aslı sebep bu değildi. Hiçbir kaptan gemisini başka kaptanların gözü önünde terk etmek istemezdi ve Fitzjames de bunu bilerek gelmemişti. Crozier, Erebus buza oturduktan sonra gemiyi hemen her gün ziyaret etmiş; yangından ve mart başlarındaki yaratık faciasından sonra da Erebus’a gidip gelmişti; ama Fitzjames’in gemiyi boşaltmak zorunda kaldığı 31 Mart günü Crozier de orada bulunmamıştı. Şimdi Fitzjames bu jeste bir karşılık olarak Terör’ün tahliye gününde kampta çalışmayı tercih ediyordu. Diğer birçok adamın yokluğunun sebebi ise çok daha trajik ve yıkıcıydı.</span></p>

      <p class="calibre2"><span class="none">Kaybettiği subaylar göz önüne alındığında Terör hiç kuşkusuz Erebus’dan daha şanslıydı. Crozier, Çavuşu Fred Hornby’yi karnaval bozgununda; Giles MacBean’i geçen eylül ayındaki bir kızak turu sırasında ve cerrahları Peddie ile McDonald’ı ise Noel Arifesi Karnavalı’nda o yaratık yüzünden kaybetmişti. Ama teğmenleri hâlâ hayatta ve sağlıklıydı. Buz uzmanı Thomas Blanky ve Bay Helpman da yaşıyordu.</span></p>

      <p class="calibre2"><span class="none">Fitzjames’in ise kumandanı Sör John, Teğmen Graham Gore, Teğmen James Walter Fairholme ve Çavuş Robert Orme Sergeant yaratık tarafından öldürülmüşlerdi. Ayrıca Fitzjames’in cerrahı Bay Stanley ile yardımcısı Henry Foster Collins de yaratığa kurban gitmişti. Kalan subaylar Teğmen Le Vesconte, Çavuş Des Voeux, Buz Uzmanı Reid, Cerrah Goodsir ve muhasebeci Charles Hamilton Osmer’dı. İlk iki yıl boyunca Sör John, Fitzjames, Gore, Le Vesconte, Fairholme, Stanley, Goodsir ve memur Osmer’in beraber oturdukları yemek masasında son haftalarda yalnızca yüzbaşı, hayatta kalan</span> <span class="none">tek teğmen, cerrah ve memur oturu</span><span class="none">yordu. Hatta son günlerde Erebus buza o kadar yaslanmıştı ki anık masada yemek yemek de mümkün olmuyor ve subaylar tabaklarını masaya değil dizlerine koyuyorlardı.</span></p>

      <p class="calibre2"><span class="none">Fitzjames’in kamarotu Hoar iskorbütten hâlâ kurtulamamıştı ve onun görevini alan zavallı yaşlı Bridgens yana eğilmiş yataklardaki hasta subaylara hizmet etmek için koşturup duruyordu.</span></p>

      <p class="calibre2"><span class="none">Terör, güverte subaylarının hayatta olması açısından da şanslıydı. Crozier’ın mühendisi, lostromo şefi ve marangozu hâlâ yaşıyordu. Erebus ise mart ayında yaratığın gemiye geldiği bir gece mühendisi John Gregory ve marangozu John</span> <span class="none">Weekes’in</span> <span class="none">cesetleriyle karşılaşmıştı. Yaratık geçen kasımda da, geminin diğer güverte subayı lostromo Thomas Terry’nin kafasını parçalamıştı. Fitzjames’in sağ kalan bir tek güverte subayı bile yoktu.</span></p>

      <p class="calibre2"><span class="none">Terör’ün çavuşları, serdümenleri, güverteden sorumlu subayları, filika dümencileri, kamarotları, kalafatçıları ve ocakçıları arasından yalnızca bir kişi hayatını kaybetmişti: Ocakçı John Torrington. Seferin başlarında, 1 Ocak 1846’da Beechey Adası’ndan dönerken ölmüştü. Ve Crozier, tüberkülozdan ölen John’un gemiye katılmadan önce de hasta olduğunu biliyordu.</span></p>

      <p class="calibre2"><span class="none">Fitzjames’in ocakçısı Tommy Plater da yaratığın en alt güverteyi ziyaret ettiği o korkunç gecede ölmüştü. O gece yaratıktan kurtulan marangoz yardımcısı Thomas Watson ise sol elini kaybetmişti.</span></p>

      <p class="calibre2"><span class="none">Silahtar Thomas Burt, Grönland’dan İngiltere’ye gönderildiğinden beri Erebus yirmi çavuşuyla ilk kez buza inmişti. Yaşlı yelkenci John Murray ve Fitzjames’in kamarotu Hoar ağır hastaydı; Thomas Watson da iş göremeyecek derecede yaralıydı. Richard Aylmore ise aksiliği yüzünden zaten pek işe yaramıyordu.</span></p>

      <p class="calibre2"><span class="none">Crozier kızakları çekmekten bitkin düşen bazı adamları dinlenmeleri için kenara alıyor ve onların yerine geçiyordu. Yüzbaşı hariç altı adam daha aynı kızağı çektiği halde Yüzbaşı’nın zayıf düşen vücuduna bu iş fazlaca ağır geliyordu. Mart ayından beri kızaklı gruplara katılan Yüzbaşı, kayışların altındaki vücudu bir terleyip bir donarken kızak çekmenin ne kadar güç olduğunu anlıyordu.</span></p>

      <p class="calibre2"><span class="none">Crozier, daha dayanıklı denizcilerinin olmasını isterdi.</span></p>

      <p class="calibre2"><span class="none">Terör, iki denizcisini kaybetmişti, yaratık tarafından ikiye bölünen Billy Strong ile Magnus</span> <span class="none">Manson</span><span class="none">un bir zamanlar en iyi dostu olan Jimmy Walker. Aylar önce hantal</span> <span class="none">Manson</span><span class="none">, Walker’in hayaletinin gelmesinden korkup isyan çıkarmıştı.</span></p>

      <p class="calibre2"><span class="none">Erebus bir tek yönden daha şanslıydı. Fitzjames yalnızca bir denizcisini kaybetmişti; o da tüberkülozdan ölüp 46 kışında Beechey Adası’na gömülen John Hartnell’dı.</span></p>

      <p class="calibre2"><span class="none">Crozier bir yandan homurdanarak kayışları çekiyor bir yandan da ölüp gidenlerin yüzlerini ve isimlerini aklından geçiriyordu. Ona göre yaratık, sefer liderlerinden hemen sonra geliyordu.</span></p>

      <p class="calibre2"><span class="none">Böyle düşünme, dedi kendi kendine. Yaratık akıl</span> <span class="none">sahibiymiş</span> <span class="none">gibi davranıyorsun.</span></p>

      <p class="calibre2"><span class="none">Ama zihninden şu soru da geçiyordu: Akla sahip değil mi?</span></p>

      <p class="calibre2"><span class="none">O sırada yanından koltuğuna sıkıştırdığı silahıyla bir denizci geçti. Sarıp sarmaladığı yüzü görünmüyordu; ama Crozier onu kambur yürüyüşünden tanımıştı, bu Robert Hopcraft’tı. Denizci, bir yıl önce haziran ayında Sör John yaratık tarafından öldürüldüğü sırada yaralanmıştı. Yaraları iyileşse de köprücük kemiğindeki hasar düzelmemiş ve Hopcraft’ı kambur yürümeye mahkûm etmişti. Yanındaki diğer silahlı adam ise aynı gün omzundan yaralanan William Pilkington’dı. Crozier onda kalıcı bir hasar olmadığını fark etti.</span></p>

      <p class="calibre2"><span class="none">Yaratık Sör John’u öldürmeden birkaç saniye önce,</span> <span class="none">Erebus ‘un</span> <span class="none">yüksek rütbeli denizcisi Çavuş David</span> <span class="none">Byrant’ın</span> <span class="none">da kafasını koparmıştı. Er William</span> <span class="none">Braine’ın</span> <span class="none">1846 yılında Beechey Adası’nda ölmesi ve Er William Reed’in geçen yılın 9 Kasım’ında Teröre bir haber götürürken kaybolmasını hatırlayan Crozier o günü gözünün önüne getirebilmi</span><span class="none">şti: Zifiri karanlıkta Erebus’tan</span> <span class="none">Teröre doğru yürüdüğü sırada yaratık, Fitzjames’in denizcilerini öğütüyordu. Geriye, Onbaşı Alexander Pearson, yaralı Er Hopcraft, kurşun yarası alan Er Pilkington ve Er Joseph Healey kalmıştı.</span></p>

      <p class="calibre2"><span class="none">Crozier ise o gece kendi denizcilerinden yalnızca Er William Heather’ı kaybetmişti. Yaratık gemiye girip nöbetteki Heather’ın beynini dağıtmıştı. Ama garip bir biçimde Heather ölmeyi reddetmişti. Komaya girip haftalarca revirde ölüm kalım mücadelesi veren Heather komadan çıktığında arkadaşları tarafından yatakhanedeki yatağına taşınmış ve orada her türlü ihtiyacı karşılanmıştı. Yalnızca gözlerini hareket ettirebilen Heather denizcilerin beslediği evcil bir hayvan gibiydi. Denizciler onu geçen hafta büyük bir özenle sarıp sarmaladıktan sonra kızağa yerleştirip Terör Kampı’na nakletmişlerdi. Üstüne yerleştirildiği tek kişilik ayaksız kızağı, marangoz çırağı şişman Alex Wilson onun için özel olarak yapmıştı. Denizciler onca yükün arasında bir de bu küçük kızağın üstündeki canlı cenazeyi Terör Kampına taşımaktan hiç yakınmamışlardı.</span></p>

      <p class="calibre2"><span class="none">Crozier’ın deniz kuvvetlerinden beş subayı kalmıştı, Daly, Hammond, Wilkes, Hedges ve otuz yedilik yaşlı Çavuş Soloman Tozer. Eğitimsiz bir aptal olmasına rağmen, Tozer, Sör John Franklin Seferindeki hayatta kalan dokuz subayın kumandanıydı.</span></p>

      <p class="calibre2"><span class="none">Yolculuğun ilk saatinden sonra kızaklar sanki daha kolay hareket etmeye başlamıştı ve Crozier, kaygan olmayan buz üzerindeki ağır yüklü kızağı çekerken hızla solumaya devam ediyordu.</span></p>

      <p class="calibre2"><span class="none">Crozier’in aklına gelen ölü denizcilerin listesi bundan ibaretti. Elbette ki çocuklar hariç. Sefere son anda gönüllü olarak katılan dört gençten üçü on sekizini doldurmuş olmasına rağmen, görev listesine “Çocuklar” diye kaydedilmişlerdi. Robert Golding ise on dokuz yaşındaydı.</span></p>

      <p class="calibre2"><span class="none">Crozier yangın gecesi bilincini yitirmiş olan George Chambers’ı karnaval alanından kurtardığı için dört çocuktan üçü hayatta kalabilmişti. Tek kurban, çocukların arasındaki en genç gönüllü Tom Evans’tı. Kaybolan William Strong’u bulmaya çalışırlarken yaratık Evans’ı Crozier’ın bir adım ötesinden sürükleyip almıştı.</span></p>

      <p class="calibre2"><span class="none">Karnavaldan iki gün sonra bilinci açılan George Chambers bir daha asla eskisi gibi olmadı. Yaratıkla yaşadığı korkunç karşılaşmadan önce parlak bir zekâya sahipti; ama geçirdiği şok ile Magnus Manson’dan beter bir hale geldi. Er Heather gibi canlı bir cenazeye dönüşmese de o korkunç yeni yıl arifesinden sonra konuşma güçlüğü çekmeye başlamıştı.</span></p>

      <p class="calibre2"><span class="none">Yaratıkla karşılaşan bir diğer adam ise seferin en deneyimli denizcilerinden Davey Leys’ti ve o da beyinsiz Er Heather kadar işe yaramaz bir hale gelmişti. Beyaz yaratığın Leys ve nöbetçi John Handford ile karşılaşıp sonra Buz Uzmanı Thomas Blanky’nin peşine düştüğü o gecenin ardından Leys sessizliğe büründü ve bir daha düzelmedi. Daha sonra Fitzjames’in kamarotu Hoar gibi ağır yaralı diğer hastalarla birlikte kızaklara yerleştirilip Terör Kampına gönderildi. Şimdi Crozier ve Fitzjames’in işine yaramayan çok sayıda hasta ve yaralı denizci vardı. Özel bakıma ihtiyacı olan adam sayısı gittikçe artıyordu.</span></p>

      <p class="calibre2"><span class="none">Crozier iki gecedir hiç uyumadığını fark etmişti, bitkindi; ama ölenleri saymaya devam ediyordu. Erebus’tan altı subay. Terör’den dört. Erebus’tan üç güverte subayı. Terörden sıfır. Erebus’tan bir çavuş. Terörden bir Erebus’ları yalnızca bir denizci eri. Terörden dön.</span></p>

      <p class="calibre2"><span class="none">Üç denizciyi ve Evans’ı saymazsak toplam yirmi ölü ediyordu. Yirmi dön adam da seferde kaybolmuştu. Ciddi bir kayıp. Crozier denizcilik tarihindeki kutup seferlerinin hiçbirinde bu kadar çok kayıp yaşanmadığını biliyordu.</span></p>

      <p class="calibre2"><span class="none">Ama Francis Rawdon Moira Crozier için daha önemli bir rakam vardı: Hayatta kalan ve kendi sorumluluğundaki yüz beş kişi.</span></p>

      <p class="calibre2"><span class="none">Kendi de</span> <span class="none">dâhil</span> <span class="none">yüz beş kişi bugün Majestelerinin Gemisi Terö</span><span class="none">r’</span><span class="none">ü terk edip buza inmek zorunda kalmışlardı.</span></p>

      <p class="calibre2"><span class="none">Crozier başını öne eğip kızağın iplerine asıldı. Rüzgâr çıkmıştı ve sağa sola savrulan kar denizcilerin görüş açısının sıfırlıyordu.</span></p>

      <p class="calibre2"><span class="none">Hesabı doğru muydu? Üç denizci ve bir çocuk hariç yirmi ölü. Evet doğru olduğuna emindi; çünkü bugün Teğmen Little ile sayım yapmış ve gemide, Terör Kampında ve kızak grubunda toplam yüz beş adam olduğunu görmüştü... Yine de emin olmalı mıydı? Birilerini unutmuş olamaz mıydı? Yaptığı toplama ve çıkarma doğru muydu? Crozier çok, çok yorgundu.</span></p>

      <p class="calibre2"><span class="none">Crozier işlem hatası yapmış olabilirdi; iki, hayır tam üç gecedir hiç</span> <span class="none">uyumamıştı</span><span class="none">; ama o bir tek adamın yüzünü bile unutmazdı ki. Şimdiye dek hiç unutmamıştı.</span></p>

      <p class="calibre2"><span class="none">Bu düşüncelerden sıyrıldı. Kaç saattir kızak çektiğini sorsalar cevap veremezdi. Gökyüzündeki buz gibi güneşin göz kamaştıran ışığı her yeri kaplamıştı; uçuşan kar taneleri, güçlükle aldığı nefes, çektiği acı, paylaştığı yük, etrafını saran deniz ve küçücük beyaz bulutların dönüp durduğu mavi göğün altında kendini mavi beyaz bir fanus içinde vuruyormuş gibi hissediyordu.</span></p>

      <p class="calibre2"><span class="none">Teğmen Little’ın sesi duyuldu: “Yüzbaşı!”</span></p>

      <p class="calibre2"><span class="none">Crozier kızak gruplarının mola verdiğini fark etti. İlerideki basınç sırtını da aştıktan sonra bir buçuk kilometre ötede üç direkli bir gemi kuzeyden güneye doğru hareket ediyordu. Yelkenleri toplanmıştı, demir atacaklardı sanki; ama hareket etti ve açık denizde yavaşça ilerledi.</span></p>

      <p class="calibre2"><span class="none">Yardım. Kurtuluş.</span></p>

      <p class="calibre2"><span class="none">Crozier’ın sızlayan göğsündeki umut ateşi birkaç saniyeliğine de olsa parladı. Buz Uzmanı Thomas Blanky tahta bacağı üstünde aksayarak Crozier’ın karşısına geçip “Bu bir serap,” dedi.</span></p>

      <p class="calibre2"><span class="none">“Elbette,” diye cevap verdi Yüzbaşı.</span></p>

      <p class="calibre2"><span class="none">Bir anda Terör’ün direklerini ve armasını gördüğünü fark etti. Baş dönmesinin yarattığı birkaç saniyelik şaşkınlığın ardından geriye dönüp baktı ve saatler önce terk ettikleri gemiye doğru yol aldıklarını anladı. Hayır. Aylardır aşındırdıkları buzun üstündeki kazma kürek izleri geride kalmıştı ve onlar yüksek basınç sırtına doğru ilerliyorlardı. Güneş hâlâ sağ taraftaydı, güneyde. Basınç sırtının ötesinde, buzla kaplı Terör’ün üç direği ışıldayarak beyaz bulutlu gökyüzüne değiyordu.</span></p>

      <p class="calibre2"><span class="none">Crozier, Blanky ve diğer birçoğu daha önce de bu tür göz yanılmaları yaşamışlardı. Yıllar önce Antarktika denen büyük kara kitlesinin sahilinde Crozier, ağzından dumanlar çıkan bir yanardağ görmüştü. 1847 baharında ise güverteye çıkıp gökyüzünde uçuşan siyah daireleri izlemişti, çeyrek saat boyunca havada simetrik oyunlar yapan siyah daireler sonunda kaybolmuştu.</span></p>

      <p class="calibre2"><span class="none">Üçüncü kızağı çeken denizcilerden ikisi yere yığılıp kaldı. Biri ağlıyor diğeri ise Crozier’ın daha önce hiç duymadığı denizci küfürlerini ortalığa savuruyordu.</span></p>

      <p class="calibre2"><span class="none">“Lanet olsun!” diye bağırdı Crozier. “Daha önce de serap gördünüz. Ağlamayı ve küfretmeyi kesin yoksa kızakları tek başınıza çekmek zorunda kalacaksınız. Tanrı aşkına, ayağa kalkın hemen! Siz erkeksiniz, zavallı iki küçük kız değil! Böyle davranmayı bırakın!”</span></p>

      <p class="calibre2"><span class="none">İki denizci ayağa kalkıp silkindi. Peruk ve atkıları yüzünden Crozier onların kim olduklarını çözememişti ama zaten buna gerek de yoktu.</span></p>

      <p class="calibre2"><span class="none">Kızak grupları yeniden hareket etti, şimdi daha çok inliyor ama hiç küfür etmiyorlardı. Önlerindeki basınç sırtının da gördükleri diğer basınç sırtları gibi oyuklarla dolu olduğunu biliyorlardı.</span></p>

      <p class="calibre2"><span class="none">Bu ağır kızakları sırtlayıp en az dört buçuk metre tırmanacaklardı. Kaya parçalarının devrilme tehlikesi de vardı.</span></p>

      <p class="calibre2"><span class="none">Blanky gülerek, “Bize işkence etmek isteyen kötü bir Tanrı var sanki,” dedi. Buz Uzmanı kızak çekmiyor, sadece Crozier’ın yanında yürüyordu.</span></p>

      <p class="calibre2"><span class="none">Kaptan bu söze bir tepki vermedi ve bir dakika sonra Blanky bir başka denizcinin yanında yürümeye başladı. Crozier yerini yedekteki adamlardan birine bıraktı; kızak çekilirken hep böyle vardiyalı çalışılırdı. Sonra saatine baktı, beş saattir yoldalardı. Arkasına baktığında gerçek Terör, basınç sırtlarının ardında ve en az sekiz kilometre geride kalmıştı. Gördükleri serap, onlara işkence etmek isteyen kötü bir Kutup Tanrısı’nın oyunuydu.</span></p>

      <p class="calibre2"><span class="none">Bu kötü talihli seferin lideri Francis Rawdon Moira Crozier, artık Deniz Kuvvetleri Keşif Birliğine ait bir geminin kaptanı olmadığını fark etmişti. Hayatının büyük bir bölümünü feda ettiği deniz subaylığı görevi artık sona ermişti. Birçok denizcisinin ölümünden ve iki geminin kaybından o sorumluydu. Amirallik ona bir daha asla görev vermeyecekti. Denizcilik kariyerinin sonuna gelmişti.</span></p>

      <p class="calibre2"><span class="none">Önlerinde kızak çekerek geçirecekleri iki zorlu gün daha vardı. Crozier yorgun argın yürürken gözlerini ayırmadan karşısındaki uzun basınç sırtına bakıyordu.</span></p>

      <p class="calibre2">&nbsp;</p><br class="calibre3" id="calibre_pb_33" />
    </div>
  </div>
</body>
</html>
