<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>41<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">“Ey ölüm, dikenin nerede? Ey ölüm, zaferin nerede?” Teğmen Irving, Crozier’ın subayıydı; ama Yüzbaşı Fitzjames’in ses tonu daha etkileyici olduğundan İncil’den bölümler okuma görevi ona düşmüştü. Crozier de tören konuşmasını Fitzjames’in yapmasından memnundu.</span></p>

      <p class="calibre2"><span class="none">Nöbettekiler, revirdeki hastalar, Lloyd gibi revirde görevli olanlar ile Eskimo yiyeceklerini pişiren Bay Diggle, Bay Wall ve kamarotları dışında Terör kampındaki herkes törene katılmıştı. Kampa</span> <span class="none">yakl</span><span class="none">aşık</span> <span class="none">yüz metre uzaklıktaki mezar başında en az elli kişi, sislerin içinde kara hayaletler gibi dikiliyorlardı.</span></p>

      <p class="calibre2"><span class="none">‘“Ölümün dikeni günahtır. Günah ise gücünü Kutsal Yasa’dan alır. Tanrı’ya şükürler olsun! Rabbimiz İsa Mesih’in aracılığıyla bizi zafere ulaştıran O’dur. Bu nedenle, sevgili kardeşlerim, Rabbin yolunda verdiğiniz emeğin boşa gitmeyeceğini bilerek dayanın, sarsılmayın, Rabbin işinde her zaman gayretli olun.’”</span></p>

      <p class="calibre2"><span class="none">Hayatta kalan subaylar ve iki kamarot Irving’in cenazesini taşıdı. Terör Kampı’nda tabut yapmaya yetecek kadar tahta yoktu; ama marangoz Bay Honey, tahta parçalarını birleştirerek Irving’in vücudunu örtecek büyüklükte bir tabut yapmıştı. Böylece yelken bezine sardıkları cesedi taşıyıp defnedebilirlerdi. Tabutun ipleri herhangi bir defin töreni için kullanılabilecek denli uzun olsa da kazılan mezar o kadar derin değildi. Hickey ve adamları ancak bir metre derinliğinde çukur kazabilmişlerdi; çünkü donmuş zemin bir kaya gibi sertti. Bu yüzden geniş kaya parçaları toplayıp cenazenin üstünü bunlarla kapattılar ve en üstü de donmuş çakılla örttüler. Mezarı kutup ayılarından ya da diğer yırtıcı hayvanlardan koruyamayacaklarını biliyorlardı; ama denizcilerin birçoğu John Irving’e duydukları saygıdan ötürü bu kadar, uğraşmışlardı. Denizcilerin birçoğu.</span></p>

      <p class="calibre2"><span class="none">Crozier, karnavaldan sonra dayak yiyen Erebus’un cephane sorumlusu Richard Aylmore ve Magnus Manson’ın yanında duran Hickey’e baktı. Bunların etrafında bir yığın dırdırcı adam daha vardı; Terör’ün denizcilerinden birçoğu Bayan Sessizlik’i öldürmek için can atıyordu. Bunun, ocak ayındaki gibi bir isyana neden olması umurlarında bile değildi. Ama yine de hepsi Galler peruklarını ve kasketlerini çıkarıp atkılarına sarınmış, mezarın etrafında sessizce duruyorlardı. Crozier, gece yarısı Cornelius Hickey’i çadırında kısa ama öz bir sorgudan geçirmişti.</span></p>

      <p class="calibre2"><span class="none">“Günaydın Yüzbaşı, size Yüzbaşı Fitzjames’e söylediklerimi anlatmamı ister misiniz?”</span></p>

      <p class="calibre2"><span class="none">“Paltonuzu çıkarın Bay Hickey.”</span></p>

      <p class="calibre2"><span class="none">“Nasıl, efendim?”</span></p>

      <p class="calibre2"><span class="none">“Beni duydunuz.”</span></p>

      <p class="calibre2"><span class="none">“Emredersiniz efendim; ama saldırganların zavallı Bay Irving’i nasıl katlettiklerini duymak isterseniz...”</span></p>

      <p class="calibre2"><span class="none">“Teğmen Irving demeliydiniz, kalafatçı yardımcısı. Anlattıklarınızı Yüzbaşı Fitzjames’den dinledim. Eklemek ya da çıkartmak istediğiniz bir şey var mı? Ya da değiştirmek istediğiniz herhangi bir şey?”</span></p>

      <p class="calibre2"><span class="none">“Ah... Hayır efendim.”</span></p>

      <p class="calibre2"><span class="none">“Paltonuzu çıkarın. Eldivenlerinizi de.”</span></p>

      <p class="calibre2"><span class="none">“Emredersiniz efendim. Ama nereye bırakayım, efendim?” “Yere bırakın. Ceketinizi de.”</span></p>

      <p class="calibre2"><span class="none">“Ceketimi de mi, efendim? Ama burası buz gibi... Peki efendim.”</span></p>

      <p class="calibre2"><span class="none">“Bay Hickey, neden Teğmen sizden ayrıldıktan sonra bir saat bile geçmeden peşinden gidip onu bulmak istediniz? Kimse onun için endişelenmiyordu.”</span></p>

      <p class="calibre2"><span class="none">“Ah, isteyen ben değildim, Yüzbaşı. Yanlış hatırlamıyorsam Bay Farr gidip onu bulmamı... “</span></p>

      <p class="calibre2"><span class="none">“Bay Farr, diğer adamlar yemeğin ardından dinlenirken sizin defalarca teğmen Irving’i bulmak için izin istediğinizi belimi. Neden bunu yaptınız Bay Hickey?</span></p>

      <p class="calibre2"><span class="none">“Eğer Bay Farr böyle söylediyse... Peki, onun için endişelenmiş olmalıyız, Yüzbaşı. Yani Teğmen için.” “Neden?”</span></p>

      <p class="calibre2"><span class="none">“Ceketimi ve paltomu giyebilir miyim Yüzbaşı? Burada dondurucu bir soğuk var da... “</span></p>

      <p class="calibre2"><span class="none">“Hayır. Yeleğinizi ve kazağınızı da çıkarın. Neden Teğmen Irving için endişelendiniz?”</span></p>

      <p class="calibre2"><span class="none">“Eğer benim için... Yani benim yaralanmamı düşündüyseniz, Yüzbaşı, bana bir şey olmadı. Saldırganlar beni görmedi. Hiçbir yara almadım, efendim, sizi temin ederim.”</span></p>

      <p class="calibre2"><span class="none">“Şu kazağı da çıkarın. Neden Teğmen Irving için bu kadar endişelendiniz?”</span></p>

      <p class="calibre2"><span class="none">“Pekâlâ, bizimkiler ve ben... Bilirsiniz, Yüzbaşı.”‘</span></p>

      <p class="calibre2"><span class="none">“Hayır bilmiyorum.”</span></p>

      <p class="calibre2"><span class="none">“Grubumuzdan birinin kaybolduğunu düşünmüştük. Ayrıca üşüyordum. Isıtamadığımız buz gibi yemeğimizi yemek için oturmuştuk. Teğmenin ayak izlerini takip ederek yürümenin hem onun iyi olduğunu görmek için hem de ısınmam için gerekli olduğunu düşünmüştüm. “</span></p>

      <p class="calibre2"><span class="none">“Bana ellerinizi gösterin.”</span></p>

      <p class="calibre2"><span class="none">“Affedersiniz, Yüzbaşı?</span></p>

      <p class="calibre2"><span class="none">“Ellerinizi gösterin.”</span></p>

      <p class="calibre2"><span class="none">“Emredersiniz, efendim. Titrememi bağışlayın, efendim. Bütün gün ısınamadım ve gömleğim hariç bütün giysilerimi de çıkarınca. “Çevirin. Avuç içlerinizi.” “Emredersiniz, efendim.”</span></p>

      <p class="calibre2"><span class="none">“Tırnaklarınızın arasındaki kan mı Bay Hickey? “Olabilir Yüzbaşı. Nasıl olduğunu bilirsiniz.” “Hayır, bilmiyorum, anlatın.”</span></p>

      <p class="calibre2"><span class="none">“Efendim, aylardır yıkanmak için su bulamıyoruz. İskorbüt ve dizanteri yüzünden, ihtiyaç giderirken bir miktar kanama oluyor...”</span></p>

      <p class="calibre2"><span class="none">“Gemimde Deniz Kuvvetleri’nden bir astsubayın kıçını parmaklarıyla sildiğini mi söylüyorsunuz, Bay Hickey?”</span></p>

      <p class="calibre2"><span class="none">“Hayır efendim... Yani... Giyinebilir miyim, Yüzbaşı? Vücudumda herhangi bir yara olmadığını gördünüz. Bu soğuk adamı titretecek kadar...”</span></p>

      <p class="calibre2"><span class="none">“Gömleğinizi ve çamaşırlarını çıkarın.”</span></p>

      <p class="calibre2"><span class="none">“Efendim ciddi misiniz?”</span></p>

      <p class="calibre2"><span class="none">“Bana sözlerimi tekrarlatmayın Bay Hickey. Askeri hapishanemiz yok. Hapishaneye göndereceğim biri tüm zamanını teknelerden birine zincirlenmiş olarak geçirecektir.”</span></p>

      <p class="calibre2"><span class="none">“Buyurun, efendim. Hepsi bu. Çırılçıplak kaldım, donuyorum. Şimdi zavallı eşim bu halimi görseydi... “</span></p>

      <p class="calibre2"><span class="none">“Başvurularınızda evli olduğunuzu belirtmemiştiniz Bay Hickey.”</span></p>

      <p class="calibre2"><span class="none">“Ah, Luiza’m yedi yıl önce öldü, Yüzbaşı. Frengiden. Huzur içinde yatsın.”</span></p>

      <p class="calibre2"><span class="none">“Gemide diğerleriyle konuşurken subayları öldürme zamanı gelince neden ilk sırada Teğmen Irving’in olacağını söylediniz?” “Böyle bir şey söylemedim, efendim.”</span></p>

      <p class="calibre2"><span class="none">“Elimde karnavaldan önce bu tür asice laflar ettiğinize dair kayıtlar var Bay Hickey. Neden Teğmen Irving ilk sırada geliyordu? O subay size ne yaptı?”</span></p>

      <p class="calibre2"><span class="none">“Hiçbir şey, efendim. Ve ben böyle bir laf etmedim. Kime söylemişsem beni onunla yüzleştirin de suratına tüküreyim.”</span></p>

      <p class="calibre2"><span class="none">“Teğmen Irving size ne yapmıştı, Bay Hickey? Neden Erebus’un ve Terör’ün mürettebatına Teğmen Irving’in bir pezevenk ve</span> <span class="none">yalan</span><span class="none">cı olduğunu söylediniz?”</span></p>

      <p class="calibre2"><span class="none">“Size yemin ederim, Yüzbaşı... Diş dişe vuruyorum bağışlayın Yüzbaşı; ama İsa Mesih aşkına, buz gibi hava çıplak vücuda işliyor. Size yemin ederim böyle bir şey söylemedim. Hepimiz zavallı Teğmen Irving’e gözümüz gibi bakardık. O gün onun için endişelenen tek kişi bendim. İyi bir şey yaptığımı düşünüyorum, yoksa cinayeti o saldırganların işlediğini bilemeyecektik.”</span></p>

      <p class="calibre2"><span class="none">“Giyinin, Bay Hickey.”</span></p>

      <p class="calibre2"><span class="none">“Emredersiniz efendim.”</span></p>

      <p class="calibre2"><span class="none">“Burada değil, dışarıda giyinin. Gözümün önünden kaybolun.”</span></p>

      <p class="calibre2"><span class="none">“İnsanı kadın doğurur, günleri sayılı ve sıkıntı doludur. Çiçek gibi açıp solar, gölge gibi gelip geçer.’”</span></p>

      <p class="calibre2"><span class="none">Hodgson ve tabutu taşıyan diğerleri Irving’in yelkene sarılmış bedenini çukura indirirken oldukça dikkatliydiler. Tabuta sarılı ipleri çukurun başında duran daha sağlıklı denizciler tutuyordu. Crozier, Hodgson ile birkaç subayın Teğmen’e saygılarını sunmak için, cenazesi yelken bezine sarılmadan önce çadıra girip onu son kez ziyaret ettiklerini biliyordu. Ziyaretçiler teğmenin yanına ona sevgilerini ifade eden bazı eşyalarını bıraktılar. Pirinç kaplı dürbünüyle vurulma sırasında parçalanan merceklerini de koymuşlardı. Ama içlerinden bir genç, Irving’e öylesine büyük bir saygı duyuyordu ki Majestelerinin Gemisi Excellent</span><span class="none">’taki</span> <span class="none">topçuluk yarışmasında kazandığı ve üstünde adı yazılı olan altın bir madalyayı da Irving’in yanına bıraktı. Kaybettiği beş</span> <span class="none">poundluk</span> <span class="none">bahsi de şimdi Irving’e ödüyordu. İyimserlikten miydi? Yoksa toyluktan mı? Irving kişisel eşyalarının bulunduğu ufak çantasının içine üniformasını da koymuştu ve şimdi onunla gömülecekti. Crozier merak ediyordu, acaba üniformasının çapa biçimindeki yaldızlı düğmeleri de kemikleri ve genç çocuğun bıraktığı madalya gibi toprağın altındaki çürümeye karşı dayanabilecek miydi?</span></p>

      <p class="calibre2"><span class="none">“‘Ölüm her an yanımızda.” Fitzjames’in yorgun sesi yankılanıyordu, “Tanrım, günahlarımızı affedecek misin?’”</span></p>

      <p class="calibre2"><span class="none">Yelkene sarılmış Irving’in cesedi, yanında Yüzbaşı Crozier hariç kimsenin bilmediği bir şeyle daha gömülüyordu. O şey, şimdi kafasının altında bir yastık gibi duruyordu.</span></p>

      <p class="calibre2"><span class="none">Yeşil, kırmızı ve mavi ipekten dokunmuş, altın işlemeli, doğu işi bir mendildi bu. Goodsir, Lloyd, Hodgson ve diğerlerinin ziyaretinden sonra cenaze çadırına girerek bu mendili bırakan kişiyi yalnızca Crozier görmüştü.</span></p>

      <p class="calibre2"><span class="none">Çadırdaki Bayan Sessizlik’ti; cesedi doğrultup başının altına bir şey bırakmıştı.</span></p>

      <p class="calibre2"><span class="none">Crozier hemen parkasının cebindeki silahına davrandı; ama Eskimo kızının gözlerine bakınca donup kaldı. Kara gözlerinden süzülen şey gözyaşı değildi, Crozier’ın tanımlayamadığı bir duygunun parıltısıydı. Keder mi? Crozier böyle olduğunu sanmıyordu. Daha çok, suç ortaklığını kabul eden bir ifadeye benziyordu. Crozier de sıklıkla aynı tuhaf hissi duyuyordu.</span></p>

      <p class="calibre2"><span class="none">Kız, mendili dikkatli hareketlerle Irving’in başının altına koydu. Crozier bu mendilin Irving’e ait olduğunu biliyordu; 1845 Mayıs’ındaki yolculukta bu mendili görmüştü.</span></p>

      <p class="calibre2"><span class="none">Eskimo kızı bunu çalmış mıydı? Bu mendili dün mü çalmıştı?</span></p>

      <p class="calibre2"><span class="none">Bayan Sessizlik bir hafta ön</span><span class="none">ce, Irving’in kızak grubunu Terör’</span><span class="none">den kampa kadar takip etmiş ve sonra ortadan kaybolmuştu. Crozier hariç hemen herkes bu kızın onlara yiyecek temin edebileceğini ve onları kurtarabileceğini düşünüyordu. Ama bu korkunç sabah boyunca Crozier’ın içinden bir ses Sessizlik’in de cinayetten sorumlu olabileceğini söylüyordu.</span></p>

      <p class="calibre2"><span class="none">Eskimo avcılarına kampı gösteren ve Irving’</span><span class="none">le karşılaşmalarını sağlayan Ses</span><span class="none">sizlik, onu önce doyurup sonra da bu gördüklerini başkasına anlatmasın diye öldüren adamlara öncülük mü etmişti? Farr, Hodgson ve diğerlerinin dikkatini çeken, saç bandı takmış bir Eskimo ile kaçan genç kadın o olabilir miydi? Geçen hafta köyüne gittiyse parkasını değiştirmiş olabilirdi ve zaten kim bir bakışta Eskimo kızlarını birbirinden ayırt edebilirdi ki?</span></p>

      <p class="calibre2"><span class="none">Crozier tüm bunları aklından geçirdi; ama şimdi zaman durmuştu. O ve genç kadın birbirlerine uzun uzun baktılar. Yüzbaşı genç kadının yüzüne bakarken onun John Irving için ağladığını ve ipek mendilini ona geri vermek için geldiğini anlamıştı.</span></p>

      <p class="calibre2"><span class="none">Crozier, Irving’in şubat ayında Eskimo evlerine yaptığı ziyaret sırasında mendili genç kadına armağan etmiş olabileceğini düşündü. Irving bu ziyareti Yüzbaşıya anlatmıştı</span> <span class="none">Ama birkaç ayrıntıyla. Şimdi Crozier onların sevgili olup olmadıklarını merak ediyordu.</span></p>

      <p class="calibre2"><span class="none">Bayan Sessizlik gitmişti. Çadırın kapısından usulca geçip gözden kaybolmuştu. Crozier daha sonra kamptaki nöbetçilere herhangi bir şey görüp görmediklerini sorduğunda da hayır cevabını almıştı.</span></p>

      <p class="calibre2"><span class="none">Yüzbaşı, Irving’in cansız bedenine yaklaşıp solgun yüzüne baktı. Sonra yelken beziyle Teğmen’in vücudunu ve yüzünü örtüp kefeni dikmesi için Yaşlı Murray’i içeri çağırdı.</span></p>

      <p class="calibre2"><span class="none">“‘Ey Tanrım, büyüklük, güç, yücelik, zafer ve görkem senindir. Gökte ve yerde olan her şey senindir. Egemenlik senindir, Yüce Tanrım! Sen her şeyden yücesin. Kötü olandan bizi kurtar.’”</span></p>

      <p class="calibre2"><span class="none">Fitzjames sustu. Cenazenin önünden birkaç adım geri attı. Crozier düşlere dalmıştı, bir anda Fitzjames’in ayak sesleriyle kendine geldi ve cenazenin başına geçip konuşmasını yapmaya başladı.</span></p>

      <p class="calibre2"><span class="none">“Dostumuz Subay John Irving’in bedenini sonsuzluğa teslim ediyoruz,” dedi, “Deniz ve Toprak, ruhları bağışladığında o da yeniden doğacak.” Irving’in bedeni buzun içine indirilmeye başlamıştı. Crozier mezara birkaç avuç donmuş toprak attı. “Tanrım, bu dünyadan aldığın ve yanına çağırdığın kulun John Irving’i hatırla. Mademki kulun John Irving, Oğlu’nun ölümü ile vaftiz edilmiştir, Mesih İsa’nın bedenlerimizi kendi ilahi bedenine benzeteceği kıyamet gününde, onu da ebedi hayata kavuştur. Diriliş ümidi içinde ölmüş olan kardeşlerimizi ve merhametine sığınmış olan tüm ölülerimizi hatırla. Rabbim, onları cennetine kabul et ve ebedi nura kavuştur. Hepimize merhametini göstermeni diliyoruz.”</span></p>

      <p class="calibre2"><span class="none">Tören bitmişti. Tabutu toprağa indiren ipler geri çekildi.</span></p>

      <p class="calibre2"><span class="none">Adamlar Galler peruklarını ve şapkalarını takıp atkılarına sarınarak kampta onları bekleyen sıcak akşam yemeğine koşturdular.</span></p>

      <p class="calibre2"><span class="none">Hodgson, Little, Thomas, Des Voeux, Le Vesconte, Blanky, Peglar ve birkaç subay daha, tabut gömülene kadar orada kalıp mezarın üstünü taşlarla örttüler. Bu koşullar altında bile Irving için yapabileceklerinin en iyisini yapmaya çalışıyorlardı.</span></p>

      <p class="calibre2"><span class="none">Mezarın üstü örtüldüğünde Crozier ve Fitzjames yürümeye başladı. Yemek biraz bekleyebilirdi; çünkü üç kilometre uzaklıktaki Victory Noktası’na gidip Graham Gore’un geçen yıl onlar için James Ross’un mezarına bıraktığı mektubu alma planları yapıyorlardı.</span></p>

      <p class="calibre2"><span class="none">Crozier notu aldıktan sonra kendi seferinin o günden bugüne değişen kaderini anlatıp bundan sonraki planlarını yazacaktı.</span></p>

      <p class="calibre2"><span class="none">Sislerin arasında yorgun argın kampa döndüler. Akşam yemeğini haber veren çan sesini duyuyorlardı. Çanları da gemileri boşalttıktan sonra kampa getirmişlerdi. Francis Crozier, Fitzjames ile o mezara ulaşabilmek için dua ediyordu. Eğer bunu da yapamazsa artık gözyaşlarını tutamayacaktı.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_43" />
    </div>
  </div>
</body>
</html>
