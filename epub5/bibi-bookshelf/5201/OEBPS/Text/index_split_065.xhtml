<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>67<br />
      TALIRIKTUG</h1>

      <p class="calibre2">&nbsp;</p>

      <p class="calibre2"><span class="none">Aynı yılın baharında ikinci çocukları doğdu, kızdı. O sırada yaşlı Şaman Asiajuk’un lideri olduğu Tanrı’ya Yürüyen İnsanlar ailesine mensup Silna’yı ziyarete gidiyorlardı. Gerçek insanlardan Inupijuk adındaki gezgin avcının, güneydeki ölü kabloona’lardan -beyaz adamlardan- tahta ve metalden yapılmış aituserk’ler, hediye aldığını duydular.</span></p>

      <p class="calibre2"><span class="none">Taliriktug’un işaret dilini Inupijuk’a Asiajuk çeviriyordu. Anlaşılan buldukları hazine Erebus ve Terör’ün teknelerinden kalan bıçak, çatal gibi aletlerdi.</span></p>

      <p class="calibre2"><span class="none">Asiajuk, Taliriktug ve Silna’ya, Inupijuk’un bir qavac olduğunu fısıldadı; bu söz hem güneyli adam hem de Inuktitut dilinde aptal adam anlamlarına geliyordu. Taliriktug kafasını sallayarak işaret dilindeki sorularını somurtkan Şaman aracılığıyla aptalca sırıtan avcıya sormaya devam etti. Inupijuk pek rahat değildi; çünkü daha önce hiçbir sixam ieua sahibi ile karşı karşıya gelmemişti ve Taliriktug ile Silna’nın gerçek insan olup olmadıklarını da bilmiyordu.</span></p>

      <p class="calibre2"><span class="none">Hediyelerin gerçek olduğunu anladılar. Taliriktu</span><span class="none">g ile karısı misafirlerinin İglo</span><span class="none">’suna gittiler ve Silna burada bebeğini emzirirken</span> <span class="none">Taliriktug da bu hediyeleri düşündü. Karısına baktığında iplerle kendisine bir şey anlattığını gördü.</span></p>

      <p class="calibre2"><span class="none">Parmaklarının arasındaki ipler, Güneye gitmeliyiz, diyordu. Eğer istersen.</span></p>

      <p class="calibre2"><span class="none">Kafasını salladı.</span></p>

      <p class="calibre2"><span class="none">Sonunda Inupijuk onları güneydoğudaki köye götürmeye ikna oldu ve artık nadiren yolculuğa çıkan yaşlı Şaman Asiajuk bile bu geziye katılmaya karar verdi. Asiajuk, sevgili karısı Martıyı, amooq -büyük memeli- Nauja’yı da yanında getirecekti. Nauja, vücudunda kabloona’larla üç yıl önceki kötü karşılaşmadan kalan yara izlerini taşıyordu. O korkunç katliamdan sonra yalnızca Nauja ve Şaman hayatta kalabilmişti; ama kız bunun için Taliriktug’a gücenmiyordu. Sadece üç yıl önce en son güneye doğ</span><span class="none">ru yürürken gördüğü son kabloona’nı</span><span class="none">n kaderini merak ediyordu.</span></p>

      <p class="calibre2"><span class="none">Tanrıya Yürüyen İnsanlar’dan olan altı avcı da yol boyunca avlanmak ve aslında boğazın bu bahar kırılan buzlarını görebilmek için yolculuğa katılmak istedi. Sonunda kıyı açık olduğu için kayıklarını hazırlayıp yola çıktılar.</span></p>

      <p class="calibre2"><span class="none">Taliriktug, Silna ve iki çocukları yolculuğa, tıpkı avcıların dördü gibi, çiftli savaşlarıyla çıkmayı tercih ettiler; ama Asiajuk oldukça yaşlı ve itibar sahibi bir Şaman olarak goyaa’larda kürek çekemezdi. Nauja ile birlikte açık umiakz oturdu ve kürekleri de genç avcılardan ikisi çekti. Rüzgâr olmadığı için yelken açamayan umiakl bekliyorlardı; 9,14 metre uzunluğundaki bu aracın içine neredeyse hiç avlanmak zorunda kalmayacakları kadar balık doldurmuşlardı. Karada ilerlerken kullanmak için kamatiklex’in –kızak- de getirebilirlerdi. Güneyli avcı Inupijuk, altı qimmiq –köpek- ile birlikte umiaka binmişti.</span></p>

      <p class="calibre2">&nbsp;</p>

      <p class="calibre2"><span class="none">Asiajuk Silna’ya çocuklarıyla beraber şimdi kalabalıklaşan umiattu geçmesini söylese de Silna qayaq’ta kalmayı tercih ediyordu. Taliriktug, karısının çocuklarını, özellikle de iki aylık Kanneyuk’unu, vahşi köpeklerden uzak tutmak istediğini biliyordu. İki yaşındaki oğulları Tuugaq –Kuzgun- köpeklerden korkmasa da seçme şansı yoktu ve qayaefla Taliriktug ile Silna arasındaki boşluğa oturmuştu. Gizli sixam ieua adı Arnaaluk olan Bebek Kanneyuk ise Silna’nın amut to’inde -bebek taşıma çantası- yolculuk ediyordu.</span></p>

      <p class="calibre2"><span class="none">Yola çıktıkları sabah soğuk; ama aydınlıktı ve Tanrı’ya Yürüyen İnsanlar grubundaki on beş kişi elveda dönüş şarkılarını söylemeye başladı:</span></p>

      <p class="calibre2"><span class="none">*</span></p>

      <p class="calibre2"><span class="none">Ai yei yai ya na</span></p>

      <p class="calibre2"><span class="none">Ye he ye ye yi yan e ya quana</span></p>

      <p class="calibre2"><span class="none">Ai ye yi yai yana.</span></p>

      <p class="calibre2"><span class="none">*</span></p>

      <p class="calibre2"><span class="none">Yolculuklarının ikinci gecesinde James Ross’un yıllar önce yerlilerin buraya verdiği angilak qiqiqtaq -en büyük ada- ismini dikkate almadan Kral William toprakları dediği bölgeye varmışlardı; ama yerliler buraya qiqitaq demeye devam ediyordu. Kurtarma Kampının bir buçuk kilometre yakınlarına kamp kurdular.</span></p>

      <p class="calibre2"><span class="none">Taliriktug oraya tek başına yürüdü.</span></p>

      <p class="calibre2"><span class="none">Oraya daha önce de; iki yaz önce, Kuzgun doğduktan birkaç hafta sonra Silna ile gitmişti. Bu, Taliriktug’un burada pusuya düşürülüp köpekler gibi kurşunlanmasından sadece bir yıl sonraydı ve altmış İngiliz’in kamp yaptığı bu büyük alanda hâlâ onlardan kalan bazı izler vardı. Rüzgâr, yırtılan Hollanda çadırlarını uçurmuş, donmuş çakılların arasında sadece yelken bezi parçaları kalmıştı. Çadırların ve kamp ateşinin taşlarda</span><span class="none">n yapılan halkaları ise hâlâ duru</span><span class="none">yordu.</span></p>

      <p class="calibre2"><span class="none">Ve birkaç kemik vardı.</span></p>

      <p class="calibre2"><span class="none">Uzun kemikler, çiğnenmiş bir omurga ve alt çenesi olmayan bir kafatası bulmuştu. İki yıl önce bu kafatasını eline alıp onun Doktor Goodsir’e ait olmaması için dua etmişti.</span></p>

      <p class="calibre2"><span class="none">Ortalığa saçılan bu nanuq’ların kemirdiği kemikleri bir araya toplayıp gömerek basit bir taş mezar yapmış, mezarın üstüne de yine kamp alanında bulduğu bir çatalı bırakmıştı. Bu geleneği gerçek insanlardan ve yazı beraber geçirdiği Tanrı’ya Yürüyen İnsanlar’dan görüp öğrenmişti. Ruhlar âlemine göçen ruha değerli ve faydalı hediyeler bırakılırdı.</span></p>

      <p class="calibre2"><span class="none">Inuit’in, bu çatalı değerli bir metalin pis bir kalıntısı olarak düşüneceğini biliyordu.</span></p>

      <p class="calibre2"><span class="none">İçinden bir dua okumaya çalıştı.</span></p>

      <p class="calibre2"><span class="none">Son üç ay içinde Inuktitut dilinde öğrendiği dualar pek uygun değildi. Tek bir hecesini bile yüksek sesle söyleyemeyeceği bu dili öğrenirken kendine bir oyun yaratmış ve Cennetteki Babamız duasını Inuktitut diline çevirmişti.</span></p>

      <p class="calibre2"><span class="none">O akşam, mürettebatının kemiklerini elinde tutarken duayı hatırlamaya çalıştı.</span></p>

      <p class="calibre2"><span class="none">Nâlegauvit kaütide. Pijornajatpinatuale nuname sorlo küangme... Cennetteki babamız, ismin kutlu olsun..</span></p>

      <p class="calibre2"><span class="none">İki yaz önce yalnızca bu kadarını yapabilmişti; ama o zaman için bu bile iyiydi.</span></p>

      <p class="calibre2"><span class="none">Şimdi, neredeyse iki yıl sonra, Kurtarma Kampı’nın bomboş olduğunu gördü; taş mezarın üstüne bıraktığı çatal artık yoktu, güneyden gelen gerçek insanlar taşları dağıtıp mezarı yağmalamalardı. Taliriktug kamp alanından çıkıp karısının yanına dönerken bu yaştan sonra gerçek insanların dilini asla öğrenemeyeceğini anlayıp gülümsedi.</span></p>

      <p class="calibre2"><span class="none">Her kelimenin hatta her hecenin çeşitli söylenişleri vardı ve çocukluğundan itibaren hayatı denizlerde geçtiği için Latince bile öğrenemeyen orta yaşlı bir adam olarak bu dili öğrenmek onu aşardı. Tanrı’ya şükür bu dili konuşarak kullanmak zorunda değildi. Silna’nın onunla düşlerini paylaşmaya başladığı ilk zamanlarda duyduğu tuhaf sesleri anlamaya çalışırken başına ağrılar girerdi.</span></p>

      <p class="calibre2"><span class="none">Örneğin, Büyük Ayı. Yani kutup ayısı. Tanrı’ya Yürüyen İnsanlar ve gerçek insanların ona nanuq dediklerini biliyordu ve bu kolay bir isimdi; ama aynı ismin nanoq, nânuvak, nannuraluk, takoaq, pisıtgtooq ve ayualunaq olarak da söylendiğini duymuştu. Ve şimdi, Asiajuk’un düşündüğü kadar da aptal olmayan güneyli avcı Inupijuk, gerçek insanların güney kollarında Büyük Ayı için Tdrnârssuk ifadesini kullandıklarını söylemişti. Acı çekerek geçirdiği birkaç ay boyunca hiçbir isminin olmaması hoşuna gitmişti. Geçen yaz bir kutup ayısı avında bir grup köpek ve üç avcının sudan çıkarmayı başaramadığı ölü bir ayıyı tek koluyla sudan çıkarmış ve bu olaydan sonra Asiajuk’un grubu ona Taliriktug -Güçlü Kol- adını vermişti. Diğerlerinden çok daha güçlü değildi; ama avcı zıpkınlarının suyun içinde birbirine dolaştığını ondan başka kimse görmemişti. İsimsizken mutlu olmasına rağmen isim aldıktan sonra da bundan rahatsızlık duymamıştı. Asiajuk, ona bir</span> <span class="none">Kabloona</span> <span class="none">tarafından öldürülen “Güçlü Kol’un ruh hatırasını taşıdığını söylemişti.</span></p>

      <p class="calibre2"><span class="none">Sessizlik, Kuzgun’a hamileyken doğum sırasında kadınlardan yardım almak için iglu köyüne gitmişlerdi ve Taliriktug burada karısının Inuktitut isminin Silna olduğunu öğrendiğinde hiç şaşırmamıştı. Hava Tanrıçası Sila ile Deniz Tanrıçası Sedna’nın ruhları Silna’da hayat bulmuş gibiydi. Sessizlik, gizli sixam ieua -ruh sahibi- ismini ise kimseyle paylaşmıyordu.</span></p>

      <p class="calibre2"><span class="none">Taliriktug kendi gizli ismini biliyordu. Tuunbaq’ın gelip ondan dilini ve eski hayatını aldığı o gece rüyasında kendi gizli ismini duymuştu; ama bunu kimseye, hâlâ Sessizlik diye seslendiği Silna’ya bile söyleyemezdi.</span></p>

      <p class="calibre2"><span class="none">Kar-evlerden çok çadırların bulunduğu altmış kişilik köyün adı Taloyoak’tı. Kayalıkların kenarında karla sıvanmış çim evler vardı ve bu evlerin çatıları yaz geldiğinde yeşerirdi.</span></p>

      <p class="calibre2"><span class="none">Burada yaşayanlara “pelerinli adamlar” anlamında Oleekataliks denirdi. Gerçi dış giysileri pelerinden çok İngilizlerin yün atkılarını andırıyordu. Liderleri Taliriktug ile yaşıt sayılırdı, oldukça yakışıklıydı; ama dişleri olmadığı için biraz yaşlı görünüyordu. İsmi, Ikpakhuak’tı. Asiajuk bunun “kirli biri” anlamına geldiğini</span> <span class="none">söylemişti</span><span class="none">; ama Taliriktug gördüğü ve kokladığı kadarıyla Ikpakhuak’ın diğerlerinden daha temiz olduğunu düşünüyordu.</span></p>

      <p class="calibre2"><span class="none">Ikpakhuak’ın kendinden oldukça genç karısı Higilak’ın ismi ise “buz ev” anlamına geliyordu. Ama Higilak isminin aksine, yabancılara hiç de soğuk davranmamış, Taliriktugün grubunu armağanlarla karşılamıştı.</span></p>

      <p class="calibre2"><span class="none">Bu insanları asla anlayamayacağını fark etti.</span></p>

      <p class="calibre2"><span class="none">Ikpakhuak ve Higilak, yemekte misafirlerine misk öküzü bifteği sunmuşlardı. Bu yemek Taliriktugün hoşuna gitse de Netsilik -Fok İnsanları- olan Silna, Asiajuk, Nauja ve diğerlerinin damağına hitap etmiyordu. Tanışma ve yemek faslı bittikten sonra Taliriktug konuyu işaret diliyle</span> <span class="none">Kabloona</span> <span class="none">hediyelerine getirdi.</span></p>

      <p class="calibre2"><span class="none">Ikpakhuak, kendilerinde bu tür hazinelerin bulunduğunu ama onları göstermeden önce Silna ve Taliriktug’dan köy halkına bir sihir yapmalarını istedi. Ikpakhuak Silna’nın babası Aja’yla tanışıyordu; ama Oleekataliks halkı daha önce sixam ieua’yla hiç karşılaşmamıştı. Ikpakhuak, Silna ve Taliriktug’dan köylerinin üstünde bir kere uçup kendilerini fok balığına çevirmelerini kibar bir dille rica etmişti.</span></p>

      <p class="calibre2"><span class="none">Silna’nın ipleriyle yaptığı açıklamayı yorumlayan Asiajuk, gökyüzünün ruh sahiplerinin bunu yapmak istemediklerini; ama misafirperver Oleekataliks halkına Tuunbaq’ın dillerini aldığı yeri ve</span> <span class="none">Kabloona</span> <span class="none">sixam ieua kocasının yıllar önce kötü ruhlarla savaşından kalan yara izlerini gösterebileceklerini söyledi.</span></p>

      <p class="calibre2"><span class="none">Bu lütuf Ikpakhuak ve halkını fazlasıyla memnun etti.</span></p>

      <p class="calibre2"><span class="none">Yara izi gösterisi bittikten sonra Taliriktug Asiajuk’a</span> <span class="none">Kabloona</span> <span class="none">hediyeleri konusuna dönmesini söyledi.</span></p>

      <p class="calibre2"><span class="none">Ikpakhuak kafasını salladı ve ellerini çırpıp çocukları hazineyi getirmeleri, için dışarı</span> <span class="none">yolladı.</span></p>

      <p class="calibre2"><span class="none">Odun parçaları ve kesik bir kılıçbalığı burnu vardı.</span></p>

      <p class="calibre2"><span class="none">Üstünde Deniz Kuvvetleri Araştırma Ekibi’nin motifi olan altın düğmeler vardı.</span></p>

      <p class="calibre2"><span class="none">Nakışlı bir iç çamaşırı parçası vardı.</span></p>

      <p class="calibre2"><span class="none">Altın bir köstekli saat, kopmuş zinciri ve bir avuç bozuk para vardı. Saatin arkasında sahibinin baş harfleri yazılıydı. CFAV Charles Des Voeux.</span></p>

      <p class="calibre2"><span class="none">İçinde EC baş harfleri olan gümüş bir kalemlik vardı.</span></p>

      <p class="calibre2"><span class="none">Amirallikten Sor John Franklin’e sunulmuş altın bir nişan vardı.</span></p>

      <p class="calibre2"><span class="none">Üstüne SÖR JOHN FRANKLİN isminin işlendiği porselen bir tabak vardı.</span></p>

      <p class="calibre2"><span class="none">Franklin’in subaylarına ait çatal ve</span> <span class="none">kaşık</span><span class="none">lar vardı. Cerraha ait bir bıçak vardı.</span></p>

      <p class="calibre2"><span class="none">Taşınabilir maun bir yazma masası vardı, Bunu hatırlıyordu; çünkü kendisine aitti.</span></p>

      <p class="calibre2"><span class="none">Bütün bu saçma sapan şeyleri yüzlerce kilometre boyunca taşımış mıydık?diye düşündü Crozier. Ondan da önce İngiltere’den buraya binlerce kilometre boyunca taşımıştık. Ne düşünüyorduk acaba? Midesi bulandı ve bulantı geçene kadar gözlerini kapattı.</span></p>

      <p class="calibre2"><span class="none">Sessizlik ona dokundu. Neler hissettiğini anlayabiliyordu. Taliriktug karısının gözlerine bakarak iyi olduğunu söylemeye çalıştı; ama değildi. Hiç değildi.</span></p>

      <p class="calibre2"><span class="none">Batı kıyısından Back Nehri’nin ağzına doğru kürek çektiler.</span></p>

      <p class="calibre2"><span class="none">Ikpakhuak’ın Oleekataliks’leri</span> <span class="none">Kabloona</span> <span class="none">hazinesini nerede buldukları konusunda birbirleriyle anlaşamıyorlardı. Bazıları hazineyi Kral William Adası’nın güneyindeki</span> <span class="none">Keenuna denilen yerde</span> <span class="none">bulduklarını</span><span class="none">; ama büyük bir çoğunluğu ise Taloyak’ın batısındaki, Asiajuk’un ismini “dökülen suların yeri” olarak çevirdiği Kuglugtug’da bu hazineyle karşılaştıklarını söylüyordu. Bu isim Crozier’a Back Nehri’nin ağzındaki ilk küçük çağlayanı hatırlatmıştı.</span></p>

      <p class="calibre2"><span class="none">Bir hafta boyunca orayı aradılar. Asiajuk, karısı ve avcılardan üçü nehir ağzında umiak’ia kaldılar; ama Crozier, Sessizlik, çocukları ve meraklı avcı Inupijuk Ayaklarıyla çağlayana doğru beş kilometre boyunca akıntıya karşı kürek çektiler.</span></p>

      <p class="calibre2"><span class="none">Orada birkaç fıçı tahtası ve tabanındaki vidaları sökülmüş deri bir çizme buldu. Nehir kenarındaki kum ve çamura saplanmış iki buçuk metrelik bir meşe odunu bulduğunda ise bunun filikalardan birinin küpeştesine ait olabileceğini düşündü. Bu, Oleekataliks’ler için gerçek bir hazineydi. Başka birşey yoktu.</span></p>

      <p class="calibre2"><span class="none">Buradan hayal kırıklığıyla ayrılıp akıntıya doğru kürek çekmeye başladıkları sırada üç karısı ve burnu akan dört çocuğuyla yaşlı bir adama rastladılar. Geyik derilerini ve çadırları kadınlar taşıyordu, dediklerine göre nehir kenarına balık avlamaya gelmişlerdi. Yaşlı adam daha önce hiç</span> <span class="none">Kabloona</span> <span class="none">görmemişti ve dilsiz sixam ieua’larla da karşılaşmamıştı. Bu yüzden paniğe kapılınca avcılardan biri ve Crozier adamı sakinleştirdi. Yaşlı adamın adı Puhtoorak’tı ve gerçek insanlar grubunun Qiqiqtarqjuaq üyelerindendi.</span></p>

      <p class="calibre2"><span class="none">Yiyecek takasından sonra yaşlı adam onlara, Tanrı’ya Yürüyen İnsanlar’ın kuzeydeki topraklarından çok uzakta ne yaptıkları sordu. Avcılardan biri, bu civarlarda ölü ya da diri bir</span> <span class="none">Kabloona</span> <span class="none">aradıklarını anlatınca Puhtoorak bu nehir boyunca</span> <span class="none">Kabloona</span> <span class="none">sesi duymadığını söyledi. Sonra kendisine hediye edilen fok etini dişlerken “Geçen kış bir buzdağı büyüklüğünde</span> <span class="none">Kabloona</span> <span class="none">teknesi gördüm, üç direği vardı, Utjulik’te buza oturmuştu. Bence onun karnında ölü kabloona’lar vardı. Aramızdan genç olan bazıları o büyük şeye yaklaştı ve yıldız taşı baltalarıyla içine girebilecekleri bir delik açtılar; ama içeride buldukları tahta ve metal olan hiçbir hazineyi almadılar; çünkü bu üç direkli evin lanetli olduğunu söylediler,” dedi.</span></p>

      <p class="calibre2"><span class="none">Crozier Sessizlik’e baktı. Onu doğru mu anladım?</span></p>

      <p class="calibre2"><span class="none">Sessizlik kafasını salladı. Evet. Kanneyuk ağlamaya başlayınca Silna yazlık parkasını aralayıp bebeğe meme verdi.</span></p>

      <p class="calibre2"><span class="none">Crozier bir kayaya oturup buzdaki gemiye baktı. Bu, Majestelerinin Gemisi Terör’dü.</span></p>

      <p class="calibre2"><span class="none">Back Nehri’nin ağzından Utjulik’in batı kıyısına varmaları sekiz gün sürmüştü. Crozier, Tanrı’ya Yürüyen İnsanlar aracılığıyla Puhtoorak’ın kendisini üç direkli</span> <span class="none">Kabloona</span> <span class="none">gemisine götürmesini teklif etmiş, buna karşılık adama hediyeler vereceğini de söylemişti; ama yaşlı Qiqiqtarqjuaq, o üç çubuklu lanetli</span> <span class="none">Kabloona</span> <span class="none">eviyle ilgili olan hiçbir şeyi istemiyordu. Geçen kış genç adamlarla birlikte geminin içine gi</span><span class="none">r</span><span class="none">mese de o şeyin piifixaaq -sağlığa zararlı bir tür hayalet- ruh ile lekelendiğini görmüştü.</span></p>

      <p class="calibre2"><span class="none">Crozier, Utjulik’in Adelaide Yarımadasının batı kıyıları için kullanılan bir Inuit ismi olduğunu biliyordu. Back Nehri’nin güneyine uzanan koydaki açık su çok geniş değildi; bu yüzden kıyıda yatlarla Asiajuk’un umiakı</span><span class="none">nı</span> <span class="none">saklayıp yollarına altı köpeğin çektiği kamatikle devam etmek zorundaydılar. Crozier’ın çözemediği bir hesaplama yöntemiyle</span> <span class="none">Sessizlik onları yarımadanın boğazından batı kıyısında Puhtoorak’ın gemiyi gördüğü yere dek yönlendirdi.</span></p>

      <p class="calibre2"><span class="none">Asiajuk, yürüme vakti geldiğinde rahat teknesini bırakmak istemedi. Eğer Tanrıya Yürüyen İnsanlar içindeki en saygın ruhsahiplerinden biri olan Silna, Asiajuk’un kendilerine katılmasını rica etmeseydi, Asiajuk avcılarına eve dönme emrini çoktan vermişti; ama sixam ieua’nın ricası en somurtkan Şaman için bile emir sayılırdı. Böylece Asiajuk da kamatik’e bindi ve hatta zaman zaman yolu bulmalarına yardım bile etti. Köpeklere çakıl taşı fırlatarak sola dönmelerini istediğinde, “Hav! Hav! Hav!” diye, sağa dönmelerini istediğinde ise “Gee! Gee! Gee!” diye bağırıyordu. Crozier bu yaşlı Şaman’ın gençliğinde köpeklerle yaptığı kızak yolculuklarını anımsadığını düşündü.</span></p>

      <p class="calibre2"><span class="none">Şimdi sekizinci günün öğleninde Majestelerinin Gemisi Terör tam karşılarında duruyordu. Asiajuk’un bile gözü korkmuştu.</span></p>

      <p class="calibre2"><span class="none">Puhtoorak bu üç çubuklu evi tarif ederken “Batıdaki bir adaya sekiz kilometre uzaklıkta buza saplanmıştı,” demişti ve bu noktadan sonra avcılarıyla birlikte “birkaç ada geçtikten sonra beş kilometre kadar kaygan bir buz üstünde yürümek zorunda kalmışlar ve sonunda geniş adanın kuzey ucundaki bir kayanın üstünden gemiyi görebilmişlerdi.”</span></p>

      <p class="calibre2"><span class="none">Elbette Puhtoorak “kilometre”, “gemi” hatta “nokta” terimini bile kullanma</span><span class="none">mıştı. Yaşlı adam bunu, umiaka</span> <span class="none">benzeyen üç çubuklu</span> <span class="none">Kabloona</span> <span class="none">evinin “İki Parmak” anlamındaki Tikerqat’ın saatlerce batısında olduğunu söyleyerek anlatmıştı. Gerçek insanlar, Utjulik’in iki dar noktası arasındaki kıyı şeridiyle geniş adanın en kuzey noktasına Tikerqat diyorlardı.</span></p>

      <p class="calibre2"><span class="none">Crozier ve on adamı ile güneyli avcı Inupijuk, İki Parmak’tan batıya doğru yürüyerek iki küçük ada geçmiş ve üçüncü geniş adaya varmışlardı. Geniş adanın kuzey ucunda bir buz kütlesinin üstündeki neredeyse otuz metrelik kayayı gördüler.</span></p>

      <p class="calibre2"><span class="none">Üç dön kilometre ileride, Majestelerinin Gemisi Terör yan yatmış ve havaya kalkan ucu alçak bulutların arasında kaybolmuştu.</span></p>

      <p class="calibre2"><span class="none">Crozier eski dürbününün yanında olmasını isterdi; ama gemisinin direklerini tanımak için dürbüne ihtiyacı yoktu.</span></p>

      <p class="calibre2"><span class="none">Puhtoorak haklıydı, buradaki buz, anakarayla adalar arasındaki buz kütlelerinden çok daha kaygandı. Yüzbaşı Crozier, doğuya ve kuzeye doğru sıra sıra uzanan küçük adaların bu yirmi beş otuz kilometrelik alanı kuzeybatıdan esen sert rüzgârlara karşı konulduğunu da fark etmişti.</span></p>

      <p class="calibre2"><span class="none">Terör, neredeyse üç yıl boyunca Erebus’un yakınlarında buza oturduktan sonra</span> <span class="none">yakl</span><span class="none">aşık</span> <span class="none">üç yüz yirmi kilometre güneye nasıl gelmişti, Crozier’ın aklı almıyordu.</span></p>

      <p class="calibre2"><span class="none">Daha fazla düşünmemeliydi.</span></p>

      <p class="calibre2"><span class="none">Yıllardır bir canavarın gölgesinde yaşayan gerçek insanlarla Tanrıya Yürüyen İnsanlar, gemiye büyük bir kaygıyla yaklaştılar. Puhtoorak’ın lanetli hayaletler ve kötü ruhlarla ilgili konuşmaları herkesi, hatta bu konuşmalar sırasında orada olmayan Asiajuk, Nauja ve avcıları bile etkilemişti. Asiajuk yol boyunca büyülü birtakım sözler söyleyip hayalet kovan dualar etti. Crozier, bir Şaman öfkelendiğinde herkesin öfkeleneceğini iyi bilirdi.</span></p>

      <p class="calibre2"><span class="none">Crozier grubun önünde ilerliyordu ve yanında yalnızca çocuklarını taşıyan Sessizlik</span> <span class="none">vardı.</span></p>

      <p class="calibre2"><span class="none">Terör yirmi derece sola eğilmiş; pruvası kuzeydoğuya, direkleri kuzeybatıya doğru yatmıştı ve teknesinin sancak tarafı ise buzun üstünde duruyordu. Tuhaf bir biçimde pruvanın sol tarafındaki çapa açılmış ve halatı kalın buz kütlesinin içinde kaybolmuştu. Crozier şaşkındı; çünkü pupanın en az yirmi kulaç dibe ineceğini tahmin etmişti ve arkasında bulunan adaların kuzey kıvrımları boyunca küçük koylar görmek de onu hayli şaşırtmıştı. En azından tedbirli bir Yüzbaşı gemisini bu geniş adanın doğu kıyısına bırakır ve rüzgârı kesen kayalıkların bulunduğu büyük ada ile üç küçük adanın arasında bir yere de demir atardı.</span></p>

      <p class="calibre2"><span class="none">Ama Terör buradaydı, geniş adanın kuzey ucundan dört kilometre ötede demir atmış ve kuzeybatıdan gelen fırtınalara terk edilmişti.</span></p>

      <p class="calibre2"><span class="none">Crozier geminin etrafında bir kez dolaşıp yan yatmış güverteyi gördükten sonra Puhtoorak’ın avcılarının sırrını çözmüştü: Gemiye girebilmek için tekneyi sancak tarafından kırmalarının sebebi, bütün bölmelerin kapatılıp mühürlenmiş olmasıydı.</span></p>

      <p class="calibre2"><span class="none">Crozier dönüp tekneye oyulan insan genişliğindeki deliğe baktı. İçinden geçebilirdi. Puhtoorak ona avcıların bu deliği yıldız taşı baltalarıyla açtıklarını söylediğinde içinde kabaran acı dalgalarına rağmen gülümsemek zorunda kalmıştı.</span></p>

      <p class="calibre2"><span class="none">Gerçek insanlar buzda buldukları göktaşı parçalarına “Yıldız taşı” diyorlardı. Crozier daha önce Asiajuk’un uluriak anoktok -gökten düşen yıldız taşı- hakkındaki konuşmalarını duymuştu.</span></p>

      <p class="calibre2"><span class="none">Crozier şu anda yanında bir yıldız taşı bıçağının ya da baltasının olmasını isterdi. Taşıdığı tek silah denizayısı dişinden yapılma basit bir bıçaktı. Kamatik’le zıpkın vardı; ama Crozier’a ait değildi ve gemiye girebilmek için kimsenin zıpkınını ödünç almak da istemiyordu. O ve Sessizlik, zıpkınlarını bir hafta önce terk ettikleri tarafa bırakmışlardı.</span></p>

      <p class="calibre2"><span class="none">On iki metre gerideki kızağa bağlı qimmiq’ler -sahipleriyle ruhlarını paylaşan sarı mavi gözlü ve esrarengiz bakışlı iri köpekler- birbirlerine ve onlara yaklaşan herkese havlayıp hırlıyor ve sürekli uluyorlardı. Burayı sevmemişlerdi.</span></p>

      <p class="calibre2"><span class="none">Crozier, Sessizlik’e işaret diliyle, Asiajuk’a benimle gelmek isteyen birinin olup olmadığını sor, dedi.</span></p>

      <p class="calibre2"><span class="none">Sessizlik iplerini kullanmadan sadece parmaklarıyla hızlıca sordu. Yaşlı Şaman Sessizlik’in ne demek istediğini, Crozier’ın beceriksiz işaretlerinden çok daha çabuk anlardı.</span></p>

      <p class="calibre2"><span class="none">Gerçek insanların hiçbiri o delikten girmek istemiyordu.</span></p>

      <p class="calibre2"><span class="none">Crozier, Sessizlik’e Birkaç dakika içinde döneceğim, dedi.</span></p>

      <p class="calibre2"><span class="none">Sessizlik gülümsedi. İşaret diliyle, Aptal olma, dedi. Çocukların ve ben, seninle geliyoruz.</span></p>

      <p class="calibre2"><span class="none">Crozier içeri girdi ve Sessizlik onu takip etti. Kuzgun kucağında, Kanneyuk ise Sessizlik’in zaman zaman kayışlarla göğsüne astığı bebek taşıma çantasındaydı ve ikisi de uyuyordu.</span></p>

      <p class="calibre2"><span class="none">Hava epey kararmıştı.</span></p>

      <p class="calibre2"><span class="none">Crozier, Puhtoorak’ın genç avcılarının baltalarıyla alt güverteye kadar ilerlediklerini fark etti. Avcıların şansı yaver gitmişti; çünkü eğer gemiyi biraz daha alttan kırmaya başlasalardı metal kömür kazanlarıyla su depolarına rastlayacak ve yıldız taşı başlıklı baltalarıyla bile asla ilerleyemeyeceklerdi.</span></p>

      <p class="calibre2"><span class="none">Gövdedeki deliğin üç metre ilerisinde göz gözü görmüyordu, Crozier hafızasını kullanarak yolu buldu ve Sessizlik’in elini tutup eğilmiş güverteyi de geçtikten sonra geminin kıç tarafına vardılar.</span></p>

      <p class="calibre2"><span class="none">Gözleri karanlığa alışınca İçki Odası ve Cephane Odası’nın ağır kilitlerinin kırılarak kapılarının açılmış olduğunu gördü. Bunu Puhtoorak’ın adamlarının yaptığından şüpheliydi. O kapıların kilitlenmesinin bir sebebi vardı ve Terör’e dönen bütün beyaz adamların uğrayacağı ilk yer burasıydı.</span></p>

      <p class="calibre2"><span class="none">Gemiyi terk ettiklerinde dolu bıraktıkları rom fıçıları boşalmıştı; ama kutular dolusu mermi, barut, fişek ile iki saçma tüfeği ve iki yüz adet süngü olduğu gibi duruyordu.</span></p>

      <p class="calibre2"><span class="none">Bu odadaki metaller, Asiajuk’un gerçek insanlarını kendi dünyalarındaki en zengin adamlara dönüştürebilirdi.</span></p>

      <p class="calibre2"><span class="none">Burada kalan barut ve mermi sayesinde gerçek insanların düzinelerce ailesi yirmi yıl boyunca kutuplarda geçimini rahatlıkla sağlayabilirdi.</span></p>

      <p class="calibre2"><span class="none">Sessizlik, Crozier’ın çıplak bileğine dokundu. Burası işaret diliyle iletişim kurulamayacak kadar karanlıktı, bu yüzden o da düşünce gönderdi. Hissedebiliyor musun?</span></p>

      <p class="calibre2"><span class="none">Crozier</span> <span class="none">afallamıştı</span><span class="none">; çünkü Sessizlik onunla ilk kez İngilizce konuşuyordu. Ya Crozier’ın rüyalarının hepsini o da görmüştü ya da bu gemide bulunduğu süre içinde kullanılan dile çok dikkat etmişti. Düşüncelerini ilk kez kelimelerle paylaşıyorlardı.</span></p>

      <p class="calibre2"><span class="none">Crozier ti, diye iletti düşüncesini. Evet.</span></p>

      <p class="calibre2"><span class="none">Burası kötü bir yerdi. Hatıralar geminin her yanını pis bir koku gibi kaplamıştı. Crozier ortamı yumuşatmak için Sessizlik’i alıp ilerledi ve pruvayı işaret ederek ona alt güvertedeki malzeme dolabının bir görüntüsünü iletti.</span></p>

      <p class="calibre2"><span class="none">Hep seni bekledim, dedi Sessizlik. Kelimeleri öylesine anlaşılırdı ki Crozier bu karanlığın içinde sesli konuşabileceklerini düşünmüştü, tabii çocukları uyandırmadan.</span></p>

      <p class="calibre2"><span class="none">Sessizlik’in az önce söylediklerini düşününce içi titredi.</span></p>

      <p class="calibre2"><span class="none">Ana merdiveni kullanıp orta güverteye çıktılar.</span></p>

      <p class="calibre2"><span class="none">Burası daha aydınlıktı. Sonunda ışığın tavandaki Preston marka aydınlatıcılardan geldiğini anladı. Yuvarlak camlar buz yüzünden matlaşmış; ama karla kaplanmamıştı.</span></p>

      <p class="calibre2"><span class="none">Güverte boş görünüyordu. Adamların asma yatakları özenle toplanıp üst üste dizilmiş, yemek masaları katlanmış ve sandıkları kenarlara bırakılmıştı. Frazer marka dev sobanın, ön yatakhanenin ortasında karanlık ve soğuk bir görüntüsü vardı.</span></p>

      <p class="calibre2"><span class="none">Crozier tuzağa düşürülüp vurulduğunda Bay Diggle’ın hayatta olup olmadığını hatırlamaya çalıştı. Uzun bir süredir ilk kez bu ismi düşünmüştü, Bay Diggle.</span></p>

      <p class="calibre2"><span class="none">Uzun zamandır ilk kez kendi dilimde düşünüyorum.</span></p>

      <p class="calibre2"><span class="none">Crozier’ın buna gülmesi gerekirdi. “Kendi dilimde.” Eğer gerçekten dünyayı yöneten Sedna diye bir Tanrıça varsa, onun asıl adı Rüküş Fahişe olmalıydı.</span></p>

      <p class="calibre2"><span class="none">Sessizlik onu geminin kıçına doğru çekti.</span></p>

      <p class="calibre2"><span class="none">Subay odaları ve yemekhaneler bomboştu.</span></p>

      <p class="calibre2"><span class="none">Crozier kimin Teröre ulaşıp onu güneye doğru hareket ettirmeye çalışmış olabileceğini düşünüyordu.</span></p>

      <p class="calibre2"><span class="none">Des Voeux ve Kurtarma Kampı’ndaki adamları mı?</span></p>

      <p class="calibre2"><span class="none">Des Voeux ve diğerlerinin teknelerle Fish Nehri’nden güneye doğru yol aldıklarına adı gibi emindi.</span></p>

      <p class="calibre2"><span class="none">Hickey ve adamları mı?</span></p>

      <p class="calibre2"><span class="none">Doktor Goodsir’ün aşkına, öyle olmasını diliyor; ama buna kendisi bile inanmıyordu. Doktorun, Teğmen Hodgson hariç bu canilerin arasında fazla yaşayama</span><span class="none">yacağını biliyordu. Kampta Terör</span><span class="none">’ü hareket ettirebilecek biri olduğunu sanmıyordu; ama küçük bir tekneyle açılmış olabilirlerdi.</span></p>

      <p class="calibre2"><span class="none">Kurtarma Kampından karayı yürüyerek aşan ancak üç adam çıkabilirdi; Reuben Maie, Robert Sinclair ve Samuel Honey. Bir güverte subayı, bir pruva subayı ve bir nalbant Terör’ü buz kütlelerinin arasından üç yüz yirmi kilometre boyunca güneye yüzdürebilir miydi?</span></p>

      <p class="calibre2"><span class="none">Crozier, başının döndüğünü hissetti ve adamların isimleriyle yüzlerini hatırlamaya çalışırken midesi de bulanmaya başladı. Sesleri hâlâ kulaklarındaydı. Seslerini duyabiliyordu.</span></p>

      <p class="calibre2"><span class="none">Puhtoorak haklıydı, burası artık piifixaaq’ların, canlıları lanetleyen kinci hayaletlerin evi olmuştu.</span></p>

      <p class="calibre2"><span class="none">Francis Rawdon Moira Crozier’ın ranzasında bir ceset vardı.</span></p>

      <p class="calibre2"><span class="none">Işıkları açmadan ve diğer güverteleri kontrol etmeden gemideki tek cesedin bu olduğunu söyleyebilirlerdi.</span></p>

      <p class="calibre2"><span class="none">Neden benim ranzamda ölmek istemiş?</span></p>

      <p class="calibre2"><span class="none">Crozier’ın kalıplarında bir adamdı. Ceketi, şapkası ve yün pantolonuyla battaniyenin altına girmişti; hâlbuki onlar yaz zamanı denize açılmış olmalıydılar. Giysileri kimlik teşhisine yetmemişti. Crozier ceplerine bakmak istemedi.</span></p>

      <p class="calibre2"><span class="none">Adamın elleri, bilekleri ve boynu kararıp buruşmuştu; ama Crozier’ın gördükten sonra ortamın karanlık olmasına şükrettiği yeri ise adamın yüzüydü.</span></p>

      <p class="calibre2"><span class="none">Ölü adamın gözleri kahverengi mermere benziyordu. Saçları ve sakalları adam öldükten sonra da aylar boyunca uzamaya devam etmiş gibiydi. Dudakları kuruyup gerilerek dişleri ve damaklarını ortaya çıkarmıştı.</span></p>

      <p class="calibre2"><span class="none">Dişlerinin hali sinir bozucuydu. İskorbüt yüzünden dökülmemiş</span><span class="none">ti ve ön dişleri olduğu gibi duru</span><span class="none">yordu; ama sararmış ve sanki uzamışlardı. Bir tavşanın ya da sıçanın dişleri gibi uzamaya devam edecek ve sonunda içe doğru kıvrılıp adamın boğazını keseceklermiş izlenimini veriyordu.</span></p>

      <p class="calibre2"><span class="none">Crozier eski odasına sızan akşam ışığı altında ölü adamın dişlerini inceliyordu. Bu, son birkaç yıl içinde gördüğü en imkânsız olaydı ve bunun son olmamasından korkuyordu.</span></p>

      <p class="calibre2"><span class="none">Sessizlik’e işaretle Hadi gidelim, dedi. Burada her şey onları dinliyor gibiydi, bu yüzden düşünce göndermek istemedi.</span></p>

      <p class="calibre2"><span class="none">Kapalı olan ana bölmeye girebilmesi için balta kullanmak zorundaydı. Buraları kimin mühürleyip kapattığını düşünmektense baltayı fırlattı, yukarı tırmanıp Sessizlik’in merdivene çıkmasına yardım etti.</span></p>

      <p class="calibre2"><span class="none">Kuzgun uyanmak üzereydi ki Sessizlik onu sallayıp tekrar uyuttu ve çocuk yeniden hafifçe horlamaya başladı.</span></p>

      <p class="calibre2"><span class="none">Crozier, Burada bekle, dedi ve yine aşağı indi.</span></p>

      <p class="calibre2"><span class="none">Önce ağır teodoliti ile birkaç aletini alıp hızla güneş okuması yapmaya başladı ve kitabın üstüne kapanıp bir şeyler yazdı. Sonra teodoliti ve kitapları aşağıya bıraktı; çünkü bu gemiyi son kez tamir etme düşüncesi belki de faydasız işlerle dolu bir hayatta alınabilecek en faydasız kararlardan biriydi. Ama bunu yapması gerektiğini de biliyordu.</span> <span class="none">Tıpkı şimdi yapacağı şeyi yapması gerektiği gibi.</span></p>

      <p class="calibre2"><span class="none">Alt güvertedeki karanlık Cephane Odası’na girip barut fıçılarını açtı ve alt güverteyle en alt güverteye inen merdivenlere barut dökmeye başladı. İkinci fıçıyı orta güverteye ve özellikle de kendi odasının açık kapısı önüne ve üçüncü fıçıyı ise Sessizlik ve çocukların beklediği üst güverteye döktü. Asiajuk ve diğerleri geminin sol tarafına yaklaşmış, otuz metre öteden onları izliyorlardı.</span></p>

      <p class="calibre2"><span class="none">Crozier açık havada kalmak istiyordu; ama alt güverteye tekrar inmesi gerektiğini hatırladı.</span></p>

      <p class="calibre2"><span class="none">Gemide kalan son fener yağı fıçısını da bütün güvertelere boşaltıp kendi odasını iyice ıslatmayı ihmal etmedi. Yüzlerce kitabın bulunduğu Büyük Kamara kapısının önünde durakladı.</span></p>

      <p class="calibre2"><span class="none">Sevgili Tanrım, önümüzdeki karanlık kışlar için onlardan birkaçını almamın sakıncası var mı?</span></p>

      <p class="calibre2"><span class="none">Ama şimdi onlar içlerinde ölü gemi inua’sı taşıyorlardı. Ağlamaklı bir halde onları da fener yağıyla ıslattı.</span></p>

      <p class="calibre2"><span class="none">En üst güverteye de gaz döktükten sonra bidonu buzun üstüne fırlatıp attı.</span></p>

      <p class="calibre2"><span class="none">Parmaklarıyla Sessizlik’e Aşağıya son bir gezi, sözü verdi. Çocuklarla beraber buza in sevgilim.</span></p>

      <p class="calibre2"><span class="none">Kibritler üç yıl önce bıraktığı yerde, masasının çekmecesindeydi.</span></p>

      <p class="calibre2"><span class="none">Bir saniyeliğine yatağının gıcırdadığını ve içinde yatan adamın kımıldadığını duyar gibi oldu. Adamın kurumuş kollarını açıp uzun, sarı tırnaklı ellerini yavaşça havaya kaldırdığını duyabiliyordu. Crozier arkasını dönmedi. Kaçmadı. Dönüp bakmadı. Kibritleri alıp odasından yavaşça çıkarak barutla kaplanmış ve balina yağıyla ıslatılmış güverteye çıktı.</span></p>

      <p class="calibre2"><span class="none">İlk kibriti atabilmek için ana merdivene inmesi gerekiyordu. Burada hava çok kötüydü ve kibrit yanmamakta direniyordu. Derken barut alev aldı ve Crozier yağla ıslattığı bir feneri tutuşturup gemiyi baştan kıça ateşe verdi.</span></p>

      <p class="calibre2"><span class="none">Sadece alt güvertenin yanması bile yeterliydi, geminin kaburgası kutup çölündeki altı yıldan sonra kuruya kuruya kava dönmüştü. Orta ve üst güvertedeki barutu da ateşlemeyi bekliyordu.</span></p>

      <p class="calibre2"><span class="none">Daha sonra geminin batı tarafından buza atladı ve bir türlü iyileşemediğini sızlayarak anlatan sol bacağına küfürler yağdırdı. Aşağıya inerken ip merdiveni kullanması gerekirdi, Sessizlik bu düşünceyi ona iletmeye çalışmıştı.</span></p>

      <p class="calibre2"><span class="none">Bir süre sonra yaşlı ve topal bir adam olacağından emindi. Buzda bekleyen diğerlerinin yanına gitti.</span></p>

      <p class="calibre2"><span class="none">Gemi, yarısı suya batmadan önce bir saat boyunca yandı.</span></p>

      <p class="calibre2"><span class="none">İnanılmaz bir yangın felaketiydi. Adeta kutup dairesindeki Guy Fawkes günüydü.</span></p>

      <p class="calibre2"><span class="none">Yangını izlerken aslında baruta ve yağa ihtiyaç olmadığının farkına varmıştı; çünkü geminin kaburgası, yelkeni ve tahta kaplaması o kadar kuruydu ki, on yıllar önce tasarlanan bir kundakçı bombasıyla bile bütün gemi havaya uçabilirdi.</span></p>

      <p class="calibre2"><span class="none">Buradaki buz birkaç hafta ya da ay içinde eridiğinde Terör batabilirdi de. Yan tarafında baltayla açılan o delik de geminin ölümcül yarası olurdu.</span></p>

      <p class="calibre2"><span class="none">Gemiyi yakmasının sebebi bu değildi. Sorulmazdı ama eğer sorulsaydı, onu neden yaktığını açıklayamazdı. Crozier, İngiliz “kurtarıcıların” terkedilmiş gemiye dikkat kesilmesini, burada dinledikleri hikâyeleri itici İngiliz halkını korkutmak için anlatmalarını ve Bay Dickens ile Bay Tennyson’ı bu öyküleri kullanmaya teşvik etmelerini istemiyordu. Kurtarıcıların buradan İngiltere’ye taşıyacakları tek şeyin dinledikleri hikâyeler olmayacağını da biliyordu. Bu gemiyi sahiplenmek ölümcül bir belaya bulaşmakla eşdeğerdi. Böyle olduğunu ruhunun gözleriyle görmüş ve sixam ieua hisleriyle sezmişti.</span></p>

      <p class="calibre2"><span class="none">Alev alan direkler yıkıldığında gerçek insanlar sevinç çığlıkları attı.</span></p>

      <p class="calibre2"><span class="none">Şimdi yüz metre geride durmaları gerekirdi. Terör’ün gövdesinde açılan ölümcül deliği de alevler sarmıştı, direkler ve arma yandıktan kısa bir süre sonra gemi fokurdayarak derinlere doğru yol aldı.</span></p>

      <p class="calibre2"><span class="none">Yangın sesleri çocukları uyandırmış ve alevlerin ısıttığı buzuldaki herkes; Sessizlik, sinirli Asiajuk, büyük memeli Nauja, avcılar, neşeyle sırıtan Inupijuk ve hatta Taliriktug bile parkalarını çıkarıp kamatik’ın üstüne bırakmıştı.</span></p>

      <p class="calibre2"><span class="none">Gösteri bittiğinde gemi de güneş de batmıştı; ama gri buzun üstünde uzamaya başlayan gölgelerin sahipleri bulundukları yerden ayrılmayıp etrafa saçılan enkaz parçalarını kutluyorlardı.</span></p>

      <p class="calibre2"><span class="none">Sonra grup geri döndü ve önce büyük adayı ardından küçük adaları geçerek kamp kuracakları an akaraya doğru ilerlediler. Gün ışığı gece yarısından sonra da yollarını aydınlatmaya devam etti.</span> <span class="none">Karanlık</span> <span class="none">çökmeden önce hepsi buzdan ve bu bölgeden kurtulmayı istiyordu.</span> <span class="none">Köpekler</span> <span class="none">bile küçük adaları geçtikten sonra havlamaktan vazgeçmiş ve eve varabilmek için koşumlara daha hızlı çekmeye başlamışlardı.</span> <span class="none">Asiajuk</span> <span class="none">kızakta uyuyakalmıştı; ama bebeklerin ikisi de uyanıktı ve oyun oynamaya hazırdılar.</span></p>

      <p class="calibre2"><span class="none">Taliriktug, kıpırdanan Kanneyuk’u sol eline aldı ve sağ eliyle de Silna, Sessizlik’e sarıldı. Kuzgun, annesinin kollarından kurtulup tek başına yürümek için çırpınıyordu.</span></p>

      <p class="calibre2"><span class="none">Taliriktug, dilsiz bir anne ve babanın böyle dikkafalı bir çocuğu nasıl yola getireceklerini merak ediyordu. Bunu ilk kez düşünmemişti. Daha sonra inatçı çocuklarını yola getirmeyi önemsemeyen bir kültüre mensup olduğunu hatırladı.</span> <span class="none">Bunu da ilk kez düşünmemişti. K</span><span class="none">uzgun da içinde saygın bir büyüğün inua’sını taşıyordu ve babası bu büyüğün ne kadar saygın biri olduğunu görebilmek için beklemek zorundaydı.</span></p>

      <p class="calibre2"><span class="none">Francis Crozier inua’sı Taliriktug’un içinde hâlâ yaşıyordu ve hâlâ hayatın zavallı, iğrenç, yabani ve kısa olduğuna inanıyordu; ama yalnız olmayabilirdi.</span></p>

      <p class="calibre2"><span class="none">Silna’ya sarılıp Şaman’ın boğuk horultusunu, Kanneyuk bebeğin yazlık parkasını ıslatmasını ve haylaz oğlunun inatçı debelenişlerini görmezden geldi. Taliriktug ve Crozier donmuş zemin üstünde doğuya yürümeye devam ettiler.</span></p>

      <p class="calibre2">&nbsp;</p>

      <p class="calibre2"><span class="none">*** *** * *** ***</span></p>
    </div>
  </div>
</body>
</html>
