<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>37<br />
      IRVING</h1>

      <p class="calibre2">&nbsp;</p>

      <p class="calibre2"><span class="none">On kişilik Eskimo grubunda yaşları belli olmayan altı adam, dişleri dökülmüş bir ihtiyar, küçük bir çocuk ve iki kadın vardı. Kadınlardan biri oldukça yaşlıydı diğeri ise bir o kadar genç. Belki de, dedi Irving, bunlar anakızdır.</span></p>

      <p class="calibre2"><span class="none">Erkekler pek uzun boylu değildi, en uzunlarının boyu Teğmen Irving’in çenesine ancak yetişiyordu. İçlerinden iki tanesi, yakası kürklü kapüşonlarını açmıştı ve dağınık siyah saçları ifadesiz yüzlerine dökülüyordu.</span></p>

      <p class="calibre2"><span class="none">Küçük çocuk hariç bütün erkeklerin elinde ya zıpkın ya da mızrak vardı; ama Irving’in silahsız olduğunu anlayınca kimse ona silahını doğrultmadı. Adamlar ellerinde zıpkın ve mızraklarıyla tetikte bekliyorlardı. Yaşlı adam küçük çocuğu yanına alıp kızağın ardına geçmişti. Bu küçük ve hafif kızağı çeken altı köpek Irving’e hırlıyordu; ama yaşlı adam onlara elindeki çubukla vurunca sesleri kesildi.</span></p>

      <p class="calibre2"><span class="none">Bu garip insanlarla anlaşmanın bir yolunu arayan Irving, onların kılığına şaşkınlıkla bakmaktan kendini alamıyordu. Erkeklerin giydiği parka, Bayan Sessizlik’in parkasından daha kısaydı; ama onlarınki de ya tilki ya da denizaslanı derisinden yapılmıştı. Diz hizasındaki beyaz pantolonları kutup ayısı kürkünden olmalıydı. Ayaklarında geyik ya da daha yumuşak ve esnek olan fok derisinden yapılma çizmeler vardı. Tek parmaklı eldivenlerinin fok derisinden olduğu belliydi; Irving’in eldivenlerinden daha sıcak tutuyor olmalıydılar.</span></p>

      <p class="calibre2"><span class="none">Teğmen altı adamdan hangisinin grup lideri olduğunu anlamaya çalıştı ama aralarında ayırt edici bir fark yoktu. Kafasına geyik derisinden bir bant takan kel adam dikkatini çekmişti. Belindeki kemerden bir sürü şey sarkıyordu ve boynuna da bir tür kese asmıştı. Bu kese, Bayan Sessizlik’in taktığı muskaya benzemiyordu.</span></p>

      <p class="calibre2"><span class="none">Sessizlik, keşke burada olsaydın, diye düşündü Irving.</span></p>

      <p class="calibre2"><span class="none">“Selamlar,” dedi. Başparmağıyla kendini işaret ederek, “Majestelerinin Gemisi Terör’den Teğmen Irving.”</span></p>

      <p class="calibre2"><span class="none">Adamlar kendi aralarında mırıldandı. Irving, Kabloona, qavac ve miagortok gibi kelimeler duydu; ama bunlara hiçbir anlam veremedi.</span></p>

      <p class="calibre2"><span class="none">Kafasında bant olan adam, Irving’i işaret edip, “Piifvcaad’.” dedi.</span></p>

      <p class="calibre2"><span class="none">Diğer adamlardan bazıları bu lafın üstüne kafa salladılar. Eğer o adam kötü bir şey söylemişse Irving diğerlerinin bunu reddetmesini diliyordu.</span></p>

      <p class="calibre2"><span class="none">Yine kendini işaret ederek, “John Irving,” dedi.</span></p>

      <p class="calibre2"><span class="none">Karşısındaki adam, “Sixam ieua” dedi, “Suingnel.”</span></p>

      <p class="calibre2"><span class="none">Irving anlamadığı halele kafasını salladı. Önce kendini gösterip “Irving,” dedi ve sonra da karşısındaki adamı işaret ederek onun adını öğrenmeye çalıştı. Ama adam kapüşonunun püskülleri arasından Irving’e boş boş bakmakla yetindi.</span></p>

      <p class="calibre2"><span class="none">Irving, hırlamaya devam eden köpeklerden birini göstererek umutsuzca, “Köpek,” dedi. “Köpek.”</span></p>

      <p class="calibre2"><span class="none">Irving’in en yakınındaki adam güldü ve eliyle köpeği işaret ederek “Qimmiq,” dedi. “Tunok.” Kafasını sallayıp kıkırdadı.</span></p>

      <p class="calibre2"><span class="none">Irving bir anda ısındı, en azından bir şeyi çözmüştü: Eskimo dilinde köpeğe qimmiq ya da tunok deniyordu. Sonra kızağı göstererek devam etti: “Kızak.”</span></p>

      <p class="calibre2"><span class="none">Eskimolar onu izliyordu. Genç kadın eldivenleriyle yüzünü kapatmıştı. Yaşlı kadınınsa ağzı açıktı ve Irving kadının ağzında yalnızca bir dişi kaldığını bulunduğu yerden görebiliyordu.</span></p>

      <p class="calibre2"><span class="none">“Kızak,” diye tekrarladı.</span></p>

      <p class="calibre2"><span class="none">Altı genç Eskimo birbirine baktı ve aralarından Irving’le konuşanı kızağı işaret edip “Kamatik?” dedi.</span></p>

      <p class="calibre2"><span class="none">Irving onlarla anlaşıp anlaşamadığını bile bilmiyordu; ama yine de sevinçle kafasını salladı. Eskimo ona ölmek istiyor musun, diye sormuş da olabilirdi. Buna rağmen Irving gülümsemekten vazgeçmedi; sonunda çocuk, yaşlı adam ve saç bantlı genç Eskimo hariç diğerleri de gülmeye başlamıştı.</span></p>

      <p class="calibre2"><span class="none">Bu soruyu sormak için biraz geç kalmıştı; ama yine de şansını denedi: “İngilizce biliyor musunuz?”</span></p>

      <p class="calibre2"><span class="none">Eskimolar Irving’e bakıp önce sırıttılar sonra kaşlarını çatıp sustular. O da aynı soruyu yarım yamalak Fransızcası ve berbat Almancasıyla tekrar sordu.</span></p>

      <p class="calibre2"><span class="none">Eskimolar yine önce sırı</span><span class="none">tıp sonra kaşlarını çattılar.</span></p>

      <p class="calibre2"><span class="none">Irving çömelip yere oturdu. Onlar ayakta duruyordu. Burada geçen uzun zamanın sonunda hâlâ birilerinin adını öğrenmek istediğini fark etmişti.</span></p>

      <p class="calibre2"><span class="none">Kendi adını söyleyip en yakınındakine döndü ve karşılık bekledi.</span></p>

      <p class="calibre2"><span class="none">Sonunda adam başparmağıyla kendini işaret edip “İmik” dedi ve eldivenini çıkarıp sağ elini gösterdi, üç parmağı yoktu. “ Tikerqat.”</span></p>

      <p class="calibre2"><span class="none">“Sizinle tanıştığıma memnun oldum Bay Inuk. Ya da Bay Tikerqat. Çok memnun oldum.”</span></p>

      <p class="calibre2"><span class="none">Irving ancak işaret diliyle anlaşabileceklerine karar vererek kuzeydoğuyu gösterdi. “Orada arkadaşlarım var.” Sanki Eskimolara karşı kendini korumak için bu lafı etmişti. “İki büyük gemi. İki</span> <span class="none">Gemi.”</span></p>

      <p class="calibre2"><span class="none">Dönüp Irving’in gösterdiği yere baktılar. Bay Inuk’un kaşları çatılmıştı. Önce “Nanuq,” dedi, sonra kafasını sallayıp “Tömârssuk” diye düzeltti. Diğerleri bu cümleden sonra korkmuş gibi kafalarını öne eğdiler. Teğmen onların başka bir şeyden bahsettiklerinden emindi.</span></p>

      <p class="calibre2"><span class="none">Bu adamlarla uzun uzun anlaşmaya çalışmaktansa onlarla ticaret yapmaya çalışmalıydı. Kimseyi telaşlandırmamak için yavaşça hareket ederek çantasına uzandı ve içinde Eskimolara verebileceği bir şeyler aradı.</span></p>

      <p class="calibre2"><span class="none">Hiçbir şey yoktu. Bugünkü yemeğini de yemişti. Şöyle parlak ve ilginç bir şeyler olsaydı...</span></p>

      <p class="calibre2"><span class="none">Eskimiş süveteri, yedek çorapları ve açık havada tuvalete çıkması gerekirse diye yanında taşıdığı kâğıt mendilinden başka hiçbir şeyi yoktu. O anda Bayan Sessizlik’e verdiği ipek mendil aklına geldi ve biraz pişman oldu. Terör Kampı’na geldikleri ikinci günden sonra onu bir daha görmemişti. Yerlilerin renkli ipek mendilleri sevdiklerini biliyordu. Çantasını karıştırırken eline dürbünü geldi. O anda içi acıyla doldu. Kalp rahatsızlığından ölen amcasının Irving’e bıraktığı tek hatıra bu dürbündü ve Irving için paha biçilemezdi.</span></p>

      <p class="calibre2"><span class="none">Merakla bekleyen Eskimolara gülümseyerek çantasından dürbünü çıkardı. Adamların elleri bir anda silahlarına gitmişti.</span></p>

      <p class="calibre2"><span class="none">On dakika sonra Eskimolar Irving’in etrafına toplanmış çocuklar gibi eğleniyorlardı. Saç bantlı Eskimo bile bütün o şüpheci ve soğuk tavrına rağmen şimdi dürbüne ilgiyle bakıyordu. Irving, elçisi Bay Inuk Tikerqat’a dürbünü vererek onu geride bekleyen kadınlara da göstermesini istedi. Kızağın yanındaki ihtiyar Eskimo da yaklaşıp dürbünü inceledi ve kadınların bol tekrarlı şarkısına eşlik etti:</span></p>

      <p class="calibre2"><span class="none">*</span></p>

      <p class="calibre2"><span class="none">Aiyeiyaiya na</span></p>

      <p class="calibre2"><span class="none">Ye he ye ye yi yan e ya qana</span></p>

      <p class="calibre2"><span class="none">A i ye yi yat yana</span></p>

      <p class="calibre2"><span class="none">*</span></p>

      <p class="calibre2"><span class="none">Eskimolar heyecan ve şaşkınlık içinde dürbünle oynuyorlardı. Genç adamlar aletin nasıl kullanıldığını çabucak çözmüştü. Irving, mercekler ters çevrildiğinde görüntünün küçüldüğünü onlara öğrettiği zaman Eskimoların kahkahaları vadide yankılanmaya başladı.</span></p>

      <p class="calibre2"><span class="none">Ellerini ve vücut dilini kullanarak Eskimolarla anlaşan Irving, dürbünü Bay Inuk Tikerqat’a hediye ettiğini ve geri istemediğini ifade etmeye çalıştı. Kahkahalar bir anda kesildi ve adamlar Irving’e ters ters bakmaya başladılar. Teğmen yaptığı davranışın bir hakaret olarak algılanmış olabileceğini düşündü; ama sonra Eskimoların bu harika hediyeye karşılık hiçbir şey veremedikleri için bir anda tavır değiştirdiklerini anladı.</span></p>

      <p class="calibre2"><span class="none">Inuk Tikerqat diğer avcılara dönüp elini karnında gezdirerek açık ifadelerle Irving’e yemek sunmayı teklif etti.</span></p>

      <p class="calibre2"><span class="none">Irving bir an kendisinden yiyecek isteyeceklerini düşünüp korkuya kapıldı, ama hemen sonra Eskimo dönüp aynı mimikleri Irving’e de yapınca Teğmen durumu anladı. Kendisine aç olup olmadığı soruluyordu.</span></p>

      <p class="calibre2"><span class="none">Irving kafasını salladı. Inuk Tikerqat teğmeni omzundan tutup kızağın yanına çekti. Kızak için hangi kelimeyi kullanmıştı? diye düşündü ve sonunda hatırlayıp yüksek sesle “Kamatik?” dedi.</span></p>

      <p class="calibre2"><span class="none">Bay Tikerqat onayladı, “Ee!!” Havlayan köpekleri ayağıyla itip kızağın üstündeki hayvan derisini kaldırdı. Kamatik’in üstünde taze et ve balık istifi yapmışlardı. Tikerqat balığı gösterip bir çocuğa konuşma öğretir gibi yavaşça “Eqaluk,” dedi. Fok eti ve balina yağına “Natsuk,” rengi daha koyu olan donmuş bir ete ise “Oo ming-mite,” dedi.</span></p>

      <p class="calibre2"><span class="none">Irving başını salladı. Ağzı sulandığı için utanmıştı. Seçme şansı var mıydı, bilmiyordu; ama utana sıkıla fok etini işaret etti.</span></p>

      <p class="calibre2"><span class="none">Bay Tikerqat yine “Ee!” dedi. Kısa parkasının altından keskin bir bıçak çıkarıp Irving ve kendisi için birer parça et kopardı. İlk parçayı Teğmen’e vermişti.</span></p>

      <p class="calibre2"><span class="none">O sırada yaşlı kadın inlemeye benzer bir ses çıkardı. “Kaaktunga” diye bağırdı. Kimse ilgilenmeyince yineledi, “Kaaktunga!”</span></p>

      <p class="calibre2"><span class="none">Tikerqat, Irving’e dönüp “Qavac … suingne! Kangunartuliorpoq!” dedi ve bir parça et de kadın için koparıp köpeğe atar gibi önüne fırlattı.</span></p>

      <p class="calibre2"><span class="none">Ağzında dişi olmayan yaşlı kadın güldü ve et parçasını yakalayıp emmeye başladı. Bir anda eline bıçağını alan herkes kızağın etrafında yemek için toplanmıştı. Bay Tikerqat yaşlı kadını gösterip “Aipalingiagpoq,” diyerek güldü. Saç bantlı Eskimo hariç herkes şamataya katıldı.</span></p>

      <p class="calibre2"><span class="none">Irving de yapılan şakayı anlamadığı halde güldü. Saç bantlı Eskimo Irving’e bakıp “Qavac</span> <span class="none">suingne!</span> <span class="none">Kangunartuliorpoq</span><span class="none">” dedi.</span></p>

      <p class="calibre2"><span class="none">Adam her ne dediyse, iyi bir şey olmadığı kesindi. Bay Tikerqat ve diğerleri yemeklerini bölmeden sadece kafa salladılar.</span></p>

      <p class="calibre2"><span class="none">Burada herkes, genç kadın bile, tıpkı Bayan Sessizlik’in kendi evinde yaptığı gibi bıçakla kestiği eti bıçaktan çıkarmadan ağzına atıyordu. Irving’in bıçağı keskin olmadığından bu işi yapmakta zorlanıyordu. Ama artık bu şekilde yemek yerken burnunu kesmemeyi öğrenmişti. Yemek yerken geğirtiler ve yellenmeler dışında kimse ses çıkarmıyordu. Adamlar boyunlarına astıkları keseden, Irving de donmasın diye göğsünde tuttuğu şişeden birkaç yudum su içiyordu.</span></p>

      <p class="calibre2"><span class="none">Inuk Tikerqat aniden “Kee-nah-oo-veet?” dedi. Göğsüne vurup “Tikerqat,” dedi ve eldivenini çıkarıp iki parmağını gösterdi.</span></p>

      <p class="calibre2"><span class="none">Teğmen de kendi adını söyledi, “Irving.”</span></p>

      <p class="calibre2"><span class="none">“Ehvunq” diye tekrarladı Eskimo. Irving gülümsedi ve yeni arkadaşına “Inuk Tikerqat, ee?” dedi.</span></p>

      <p class="calibre2"><span class="none">Eskimo kafasını salladı, “Ahka.” Diğer Eskimoları da etrafına toplayıp, “Inuk,” dedi ve sakat elini havada sallayarak tekrarladı, “Tikerqat.”</span></p>

      <p class="calibre2"><span class="none">Irving, “</span><span class="none">Inuk’un</span> <span class="none">buradaki on Eskimo’yu tanımlayan bir kelime olduğunu düşündü. Belki gruplarının ya da kabilelerinin adıydı. “Tikerqat” ise bu yeni arkadaşının adıydı ve muhtemelen “İki Parmak” gibi bir anlama geliyordu.</span></p>

      <p class="calibre2"><span class="none">Yemeye devam ederken “Tikerqat,” diye tekrarladı. Etin çok yağlı ve bayat olmasının hiçbir önemi yoktu. Sanki Irving’in vücudu bu yağa bile hasretti. “Tikerqat.”</span></p>

      <p class="calibre2"><span class="none">Tikerqat yemek sırasında Irving’e genel bilgiler vermeye devam etti. Her şeyi hareketlerle anlatıyor ve her ismin hangi anlama geldiğini vücut diliyle açıklamaya çalışıyordu. Eğlenceli bir oyun başlamıştı.</span></p>

      <p class="calibre2"><span class="none">Tikerqat yavaşça “Taliriktug,” dedi ve yanındaki iri adamı işaret etti. İki Parmak, bu genç adamın kolundan tutup gelişmiş kaslarını gösterdi. “ Taliriktug,” diye tekrarladı Irving, “Büyük Pazı” ya da “Güçlü Kol” gibi bir anlama geliyordu herhalde.</span></p>

      <p class="calibre2"><span class="none">Onun yanındaki kısa boylunun adı “Tuluqag”dı. Tikerqat onun kapüşonunu geri atıp siyah saçlarını gösterdi ve sonra elini saçlarının arasında gezindirerek kanat çırpan bir kuşu anlatmaya çalıştı.</span></p>

      <p class="calibre2"><span class="none">Irving tekrar ediyordu, “Tuluqag.” Belki adamın adı “Kuzgun” anlamına geliyordu.</span></p>

      <p class="calibre2"><span class="none">Dördüncü adam göğsünü yumruklayıp başını geriye attı ve ulumaya başladı, “Amama.”</span></p>

      <p class="calibre2"><span class="none">Irving tekrarlıyordu, “Amama”, “Kurt.”</span></p>

      <p class="calibre2"><span class="none">Beşinci avcının adı “Mamanıt’tu ve anlamını kollarını kaldırıp dans ederek anlatmaya çalışmıştı. Irving tekrarlasa da ne anlama geldiğini çözemedi.</span></p>

      <p class="calibre2"><span class="none">Altıncı avcı “Ituksuk” oldukça ciddi tavırlı genç bir adamdı. Siyah gözlerini ayırmadan Irving’e baktı ve yerinden kıpırdamadı. Irving de kafasını sallayıp yemeğine devam etti.</span></p>

      <p class="calibre2"><span class="none">Saç bantlı yaşlı adam “Asiajuk’tu. Adının anlamını göstermek için en ufak bir hareket bile yapmadı. Teğmen John Irving’i sevmediği açıkça ortadaydı.</span></p>

      <p class="calibre2"><span class="none">“Tanıştığıma memnun odum, Bay Asiajuk.”</span></p>

      <p class="calibre2"><span class="none">Tikerqat saç bantlı adamı göstererek yine yavaşça, “Afatkuq,” dedi.</span></p>

      <p class="calibre2"><span class="none">Şifacı olabilir mi? diye meraklandı Irving. Asiajuk’un misafirperverliği sessiz bir kuşku düzeyinde kalsa da Teğmen şu anda her şeyin yolunda gittiğinden emindi.</span></p>

      <p class="calibre2"><span class="none">Kızaktaki yaşlı adam “Kringmuluardjuk,” olarak tanıtılmıştı. Sonra Tikerqat on, on bir yaşlarındaki çocuğu gösterip “Irniq” ve peşinden “Qajorânguaq” dedi.</span></p>

      <p class="calibre2"><span class="none">Irniq “oğul” ya da “erkek kardeş” anlamına geliyor olabilirdi. Galiba birincisi, diye düşündü. Ya da çocuğun adı Irnidû ve Qajorângucuj, bu anlamlarda kullanılıyordu. Teğmen küçük çocuğa da saygıyla kafa salladı.</span></p>

      <p class="calibre2"><span class="none">Tikerqat yaşlı kadını gösterdi. Adı Nauja’ydı ve Tikerqat yine kuş taklidi yaptı. Irving isimleri tekrarlamaya çalışsa da Eskimo dilindeki gırtlak kullanımı yüzünden pek beceremiyordu. Nauja, belki deniz kırlangıcı demekti, belki de martı. Yaşlı kadın kıkırdayıp balina yağından yemeye devam etti.</span></p>

      <p class="calibre2"><span class="none">Tikerqat elini genç kadının, aslında daha çok genç bir kıza benziyordu, omzuna koyup “Qaumaniq” dedi ve ekledi “Amooq”</span></p>

      <p class="calibre2"><span class="none">Kız kıpırdanıp güldü ve şifacı olması muhtemel adam hariç herkes kızla birlikte güldü. “Amooq” dedi Irving. Tuluqag ve Amaruq gülmekten yemeklerini ağızlarında tutamadılar.</span></p>

      <p class="calibre2"><span class="none">Tikerqat iki eliyle kendine sarılır gibi yaptı, “Qaumaniq</span> <span class="none">Amooq” Irving bu ikisinin karı koca olduğunu düşündü. Tikerqat kıpırdanan kızı tutup parkasının üstünü hızla açtı.</span></p>

      <p class="calibre2"><span class="none">Kız çıplaktı ve göğüsleri gerçekten çok büyüktü... Genç bir kadın için oldukça büyük göğüsleri vardı.</span></p>

      <p class="calibre2"><span class="none">John Irving yanaklarının kızardığını hissetti. Bakışlarını önüne eğip yemeğine devam etti. O anda elli pounduna bahse girerdi ki Eskimo dilinde Amooq “Büyük Meme” demekti.</span></p>

      <p class="calibre2"><span class="none">Adamlar kahkahaya</span> <span class="none">boğuldu. Tahta kamalikin</span> <span class="none">etrafındaki Qunmik’e havlıyor ve zincirlerinden kurtulmaya çalışıyorlardı. Kızağın arkasındaki yaşlı</span> <span class="none">Kringmuluardjuk</span> <span class="none">gülmekten dengesini kaybedip karın içine düştü.</span></p>

      <p class="calibre2"><span class="none">O sırada dürbünle oynayan Amaruq-Kurt-Irving’in geldiği yöndeki sırtı göstererek sinirle, “Takuvaa</span> <span class="none">Kabloona</span> <span class="none">qukurttinct.” diye bağırdı.</span></p>

      <p class="calibre2"><span class="none">Bir anda herkes sustu.</span></p>

      <p class="calibre2"><span class="none">Köpekler daha da öfkeli havlamaya başladı. Irving oturduğu yerden kalkıp o tarafa baktı, dürbünü almak istemiyordu. Sırtın arkasında paltolu bir adam silueti gördü.</span></p>

      <p class="calibre2"><span class="none">Muhteşem diye düşündü. Bu ziyafet ve tanışma boyunca Irving’in aklından Eskimo grubunu Terör Kampına götürmek geçmişti. Ama onları sadece vücut dili kullanarak üç saatlik bir yolculuk yapmaya nasıl ikna edeceğini bulamamıştı. Sonunda kampa yalnızca Tikerqat’ı götürmeye karar verdi.</span></p>

      <p class="calibre2"><span class="none">Teğmen onların geldikleri gibi gitmelerine seyirci kalamazdı. Yüzbaşı Crozier yarın kampta olacaktı ve yerlilerle iletişim kurma hayali de böylece gerçekleşecekti. Bir gece Crozier, Irving’e Kuzeyli kabilelerin çok azı savaşçıdır, demişti. Eğer onların yaşadıkları alanlara gidersek bize yemek verip Büyük Esir Gölü “ne kızaklarla gitmemize yardımcı olurlar. Ayrıca bize burada nasıl hayatta kalınacağını da öğretirler.</span></p>

      <p class="calibre2"><span class="none">Şimdi Thomas Farr ve diğerleri Irving’in ayak izlerini takip ederek onu aramaya gelmişlerdi. Sırtın orada görünen siluet kayboldu. Korkmuş olabilirdi ya da vadideki bu on yabancıyı görüp onları ürkütmek istememiş de olabilirdi. Ama Irving sanki paltonun üstünde Galler peruğ</span><span class="none">u ve atkı da görmüştü. İşte soru</span><span class="none">nlardan biri çözülmek üzereydi.</span></p>

      <p class="calibre2"><span class="none">Irving, Tikerqat’ı ve Eskimo grubunu kendisiyle gelmeye ikna edemese de birkaç adamını alıp Eskimolarla kalabilirdi. Yüzbaşı Fitzjames’e haber gönderir ve diğer denizcileri de buraya getirtirdi.</span></p>

      <p class="calibre2"><span class="none">Gitmelerine izin veremem. Eskimolar sorunlarımıza çözüm olabilir. Kurtuluşumuz olabilirler. Irving’in kalbi küt küt atıyordu.</span></p>

      <p class="calibre2"><span class="none">Tikerqat’a ve diğerlerine dönüp en sakin ve en rahat haliyle “Her şey yolunda,” dedi. “Onlar benim arkadaşlarım. Birkaç arkadaşım. İyi adamlar. Size zarar vermeyecekler. Elimizde sadece bir tüfeğimiz var ve onu da buraya getirmeyeceğiz. Her şey yolunda. Onları siz de seveceksiniz.”</span></p>

      <p class="calibre2"><span class="none">Irving söylediklerinden tek bir kelime bile anlamadıklarını biliyordu; ama yine de sakin bir tonda konuşmaya devam etti, tıpkı Bristol’deki ahırında huysuz tayları sakinleştirirken yaptığı gibi.</span></p>

      <p class="calibre2"><span class="none">Avcılar silahlarını ellerine almış Tikerqat’a bakıyorlardı. Kadınlar yemek yemeyi bırakıp erkeklerin arkasına geçtiler. Tikerqat, Irving’e baktı. Eskimo’nun gözlerinde tuhaf bir ifade vardı. Bir açıklama bekliyor gibiydi. “Khatsee” dedi. Irving elleriyle telkin edici bir hareket yapıp, “Sadece arkadaşlarım,” dedi. “Birkaç arkadaş.”</span></p>

      <p class="calibre2"><span class="none">Teğmen sırta baktı. Hiçbir şey görünmüyordu. Gelen her kimse vadideki kalabalığı görüp kaçmış olmalıydı. Burada daha ne kadar bekleyebileceğini bilmiyordu... Tikerqat ve diğerlerini daha ne kadar oyalayabilirdi.</span></p>

      <p class="calibre2"><span class="none">Derin bir nefes aldı ve sırtın arkasındaki adamın yanına gitmeye karar verdi. Onu buraya çağıracak, olanları anlatacak ve Farr’a haber gönderecekti. Irving bekleyemezdi.</span></p>

      <p class="calibre2"><span class="none">Tikerqat’a, “Lütfen burada kalın,” dedi. Geri döneceğini anlatabilmek için çantasını yanlarına bıraktı. “Lütfen bekleyin. Hemen geleceğim. Çok uzağa gitmeyeceğim. Lütfen burada kalın.”</span></p>

      <p class="calibre2"><span class="none">Tikerqat oturmadı, cevap vermedi; ama olduğu yerde kaldı.</span></p>

      <p class="calibre2"><span class="none">Teğmen, “Geri geleceğim,” dedi. Dönüp hızla koşarak sırta ilerledi. Sırta tırmandıktan sonra aşağıya baktı; on kişi, köpekler ve kızak hâlâ oradaydı. El salladı, geri geleceğini belli eden hareketler yaptı. Sırtın kuzeydoğusunda ve altı metre aşağıda bir şeyler gördü.</span></p>

      <p class="calibre2"><span class="none">Ayağında sadece çizmeleri olan ufak tefek ve çıplak bir adam dans ediyordu. Yüzbaşı Crozier’ın hikâyelerinden biri geldi aklına ve cin, diye düşündü Irving. Göz yanılgısı olduğunu sanıyordu.</span></p>

      <p class="calibre2"><span class="none">Yaklaştığı zaman onun bir cinden ziyade kalafatçı yardımcısı olduğunu anladı. Adam parmak uçlarında dönerek dans ederken bir denizci şarkısı mırıldanıyordu. Küçük adamın rengi solmuştu, zayıflıktan kaburgaları sayılıyordu, sünnetliydi ve parmak uçlarında dönerken solgun poposu çok komik görünüyordu.</span></p>

      <p class="calibre2"><span class="none">Irving kalafatçı yardımcısına yaklaşıp “Bay Hicke</span><span class="none">y. Ne yaptığınız sanıyorsunuz?”</span> <span class="none">dedi.</span></p>

      <p class="calibre2"><span class="none">Kalafatçı yardımcısı sadece dans ediyordu. İşaretparmağını dudaklarına değdirerek Teğmene “sus” işareti yaptı. Sonra eğilip Irving’e poposunu gösterdi.</span></p>

      <p class="calibre2"><span class="none">Çıldırmış, dedi Irving. Tikerqat ve diğerlerinin onu bu halde görmelerine izin veremem. Farr’a haber vermesi için onu gönderebilir miydi? Kalem ve kâğıdı vardı; ama hepsi çantasında kalmıştı.</span></p>

      <p class="calibre2"><span class="none">Sinirli bir tonda, “Bakın Bay Hickey...” diye başladı.</span></p>

      <p class="calibre2"><span class="none">Kalafatçı yardımcısı kollarını açıp dönerek dansa devam ediyordu. Ama elinde bir bıçak vardı. Irving boğazında ani bir acı hissetti. Konuşmaya çalıştı, yapamadı ve iki elini boğazına götürünce kollarından aşağıya süzülen kanı hissetti.</span></p>

      <p class="calibre2"><span class="none">Hickey bıçağı yine savurdu ve Teğmenin nefes borusunu kesti. Dizlerinin üstüne düşen Irving sağ elini Hickey’e doğru kaldırdığında karanlık bir tünele girmiş gibi hissetti.</span></p>

      <p class="calibre2"><span class="none">Hickey ona bir adım daha yaklaştı, hâlâ çıplaktı ve çelimsiz vücud</span><span class="none">uyla bir cüceyi andırıyordu. Corn</span><span class="none">elius, teğmenin giysilerini parçalamak için eğildiğinde Irving çoktan ölmüştü.</span></p>

      <p class="calibre2">&nbsp;</p><br class="calibre3" id="calibre_pb_39" />
    </div>
  </div>
</body>
</html>
