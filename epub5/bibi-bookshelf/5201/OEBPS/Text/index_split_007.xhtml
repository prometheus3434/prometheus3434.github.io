<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>7<br />
      FRANKLIN</h1>

      <p class="calibre2">&nbsp;</p>

      <p class="calibre2"><span class="none">Bir kış önce Beechey Adasında, şu anda bulundukları noktadan yüzlerce kilometre ötede geçirdikleri zamanlar pek çok bakımdan rahatsızlık vericiydi, bunu kendine ya da bir yakınına itiraf edebilirdi. Gerçi bu seferde hiçbir yakını yoktu. Seferlere katılan üç tayfanın, Ocak ayının başında önce Torrington ve Hartnell’in, sonra 3 Nisan’da deniz piyade Er William Braine’ın verem ve zatürreeden ölmesi bir şok etkisi yaratmıştı. Franklin’in bildiği kadarıyla bir seferin bu kadar erken sayılabilecek bir tarihinde doğal nedenlerle bu kadar çok kayıp veren bir başka gemi yoktu.</span></p>

      <p class="calibre2"><span class="none">Kaptan S</span><span class="none">ö</span><span class="none">r John Franklin halinden hiç bu kadar memnun olmamıştı.</span></p>

      <p class="calibre2"><span class="none">Otuz iki yaşındaki Er Braine’ın mezar tabelasına ne yazılması gerektiğine Franklin karar vermişti: “Choose...” bu sözler gerek</span> <span class="none">Erebus ‘un</span> <span class="none">gerekse Terör’ün tayfaları arasında isyan noktasına gelmese bile ona çok yaklaşan bir rahatsızlığa neden olmuştu. Çünkü bu yazı O korkunç çakıl ve buzların içinde yatan Braine, Hartnell ve Torrington’u asla ziyaret etmeyecek kişiler için yazılmıştı. Bununla birlikte dört cerrah Hartnell’in ölümünden sonra toplanmış, tartışmış ve gizliden gizleyen varlığını sürdüren iskorbütün tayfaların direncini kırdığı, verem ve zatürree gibi hastalıkların hemen ölüme yol açtığı ihtimali olabileceği üzerinde karara varmışlardı. Cerrahlar, Stanley, Goodsir, Peddie ve McDonald Sör John’a tayfaların diyetinde bir değişiklik yapılmasını önerdiler. Buna göre mümkün olduğunca taze yemek yenecekti. (Gerçi kutup ayısı dışında taze yemek bulmak hemen hemen olanaksızdı ve bu tehlikeli yaratığın ciğerini yemenin ani ölümlere yol açabileceği keşfedilmişti.) Eğer taze yemek bulunamazsa tayfaların daha çok tercih ettiği tuzlu domuz ve dana etleri azaltılacak, bunun yerine konservelerdeki sebze çorbaları ve benzer yemekler verilecekti. Sör John bu tavsiyelere uydu, verilen yemeklerin yarısından az olmayacak bir kısmının depolarda saklanan konserve yiyeceklerden oluşması emrini verdi. Bu değişiklik işe yaramıştı. Er Braine’ın nisan başındaki ölümü ile 1846 Mayıs’ının sonunda Beechey Adası’ndaki buzların erimesiyle biten tutsaklıkları arasındaki dönemde kimse ölmedi ve ciddi bir hastalığa yakalanmadı. Bundan sonra buz hızla kırıldı. İki yetenekli buz ustasının seçtikleri yönlerden güney ve batı tarafına doğru, Sör John’un neslinden gelen kaptanların söylemeye alışık oldukları gibi “yağ gibi” ilerlediler. Güneş ışığı ve açık sularla beraber çeşit çeşit hayvan, kuş ve balık da ortaya çıktı. Bu uzun, yavaş geçen kutup yazında güneş neredeyse gece yarısına kadar ufuktan inmiyor, havalar bazen sıfırın üstüne çıkıyor ve gökler göç eden kuşlarla doluyordu. Franklin artık renklerinden martıların cinsini tahmin edebiliyor, her türlü ördeği ve kuşu birbirinden ayırt edebiliyordu. Erebus ve Terörün önünde giderek açılan sularda herhangi bir Amerikalı balina avcısını kıskandıracak bir sürü balina görüyorlar, ringo gibi çeşit çeşit küçük balığın yanında morina ve Grönland balinası gibi büyük balıklara da rastlıyorlardı. Tayfalar balina avlamak için botlara biniyorlar, balık avlıyorlar ve bazen sırf zevk için küçük balinalara ateş ediyorlardı. Her av takımı akşam yemeğinde yenmek üzere vurdukları kuşlarla geri geliyordu. Kuşun dışında fok balığı da avlanıyordu. Kışın deliklerine giren bu hayvanları vurmak neredeyse olanaksızken yazın açık buzda çok kolay hedef oluyorlardı. Aslında tayfalar çok yağlı ve tatsız buldukları fok balığı etini pek sevmiyorlar ama kıştan kalma bir açlıkla bu hayvanların yağlarını içiyorlardı. Teleskoplarla yerlerini tespit ettikleri, uzun sivri dişleriyle istiridye avlayan</span> <span class="none">denizaygırlarını</span> <span class="none">da vuruyorlardı. Bazı av partileri de beyaz kutup tilkisinin derisi ve etiyle geri dönüyorlardı. Avcılar ağır ağır yürüyen kutup ayılarını bu hayvanlar</span> <span class="none">üzerlerine</span> <span class="none">saldırmadıkça vurmayı pek tercih etmiyorlardı. Hele bu kadar çok başka av hayvanı varken kimse bu ayıların etini yemiyordu. Franklin’e verilen emirler arasında bir alternatif emir vardı: Eğer “Kuzey-Batı Geçidi’ne güneyden ulaşmasına buzlar engel olursa, kuzeye dönüp, Wellington</span> <span class="none">Geçidi’ni</span> <span class="none">izleyip Açık Kutup Denizi’ne -özetle, Kuzey Kutbu’na- gidebilirdi. Ama Franklin hayatı boyunca her zaman yapmaya alışık olduğu şeyi yaptı: Kendisine ilk verilen emir neyse onu uygulamak. Bu, kutupta geçirdiği ikinci yazdı ve onun liderliğinde gemileri Erebus ve Terör güneyden, Devon Adası’ndan ilerleyip Walker Burnunu geçmiş, isimsiz buzlu takımadalara gelmişti. Bir önceki kış, “Kuzey-Batı Geçidi’ni aramaktansa Kuzey Kutbu’na gitmekle yetinecek gibi görünüyordu. Kaptan Sör John Franklin o zamana kadar</span> <span class="none">kat ettiği</span> <span class="none">hızla gurur duyabilirdi. Geçen yıl, 1845’te kısa sayılabilecek yaz yolculuğunda, İngiltere’den geç yola çıkmışlar ve Grönland’a planladıklarından daha geç varmışlardı. Baffin Körfezi’ni rekor sayılabilecek bir zamanda</span> <span class="none">kat etmiş</span><span class="none">, Devon Adasının güneyindeki Lancaster Boğazını geçmiş, oradan Barrow Boğazı’na ulaşmışlardı; ağustos ayının sonlarına doğru Walker Burnunun güneyinden ilerlerken buz daha öteye gitmelerini engelledi. Ama buz uzmanları kuzeyde ilerlenebilecek sular keşfetti. Bu yolu izleyen gemiler Devon Adası’nın kuzey kesimlerinden geçerek Wellington Kanalı’na ulaştılar. Bu noktadan sonra Franklin kendisine önerilen alternatif rotayı izlemeye karar verdi; açık Kutup Denizi’ne ve Kuzey Kutbuna buzların olmadığı bir yoldan gidebileceğini düşünüyordu. Ama efsanevi Kuzey Denizi’ne ulaşabilmek için buzlar arasında herhangi bir açıklık bulamadı. Franklin’in seferindekilerin düşündüğü kadarıyla Kutup Kıtasının bilinmeyen bir kısmı olan Grinell Yarımadası önlerini kesmiş, kuzey ve batıdan ve daha sonra sadece batıdan ilerleyerek o yarımadanın batı ucuna gelinceye kadar açık denizi izlemek zorunda bırakmıştı; bu noktadan sonra tekrar kuzeye yönelmişler, Wellington Kanalından görünüşe göre sonsuza kadar uzanan bir buz kütlesiyle karşılaşmışlardı. Bu yüksek buz denizine paralel olarak beş gün ilerledikten sonra Franklin, Fitzjames, Crozier ve buz uzmanları Wellington Kanalı’nın kuzeyinde Kutup Denizi olmadığına ikna olmuşlardı. En azından bu yaz için. Kötüleşen buz koşulları onları güneye yönelmeye, daha önceleri Cornwallis olarak bilinen ama artık Cornwallis Adası olduğu anlaşılan kütlenin etrafını dolanmaya zorladı. Franklin hiç değilse yapılan seferin Cornwallis’in bir ada olduğunun keşfedilmesini sağladığını biliyordu. 1845 yazının sonlarına doğru buzlar hızla donarken Franklin büyük Cornwallis Adası’nın etrafından dolandı, Walker Burnu’nun kuzeyindeki Barrow Boğazına tekrar girdi ve Walker Burnu’nun güneyindeki yolun hâlâ buzla -hem de bu defa katı buzla- kaplı olduğunu ikinci kez gördü ve kışı geçirmek üzere Beechey Adası’nda iki hafta önce keşfettikleri küçük bir koya girmeye çalıştı. Franklin buraya tam zamanında geldiklerini biliyordu çünkü bu koyun sığ sularına demir attıkları günün ertesi günü Lancaster Boğazı’nın ötesinde bulunan ve geminin ilerlemesine izin verecek son deniz açıklıkları kapanmaya başlamıştı ve hareket eden buz parçaları seyri olanaksız kılacaktı. Erebus ve Terör gibi demir ve meşeyle güçlendirilmiş teknoloji harikalarının bile buz kanalında hayatta kalıp kalmayacakları şüpheliydi. Ama şimdi yaza gelmişlerdi ve haftalardır güney ve batı yönüne ilerliyor, yapabildikleri zaman erzaklarını dolduruyor, buzlar arasındaki her deniz açıklığını takip ediyor, gözetleme kulesinden görebildikleri her su parıltısının üzerine gidiyor ve zorunda kaldıkları zaman buzları parçalayarak ilerliyorlardı. Erebus, lider gemi olarak önde gidiyor, Terör’e göre daha ağır ve güçlü -</span><span class="none">beş beygir</span> <span class="none">daha güçlüydü- olduğu için buzları o kırıyordu. Ama -kahretsin!- suyun altındaki buz yüzünden motor şaftı bükülmüştü; bundan sonra onarılamayacaktı ve zorunlu olarak önde giden gemi Terör olacaktı. Kral William toprakları güney tarafından bakınca seksen kilometreden itibaren görünmemeye başlamıştı; gemiler o kocaman kara kütlesinin koruması altında kuzeye doğru ilerlediler -bu kara kütlesi Walker Burnu’nu geçip güney-batı yönünde, yani Franklin’in kendisine emredilen yöne doğru ilerlemesini engellemiş, bunun yerine Peel</span> <span class="none">Geçidi’nden</span> <span class="none">geçmek, daha önce keşfedilmemiş boğazlara yönelmek zorunda kalmıştı. Şimdi güney ve batı taraflarında kalan buzlar tekrar hareketlenmeye başlamış ve bu hareketlenme neredeyse daimi bir hal almıştı. Emekler gibi ilerliyorlardı. Buz kalınlaşmış, buzdağları artmış, su açıklıkları daralmış ve birbirinden kopuk bir hal almaya başlamıştı. Sör John, 3 Ekim sabahı en yüksek subaylarını, mühendislerini ve buz uzmanlarını bir toplantıya çağırmıştı. Bu kadar kişi Kaptan Franklin’in kamarasına kolaylıkla sığmıştı; Terör gemisinde bu kamara subayların toplantı salonu olarak kullanılırdı; kütüphanesi, müzik dinleme olanağı vardı. Erebus’da ise bütün bir güvene katını kaplayan bu oda Franklin’e aitti, dört metre genişliğinde, altı metre</span> <span class="none">uzunluğunaydı</span><span class="none">; sancak tarafında, odanın içinde yine bir oda sayılabilecek Franklin’e özel bir “dinlenme yeri” vardı. Franklin’in özel odasının büyüklüğü Yüzbaşı Crozier ve diğer tüm subayların odalarının büyüklüğüne eşitti. Sör John’un yardımcısı Edmund Hoar yemek masasını açmış, orada bulunan tüm subayların oturmasına uygun bir hale</span> <span class="none">getirmişti</span><span class="none">. Erebus gemisinden Üsteğmen Fitzjames, Teğmenler Güre, Le Vesconte ve Fairholme; Terör’den Yüzbaşı Crozier, Teğmenler Little, Hodgson ve Irving toplantıya katılanlar arasındaydı. Masanın her iki tarafında oturan sekiz kişinin dışında -Sör John özel odasının girişine yakın bir yerde, sancak tarafından masanın</span> <span class="none">başköşesine</span> <span class="none">geçmişti- buz uzmanları, Crozier’in gemisinin mühendisi Bay Thompson ve</span> <span class="none">Erebus ‘un</span> <span class="none">mühendisi Stanley masanın yanında ayakta duruyorlardı. Sör John, Erebus’dan bir cerrahın, Stanley’in de toplantıda hazır bulunmasını istemişti. Franklin’in yardımcısı üzüm suları, peynirler ve çörekler çıkarmıştı. Sör John toplantıyı başlatmadan önce biraz konuştular.</span></p>

      <p class="calibre2">&nbsp;</p>

      <p class="calibre2"><span class="none">“Baylar eminim hepiniz neden toplandığımızı biliyorsunuz,” dedi Sör John. “Tanrı’nın yardımıyla seferimizin son iki ayında çok başarılıyız. Beechey Adası’nı neredeyse beş yüz elli kilometre geride bıraktık. Gözcülerimiz ve kızak takımlarımız güney ve batı taraflarında açık sular olduğuna dair raporlar veriyorlar. Tanrı’nın izniyle, bu sonbaharda açık denizlere ulaşabilir ve “Kuzey-Batı Geçidi’ni bulabiliriz.</span></p>

      <p class="calibre2"><span class="none">“Ama anladığım kadarıyla batımızdaki buz gerek kalınlık gerekse yoğunluk bakımından daha da güçlendi. Bay Gregory’nin verdiği rapora göre</span> <span class="none">Erebus ‘un</span> <span class="none">şaftı buz nedeniyle zarar gördü. Bu hasar ilerlememizi engelleyecek kadar büyük olmasa da tam kapasite ilerlememizi güçleştiriyor. Kömür stokumuz azalıyor. Yakında yeni bir kış bizi bekliyor. Başka deyişle baylar, nasıl bir eylem ve yön içinde olacağımızı belirlememiz gerekiyor, sanırım burada vereceğimiz kararın başarı ya da başarısızlığımızı belirleyecek kadar önemli olduğunu söylemek abanma sayılmaz.”</span></p>

      <p class="calibre2"><span class="none">Uzun bir sessizlik oldu.</span></p>

      <p class="calibre2"><span class="none">Sör John Erebus’daki kızıl sakallı buz uzmanına işaret etti. “Belki görüş alışverişinde bulunmadan ve tanışmaya girişmeden önce buz uzmanlarımız, mühendislerimiz ve cerrahımızı dinlemek faydalı olacaktır. Bay Reid, bugünkü ve gelecekteki buz koşullarıyla ilgili dün bana verdiğiniz bilgileri buradakilerle de paylaşır mısınız?”</span></p>

      <p class="calibre2"><span class="none">Reid, masanın ucunda Erebus’dan subayların oturduğu tarafta ayakta duruyordu; boğazını temizledi. Reid utangaç biriydi ve bu kadar yüksek subayın bulunduğu bir toplulukta konuşmaktan dolayı yüzü sakalından daha da kırmızı bir renk almıştı.</span></p>

      <p class="calibre2"><span class="none">“Sör John... baylar... Şimdiye dek buz koşulları açısından şanslı sayılabiliriz, bu bir sır değil. Mayıs ayında gemilerin buzdan kurtulduğu dönemden ve bir Temmuzda Beechey Adası’ndaki limanından ayrılışımızdan beri geçen zaman diliminden söz ediyorum. Boğazlardayken genellikle sulu buzlar arasından ilerliyorduk. Buz bize sorun çıkarmadı. Birkaç saatlik karanlıkta, yani geceleri, ada büyüklüğünde buzların arasından geçiyorduk. Son haftada, donma noktasına gelen denizde bunlardan sık sık gördük. Ama bunlar da bize sorun çıkarmadı.</span></p>

      <p class="calibre2"><span class="none">“Kıyılarda yeni tutmaya başlayan buzlardan da uzak kalmayı başardık, kalmalıydık da, çünkü bu buzlar daha tehlikelidir. Bu karaya bitişik buzlar, böylesine güçlü gövdeleri olan gemilere bile, hele Terör gemisi öndeyken, zarar verebilir. Ama dediğim gibi, bu tür buzdan uzak durabildik. En azından şimdiye kadar.</span></p>

      <p class="calibre2"><span class="none">Reid terliyordu, görünüşe göre lafı bu kadar uzattığı halde hâlâ Sör John’un sorusuna tam olarak yanıt verememekten dolayı rahatsızdı. Boğazını temizleyip devam etti:</span></p>

      <p class="calibre2"><span class="none">“Sör John ve saygıdeğer baylar, bu türden hareket eden buzlarla, ondan daha kalın, yüzen buzlarla ve buzdağlarından kopan büyük buz kütleleriyle şimdiye kadar iyi baş ettik. Bunları bu kadar kolay atlattık çünkü açık denizleri kolaylıkla bulabiliyorduk. Ama baylar, bundan sonra böyle olmayacak. Geceler uzuyor, adamsı buzlar artık sürekli karşımıza çıkıyor, küçük buzullara ve tümseklere giderek daha fazla rastlayacağız. Özelikle de bu tümsekler beni ve Bay Blanky’yi endişelendiriyor.”</span></p>

      <p class="calibre2"><span class="none">“Neden, Bay Reid?” diye sordu Sor John. Yüz ifadesi farklı buz koşullarını konuşmaktan her zaman olduğu gibi ne kadar çok sıkıldığını gösteriyordu. Sor John’a göre buz buzdu, kırılıp geçilecek, yanından dolaşılacak, aşılacak bir şey.</span></p>

      <p class="calibre2"><span class="none">“Kar, Sor John,” dedi Reid. “Tepelerindeki derin kar. Ve yanlarındaki gelgit izleri. Bu tür izler yaşlı, gezici buzların, gerçekten yoğun kütlelerin varlığına işarettir. Onları gördüğümüz anda ise tıkanıp kalırız. Güneye ve batıya dürbünle baktığımızda ya da kızaklarla gittiğimizde hep bu tür buzlan görüyoruz. Bir tek Kral William topraklarının güneyinde açık suların izi var.”</span></p>

      <p class="calibre2"><span class="none">“Kuzey-Batı Geçidi,” dedi Üsteğmen Fitzjames yumuşak bir sesle.</span></p>

      <p class="calibre2"><span class="none">“Belki de,” dedi Sör John. “Büyük ihtimalle. Ama oraya ulaşmamız için yüz elli kilometrelik gezici buzu aşmamız gerekiyor, hatta belki de üç yüz elli kilometrelik bir mesafe. Bana söylenene göre, Terör’ün buz uzmanı batı yönünde koşulların daha da kötüleştiğine dair bir teoriye sahip. Bay Blanky?”</span></p>

      <p class="calibre2"><span class="none">Thomas Blanky’nin yüzü kızarmadı. Diğerine göre daha yaşlı olan bu buz uzmanının sesi, kesik kesik patlayan, her biri bir tüfek sesi gibi keskin heceler halinde geliyordu.</span></p>

      <p class="calibre2"><span class="none">“O gezici buzlara girmek ölüme eşittir. Zaten buraya kadar gelmemiz bile bir hataydı. İşin aslı, Peel Boğazından çıktığımızdan beri en az Baffin Körfezinin kuzeyinde rastladığımız türden kötü bir buz akıntısıyla karşı karşıyayız ve bu akıntı her gün daha da kötüye gidiyor.”</span></p>

      <p class="calibre2"><span class="none">“Neden böyle düşünüyorsun Bay Blanky?” diye sordu Üsteğmen Fitzjames. Kendinden emin sesi hafif peltekti. “Evet, yazın sonuna geldik. Ama deniz tam olarak donuncaya kadar sorun yok. Anakaranın yakınında, örneğin Kral William Yarımadası’nda deniz en az bir ay daha donmaz.”</span></p>

      <p class="calibre2"><span class="none">Bay Blanky başıyla “hayır” işareti yaptı. “Hayır, bu buz, daha önce gördüğümüz buzlara ya da sulu buza benzemez baylar. Bu, gezici buzdur. Kuzeybatıdan geliyor. Bunları bir dizi dev buzul olarak düşünün, parçalanan buzdağları. Güneye ilerlerken çevrelerindeki yüzlerce kilometrelik denizi donduruyor. Şimdiye kadar bundan korunduk.”</span></p>

      <p class="calibre2"><span class="none">“</span><span class="none">Peki,</span> <span class="none">bizi koruyan neydi?</span><span class="none">”</span> <span class="none">diye sordu Teğmen Gore. Çarpıcı biçimde yakışıklı ve kişilikli bir subaydı.</span></p>

      <p class="calibre2"><span class="none">Bu soruya, bakışıyla Blanky’ye devam etmesine gerek olmadığını belirten Yüzbaşı Crozier yanıt verdi. “Bizi koruyan, biz güneye doğru ilerlerken batımızda kalan adalardı, Graham,” dedi İrlandalı Yüzbaşı. Bir yıl önce nasıl Cornwallis’in bir ada olduğunu keşfettiysek şimdi de Prince of Wales topraklarının da bir ada olduğunu keşfettik. Bu adanın kütlesi tam güçle hareket eden bir buz akıntısını kesti. Biz Peel Burnu’na gelene kadar. Şimdi, çeşitli adalar arasından geçip güneye itilen gezici buzların kuzeybatımızda olduğunu görebiliyoruz. Muhtemelen anakaraya kadar sürecektir bunlar. Güney sahilinde hâlâ donmamış deniz varsa bile, bu durum uzun sürmeyecektir. İlerlersek ve gezici buzların arasında kışı geçirmeye kalkarsak sonumuz gelir.”</span></p>

      <p class="calibre2"><span class="none">“Bu da bir fikir,” dedi Sör John. “Bunu belirttiğin için de teşekkür ederim Francis. Ama şu anda eylem planımızı çıkarmalıyız. Evet... James?”</span></p>

      <p class="calibre2"><span class="none">Üsteğmen Fitzjames her zamanki gibi rahat ve kendinden emin görünüyordu. Sefer sırasında kilo almıştı, düğmeleri üniformadan kopacakmış gibi duruyordu. Yanakları pembeydi; sarı saçları İngiltere’de olduğundan daha uzundu ve bukleler halinde aşağı sarkıyordu. Masadaki herkese gülümsedi.</span></p>

      <p class="calibre2"><span class="none">“Sör John, ben de Yüzbaşı Crozier gibi gezici buzların ortasında kalırsak kötü duruma düşeceğimizi düşünüyorum ama bu yoldan devam edersek sonumuzun geleceğini sanmıyorum. Benim fikrime göre ilerleyebildiğimiz kadar güneye ilerlemeliyiz. Bunu yaparsak ya açık denizlere ulaşıp “Kuzey-Batı Geçidi’ne ulaşırız ki bunu kış gelmeden başarabileceğimize inanıyorum, ya da kıyıda daha güvenli sular buluruz, Beechey Adası’ndaki gibi kışı görece daha iyi geçirebileceğimiz bir limana sığınabiliriz. En azından, Sör John’un daha önceki seferlerinden ve yapılan başka seferlerden bildiğimiz kadarıyla, ırmaklardan gelen sıcak su nedeniyle kıyılardaki denizler daha geç donuyor.”</span></p>

      <p class="calibre2"><span class="none">“Peki ya güneybatıya giderken açık sulara veya kıyıya ulaşamazsak?” diye sordu Crozier yumuşak bir sesle.</span></p>

      <p class="calibre2"><span class="none">Fitzjames bu ihtimali önemsemediğini belirten bir jest yaptı. “En azından bir sonraki ilkbaharda hedefimize daha fazla yaklaşmış oluruz. Başka bir alternatifimiz var mı, Francis? Beechey’e ya da Baffin Körfezine dönmemizi ciddi ciddi önermiyorsun herhalde?”</span></p>

      <p class="calibre2"><span class="none">Crozier başını iki yana salladı. “Şu anda Kral William Adasının doğusuna doğru en az batısına doğru ilerlediğimiz kadar kolay ilerleyebiliriz, -hatta bunu daha kolay yaparız- çünkü gözcülerimiz ve keşif birliklerimizden öğrendiğimiz kadarıyla güney tarafında hâlâ geniş donmamış sular var.”</span></p>

      <p class="calibre2"><span class="none">“Kral William topraklarının doğusuna mı?” diye sordu Sör John; ses tonundan bunu inanılmaz bulduğu anlaşılıyordu. “Francis, bu çıkmaz bir yol olurdu. Evet, yarımada bizi korurdu ama buradan doğuya yüzlerce kilometrekare alan donmuş durumda ve buzlar önümüzdeki ilkbahara kadar çözülmeyecek.”</span></p>

      <p class="calibre2"><span class="none">“Ama</span><span class="none">” dedi Crozier etrafına bakarak “... Kral William toprakları bir ada değilse durum farklı olur.” “Bu durumda kuzeybatıdan gelen gezici buz akımından son bir ayda Prince of Wales Adası tarafından nasıl konmuyorsak aynı şekilde korunuruz. Böyle olunca, Kral William topraklarının güney tarafındaki açık sular kıyıya kadar uzanabilir; biz de haftalar boyunca batıya doğru daha sıcak denizlerde yol alabilir, -belki de bir nehrin ağzında- mükemmel bir sığınak bulabilir, zorunda kalırsak ikinci bir kışı orada geçirebiliriz.”</span></p>

      <p class="calibre2"><span class="none">Odada uzun bir sessizlik oldu.</span></p>

      <p class="calibre2"><span class="none">Erebus’dan Teğmen H. T. D. Le Vesconte boğazını temizledi: “Şu garip Doktor King’in teorilerine mi inanıyorsunuz?” diye sordu yumuşak bir sesle.</span></p>

      <p class="calibre2"><span class="none">Crozier kaşlarını çattı. Ordudan bile olmayan, sıradan bir sivil sayılan Doktor Richard King’in teorilerinin sevilmediğini ve önemsenmediğini biliyordu. Bunun en önemli nedeni, King’e göre Sör John’un yaptığı türden seferler düzenlemek aptalca, tehlikeli ve masraflı olmasıydı. King, Back’le beraber yıllar önce yaptığı seferde çizdiği haritalara ve edindiği tecrübelere dayanarak Kral William topraklarının bir ada; daha da doğularında bulunan, ada gibi görünen Boothia’nın ise aslında bir yarımda olduğunu iddia ediyordu. King’e göre “Kuzey-Batı Geçidini bulmanın en kolay ve güvenli yolu Kuzey Kanada’dan küçük gruplar yollamak ve batıya doğru sıcak denizleri kıyıdan takip etmekti. Ona göre kuzeydeki yüz binlerce kilometrekarelik deniz adalar ve buz akıntılarından oluşan tehlikeli bir karmaşaydı ve dünyanın en gelişmiş gemilerinden binlercesini bile yutabilirdi. Crozier</span> <span class="none">Erebus ‘un</span> <span class="none">kütüphanesinde bu tartışmalı kitabın bulunduğunu biliyordu; bu kitabı okumuş, incelemişti. Kitap, hâlâ Terör’deki kamarasında duruyordu. Ama bu seferde bu kitabı okuyacak ya da okumaya tenezzül edecek tek kişi olduğunu biliyordu.</span></p>

      <p class="calibre2"><span class="none">“Hayır,” dedi Crozier. “King’in teorilerine göndermede bulunmadım. Sadece güçlü bir ihtimal üzerinde duruyorum. Bakın, Cornwallis Adası’nın belki de Kutup Kıtası’nın bir parçası olan büyük bir toprak parçası olduğunu sanıyorduk ama onun etrafını birkaç günde dolaştık. Pek çoğumuz Devon Adası’nın kuzeye ve batıya doğru uzanıp “Kuzey-Batı Geçidi’ne ulaşacağını düşünüyordu ama gemilerimizle bu adanın ucuna ulaştık ve kuzey yönünde açılan kanalların varlığını öğrendik.</span></p>

      <p class="calibre2"><span class="none">“Bize verilen emirlere göre Walker Burnu’nun güneybatısından ilerlememiz gerekiyordu ama karşımıza Prince of Wales kara parçasının çıktığını gördük, muhtemelen bu kara parçası, neredeyse hiç kuşkuya yer bırakmayacak biçimde bir adadır. Ayrıca güneye doğru ilerlerken doğu tarafında gördüğümüz alça</span><span class="none">k buz şeridi, Somerset Adası’nı</span> <span class="none">Boothia Felix’ten ayıran donmuş bir geçit olabilir. Eğer böyleyse, King’in yanıldığı, Boothia’nın, Lancaster Boğazı’nın kuzeyine doğru uzayıp giden bir yarımada olmadığı ortaya çıkacaktır.”</span></p>

      <p class="calibre2"><span class="none">“Gördüğümüz alçak buzlu bölgenin bir geçit olduğuna dair bir kanıt yok,” dedi Teğmen Gore. “Burayı Beechey Adası’nda gördüğümüz gibi az buzla kaplı bir kıstak olarak düşünmek daha akla uygun olur.”</span></p>

      <p class="calibre2"><span class="none">Crozier omuz silkti. “Belki de. Ama bu sefer boyunca sürekli olarak daha önce büyük kara parçaları olarak düşünülen toprakların birer ada olduklarını gördük. Ben ters yönde ilerlemeyi öneriyorum. Güneybatıdaki gezici buzdan kurtulalım, güneye, oradan da pekâlâ Kral William Adası olabilecek kara parçasının doğu kıyılarına yelken açalım. En azından Bay Blanky’nin sözünü ettiği bu</span> <span class="none">deniz buzulundan korunmuş oluruz. Ayrıca, en kötü ihtimal başımıza gelse bile, yani burası uzun, dar bir koy olsa bile, yeniden kuzeye gidebilir, önümüzdeki yaz Kral William toprak parçasına ulaşabilir, hiçbir şey kaybetmemiş olarak şu anda bulunduğumuz yere ulaşırız.”</span></p>

      <p class="calibre2"><span class="none">“Tabii yaktığımız kömürü ve kaybettiğimiz değerli zamanı saymazsak,” dedi Üsteğmen Fitzjames.</span></p>

      <p class="calibre2"><span class="none">Crozier bunu başıyla onayladı.</span></p>

      <p class="calibre2"><span class="none">Sor John elini yuvarlak ve iyi tıraş edilmiş yanaklarına götürdü.</span></p>

      <p class="calibre2"><span class="none">Terör’ün mühendisi James Thompson bir anlık sessizlikten yararlanarak lafa girdi: “Sör John, baylar,</span> <span class="none">mademki</span> <span class="none">gemilerde kalan kömür stoku meselesi açıldı, kelimenin tam anlamıyla geri dönüşü olmayan bir noktaya çok ama çok yaklaştığımızı belirtmek isterim. Sadece geçen hafta, gezici buzlar arasından yolumuzu açmaya çalışırken kömür stokumuzun dörtte birinden fazlasını harcadık. Şimdi ise elimizde yola çıkarken sahip olduğumuz kömürün yarısı var</span> <span class="none">Normal şartlarda seyredersek, bu bizi iki haftadan az bir süre için götürür. Ama daha önce yaptığımız gibi buzları zorlayarak ilerlemeye kalkarsak birkaç gün bile idare edemeyiz. Eğer bir kış daha bir yerde donup kalırsak sadece gemileri ısıtmak için bile elimizdeki stokun önemli bir kısmını kullanmak zorunda kalacağız.”</span></p>

      <p class="calibre2"><span class="none">“Ama istersek kıyılara adam gönderip ağaç kesebiliriz,” dedi Crozier’ın solunda oturan Teğmen Edward Little.</span></p>

      <p class="calibre2"><span class="none">Sör John dışında orada bulunan herkes içten kahkahalarla güldü. Bu gergin konuşmayı biraz yumuşatan bir espriydi. Sör John muhtemelen şimdi güneylerinde kalan kıyı bölgelerine, kuzeye doğru yaptığı ilk seferleri hatırlıyordu. Tundralar güney kıyılarından dokuz yüz kilometre uzaktaydı ve bu mesafeyi</span> <span class="none">kat edilmezse</span> <span class="none">tek bir ağaç ya da fundalık görmek olanaksızdı.</span></p>

      <p class="calibre2"><span class="none">“Buharla daha uzun süre ilerlememizi sağlamamızın bir yolu var,” dedi Crozier. Gülüşmelerden sonraki yatışma sonrasında, bunları daha yumuşak bir sesle söylemişti.</span></p>

      <p class="calibre2"><span class="none">Herkes Terör gemisinin kaptanına doğru döndü.</span></p>

      <p class="calibre2"><span class="none">“Bütün mürettebat ve malzemeyi Erebus’tan Teröre yükler ve tam gaz ilerleriz,” diye devam etti Crozier. “İster güneybatıdaki buzların üzerine, ister Kral William toprakları ya da Adası’nın doğu kıyılarını keşfetmeye.”</span></p>

      <p class="calibre2"><span class="none">“Çok doğru,” dedi buz uzmanı Blanky. Şimdi herkes sessizliğe bürünmüştü. “Bak bu gerçekten de mantıklı.”</span></p>

      <p class="calibre2"><span class="none">Sör John sadece gözlerini kırpabildi bir an. Konuşmayı başardığında, anlatılanlara inanmaz birinin sesi çıkıyordu. Sanki Crozier bir şaka yapmıştı da Sör John anlayamamıştı. “Ana gemiyi terk etmek mi?” diyebildi sonunda. “Erebus’u terk mi edeceğiz?” Etrafına bakındı; yanındaki subayların odasına şöyle bir bakmalarının bile bu konunun hemen kapanmasını sağlayacağını sanıyordu, raf ve kitaplarla dolu duvarlar, masadaki Çin porselenleri, kristal porselenler, yukarıya yerleştirilmiş, geç-yaz ışığının odasına girmesini sağlayan üç tane Preston Marka aydınlatma cihazı...</span></p>

      <p class="calibre2"><span class="none">“Erebus’u terk mi edeceğiz Francis?” diye tekrar sordu. Bu defa sesi daha güçlü çıkmıştı ama ne olduğu belli olmayan bir şakanın sona ermesini isteyen birinin ses tonuyla.</span></p>

      <p class="calibre2"><span class="none">Crozier başıyla onayladı. “Ana şaft bükülmüş durumda, komutanım. Kendi mühendisiniz Bay Gregory, bize bunun tamir edilemeyeceğini, bir tersane dışında hiçbir yerde yerine yenisinin takılamayacağını söyledi. Hele gezici buzda bunu hiç yapamayız. Şaft tamir olmaz, tersine daha çok bozulur. İki gemimiz varken, gezici buzla savaşmak için gerekli kömürü ancak birkaç gün ya da en fazla bir hafta kullanabileceğiz. Eğer başaramazsak iki gemi de buza saplanıp kalır. Eğer Kral William topraklarının batısındaki açık denizde buza saplanıp kalırsak artık parçası olduğumuz buzun bizi nereye götüreceğini bilemeyiz. Büyük ihtimalle orada bulunan sahilin sığ yerlerine savruluruz. Bu da böylesine muhteşem iki gemi için bile yıkım demektir.” Crozier başıyla çevresini ve ışıklandırma sistemini gösterdi.</span></p>

      <p class="calibre2"><span class="none">Ama daha az zarar görmüş gemiye bütün yakıtımızı koyarsak,” diye devam etti Crozier “ve özellikle de Kral William topraklarının doğu tarafında açık denize rastlayacak kadar şansımız olursa, batı kıyısı boyunca, büyük bir hızla, bir aydan fazla ilerleyebiliriz. Elimizdeki yakıt buna yeter. Evet, Erebus’u kaybetmiş oluruz ama Turnagain noktasına ve kıyı boyunca tanıdığımız başka noktalara bir haftada ulaşabiliriz, ulaşırız.</span> <span class="none">Pasifik’e</span> <span class="none">açılan “Kuzey-Batı Geçidi’ni gelecek yıl değil, bu yıl geçeriz.”</span></p>

      <p class="calibre2"><span class="none">“Erebus’u terk mi edeceğiz?” diye tekrarladı Sör John. Sesinde bir gücenmişlik ya da öfke yoktu, sadece tanışılan konuyu saçma bulmaktan gelen bir şaşkınlık vardı.</span></p>

      <p class="calibre2"><span class="none">“Böyle yaparsak Terör’deki koşullar iyice kötüleşir,” dedi Üsteğmen Fitzjames. Bu öneriyi ciddiye almıştı.</span></p>

      <p class="calibre2"><span class="none">Sör John sağına döndü ve gözlerini en sevdiği subayına dikti. Sör John’un bakışları artık sadece yapılan espriyi anlamayan bir adama ait olmaktan çıkmıştı; dalga geçilen bir adamın soğuk gülümsemesi yayılmıştı yüzüne.</span></p>

      <p class="calibre2"><span class="none">“Evet, kalabalık oluruz ama bir ya da iki ay tahammül edebiliriz buna,” dedi Crozier. “Benim gemimin marangozu Bay Honey ve sizin marangozunuz Bay Weekes kullanılabilecek eşyaları gemiden sökebilirler, bu Büyük Oda dışında tüm subay kamaraları sökülür ve bu parçalar Sör John için Terör’de bir oda yapmak için kullanılabilir; hatta belki subaylar için de bir şeyler yapılabilir. Terör’de bazı odaları sökerek buzda bir yıl geçirmemizi sağlayacak bir boşluk yaratabiliriz. Hiçbir yer bulamazsak, bu eski bombardıman gemilerinin alt güvertelerinde büyük boş alanlar olduğunu biliyoruz.”</span></p>

      <p class="calibre2"><span class="none">“Kömürü ve erzakları bir gemiden diğerine aktarmak çok zaman alacaktır,” dedi Teğmen Le Visconte.</span></p>

      <p class="calibre2"><span class="none">Crozier yine başıyla onayladı. “Yardımcım Bay Helpman’dan kabataslak bir tahmin yapmasını istedim. Hatırlayacağınız gibi, sefer için bize yemek temin etmekle yükümlü Bay Goldner büyük miktarda konserveyi yola çıkmamıza kırk sekiz saat kalana kadar yetiştirememişti. Bu yüzden iki gemiyi de boşaltmamız gerekmişti. Daha önce belirlenmiş kalkış tarihimize kadar bütün bunları yapabilmiştik. Bay Helpman’ın yaptığı hesaba göre gün ışığını gördüğümüz uzun saatler boyunca çalışırlarsa ve nöbet sürelerini kısaltırsak almamız gereken her şeyi tam üç gün içerisinde Teröre yükleyebiliriz. Evet, birkaç haftalığına kalabalık bir aile oluruz ama sefere yeni çıkmışçasına çok erzakımız olur, kömür stokumuz dolar, bir yıl boyunca yetecek yiyeceğimiz ve tam kapasiteyle çalışan bir gemimiz olur.”</span></p>

      <p class="calibre2"><span class="none">“Çok mantıklı,” diye tekrarladı buz uzmanı Blanky.</span></p>

      <p class="calibre2"><span class="none">Sör John başını iki yana salladı ve bu şakadan sıkıldığını belirtircesine güldü. “Evet, Francis, bu gerçekten çok</span> <span class="none">ilginç bir teoriydi ama Erebus’u tabii ki terk etmiyoruz. Ne onu, ne de Terör’ü. Senin geminde de bir aksaklık çıksa bile. Bugünkü toplantımızda Baffin Körfezi’ne geri dönmeyi öneren kimse olmadı. Bunu kimsenin önermediğini söylerken haklı mıyım?”</span></p>

      <p class="calibre2"><span class="none">Odada bir sessizlik oldu. Yukarıdan bugün ikinci kez güverteleri temizleyen mürettebatın çıkardığı gürültü geliyordu.</span></p>

      <p class="calibre2"><span class="none">“O halde, karar alınmıştır,” dedi Sör John. “Tam yol ileri gideceğiz. Sadece bize verilen emirler böyle olmakla kalmıyor, burada bulunan pek çok kişinin de belirttiği gibi biz anakaraya ne kadar yaklaşırsak güvenliğimiz de bir o kadar artıyor. Her ne kadar anakarada daha önce karşımıza çıkan korkunç adalar türünden olumsuz koşullar bulunsa da. Francis, James, aldığımız bu kararı tayfalara bildirebilirsiniz.” Sör John ayağa kalktı.</span></p>

      <p class="calibre2"><span class="none">Bir anlığına şaşkınlığa düşen kaptanlar, subaylar, buz uzmanları, mühendisler ve cerrah öylece bakakaldılar. Ama sonra subaylar hemen ayağa kalktı, selam verdiler ve Sör John’un büyük odasından çıkmaya başladılar.</span></p>

      <p class="calibre2"><span class="none">Herkes dar koridoru geçerken ve güverteye giden merdivenden inerken cerrah Stanley Üsteğmen Fitzjames’i üniformasından çekti.</span></p>

      <p class="calibre2"><span class="none">“Komutanım, komutanım,” dedi Stanley. “Sör John benden bir rapor vermemi istemedi ama ben herkese konservelenmiş yemeklerimizde giderek daha fazla bozulmuş yemekle karşılaştığımızı söyleyecektim.”</span></p>

      <p class="calibre2"><span class="none">Fitzjames gülümsedi ve kendini Stanley’den kurtardı. “Daha sonra Sör John’a bunu özel olarak bildirirsin, Stanley.”</span></p>

      <p class="calibre2"><span class="none">“Ama ben ona bunu zaten özel olarak bildirmiştim,” diye ısrar etti küçük gövdeli cerrah. “Bunu diğer subaylara bildirmek istiyordum çünkü...”</span></p>

      <p class="calibre2"><span class="none">“Daha sonra bildirirsiniz, Bay Stanley,” dedi Üsteğmen Fitzjames.</span></p>

      <p class="calibre2"><span class="none">Cerrah başka bir şey söyleyecek oldu ama seslendiği kişi olan Crozier işitme mesafesini geçmiş, yardımcısına işaret etmiş, filikasını getirmesini emretmişti. Bu güneşli günde, iki gemi arasındaki ince</span> <span class="none">suyolunda</span> <span class="none">ilerleyecekler, Terörün buz yüzünden yana yatmış güvertesine gideceklerdi. Siyah dumanlar ana geminin bacasında hâlâ tütüyordu.</span></p>

      <p class="calibre2"><span class="none">Gemiler dört gün boyunca, güneybatıya, gezici buzların üzerine doğru ağır ağır ilerledi. Terör müthiş bir hızla kömür yakıyor, buhar makinesi sayesinde giderek kalınlaşan buzlan kırarak ilerliyordu. Güney yönünde donmamış sularla karşılaşacaklarına dair tüm umutları kaybolmuştu. Güneşli günlerde bile.</span></p>

      <p class="calibre2"><span class="none">9 Eylül’de sıcaklık birdenbire düştü. Arkadaki gemi</span> <span class="none">Erebus ‘un</span> <span class="none">gerisindeki uzun, ince su çizgisi buzla kaplandı ve kaskatı dondu. Etraflarındaki deniz artık yükselen, inen, beyaz bir buzul kütlesi haline gelmişti; gerçek buzdağları önlerine çıkıyor, basınç sırtları aniden yükseliyordu.</span></p>

      <p class="calibre2"><span class="none">Franklin altı gün boyunca bildiği tüm kutup numaralarını denedi, daha çabuk erimesini sağlamak için önlerindeki buzun üzerine siyah kömür tozu saçtılar, ellerinde devasa buz testereleriyle önlerindeki buzu parçalamaya gece gündüz demeden gönderilen ekipler kurdular, zaman zaman aynı anda yüz kişiyi ellerine keskileri, kürekleri, kazmalarıyla buzları kırmaya gönderdiler ve Erebus’u çekmeye çalıştılar. Bu gemi buzun aniden donduğu günden bir gün önce yeniden Terör’ün önüne geçmişti. Franklin sonunda eli kazma tutan herkesi buza gönderdi, kızaklar kurdu, en güçlü adamları koşum takımlarına yerleştirdi ve gemileri ileriye doğru çekmelerini istedi, çekenleri terleten, bağıra bağıra küfür etmelerine neden olan, onların tüm iradelerini kıran, yorucu bir çabaydı bu. Sör John otuz ya da elli kilometre ötelerinde açık denizler olduğunu söylüyordu onlara.</span></p>

      <p class="calibre2"><span class="none">Ama açık denizler ayın yüzeyi kadar uzakta gibi geliyordu herkese.</span></p>

      <p class="calibre2"><span class="none">15 Eylül 1846’da, uzun süren bir gecede sıcaklık birdenbire düştü ve buz inleyerek gemilerin gövdelerini sardı. Sabahleyin güverteye çıkan herkes denizin her yöne doğru, ufka kadar uzanan beyaz, katı bir kütleye dönüştüğünü kendi gözleriyle gördü. Ani kar boraları arasında Crozier ve Fitzjames güneşten yararlanıp tam yerlerini saptama olanağını yakaladılar. Her iki kaptan da yetmiş derece, beş dakika kuzey enlemi, doksan sekiz derece yirmi üç dakika batı boylamında buza saplandıklarını hesapladılar. Kral William adası ya da anakarasının kuzeybatı kıyılarından kırk kilometre ötede bulunuyorlardı. Şimdi tartışmanın tam sırasıydı.</span></p>

      <p class="calibre2"><span class="none">Buz tutmuş açık denizdeydiler, daha doğrusu hareketli bir buzun ortasında. Bay Blanky’nin sözünü ettiği “hareketli buzulun” saldırısına maruz kalmışlardı; bu hareketli buzul kuzeybatılarında kalan kutup bölgesinden geliyordu. Sığınacak bir koy yoktu. En azından etraflarındaki yüz elli kilometrelik mesafede bildikleri bir koy bulunmuyordu. Ayrıca bilselerdi bile, oraya gidemezlerdi.</span></p>

      <p class="calibre2"><span class="none">O öğleden sonra Kaptan Sor John Franklin hem Erebus hem de Terördeki kazanlarda ateşin söndürülmesi emrini verdi. Her iki gemi de buhar makinesini kullanmayacaktı. Sadece her geminin alt güvertelerini ısıtacak kadar kömür yakılacaktı.</span></p>

      <p class="calibre2"><span class="none">Sör John tayfalara herhangi bir duyum yapmadı. Zaten bun</span><span class="none">a gerek de yoktu. O gece Erebus</span><span class="none">lu tayfalar hamaklarına uzandıklarında, Hartnell ölen kardeşi için dua ederken, onun yanındaki hamakta yatan otuz beş yaşındaki denizci Abraham Seeley şöyle fısıldadı: “Şimdi boka battık Tommy. Artık ne senin ne de Sör John’un duaları bizi kurtarabilir... En azından önümüzdeki on ay boyunca.”</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_7" />
    </div>
  </div>
</body>
</html>
