<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>28<br />
      PEGLAR</h1>

      <p class="calibre2">&nbsp;</p>

      <p class="calibre2"><span class="none">Harry Peglar Erebus’a mesaj taşıma işini güneşin çıktığı güne denk gelecek şekilde ayarlamaya çalışmıştı. Güneşin çıkışını sevdiği biriyle kutlamak istiyordu, bu günlerde kutlanabilecek nadir şeylerden biriydi bu. Bir zamanlar</span> <span class="none">âşık</span> <span class="none">olduğu biriyle kutlamak.</span></p>

      <p class="calibre2"><span class="none">Astsubay Harry Peglar Terördeki en yüksek direklerden sorumluydu. En yüksek direkler, yelkenler ve halatlar gün ışığında ya da gece karanlığında, dünyanın en uzak denizlerinde ve en tehlikeli havalarında, daima bakılması gereken yerlerdi ve buralarda görev yapanlar çok dikkatle seçilirdi. Burada çalışmak için güç, deneyim, liderlik duygusu ve hepsinden önemlisi cesaret gerekiyordu ve Harry Peglar’da bütün bu özellikler vardı. Neredeyse kırk bir yaşındaydı. Sadece Terör gemisinde değil, bir düzine başka gemide de görev almış, uzun kariyeri boyunca kendini ispatlamıştı.</span></p>

      <p class="calibre2"><span class="none">Harry Peglar’ın yirmi beş yaşında bir deniz yarbayı olarak görev yaparken hâlâ okuma yazma bilmemesi ironiktir. Şimdiyse okumak onun en gizli zevkiydi ve Terör’ün büyük odasında bulunan 1000 kadar kitabın yarısını devirmişti. Beagle adlı gemide çalışan bir subay yardımcısı Peglar’a okuma yazma öğretmiş, Harry Peglar’ın bir insan olmanın ne demek olduğunu düşünmesini sağlamıştı.</span></p>

      <p class="calibre2"><span class="none">Bu subay yardımcısının adı</span> <span class="none">John</span> <span class="none">Bridgens’di. Açık ara, tayfalar arasındaki en yaşlı adamdı. İngiltere’den yola çıktıklarında Erebus ve Terör’deki tayfalar subay yardımcılarının Sor John Franklin’le yaşıt, ama ondan yirmi kat daha akıllı olduğuna dair şakalar yaparlardı. Harry Peglar, bunun doğru olduğunu biliyordu.</span></p>

      <p class="calibre2"><span class="none">Yüksek rütbeli subaylar dışında yaşlı adamların Keşif Birimi’ne alındığı pek görülmezdi. Her iki geminin tayfaları, isimlerini yazan resmi memurun yanlışlıkla ya da şaka olsun diye John Bridgens’in yaşını ters, yani 62 yerine 26 yazdığını gülerek öğrendiler. Gri saçlı Bridgens’in gençliği, deneyimsizliği ve cinsel kahramanlığı hakkında çok şaka yapılırdı. Sessiz subay yardımcısı gülümser ve hiçbir şey söylemezdi.</span></p>

      <p class="calibre2"><span class="none">Aralık 1831-Ekim 1836 tarihleri arasında Kaptan FitzRoy liderliğinde Beagle gemisiyle yaptıkları, dünyayı dolaştıkları bilimsel araştırma yolculuğu sırasında o zamanlar daha genç olan Bridgens’i arayıp bulan Harry Peglar oldu. Peglar Prince Regent adlı gemide çalışırken oradan ayrılan John Lort Stokes adında bir teğmeni takip etmiş ve onunla beraber bu birinci sınıf 120 toplu gemiden daha mütevazı bir gemiye, Beagle’a geçmişti. Beagle sadece on tane topu olan, araştırma amacıyla yapılmış iki direkli bir gemiydi ve Peglar’ın normalde çalışacağı bir gemi değildi. Ama Harry daha o zamanlardan bilimsel araştırma ve keşfe ilgi duyuyordu; FitzRoy yönetimindeki Beagle gemisinde yaptığı yolculuk pek çok yönden eğitilmesini sağlamıştı.</span></p>

      <p class="calibre2"><span class="none">O sıralarda subay yardımcısı Bridgens Peglar’ın şimdiki halinden sekiz yaş büyüktü, kırklarındaydı ama Donanma’daki en çok okuyan, en akıllı adamlardan biriydi. Ayrıca eşcinsel olarak bilinirdi. O sıralarda yirmi beş yaşında olan Peglar bunu büyük bir sorun olarak görmüyordu. Kraliyet Donanması’nda iki tür eşcinsel vardı: Zevklerini sadece karadayken tatmin eden ve bu eğilimini denizde görev yaparken kimseye belli etmeyenler ve alıştıkları şeyleri denizdeki görevleri sırasında da sürdüren ve genç tayfaları baştan çıkarmaya çalışanlar. Beagle’da ve Donanma’da onu tanıyan herkes Bridgens’in birinci gruba ait olduğunu bilirdi, karadayken erkekleri seven ama bu eğilimlerini denize hiç taşımayan bir adamdı o. Ayrıca, Peglar’ın gemisindeki kalafatçı yardımcısından farklı olarak, kimseyi taciz etmezdi. Pek çok arkadaşı onun yanındaki bir çocuğun, bir rahibin yanında olduğundan daha güvende olacağını düşünürdü.</span></p>

      <p class="calibre2"><span class="none">Harry Peglar, 1831 yılında denize açıldığında Rose Murray adlı bir kadınla evliydi. Ama resmi bir evlilik değildi bu. Rose Murray bir Katolik’ti ve Harry de Katolik olana kadar onunla evlenemezdi. Harry ise Katolik olmaya yanaşmıyordu. Peglar denize açılmadan önce mutlu bir çifttiler. Bununla birlikte Rose’un okuma yazma bilmemesi ve dünyayı hiç merak etmemesi, Peglar’ın gençlik zamanlarındaki haline uygundu, daha sonraki zamanlarına uygun değildi. Belki çocukları olsa evlenirlerdi ama Rose’un çocuğu olmuyordu ve Rose bunu “Tanrı’nın verdiği bir ceza” olarak görüyordu.</span></p>

      <p class="calibre2"><span class="none">Rose, Peglar’ın Beagle gemisindeki uzun yolculuğu sırasında öldü. Peglar onu olduğu haliyle seviyordu.</span></p>

      <p class="calibre2"><span class="none">Ama John Bridgens’i de seviyordu.</span></p>

      <p class="calibre2"><span class="none">Araştırma gemisi Beagle’lı yaptıkları beş yıllık yolculuk bitmeden önce Bridgens, önceleri genç yarbayının akıl hocası olmaya pek istekli olmasa da sonunda genç adamın ısrarına boyun eğerek,</span> <span class="none">Harry’ye okuma yazma öğretmişti. Hem de sadece İngilizce değil, Yunanca, Latince ve Almanca da. Ona felsefe, tarih ve doğa tarihi öğretmişti. Ama hepsinden önemlisi bu zeki genç adama düşünmeyi öğretmişti.</span></p>

      <p class="calibre2"><span class="none">Bu yolculuktan iki yıl sonra Peglar genç adamı Londra’da aradı, Bridgens de 1838 yılında, diğer tayfalar gibi o sıralarda izinliydi ve ondan kendisine daha fazla ders vermesini istedi. O sıralarda Peglar Wanderer adlı gemide en yüksek direklerden sorumlu bir subay olmuştu bile.</span></p>

      <p class="calibre2"><span class="none">Karada, aylarca yaptıkları tartışmalardan sonra iki adam arasındaki yakın arkadaşlık giderek daha çok sevgili ilişkisine dönüştü. Böyle bir şeyi yapabildiğini görmek Peglar’ı çok şaşırmış, önceleri çok üzüldü ama daha sonra hayatının her yönü üzerine, ahlâk, inanç ve kendisi üzerine uzun uzun düşündü. Keşfettiği şey onun kafasını karıştırdı ama özünde aynı Harry Peglar olduğunu şaşkınlıkla fark etti. Ama bir şeye daha çok şaşırmıştı: fiziksel teması ilk başlatan kişi yaşlı adam değil, kendisi olmuştu.</span></p>

      <p class="calibre2"><span class="none">Bu ilişkileri birkaç ay sürdü; Peglar 1844 yılına kadar Wanderer gemisiyle denize açılıp uzun süreler ortadan kaybolunca ilişkilerini bitirmeye karar verdiler. Ama arkadaşlıkları sürdü. Peglar, arkadaşına felsefi içerikli uzun mektuplar yazıyordu; bunu yazarken sözcükleri ve cümleleri ters yazıyordu, başka deyişle cümlelerinin sonunda olması gereken harfleri başa ve büyük harfle yazmıştı. Bu korkunç yazım stili nedeniyle Bridgens bir mektubunda arkadaşına şöyle yazmıştı: “Leonardo gibi yazılarını tersten yazma fikrin hem çocukça hem de seni bundan vazgeçirmek olanaksız.” Peglar hâlâ günlüklerini bu biçimde yazıyordu.</span></p>

      <p class="calibre2"><span class="none">İki arkadaş birbirlerine Sör John Franklin liderliğindeki “Kuzey-Güney Geçidi yolculuğuna katılacaklarını söylememişti; yola çıkmadan birkaç hafta önce birbirlerinin isimlerini listede görünce ikisi de şaşkına dönmüştü. Bir yıldan beri Bridgens’le iletişim halinde olan Peglar Woolwich’den Kuzey Londra’ya gelmiş ve arkadaşına sefere katılmayacağını söylemişti. Bridgens ise sefere katılmaması gereken kişinin kendisi olduğunda ısrarcıydı. Sonunda ikisinin de böyle bir macerayı kaçırmaması gerektiği üzerinde anlaştılar. Yaşı nedeniyle bu, Bridgens’in böyle bir yolculuğa çıkması için kesinlikle son şansıydı. (Bridgens’in eski dostu olan</span> <span class="none">Erebus ‘un</span> <span class="none">muhasebecisi Charles Hamilton Osmer Sör John’u ve diğer subayları kandırmış, hatta resmi kayıtlara Bridgens’in yaşını “26” diye geçirmişti.) Ne Peglar ne de Bridgens bunu yüksek sesle dile getirmediler ama ikisi de Bridgens’in cinsel arzularını görev sırasında dizginleyeceğine dair yemin ettiğini ve bu yemine her ikisinin de uyacağını biliyorlardı. Artık aralarındaki sevgili ilişkisinin sona erdiğini ikisi de biliyordu.</span></p>

      <p class="calibre2"><span class="none">Gerçekten de, Peglar bu yolculuk sırasında arkadaşını çok az görmüştü ve üç buçuk yıldır bir dakikalığına bile yalnız kalmamışlardı.</span></p>

      <p class="calibre2"><span class="none">Peglar, ocak ayının bitmesine iki gün kala, cumartesi sabahı saat on bir civarında Erebus’a geldiğinde hava doğal olarak karanlıktı. Ama şafağın kızılımsı aydınlığı seksen günden beri ilk kez kısa süre için bile olsa güneşin doğacağını haber veriyordu. Bu hafif aydınlık eksi altmış beş derecelik soğuğu kesinlikle azaltmadığı için Peglar gemiyi gördüğünde hızını hiç kesmeden ilerledi.</span></p>

      <p class="calibre2"><span class="none">Erebus ‘un</span> <span class="none">yerinden sökülmüş direkleri herhangi bir denizcinin bile ruhunu karartabilirdi ama Harry Peglar, Erebus’daki direklerden sorumlu meslektaşı Robert Sinclair’le beraber bu bitmeyen kışları daha kolay geçirebilsinler diye bu direkleri kendi eliyle söktüğü için olacak, bu tablodan daha fazla rahatsız oluyordu. Bu başlı başına çirkin bir görüntüydü ve</span> <span class="none">Erebus ‘un</span> <span class="none">gittikçe sokulan buzun etkisiyle kıç tarafı aşağıda, pruva tarafı yukarıda olmak üzere eğri hali bu görüntüyü daha da kötü kılıyordu.</span></p>

      <p class="calibre2"><span class="none">Nöbetçi Peglar’ı tanıdı ve gemiye gelmesine izin verdi. Peglar Yüzbaşı Crozier’dan Yüzbaşı Fitzjames’e bir mesaj getirmişti; Fitzjames büyük oda revir olarak kullanıldığı için subaylara ait odada pipo içiyordu o sırada.</span></p>

      <p class="calibre2"><span class="none">Artık iki geminin kaptanı da mesajlarını teneke kutularda yollamaya başlamışlardı ve bu durum mesajları getirenlerin canını çok sıkıyordu; çünkü kalın eldivenlerle bile olsa metale dokunmak ellerini yakıyordu. Fitzjames, Peglar’a teneke kutuyu açmasını söylemek zorunda kaldı; çünkü kutu Yüzbaşının dokunamayacağı kadar soğuktu. Komutanı gidebilirsin demediği için Peglar Yüzbaşı gelen mesajı okurken kapının önünde ayakta beklemeye devam etti.</span></p>

      <p class="calibre2"><span class="none">“Yanıt olarak göndereceğim bir mesajım yok, Bay Peglar,” dedi Fitzjames.</span></p>

      <p class="calibre2"><span class="none">Direklerden sorumlu çavuş, selamını verdi ve yine güverteye çıktı.</span> <span class="none">Yakl</span><span class="none">aşık</span> <span class="none">bir düzine tayfa doğacak güneşi görmek için güverteye gelmişti; bir o kadarı da güverteye çıkmak için paltolarını giyiyorlardı. Peglar bu gemideki revirde de tıpkı Terörde olduğu gibi on iki hastanın yattığını gördü, her iki gemide de iskorbüt salgını başlıyordu.</span></p>

      <p class="calibre2"><span class="none">Peglar, güvenenin kıç tarafındaki küpeştesine dayanmış yaşlı Bridgens’in ufak cüsseli bedenini gördü. Arkasından geldi ve adamın omzuna hafifçe dokundu.</span></p>

      <p class="calibre2"><span class="none">“Alı, Harry’den gece gece ufak bir dokunuş,” dedi Bridgens arkasını bile dönmeden.</span></p>

      <p class="calibre2"><span class="none">“Pek de gece sayılmaz,” dedi Peglar. “Ben olduğumu nasıl anladın, John?”</span></p>

      <p class="calibre2"><span class="none">Bridgens’in yüzünde atkı yoktu, Peglar yaşlı adamın gülümsemesini ve sulu, mavi gözlerini görebiliyordu. “Buzda donmuş küçük bir gemide haberler hızlı uçuyor. Teröre hemen mi gideceksin?”</span></p>

      <p class="calibre2"><span class="none">“Hayır. Yüzbaşı Fitzjames bir yanıt göndermeyeceğini söyledi.”</span></p>

      <p class="calibre2"><span class="none">“Biraz gezelim mi?”</span></p>

      <p class="calibre2"><span class="none">“Tabii,” dedi Peglar.</span></p>

      <p class="calibre2"><span class="none">Sancak tarafına yürüdüler, buz rampasından aşağıya inip buzdağına ve güney-doğularındaki yüksek basınç sırtına doğru ilerlediler. Güneşin doğuşunu iyi bir noktadan izlemek istiyorlardı. Erebus aylardan beri ilk kez fener ve meşale dışında bir başka ışık kaynağıyla aydınlanıyordu.</span></p>

      <p class="calibre2"><span class="none">Basınç sırtına ulaşmadan önce karnaval yangınının çıktığı isli düzlüğe geldiler. Bu bölge felaketten bir hafta sonra Yüzbaşı Crozier’ın emriyle iyice temizlenmiş olsa bile çadır direklerini yerleştirmek için buzda açılan delikler ve buzda yanan, daha sonra buza yapışan bez parçaları hâlâ olduğu yerde duruyordu. Bütün temizleme çabalarına rağmen siyah odanın karesini belli edecek şekilde yerde duran kömür tozunun isi silinmemişti.</span></p>

      <p class="calibre2"><span class="none">“Amerikalı yazarı okudum,” eledi Bridgens. “Amerikalı yazar mı?”</span></p>

      <p class="calibre2"><span class="none">“Dickie Aylmore’un zavallı karnavalımız için düşündüğü dekorasyonlar yüzünden elli kırbaç yemesine neden olan yazar. Poe adında tuhaf, küçük bir adamdı bu hafızam beni yanıltmıyorsa. Çok melankolik, hastalıklı şeyler yazıyor; tamamen sağlıksız bir ölüm motifiyle süslemiş eserlerini. Sonuç olarak çok iyi değil ama tam Amerikalı tarzı. Bununla birlikte elli kırbaca neden olan hikâyesini okumamıştım.”</span></p>

      <p class="calibre2"><span class="none">Peglar başıyla onayladı. Ayağı karda bir şeye çarptı, bunun ne olduğuna bakmak için eğildi.</span></p>

      <p class="calibre2"><span class="none">Bu, Sor John’un siyah saatinin üzerine konan ayı kafatasıydı ve yangından etkilenmişti, kafatasının üzerindeki deri ve kürk yanmış, boş göz yuvaları yangından dolayı kararmıştı ama dişler hâlâ fildişi rengindeydi.</span></p>

      <p class="calibre2"><span class="none">“Ah, Bay Poe bunu çok severdi sanırım,” dedi Bridgens.</span></p>

      <p class="calibre2"><span class="none">Peglar kafatasını tekrar kara fırlattı. Çalışma takımları burayı temizlerken bu kafatası o sırada karların altında olmalıydı. Peglar ve Bridgens bölgedeki en yüksek basınç sırtına doğru elli metre daha yürüdüler ve sonunda oraya tırmandılar. Peglar, yaşlı adama yardımcı olmak için sık sık ona elini uzatıyordu.</span></p>

      <p class="calibre2"><span class="none">Basınç sırtının tepesindeki buzun üzerine geldiklerinde Bridgens nefes nefese kalmıştı. Normalde Antik Olimpiyat atletleri kadar iyi kondisyonu olan Peglar’ın bile nefesi kesilmişti. Aylardır iş yapmadan oturmaktan oluyor bunlar diye düşündü.</span></p>

      <p class="calibre2"><span class="none">Güneydeki ufuktan sönük bir sarı ışık belli belirsiz yükseliyor ve yıldızların ışığını bastırıyordu.</span></p>

      <p class="calibre2"><span class="none">“Geri geldiğine inanamıyorum,” dedi Peglar.</span></p>

      <p class="calibre2"><span class="none">Bridgens başıyla onayladı.</span></p>

      <p class="calibre2"><span class="none">Aniden ortaya çıktı; kırmızı-sarı bir disk tereddüt ede ede tepelere benzeyen ama muhtemelen güney tarafındaki karanlık bulutların ardında göründü. Peglar Erebus’taki tayfaların buna tezahürat ettiğini duydu. Hava çok soğuk ve durgun olduğu için bir buçuk kilometre doğusunda bulunan Terör’den gelen coşkulu sesleri de duyabiliyorlardı.</span></p>

      <p class="calibre2"><span class="none">“Şafak güllü parmak uçlarını uzatıyor,” dedi Bridgens Yunanca.</span></p>

      <p class="calibre2"><span class="none">Peglar gülümsedi. Bu cümleyi hatırladığı için sevinmişti. İlyada’yı ya da Yunanca yazılmış bir başka eseri okumayalı yıllar olmuştu. Bundan on yedi yıl önce Beagle gemisi Cape Verde Takımadalarında volkanik bir ada olan Sao Tiago’da demir attığı sırada Troya ve kahramanlarını okurken</span> <span class="none">Yunancayla</span> <span class="none">ilk kez tanışmanın verdiği heyecanı hatırladı yeniden.</span></p>

      <p class="calibre2"><span class="none">Bridgens, sanki onun aklını okurcasına sordu: “Bay Darwin’i hatırlıyor musun?”</span></p>

      <p class="calibre2"><span class="none">“Genç bilim adamını mı?” diye sordu Peglar. “Kaptan</span> <span class="none">FitzRoy ’un</span> <span class="none">konuşmaktan en çok zevk aldığı adamı mı? Tabii ki hatırlıyorum. O bir beyefendiydi, bense öyle değilim ama küçük bir gemide beş yılı beraber geçirdiğin bir adamı unutmak kolay değil. “</span></p>

      <p class="calibre2"><span class="none">“Peki ya onunla ilgili izlenimin nedir Harry?” Bridgens’in solgun mavi gözleri belki güneşi yeniden görmenin verdiği mutluluktan belki de gözleri ışığa alışmamış olduğundan, sulanmaya başlamıştı.</span></p>

      <p class="calibre2"><span class="none">Kırmızı disk daha bulutları tam aydınlatmadan batmaya başladı.</span></p>

      <p class="calibre2"><span class="none">“Bay Darwin’le ilgili izlenimim mi?” Peglar da gözlerini kısıyordu, güneşin muhteşem parlamasıyla gözlerinin kamaşmasından çok, genç bilim adamını daha iyi hatırlamak için. “Hoş adamdı, tüm beyefendiler gibi. Çok hevesliydi. Gemi depolarına ölü hayvanlar taşıtırdı tayfalara. Bazen, gemi deposunun ispinozla dolacağını sanırdım. Ama Bay Darwin de elini taşın altına sokardı. Hatırlıyor musun, Beagle’ın ırmak boyunca yukarı ilerlemesini sağlamak için o da kürek çekmişti. Bir keresinde -galiba Şili’deydik- etrafımızda balinalar varken geminin en yüksek direğine çıkmış, onları daha iyi görmek istemişti. Aşağı inmesine yardım etmek zorunda kalmıştım ama rüzgâr ceketini savururken bir saatten fazla o hayvanları dürbünle incelemişti.”</span></p>

      <p class="calibre2"><span class="none">Bridgens gülümsedi. “Sana o kitabı verdiğinde neredeyse kıskanacaktım seni. Neydi kitap? Lyell miydi?”</span></p>

      <p class="calibre2"><span class="none">“Jeolojinin İlkeleri,” dedi Peglar. “Kitabı tam olarak anlamamıştım. Ya da daha doğrusu, bunun tehlikeli bir kitap olduğunu düşünmüştüm.”</span></p>

      <p class="calibre2"><span class="none">“Lyell’in şeylerin yaşıyla ilgili düşüncelerinden kaynaklanıyor bu tehlike,” dedi Bridgens. “Hıristiyanlığa uymayacak şekilde şeylerin aniden değil, son derece uzun süreçlerde yavaş yavaş değiştiğini iddia ediyordu.”</span></p>

      <p class="calibre2"><span class="none">“Evet,” dedi Peglar. “Ama bu düşünce Bay Darwin’in aklına yatmıştı. Anlaşılan dine inanmamaya başlamıştı.”</span></p>

      <p class="calibre2"><span class="none">“Ben de konuşmalarından bunu çıkarıyorum,” dedi Bridgens. Şimdi güneşin sadece en üst kısmı görünüyordu. “Bay Darwin aklıma geldi çünkü arkadaşlarım bana onun bir kitap yazdığından bahsediyorlardı.”</span></p>

      <p class="calibre2"><span class="none">“Daha şimdiden pek çok kitap çıkardı,” dedi Peglar. “Hatırlıyor musun, 1839 yılında seni görmeye geldiğimde Beagle Gemisiyle Gidilen Ülkelerdeki Jeoloji ve Doğa Tarihi Üzerine Yapılan Araştırmaları üzerine tartışmıştık. Kitabı almaya param yetmemişti ama sen kitabı okuduğunu söylemiştin. Sanıyorum Bay Darwin’in gördüğü bitki ve hayvanlarla ilgili yazdığı pek çok cilt kitabı yayınlandı.”</span></p>

      <p class="calibre2"><span class="none">“Beagle Gemisi Yolculuğu ve Zooloji” dedi Bridgens. “Evet, bunu da satın almıştım. Ama bunların ötesinde, sevgili arkadaşım Bay Babbage’dan duyduğum kadarıyla Bay Darwin çok daha önemli bir kitap üzerine çalışıyormuş.”</span></p>

      <p class="calibre2"><span class="none">“Charles Babbage mı?” diye sordu Peglar. “Bir hesap makinesi de</span> <span class="none">dâhil</span> <span class="none">olmak üzere bir sürü garip şey yapmaya çalışan adam değil miydi bu?”</span></p>

      <p class="calibre2"><span class="none">“Ta kendisi,” dedi Bridgens. “Babbage</span><span class="none">’</span><span class="none">in söylediğine göre Bay Darwin yıllardır organik evrim mekanizmaları üzerine çok ilginç bir kitap üzerine çalışıyormuş. Anlaşılan Bay Darwin karşılaştırmalı anatomi, embriyoloji ve paleontoloji alanlarından yararlanıyormuş... Kısacası doğa bilimcimizin bütün o yıllar boyunca ilgisini çeken her alandan. Ama nedendir bilinmez, Bay Darwin bu kitabı basmaya pek gönüllü değilmiş. Bu kitabın basılışını görmeyebiliriz.”</span></p>

      <p class="calibre2"><span class="none">“Organik evrim mi?” diye sordu Peglar.</span></p>

      <p class="calibre2"><span class="none">“Evet, Harry. Hıristiyanlığın tüm iddialarının aksine, türlerin yaratılıştan beri aynı kalmadığına, zamanla, çok uzun sürelerle, hatta Bay Lyell’in sözünü ettiği sürelerle, bunların koşullara göre değiştiğine ilişkin öğreti.”</span></p>

      <p class="calibre2"><span class="none">“Organik evrimin ne olduğunu biliyorum,” dedi Peglar, kendisiyle öğretircesine konuşulmasından rahatsız olduğunu saklamaya çalışarak. Bir kez daha her şeyin değiştiğini ama öğretmen-öğrenci ilişkisinin hiç değişmediğini fark etmişti. “Bu konuyla ilgili olarak Lamarck’ı okudum. Diderot’yu da. Ve sanıyorum Buffon’u da.”</span></p>

      <p class="calibre2"><span class="none">“Evet, bu eski bir teoridir,” dedi Bridgens, şevkle ama özür diler bir ses tonuyla. “Montesquieu ve Maupertuis ve bahsettiğin kişiler de bu konuda yazdılar. Hatta bilim adamımızın dedesi Erasmus Darwin bile bu konuya değinmişti.”</span></p>

      <p class="calibre2"><span class="none">“O halde Bay Charles Darwin’in kitabının önemi nedir?” diye sordu Peglar. “Organik evrim eski bir fikirdir. Kilise ve diğer bilim adamları tarafından kuşaklar boyunca reddedilmiştir.”</span></p>

      <p class="calibre2"><span class="none">“Charles Babbage ve Bay Darwin’i tanıyan başka arkadaşlarımın söylediklerine inanacak olursak,” dedi Bridgens, “bu yeni kitap, tabii basılırsa, organik evrimin gerçek mekanizmasını kanıtlıyormuş. Bu mekanizmanın somut olarak işlemesine yönelik bin tane, belki de on bin tane sağlam örnek verecekmiş.”</span></p>

      <p class="calibre2"><span class="none">“Peki bu mekanizma nedir?” diye sordu Peglar. Güneş kaybolmuştu. Pembe gölgeler, güneşin doğmasından önceki açık sarı kasvete bırakmıştı yerini. Güneş ortadan öyle çabuk kaybolmuştu ki Peglar acaba güneşi gerçekten de gördüm mü diye düşünmeye başlamıştı.</span></p>

      <p class="calibre2"><span class="none">“Sayısız tür içerisindeki rekabetten doğan doğal seçim,” dedi yaşlı subay yardımcısı.</span></p>

      <p class="calibre2"><span class="none">“Avantajlı özellikleri alan, avantajlı olmayanları geride bırakan- başka deyişle hayatta kalmaya ya da üremeye yaramayan özellikleri dışlayan- bir seçim. Bütün bunlar çok uzun sürelerde gerçekleşiyor. Lyell’in bahsettiği kadar uzun sürelerde.”</span></p>

      <p class="calibre2"><span class="none">Peglar bunu bir süre düşündü. “Neden bu konuyu açtın, John?”</span></p>

      <p class="calibre2"><span class="none">“Buzdaki o katil yaratık yüzünden, Harry. Sör John’un siyah saatinin altına asılan, şimdi simsiyah olmuş kurukafa yüzünden.”</span></p>

      <p class="calibre2"><span class="none">“Tam anlamadım,” dedi Peglar. Beagle’daki sonu gelmeyecekmiş hissi uyandıran uzun yolculuklarında bu sözü sık sık söylerdi. Bu yolculuğun iki yıl süreceği planlanmıştı ve Peglar, Rose’a iki yıl ya da daha kısa sürede gelme sözü vermişti. Rose Beagle’ın denizdeki dördüncü yılında veremden ölmüştü. “Buzdaki bu yaratığın buzda sıklıkla gördüğümüz beyaz ayıdan evrimleşen bir tür olduğunu mu düşünüyorsun?”</span></p>

      <p class="calibre2"><span class="none">“Tam tersine,” dedi Bridgens. “Kendi kendime acaba çok eski bir hayvan türünün son örneğiyle karşılaşıp karşılaşmadığımızı soruyorum. Torunu olan Kuzey Kutup ayısından daha büyük, daha hızlı hareket eden, ve ondan çok daha vahşi bir hayvan olabilir bu.”</span></p>

      <p class="calibre2"><span class="none">Peglar bunu düşündü. “Tufandan önceye ait bir tür.”</span></p>

      <p class="calibre2"><span class="none">Bridgens güldü. “En azından mecazi anlamda evet, Harry. Tufan diye bir şey olmadığına dair görüşümü biliyorsun.”</span></p>

      <p class="calibre2"><span class="none">Peglar gülümsedi. “Sen fazla tehlikeli bir adamsın, John.” Soğukta, ayakta birkaç dakika daha düşündü. Aydınlık kayboluyordu. Yıldızlar gökyüzünü tekrar doldurmaya başladı. “Sen... bu... şeyin... türünün son örneği olan bu yaratığın, büyük sürüngenlerin çağından kaldığını mı söylüyorsun? Eğer böyleyse, neden bunun fosilleri bulunmadı?”</span></p>

      <p class="calibre2"><span class="none">Bridgens yine güldü. “Hayır, bu büyük avcının büyük sürüngenlerle aynı dönemde yaşadığına inanmıyorum. Belki de Ursis maritimus büyük sürüngenlerle hiçbir zaman bir arada yaşamadı. Lyell’in gösterdiği ve Bay Darwin’in de anladığı gibi Zaman Harry, büyük Z ile yazılan Zaman bizim anlama yeteneğimizi aşacak kadar geniş bir şey olabilir.”</span></p>

      <p class="calibre2"><span class="none">İki adam bir süre sessizce oturdular. Biraz rüzgâr çıkmıştı ve Peglar bu soğukta burada uzun süre kalamayacaklarını anladı. Yaşlı adamın hafifçe titrediğini fark etti. “John,” dedi. “Sence bu yaratığın ya da bazen bir yaratığa göre fazla akıllı olan bu şeyin kökenini anlamak onu öldürmemize yardımcı olur mu?”</span></p>

      <p class="calibre2"><span class="none">Bridgens bu defa daha yüksek sesle güldü. “Kesinlikle işe yaramaz, Harry. Bu söylediğim ikimizin arasında kalsın dostum, bence bu yaratık bizim işimizi bitirdi bile. Bizim kemiklerimiz onunkinden daha önce fosile dönüşecek... Bununla birlikte insan, tıpkı beyaz ayıların çoğu gibi kutup buzunda yaşayan, karada avlanıp yaşamayan, belki de yaşamak için kutup ayılarını avlayan böylesine büyük bir yaratığın geriye kemik, fosil ya da başka bir iz bırakmayacağını düşünüyor... en azından şimdiki teknolojiyle bunlara ulaşamayız.”</span></p>

      <p class="calibre2"><span class="none">Erebus’a doğru yürümeye başladılar.</span></p>

      <p class="calibre2"><span class="none">“Harry, söylesene. Terörde neler oluyor?”</span></p>

      <p class="calibre2"><span class="none">“Üç gün önce neredeyse isyan çıkacaktı, onu mu soruyorsun?”</span></p>

      <p class="calibre2"><span class="none">“Gerçekten de isyan çıkacak mıydı?”</span></p>

      <p class="calibre2"><span class="none">Peglar omuz silkti. “Çirkin bir olaydı. Her subayın korktuğu şeylerdir bunlar. Kalafatçı yardımcısı Hickey ve iki üç tane başka ajitatör tayfalara propaganda yapmış. Tam bir sürü zihniyetiyle hareket ettiler. Crozier onları ustaca yatıştırdı. Çarşamba günü Crozier’ın kalabalığı böyle yatıştırdığını görünce, bu işi kimsenin ondan daha iyi yapamayacağına inandım.”</span></p>

      <p class="calibre2"><span class="none">“Sorun Eskimo kadından mı kaynaklandı?”</span></p>

      <p class="calibre2"><span class="none">Peglar başıyla onayladı, sonra Galler peruğuyla atkısını daha sıkı sardı. Rüzgâr şimdi canını yakmaya başlamıştı. “Hickey ve tayfaların çoğunluğu kadının geminin gövdesinden dışarıya yol açtığını Noel’den önce öğrenmişler. Karnaval gününe kadar istediği zaman halat odasına girip çıkıyormuş. Bay Honey ve yardımcıları gövdeyi onarmışlar ve Karnaval yangını çıkmadan önce Bay Irving dışarıdaki buz tüneli yıkmış.”</span></p>

      <p class="calibre2"><span class="none">“Hickey ve diğerleri de bunun çıkan yangınla bir ilgisi olduğunu düşünmüşler, öyle mi?”</span></p>

      <p class="calibre2"><span class="none">Peglar yine omuz silkti. Bu hareket hiç olmasa biraz olsun üşümesini engelliyordu. “Bildiğim kadarıyla buzdaki yaratığın o kadın olduğuna inanıyorlar. En azından onun eşi olduğuna. Tayfaların çoğu aylar öncesinden onun bir pagan cadı olduğuna ikna olmuşlardı.”</span></p>

      <p class="calibre2"><span class="none">“Erebus’daki tayfaların çoğu da böyle düşünüyor,” dedi Bridgens. Dişler takırdıyordu. İki adam hızlandılar ve yan yatmış gemiye doğru ilerlediler.</span></p>

      <p class="calibre2"><span class="none">“Hickey’in güruhu akşam çörek almaya geldiğinde kadını tuzağa düşürecekti,” dedi Peglar. “Ve boğazını keseceklerdi. Belki de bunu resmi bir törene dönüştüreceklerdi.”</span></p>

      <p class="calibre2"><span class="none">“Peki bunu neden yapamadılar, Harry?”</span></p>

      <p class="calibre2"><span class="none">“Her zaman bir ispiyoncu çıkar,” dedi Peglar. “Yüzbaşı Crozier bunu öğrendiği zaman -ki muhtemelen olayın gerçekleşeceği saatten birkaç saat önce öğrenmiştir bunu- kızı orta güverteye sürükledi, subaylar ve tayfaların katıldığı bir toplantı düzenledi. Nöbetçileri bile toplantıya çağırdı ki bu görülmemiş bir şey.”</span></p>

      <p class="calibre2"><span class="none">Yürümeye devam ederlerken Bridgens solgun yüzünü Peglar’a doğru çevirdi. Hava hızla kararıyor, rüzgâr kuzey-batıdan esiyordu.</span></p>

      <p class="calibre2"><span class="none">“Yemek saatiydi,” diye devam etti Peglar, “ama Yüzbaşı masaların açılmasına izin vermedi ve herkesin orta güvertede oturmasını söyledi. Sandık ya da fıçıların üzerine değil, yere. Silahlı subayların da yanında ayakta durmalarını söyledi. Eskimo kadını sanki tayfalara verilecek bir kurban gibi kolundan tuttu. Çakallara verilecek bir et parçası gibi. Bir anlamda da aslında tam da böyle yaptı.”</span></p>

      <p class="calibre2"><span class="none">“Ne demek istiyorsun?”</span></p>

      <p class="calibre2"><span class="none">“Tayfalara kızı öldürmek istiyorlarsa bunu hemen yapmalarını söyledi... hemen o anda. Bıçaklarıyla. Tam da yemek yiyip uyudukları o orta güvertede. Yüzbaşı Crozier bunu hep beraber, subaylarla beraber yapabileceklerini söyledi. Çünkü gemide cinayetin bir kanser olduğunu, herkes buna katılarak aşılanmazsa bunun herkese bulaşacağını söyledi.”</span></p>

      <p class="calibre2"><span class="none">“Çok garip,” eledi Bridgens. “Ama bunu adamların kana olan açlıklarını durdurmasına şaşırdım. Çünkü bir sürü, beyinsiz bir kütledir.”</span></p>

      <p class="calibre2"><span class="none">Peglar yine başıyla onayladı. “Sonra Crozier Bay Diggle’ı yanına çağırdı.” “Aşçıyı</span> <span class="none">mı?”</span></p>

      <p class="calibre2"><span class="none">“Aşçıyı. Crozier, Bay Diggle’a o akşam yemekte ne olduğunu sordu. Daha doğrusu önümüzdeki ay akşamları ne yiyeceklerini. “Papara,” dedi Diggle. “Bir de henüz zehirlenmemiş ve küflenmemiş konservelerden geriye ne kaldıysa’”</span></p>

      <p class="calibre2"><span class="none">“İlginç,” dedi Bridgens.</span></p>

      <p class="calibre2"><span class="none">“Sonra Crozier o gün Terör</span><span class="none">’</span><span class="none">de olan Doktor Goodsir’e son üç günde revire kaç kişinin düştüğünü sordu? “Yirmi bir” diye yanıtladı Goodsir. Bir</span> <span class="none">de</span> <span class="none">revirden buraya gelebilen on dön kişi’”</span></p>

      <p class="calibre2"><span class="none">Şimdi başıyla onaylama sırası Bridgens’daydı. Sanki Crozier’ın sözü nereye getireceğini anlamıştı.</span></p>

      <p class="calibre2"><span class="none">“Sonra Yüzbaşı dedi ki “Bu iskorbüttür, çocuklar.” Üç yıldır ilk defa herhangi bir subay- cerrah, teğmen, hatta çavuş- bu sözcüğü yüksek sesle dile getirmiş oldu. “İskorpit belası başımızda” dedi Yüzbaşı. “Ve bunun semptomlarını bilirsiniz. Yoksa bilmiyor musunuz? Ya da bunu düşünecek cesareti bulamadıysanız kulağınızı dört açın.” Ve Crozier doktor Goodsir u kızın yanına çağırdı ve ona iskorbütün semptomlarını saymasını emretti.</span></p>

      <p class="calibre2"><span class="none">“‘Ülser” dedi Goodsir,” diye devam etti Peglar Erebus’a gelirlerken.</span> <span class="none">”Vücudunuzun her yerinde ülser ve kan kaybı. Havuzlar dolusu kan” dedi “derinizin altında. Derinizden akıp gider. Daha hastalık kendini göstermeden kan, bulabildiği her boşluktan dışarı akar, ağzınızdan, burnunuzdan, gözlerinizden, kıçınızdan. “Uzuvların riktusu gerçekleşir” dedi, “yani önce kollarınız, bacaklarınız ağrımaya başlar, sonra kaskatı kesilirler. Çalışmazlar. Kör bir öküz gibi uyuşuk olursunuz. Sonra dişleriniz dökülür” dedi Goodsir ve sustu. Öyle sessizdi ki, John, elli adamın aldığı nefesi bile duymuyordum. Sadece buzda inleyen geminin sesi duyuluyordu. “Ve dişleriniz dökülürken” diye devam etti cerrah, “dudaklarınız siyaha döner ve geriye kalan az sayıdaki dişinizi gösterecek şekilde geriye çekilir. Tıpkı ölü bir adamın dudakları gibi. Dişetleriniz de çiçek açar, yani şişer. Ve kokar. İskorbüt deyince akla gelen kötü kokunun kaynağı budur. Çürüyen, içeriden ve dışarıdan iltihaplanan dişetlerinizden gelir bu koku.’</span></p>

      <p class="calibre2"><span class="none">‘Ama hepsi bununla kalmaz” dedi Goodsir,” diyerek devam etti Peglar. “Görme ve duyma yeteneğiniz azalır... riske girer... tıpkı karar verme yeteneğiniz gibi. Bir bakmışsınız eksi elli derece buzda eldivensiz ve paltosuz yürüyorsunuz. Kuzeyin ne tarafta kaldığını unutursunuz, çivinin nasıl çakıldığını unutursunuz. Duyularınız tamamen yok olmaz, size karşı harekete geçer” dedi Goodsir. “Size taze bir portakal versek, iskorbüt olduğunuzda, portakalın kokusu acı içinde kıvranmanıza ya da çıldırmanıza neden olur. Buzda ilerleyen bir kızağın sesi dizlerinizin üzerine çökmenize yol açar. Bir silah sesi ani bir ölüme yol açabilir.’</span></p>

      <p class="calibre2"><span class="none">“Bir saniye!” diye bağırdı Hickey’in adamlarından biri’” diye devam etti Peglar. ““Elimizde limonatamız var!’</span></p>

      <p class="calibre2"><span class="none">“Goodsir hüzünle başını iki yana salladı. “Elimizde fazla kalmadı. Elimizde kalan da çok işe yaramıyor. Bilinmeyen bir nedenle limonatanın anti-iskorbik etkisi birkaç ay içinde etkisini yitiriyor. Biz limonata içmeye başlayalı üç yıl oluyor, bu yüzden etkisi neredeyse sıfıra inmiştir.’</span></p>

      <p class="calibre2"><span class="none">“Sonra, John, ikinci kez korkunç bir sessizlik oldu. İşte o anda tayfaların nefes alışlarını duyabiliyordum ve herkes düzensiz nefes alıyordu. Bu güruhtan bir koku geliyordu. Korku ve ondan daha da kötü bir şeyin kokusu. Oradaki subayların çoğu</span> <span class="none">dâhil</span> <span class="none">büyük bir çoğunluk iskorbüt belirtileri yüzünden Goodsir’e görünmüştü. Birden, Hickey’in arkadaşlarından biri bağırdı: “Bütün bunların bu cadıdan kurtulmak istememizle ne ilgisi var?’</span></p>

      <p class="calibre2"><span class="none">“İşte o zaman Crozier bir adım öne çıktı. Kızı hâlâ kolundan tutuyor ve onu hâlâ bu güruha teslim etmeye hazır görünüyordu. “Subaylar ve cerrahlar iskorbütten kurtulmanın yollarını arıyorlar” dedi Crozier tayfalara. “Aşırı çalışma. Dua. Konserve yiyecekler. Ama bunların hiçbiri uzun vadede bize çare olmaz. Bizi kurtaracak tek şey nedir Doktor Goodsir?’</span></p>

      <p class="calibre2"><span class="none">“Bir anda herkesin bakışları Doktor Goodsir’e çevrildi, John. Eskimo kadın bile Goodsir’e bakıyordu.</span></p>

      <p class="calibre2"><span class="none">“Taze yiyecek” dedi cerrah. “Özellikle taze et. Yiyeceklerimizde iskorbüte neden olan eksiklik her neyse, taze et bu eksikliği gideriyor.’”</span></p>

      <p class="calibre2"><span class="none">“Sonra herkes Crozier’a baktı,” eledi Peglar. “Yüzbaşı kadını kalabalığa doğru itti. “Bu ölen gemilerde bu sonbahar ve kış boyunca taze et bulabilen tek bir kişi var. O da önünüzde duran bu kadındır. Bu bir Eskimo kız... sadece bir Eskimo kız... ama nasıl yapıyorsa fokları, deniz aygırlarını ve tilkileri tuzağa düşürüp yakalıyor. Ya gün gelir de gemiyi terk etmek zorunda kalırsak? Ya buzda yiyeceksiz kalırsak? Aramızdaki yüz dokuz kişiden sadece bir tanesi taze et bulma yeteneğine sahip... ve siz onu öldürmek istiyorsunuz.’”</span></p>

      <p class="calibre2"><span class="none">Bridgens kanayan dişetleri görünecek biçimde gülümsedi.</span> <span class="none">Erebus ‘un</span> <span class="none">gemiye çıkan rampasındaydılar. “Sör John’dan sonraki komutanımız,” dedi yumuşak bir sesle, “çok ela eğitimli olmayan, halktan biri olabilir ama- en azından benim duyduğum kadarıyla -kimse onu şimdi kadar aptallıkla suçlayamadı. Ayrıca, anladığım kadarıyla birkaç hafta önceki hastalığından bu yana oldukça değişmiş.”</span></p>

      <p class="calibre2"><span class="none">“Hava değişikliği,” dedi Peglar, Bridgens’in on altı yıl önce kendisine öğrettiği bir sözü hatırlayarak. “Nasıl yani?”</span></p>

      <p class="calibre2"><span class="none">Peglar atkısının üzerinden donmuş yanağına dokundu. Eldivenleri sakalına değdi. “Anlatması güç. Tahminime göre Yüzbaşı Crozier otuz yıldır ilk kez ayık kafayla geziyor. Viski aslında hiçbir zaman adamın yeteneklerini yok etmemişti, o her zaman iyi bir denizci ve komutandı ama dünyayla kendisi arasına bir... engel, bir bariyer koymuş oluyordu. Şimdi bütün benliğiyle bu dünyada. Hiçbir şeyi kaçırmıyor. Bu durum nasıl daha iyi anlatılır, bilmiyorum.”</span></p>

      <p class="calibre2"><span class="none">Bridgens başıyla onayladı. “Tahminime göre bir daha kimse bu cadıyı öldürme lafını ağzına almadı.”</span></p>

      <p class="calibre2"><span class="none">“Doğru,” dedi Peglar. “Tayfalar kadına fazladan çörek verdiler. Ama sonra kadın gemiden ayrıldı, buzda bir yerlere gitti.”</span></p>

      <p class="calibre2"><span class="none">Bridgens rampadan yukarı çıktı ve arkasını döndü. “Cornelius Hickey hakkında ne düşünüyorsun, Harry?” Bunu öylesine alçak bir sesle söylemişti ki güvertedeki hiçbir tayfa onu duymadı.</span></p>

      <p class="calibre2"><span class="none">“Bence o bir hain, küçük bir bok parçası,” dedi birisinin onu duyup duymadığına aldırmayarak.</span></p>

      <p class="calibre2"><span class="none">Bridgens başıyla onayladı. “Bence de. Bu sefere çıkmadan yıllar önce onu tanırdım. Uzun yolculuklarda genç tayfaların peşine düşerdi. Onları ihtiyaçlarının kölesi yapardı. Son yıllarda yaşı daha ilerlemiş adamları seçiyormuş. Örneğin şu geri zekâlı...”</span></p>

      <p class="calibre2"><span class="none">“Magnus</span> <span class="none">Manson</span><span class="none">,” dedi Peglar.</span></p>

      <p class="calibre2"><span class="none">“Evet,</span> <span class="none">Manson</span><span class="none">,” dedi Bridgens. “Sadece Hickey’in zevkleriyle ilgili bir sorun olsaydı bu, çok umurumuzda olmazdı. Ama bu küçük cüce bununla sınırlı kalmıyor, Harry. Bu adam deniz avukatları ya da potansiyel isyancı dediğimiz tiplerden de tehlikeli. Ona dikkat et. Onu izle, Harry. Hepimize büyük zararı dokunacak diye hissediyorum.” Güldü. “Bana bak. “Büyük zarar”mış. Sanki daha şimdiden sonumuz gelmemiş gibi. Bir dahaki görüşmemizde gemileri terk etmiş, uzun, soğuk bir yürüyüşe çıkmış olabiliriz. Kendine dikkat et, Harry Peglar.”</span></p>

      <p class="calibre2"><span class="none">Peglar yanıt vermedi. Direklerden sorumlu çavuş, eldivenlerini çıkardı, subay yardımcısı John Bridgens’in donmuş yanağına ve alnına dokundu. Bu o kadar yumuşak bir dokunuştu ki iki adam ela soğuktan bunu hissedemediler bile. Ama yine de anlamlıydı.</span></p>

      <p class="calibre2"><span class="none">Bridgens rampadan yukarı çıktı. Peglar da arkasına bakmadan eldivenini taktı ve artan karanlıkta Terör gemisine yapacağı uzun yolculuğa başladı.</span></p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_29" />
    </div>
  </div>
</body>
</html>
