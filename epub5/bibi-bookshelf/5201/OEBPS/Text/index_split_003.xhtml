<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>3<br />
      CROZIER</h1>

      <p class="calibre2">&nbsp;</p>

      <p class="calibre2"><span class="none">Yüzbaşı Crozier kısa merdiveni inip alt güverteye iniyor, kapalı iki kapıyı açıyor ve aniden hücum eden sıcak karşısında neredeyse sendeliyor. Isıtmayı sağlayan sıcak su saatler önce kesildiği halde, burada yatan elli kişiden yayılan vücut sıcaklığı ve yemekler burada pişirildiği için artan sıcaklık burasıyla dışarısı arasında seksen derecelik bir fark yaratmıştı. Yarım saattir üst güvertede dolaşan biri için buraya girmenin saunaya girmekten bir farkı yoktu.</span></p>

      <p class="calibre2"><span class="none">Crozier bir alt kata ineceği için elbiselerini çıkarmıyor ama burada da fazla</span> <span class="none">oyalanmak</span> <span class="none">istemiyor. Ama her yüzbaşının yapacağı gibi bir süre burada duruyor, burada olmadığı süre içerisinde her şeyin eskisi gibi normal olduğundan emin olmak için etrafına bakmıyor.</span></p>

      <p class="calibre2"><span class="none">Bu kat geminin tek yaşayan yeri olduğu halde, herkes burada uyuyup yemesine rağmen etraf bir kömür madeniyle karşılaştırılacak denli karanlıktı. Gündüzler iki saate düşmüş geceler yirmi iki saate çıkmıştı. Balina yağı yakan lambalar, fenerler ya da mumlar şurayı burayı aydınlatsa da mürettebat bu kasvetli ortamda genelde yolunu görerek değil hatırlayarak bulurdu; pek çok çıkıntı, tepede asılı yiyecekler, elbiseler, üniformalar ve hamaklarında uyuyan denizcilere dikkat ederek ilerlemek gerekiyordu. Bütün hamaklar asıldığında -her bir denizciye on dört inçlik yer veriliyordu- en köşelerdeki on sekiz inç genişliğindeki iki geçit dışında yürümek için herhangi bir boşluk kalmıyordu. Ama şu anda gece nöbetinden önce uyumak isteyen birkaç denizci dışında kimse hamaklarını asmamış. Konuşmaların, gülüşlerin, küfürlerin, öksürmelerin yarattığı gürültü ve Bay Diggle’ın gürültülü ve açık seçik şakaları, buzdan gelen sıkışma ve kırılma seslerini bastırmaya yetiyor.</span></p>

      <p class="calibre2"><span class="none">Geminin planına bakılacak olursa yedi metrelik açık yer vardır ama gerçekte ağır geminin tavandaki kalın keresteleri ve bu kerestelerin yanında bulunan tonlarca fazladan tahta bu alt güvertedeki boşluğu iki metreye düşürüyordu. Örneğin alt güvertede bekleyen korkak</span> <span class="none">Manson</span> <span class="none">gibi gerçekten de çok uzun boylu denizciler eğilerek ilerlemek zorunda kalıyorlar. Francis Crozier çok uzun boylu biri değil. Başında kepi ve atkısı olmasına rağmen başını eğmek zorunda kalmıyor.</span></p>

      <p class="calibre2"><span class="none">Crozier’ın durduğu yerin sağ arka tarafında alçak, karanlık ve dar bir tünel var. Burası aslında subay kamaralarına giden koridor. Burada on altı küçük uyku kabini ve subaylar ile teğmenler için iki küçük tuvalet var. Crozier’ın kamarası diğerlerininkiyle aynı büyüklükte, iki metreye bir buçuk metre. Koridor karanlık ve neredeyse yarım metre genişliğinde. Yukarıda asılı erzaklara çarpmamak için başlar eğilerek ilerlenebiliyor ve her seferde en fazla bir kişi geçebiliyor. İri yapılı olanlar ise yan dönerek yürümek zorunda.</span></p>

      <p class="calibre2"><span class="none">Subay kamaraları 96 foot</span><span class="none">’</span><span class="none">luk geminin 60’ını dolduruyor. Terörün bu alt güvertesinin genişliği sekiz metre olduğu için bu dar koridor kıç tarafına doğrudan giden tek yol.</span></p>

      <p class="calibre2"><span class="none">Crozier kıç tarafından gelen ışığı görebiliyor. Bu kasvetli karanlığa rağmen hayatta kalan subaylardan bazıları uzun masada oturarak dinleniyor, pipolarını içiyor, bin iki yüz kitap bulunan kütüphaneden seçtikleri kitapları okuyorlar. Yüzbaşı çalan müziği duyabiliyor: Müzik kutusundan beş yıl önce Londra balolarında popüler olan bir şarkı geliyordu. Crozier bu şarkıyı Teğmen</span> <span class="none">Hodgson ’un</span> <span class="none">çaldığını, bunun onun en sevdiği şarkı olduğunu ve klasik müzik seven Crozier’ın yardımcısı Teğmen Edward Little’ın bu müzikten nefret ettiğini biliyordu.</span></p>

      <p class="calibre2"><span class="none">Subayların bulunduğu bölümde her şeyin normal olduğunu gören Crozier arkasını dönüyor ve önüne bakıyor. Subaylar dışındaki mürettebatın kaldığı yer geminin üçte birini kaplıyor, 12 metre ama burada kırk bir denizci ve yarbayı kalıyor. Yola çıktıklarında bu sayı kırk dörttü.</span></p>

      <p class="calibre2"><span class="none">Bu gece ders yok ve yarım saatten kısa bir süre sonra hamaklarını açıp yatacaklar. Denizcilerin çoğu sandıkların ve çuvalların üzerinde oturuyor, sigara içiyor ya da loş ışıkta konuşuyorlar. Ortada devasa bir Frazer marka ocak duruyor. Bay Diggle burada çörek pişiriyor. Crozier’a göre Diggle filonun en iyi aşçısı ve Crozier onun bir ödül olduğunu düşünüyor. Bu yüzden yolculuk başlamadan hemen önce bu yaygaracı aşçıyı Sör John Franklin’in gemisinden çalmıştı. Diggle genellikle çörek olmak üzere sürekli bir şeyler pişiriyor, yardımcılarına sürekli bağırıyor, küfür ediyor, onları daima azarlıyor. Denizciler büyük ocağın yanından sıvışıyorlar, alt güverteden gerekli erzakları Bay Diggle’ın gazabına uğramamak için ellerinden geldiğince çabuk getiriyorlar.</span></p>

      <p class="calibre2"><span class="none">Frazer marka ocak Crozier’ın gözüne alt kattaki lokomotif motoru kadar büyük görünüyor. Bu koskoca aygıtın devasa fırını ve altı büyük ocağı dışında içine monte edilmiş, suyu tuzdan arındıran bir aleti ve okyanustan ya da alt kattaki büyük su depolarından su çekmeye yarayan harika bir el pompası var. Hem deniz suyu hem de alt katta depolanmış su, donup kaskatı kesildiği için Bay Diggle’ın ocakları su tanklarından koparılan buzları eritiyor.</span></p>

      <p class="calibre2"><span class="none">Yüzbaşı Crozier, Bay Diggle’ın raflarının ve bardaklarının ilerisinde, bir zamanlar ön duvarların bulunduğu yerde, geminin ön tarafında bulunan reviri görebiliyor. İki yıl boyunca hiç revirleri olmamıştı. Şimdi revirin olduğu bölgede tavana kadar yükselen sandık ve fıçılar bulunuyordu. Geminin doktorunu ya da doktor yardımcısını görmek isteyen tayfalar sabah altıda Bay Diggle’ın fırınına gelirlerdi. Ama şimdi depolanan malzemeler tükendiği ve hastalarla yaralıların sayısı katlandığı için marangozlar geminin ön tarafına revir olarak kullanılmak üzere daha kalıcı ve ayrı bir bölüm inşa etmişlerdi. Ayrıca Yüzbaşı sandıkların arasından baktığında Bayan Sessizlik’e uyuması için yapılan tünele benzer girişi seçebiliyordu.</span></p>

      <p class="calibre2"><span class="none">Bayan Sessizlik’in nerede kalacağı konusu geçen haziran ayında neredeyse bir gün boyunca tartışılmıştı. Franklin Eskimo kadının kendi gemisinde kalmasına ısrarla izin vermedi. Crozier onu kabul etmişti ama İkinci Komutan Teğmen Little’la kadının nerede uyuyacağına dair yaptıkları tartışma neredeyse saçma bir konuşmaya dönüşmüştü. Bir Eskimo’nun bile en alt güvertede donarak öleceğini biliyorlardı; bu yüzden geriye sadece alt güverte kalmıştı. Buzda gezinen yaratığın saldırıları nedeniyle boş kalan hamaklar olmasına rağmen kadın doğal olarak diğer denizcilerin arasında yatamazdı.</span></p>

      <p class="calibre2"><span class="none">Crozier henüz genç bir denizciyken ve daha sonra yarbaylığına terfi etmişken bazı denizcilerin kadınları kaçırdıklarına şahit olmuştu. Kaçırılan kadınlar geminin en alt ve en uç köşesinde bulunan, havasız, güneş girmez, pis kokulu halat odalarına kapatılıyordu. Onu kaçıran şanslı denizci en üst güverteden kolayca aşağı inebiliyordu. Ama Sessizlik’in ortaya çıktığı son haziran ayında bile Terör’ün halat odasında sıcaklık sıfırın altındaydı. Hayır, kadını diğer tayfalarla aynı yerde yatırmak düşünülemezdi bile.</span></p>

      <p class="calibre2"><span class="none">Ya subay kamaraları? Belki. Bazı subaylar parçalanarak öldürüldüğü için birkaç boş kamara vardı. Ama sonra gerek Crozier, gerekse Teğmen Little birkaç ince bölmeyle ayrılan bir kamarada kolaylıkla açılan kapıların arkasında bir kadının bulunmasını sağlıklı bulmadılar. O halde ne olacaktı? Ona bir yer bulup başına yirmi dört saat nöbetçi dikecek halleri yoktu.</span></p>

      <p class="calibre2"><span class="none">Sonra Edward Little’ın aklına bir fikir geldi: Geminin ucunda, revirin olduğu yerde bulunan erzak ve sandıkların yeri değiştirilerek kadına uyuyabileceği küçük bir yer açılabilirdi. Geceleyin uyumayan tek kişi iş aşkıyla çörek ve yemekleri pişiren Bay Diggle’dı. Bay Diggle’ın kadınlara baktığı yıllar artık çok geride kalmıştı. Ayrıca, diye düşündü Teğmen Little ve Yüzbaşı Crozier, ocağın yakınında olması misafirlerini sıcak tutardı. Karar verilmişti. Ama Bayan Sessizlik sıcaktan bunalıyor, kendine ayrılan yerde, mecburen kürklerinin üzerinde çıplak yatıyordu. Yüzbaşı bunu tesadüfen fark etti ve gördüğü görüntüyü bir daha unutamadı.</span></p>

      <p class="calibre2"><span class="none">Şimdi Crozier feneri kulpundan tutuyor, ambar kapağını kaldırıyor ve ocakta eriyen buzlar gibi erimemek için bir an önce merdivenlerden en alt güverteye iniyor. En alt güverteye soğuk demek Crozier’ın ilk kutup seferine çıktığı zamanlarda yaptığı gibi buradaki soğuğu küçümsemek olurdu. Bir alt güverteye inince ısı altmış derece düşüyor. Burası neredeyse zifiri karanlık.</span></p>

      <p class="calibre2"><span class="none">Crozier, her yüzbaşının yaptığı gibi bir süre etrafına bakmıyor. Fenerinden gelen ışık cılız, kendi nefesinden çıkan dumanı ancak aydınlatıyor. Etrafında sandık, büyük fıçı, konserve kutuları ve kömürle dolu çuval, üzeri yelken beziyle örtülü erzaklar var. Crozier elinde feneri olmasa bile karanlık ve fare sesleri dışında hiçbir şey işitilmeyen bu güvertede yolunu bulabilirdi; geminin her santimini ezbere biliyor. Francis Rawdon Moira Crozier bazen, geceleri inleyen buzun sesini dinlerken Kraliyet gemisi Terör’ün onun karısı, annesi, sevgilisi ve fahişesi olduğunu düşünüyor. Hiçbir kadını bu tahta, demir, üstüpü, moloz, yelken ve pirinçten oluşan kadını tanıdığı kadar iyi tanımıyor. Bu onun yapabileceği tek gerçek evlilik. Nasıl oldu da Sophia ile gerçekten evlenebileceğini düşünmüştü?</span></p>

      <p class="calibre2"><span class="none">Crozier diğer zamanlarda, hatta buzun inlemeleri adeta bir çığlığa dönüştüğünde bile, bu geminin kendi bedeni ve ruhuna dönüştüğünü düşünüyor. Onun dışında geminin dış yüzeyi ve güvertelerin ötesinde sadece ölüm var. Sonsuz soğuk. Burada, etrafı buzla çevriliyken bile yavaş da olsa kalpler atıyor, bir sıcaklık, bir konuşma, hareket ve akıl var.</span></p>

      <p class="calibre2"><span class="none">Ama Crozier geminin derinliklerine doğru ilerlediğinde kendi bedeni ve zihninde fazla derinlere inmişçesine rahatsız oluyor. Orada karşılaşılan şeyler pek de hoş olmayabilir. Alt güverteyi göbek sayabiliriz. Yemek ve erzak burada depolanmış. Her biri ihtiyaca göre belirlenmiş; Bay Diggle’ın yamakları bağırışlar ve küfürler arasında her şeyi getirebiliyorlar. Crozier’ın yöneldiği bu en alt güvertede ise bağırsaklar ve böbrekler yani su tankları, depolanmış kömür ve erzaklar var. Ama Crozier’ı en çok rahatsız eden geminin zihnine benzediği düşüncesi. Hayatının çoğunu melankoli içinde geçirmiş, bu gizli zaafı on iki yıl kutuplarda gezerek daha da büyümüş, Sophia Cracroft’un kendisini reddetmesiyle acısı ikiye katlanmış bu adam kısmen aydınlık ve ara sıra ısıtılan ama yaşanabilir alt güverteyi hâkim olduğu bilincine benzetiyor. Bugünlerde fazla zaman geçirdiği en alt güverte ise onun</span> <span class="none">bilinçaltı</span><span class="none">, Crozier burada çığlık atan buzları dinliyor, cıvata ve kiriş raptiyelerinin soğuktan patlamasını bekliyor. İğrenç kokuları ve Ölüler Odası’yla en alt güvertenin altı ise deliliğin kendisi.</span></p>

      <p class="calibre2"><span class="none">Crozier bu düşüncelerinden sıyrılıyor. Aşağıya, en alt güvertenin sandık ve fıçılarla dolu koridoruna bakıyor. Fenerin ışığı Ekmek Odasının bölmeleri tarafından kesiliyor ve subay kamaralarına giden koridordan da dar iki koridor yan tarafa doğru açılıyor. Ekmek Odası ve Terör gemisinde kalan son kömürlerin de bulunduğu bu bölümden geçenler iyice büzülerek geçmek zorundalar. İleride, sancak tarafında marangozun deposu, diğer tarafta ise lostromo deposu bulunuyor.</span></p>

      <p class="calibre2"><span class="none">Crozier arkasını dönüyor ve fenerini yukarı kaldırıyor. Fareler, uyuşuk uyuşuk ışıktan kaçıyor, tuzlu et ve erzakla dolu tenekelerin ve sandıkların arasına saklanıyorlar.</span></p>

      <p class="calibre2"><span class="none">Yüzbaşı, fenerin bu cılız ışığıyla bile İçki Odasının kapısındaki asma kilidi görebiliyor. Crozier’ın subayları her gün buraya gelip tayfalar için gerekli romu alıyorlar, suyla karıştırılmış romun suya oranı ancak bire sekiz. İçki Odası’nda subayların şarap ve viskilerinin dışında iki yüz tüfek, pala ve kılıç bulunuyor. Kraliyet Donanması’nda alışkanlık olduğu üzere, bir isyan çıkma olasılığına karşı subayların kaldığı yerle bu odayı bağlayan bir koridor var. Böylece subaylar silahlara daha çabuk ulaşabiliyorlar.</span></p>

      <p class="calibre2"><span class="none">İçki Odası’nın arkasında barut ve kurşunların depolandığı Silah Odası var. İçki Odası’nın her iki yanında da pek çok depo ve zincirle kilitlenmiş dolaplar var. Yelken Odası, neredeyse buz tutmuş yelkenlerle dolu. Geminin</span> <span class="none">kâtibi</span> <span class="none">Bay Helpman’ın harici kıyafetleri çıkardığı Elbise Odası ise onun hemen yanında.</span></p>

      <p class="calibre2"><span class="none">İçki Odası ve Silah Odası’nın arkasında, Francis Crozier’ın kendi parasıyla aldığı jambonlar, peynirler ve diğer lüks eşyalar bulunuyor. Gemi kaptanının subaylara arada sırada yemek ısmarlama</span> <span class="none">âdeti</span> <span class="none">hâlâ devam ediyor. Francis Crozier’ın özel yemekleri Kaptan Sör John Franklin’in</span> <span class="none">Erebus ‘un</span> <span class="none">deposunda bulunan lezzetli yemekleriyle yarışacak durumda olmasa da şimdi tükenmek üzere olan bu yemekler sayesinde iki yaz ve iki kış idare ettiler. Ayrıca, diye düşündü Crozier gülümseyerek, subayların hâlâ içtiği güzel şaraplar da var burada. Bir de, Crozier’ın en sevdiği viskiler burada saklı.</span> <span class="none">Erebus ‘un</span> <span class="none">talihsiz komutanı, teğmenleri ve sivil görevlileri iki yıldır içki içemiyorlar. Sör John Franklin hiç içki içmezdi ve hayattayken subaylara bu konuda eziyet ediyordu.</span></p>

      <p class="calibre2"><span class="none">Birisi, elinde fenerle, pruva tarafındaki dar koridordan ilerleyerek Crozier’ın bulunduğu tarafa geliyor. Yüzbaşı arkasını dönüp baktığında kömür deposunun ve Ekmek Odası’nın arasından büzülerek ilerlemeye çalışan kürklü, ayıya benzer bir figür görüyor.</span></p>

      <p class="calibre2"><span class="none">“Bay Wilson?” diye soruyor Crozier. Marangoz yardımcısını iri cüssesinden, fok derisi eldivenlerinden ve geyik derisi pantolonundan tanıyor. Bu elbiselerin tüm mürettebat tarafından giyilmesi tavsiye edilmiş ama fanila ve elbiselerinin üzerine bunları giymeyi çok az kişi kabul etmişti. Marangoz yardımcısı, yolculukları sırasında Disko Körfezi’ndeki Danimarka’ya ait Balina Avcıları Merkezi’nde satın aldıkları kurt derilerini kalın elbiselerinin üzerine dikmişti ve bunların kendisini daha sıcak tuttuğunu iddia ediyordu.</span></p>

      <p class="calibre2"><span class="none">“Benim Yüzbaşım,” dedi Wilson. Mürettebatın en şişmanlarından biri olan Wilson bir eliyle feneri, diğer eliyle kolunun altına sıkıştırdığı marangoz kutusunu taşıyordu.</span></p>

      <p class="calibre2"><span class="none">“Bay Wilson, Bay Honey’e kendisini çağırdığımı ve onu en alt güvertede beklediğimi söyler misin?”</span></p>

      <p class="calibre2"><span class="none">“Emredersiniz. En alt güvertenin neresinde bekleyeceksiniz, Yüzbaşım?”</span></p>

      <p class="calibre2"><span class="none">“Ölüler Odası’nda olacağım.”</span></p>

      <p class="calibre2"><span class="none">“Emredersiniz.” Wilson’un gözlerini aydınlatan fener ışığı marangoz yardımcısının merakını ele veriyordu.</span></p>

      <p class="calibre2"><span class="none">“Bay Honey’e manivelayı da getirmesini söyle.” “Emredersiniz.”</span></p>

      <p class="calibre2"><span class="none">Crozier biraz yana çekiliyor ve orta güverteye çıkacak olan iri yapılı adamın geçmesi için iki küçük varilin arasına biraz sıkışıyor. Yüzbaşı marangozu boş yere uyandırıyor olabileceğinin farkında, adam güneş doğmadan boş yere elbisesini giymek zorunda kalabilir. Ama Crozier’ın şüphelendiği bir şey var ve marangozu daha sonra rahatsız etmektense şimdi uyandırmayı tercih ediyor.</span> <span class="none">Wilson büzülerek üst kapağı açınca, Crozier da alt kapağı açıp en alt güverteye</span> <span class="none">iniyor.</span></p>

      <p class="calibre2"><span class="none">En alt güverte buz seviyesinin altında bulunduğu için hemen hemen dışarısı kadar soğuk sayılır. Ayrıca en alt güverte diğerlerine göre hepten karanlık; alacakaranlık, yıldızlar ya da ay mutlak karanlığı aydınlatamıyor. Hava kömür tozu ve dumanıyla kaplı, Crozier bir cadının pençesi gibi fenerinin etrafında dans eden toz parçacıklarını seyrediyor ve bir lağım kadar pis kokuyor. Arkadaki karanlıktan bir parçalanma ve kayma sesi geliyor ama Crozier bunun kazana kürekle atılan kömürlerden gelen ses olduğunu biliyor. Kazandan gelen ısı ayak hizasına gelen kirli suyun donmasını ancak engelleyebiliyor. Tayfaların günde altı saat kömür yakmasına rağmen, ileride, pruvanın buza daha derinden girdiği yerde, neredeyse otuz santimlik buzlu su var. Terör, sanki canlıymışçasına, örneğin Bay Diggle’ın sürekli çalışan ocağı gibi aletlerini çalıştırarak terliyor. Orta güverte her zaman nemli ve zaman zaman buz tutuyor; alt güverte donmuş durumda; en alt güverte ise her yerden buz sarkan, bilek hizasına gelen buzlu sularıyla sanki bir dehliz. Her iki köşeye yerleştirilmiş yirmi bir tane siyah renkte demir su tankı da burayı iyice soğutuyor. Yola çıktıklarında otuz dört ton taze suları vardı, şimdi ise tanklar zırhlı buzdağlarına dönüşmüş durumda ve demire dokunmak derinin kopup gitmesi anlamına geliyor.</span></p>

      <p class="calibre2"><span class="none">Devasa bir adam olan Magnus</span> <span class="none">Manson</span><span class="none">, Er Wilkes’in dediği gibi, merdivenin dibinde oturarak değil, ayakta bekliyor.</span> <span class="none">Manson</span><span class="none">, alçak tavan nedeniyle başını ve omuzlarını hafif eğmiş. Solgun, yumru yüzü ve uzamış sakalları Crozier’a Galler peruğu takılmış çürük, beyaz, soyulmuş bir patatesi hatırlatıyor.</span> <span class="none">Manson</span><span class="none">, Yüzbaşı’nın fener ışığı düşen yüzüne bakamıyor.</span></p>

      <p class="calibre2"><span class="none">“Neler oluyor,</span> <span class="none">Manson</span><span class="none">?” Crozier’ın sesi tıpkı nöbetçilere ve teğmenlere bağırdığı zamanlarda olduğu gibi gür çıkıyor. Keskin, sakin, kendinden emin ve kamçı etkisi yaratan bir ses tonuyla, her hecenin üstüne basarak söylüyor bunları.</span></p>

      <p class="calibre2"><span class="none">“Hayaletler var Yüzbaşım.” Böyle devasa bir adama göre oldukça yumuşak, çocukça bir ses tonu. Terör ve Erebus gemileri Temmuz 1845’te Grönland’ın batı kıyısında bulunan Disco Körfezi’ne demirlediklerinde Kaptan Sör John Franklin iki denizcinin görevine son vermeye karar vermişti. Terör gemisinden bir deniz eri ve bir yelkenci. Crozier deniz erleri John Brown ve Aitken’in de görevlerine son verilmesini istemişti, hastaydılar ve daha başından itibaren işe alınmamaları gerekiyordu. Ama o zamandan beri ara sıra keşke bu dört kişiyle beraber Manson’u da gönderseydim diye düşünür olmuştu. Bu iri adamı bir geri zekâlıdan ayırmak hiç de kolay olmuyordu.</span></p>

      <p class="calibre2"><span class="none">“Terör’de hayalet falan olmadığını biliyorsun</span> <span class="none">Manson</span><span class="none">.”</span></p>

      <p class="calibre2"><span class="none">“Evet, Yüzbaşım.”</span></p>

      <p class="calibre2"><span class="none">“Bana bak.”</span></p>

      <p class="calibre2"><span class="none">Manson</span> <span class="none">yüzünü kaldırıyor ama Crozier’ın gözlerine bakmıyor. Yüzbaşı böylesine büyük beyaz bir yüzde böyle solgun, küçük gözler görünce şaşırıyor.</span></p>

      <p class="calibre2"><span class="none">“Bay Thompson kazan dairesine kömür taşıman için emir vermiş. Buna uymadığın doğru mu Denizci</span> <span class="none">Manson</span><span class="none">?”</span></p>

      <p class="calibre2"><span class="none">“Hayır, Yüzbaşım. Evet, Yüzbaşım.”</span></p>

      <p class="calibre2"><span class="none">“Böyle bir gemide emre itaatsizlik etmenin sonuçlarını biliyor musun?” Crozier otuz yaşında bir adamla konuştuğu halde kendisini bir çocukla konuşuyormuş gibi hissediyor.</span></p>

      <p class="calibre2"><span class="none">İri denizcinin yüzü, yanıtını bildiği bir soruya muhatap olduğu için aydınlanıyor. “Ah, biliyorum Yüzbaşım. Kırbaçlanırım. Yirmi kırbaç. Eğer itaatsizlikte ısrar edersem bu sefer yüz kamçı yerim. Bay Thompson’dan daha büyük rütbeli bir subayın emrine uymazsam, asılırım.”</span></p>

      <p class="calibre2"><span class="none">“Bu doğru,” diyor Crozier. “Ama emirlere uymayanlara gemi kaptanının uygun gördüğü cezayı verebileceğini de biliyor musun?”</span></p>

      <p class="calibre2"><span class="none">Manson</span> <span class="none">Crozier’a bakıyor, solgun gözlerinden kafası karıştığı anlaşılıyor. Crozier’ın sorusunu anlamıyor.</span></p>

      <p class="calibre2"><span class="none">“Seni istediğim gibi cezalandırabileceğimi söylüyorum Denizci</span> <span class="none">Manson</span><span class="none">,” diyor Yüzbaşı.</span></p>

      <p class="calibre2"><span class="none">Manson’un yumrulu yüzüne bir rahatlama ifadesi geliyor. “Ah, evet, haklısınız Yüzbaşım.”</span></p>

      <p class="calibre2"><span class="none">“Yirmi kırbaç yerine,” diye ekledi Francis Crozier, “seni Ölüler Odası’na yirmi dört saatliğine tıkabilirim. Hem de karanlıkta kalırsın.”</span></p>

      <p class="calibre2"><span class="none">Manson’un zaten solgun ve donuk yüzü öyle bir beyazlıyor ki Crozier adam düşüp bayılabilir diye yana çekilmeye hazırlanıyor.</span></p>

      <p class="calibre2"><span class="none">“Siz...</span> <span class="none">Bunu</span> <span class="none">yapmazsınız.” Çocuk adamın sesi daha tiz notalara çıkarak titriyor.</span></p>

      <p class="calibre2"><span class="none">Crozier uzun bir süre hiçbir şey söylemiyor. Soğuk hava ve fener ışığında öylece bekliyorlar. Crozier ifadesiyle adama gayet ciddi olduğunu göstermek istiyor. Sonunda Crozier sessizliği bozuyor: “Ne duyduğunu sanıyorsun</span> <span class="none">Manson</span><span class="none">? Yoksa sana hayalet hikâyeleri mi anlatıyorlar?”</span></p>

      <p class="calibre2"><span class="none">Manson</span> <span class="none">ağzını açıyor ama önce hangi soruya yanıt vereceğini bilemiyor. Kalın alt dudağı buz tutmuş. “Walker,” diyor sonunda.</span></p>

      <p class="calibre2"><span class="none">“Walker’dan mı korkuyorsun?”</span></p>

      <p class="calibre2"><span class="none">James Walker Manson’un arkadaşıydı; onunla aynı yaştaydı ve aptallıkta yarışırlardı. Buzda en son ölen denizci oydu. Geminin kurallarına göre herhangi bir yangına karşı hazır su bulundurmak için beş-altı metrelik buzu delip deniz suyuna ulaşmaları gerekiyordu. Walker ve yanında bulunan iki arkadaşı karanlıkta, yarım saat dokunulmadan bırakılırsa donacak ve kapanacak olan eski bir deliği kazıyorlardı. Bir basınç sırtının arkasından çıkan beyaz terör Walker’in kolunu kopardı, bir anda kaburgalarını parçaladı ve güvertedeki nöbetçiler daha tüfeklerini kaldıramadan ortadan kayboldu.</span></p>

      <p class="calibre2"><span class="none">“Walker sana hayalet öyküleri mi anlatıyordu?” diye soruyor Crozier.</span></p>

      <p class="calibre2"><span class="none">“Evet Yüzbaşım. Hayır Yüzbaşım. Jimmy, o şey onu öldürmeden önce diyordu ki, Magnus, buzdaki o yaratık bir gün beni öldürecek olursa, üzerimde beyaz örtülerle yanına gelip kulağına cehennemin ne kadar soğuk olduğunu fısıldayacağım. Tanrı yardımcım olsun Yüzbaşım. Jimmy bana böyle diyordu. Şimdi onun dışarı çıkmaya çalıştığını duyuyorum.</span></p>

      <p class="calibre2"><span class="none">Sanki bu sözler bir işaretmiş gibi geminin gövdesi homurdanıyor, ayaklarının altındaki soğuk güverte inliyor, metal kirişler de güverteye bir inlemeyle yanıt veriyor ve etraflarını saran karanlıkta bütün gemiden duyulurmuşçasına bir eşeleme, tırmalama sesi duyuyorlar. Buz sürekli kıpırdıyor.</span></p>

      <p class="calibre2"><span class="none">“Duyduğun ses bu muydu</span> <span class="none">Manson</span><span class="none">?” “</span><span class="none">Evet,</span> <span class="none">Yüzbaşım, hayır Yüzbaşım.”</span></p>

      <p class="calibre2"><span class="none">Ölüler Odası dokuz metre arkada, sancak tarafında metal sesler çıkaran son su tankının hemen ötesinde. Ama dışarıdaki buzun hareketi ve sesi kesilince, Crozier daha arkadaki kazan dairesinden gelen kürek seslerinden başka bir şey duymuyor.</span></p>

      <p class="calibre2"><span class="none">Crozier bu saçmalıktan sıkılıyor. “Magnus, biliyorsun ki arkadaşın geri gelmeyecek. O şu anda diğer ölü denizcilerle beraber yedek yelkenlerin depolandığı odada buz gibi donmuş bir halde, hamağına ve en kalın üç yelkene sarılı durumda. Oradan duyduğun sesler de onları yemeye çalışan lanet olası farelerden geliyor. Bunu biliyorsun Magnus</span> <span class="none">Manson</span><span class="none">.”</span></p>

      <p class="calibre2"><span class="none">“Evet Yüzbaşım.”</span></p>

      <p class="calibre2"><span class="none">“Bir daha emirlere itaatsizlik etmeyeceksin denizci</span> <span class="none">Manson</span><span class="none">. Aklını başına toplamak zorundasın. Bay Thomson emir verdiğinde kömürü taşı. Bay Diggle istediğinde buraya gel ve yemekleri yukarı çıkar. Bütün emirleri saygıyla ve derhal yerine getir. Ya da mahkemeyle... benimle yüzleşirsin. O karanlık Ölüler Odası’nda buz gibi bir gece geçirirsin.”</span></p>

      <p class="calibre2"><span class="none">Manson</span><span class="none">, başka bir söz söylemeden bir selam veriyor, merdivene koyduğu büyük kömür çuvalını alıyor ve karanlığa doğru ilerliyor.</span></p>

      <p class="calibre2">***</p>

      <p class="calibre2"><span class="none">Mühendis uzun fanilası ve kadife pantolonuyla kırk yedi yaşındaki ocakçı Bili Johnson’la beraber kömürü kürekliyor. Diğer ocakçı Luke Smith ise orta güvertede uyuyor. Terörün baş ocakçısı genç John Torrington 1846 yılına girerken ölmüş ve iki gemide de ölen ilk denizci olmuştu. Ama onun ölümü doğal nedenlerdendi. Anlaşılan, Torrington’un doktoru hastalığını yenmesi için onu denizde çalışmaya ikna etmişti ve Torrington iki ay hasta yattıktan sonra iki gemi de Beechey Adasındaki limanda mahsur kaldığı sırada hayatını kaybetmişti. Doktor Peddie ve</span> <span class="none">Doktor</span> <span class="none">Mcdonald Crozier’a genç adamın ciğerlerinin kömür tozu ile doğduğunu söylemişlerdi.</span></p>

      <p class="calibre2"><span class="none">Genç mühendis kömürü küreklerken “Teşekkürler Yüzbaşım,” diyor. “Denizci</span> <span class="none">Manson</span> <span class="none">biraz önce geleli, ikinci kömür çuvalını sırtladı ve birazdan gelip üçüncüsünü alacak.”</span></p>

      <p class="calibre2"><span class="none">“Önemli değil Bay Thompson.” Crozier ocakçı Johnson’a bakıyor. Adam Yüzbaşı’dan dön yaş küçük ama otuz yaş büyük gösteriyor. Yaşlanmış yüzündeki her kırışıklık kömür tozuyla dolmuş. Dişsiz ağzındaki dişetleri bile griye çalıyor. Crozier mühendisini, sivil de olsa subayını ocakçının yanında azarlamak istemiyor ama kendini tutamıyor: “İleride tekrarlanacağını sanmıyorum ama bu tür olaylar meydana geldiğinde denizcileri haberci olarak kullanmaktan vazgeçin.”</span></p>

      <p class="calibre2"><span class="none">Thompson başıyla onaylıyor, küreğiyle kazanın kapısını sertçe kapatıyor, kapağın üzerine dayanıyor ve Johnson’a Bay Diggle’dan bir bardak kahve getirmesini emrediyor. Crozier ocakçının gitmesinden memnun, ama onu asıl memnun eden şey kazanın kapısının kapalı olması; bunca soğuğa alıştıktan sonra buradaki sıcak başını döndürüyor.</span></p>

      <p class="calibre2"><span class="none">Yüzbaşı mühendisinin kaderini düşünüyor. Görevli Subay James Thompson. Birinci sınıf mühendis, Donanma’nın Woolwich’deki Buhar Makinesi Fabrikası’ndan mezun. Burası, dünyada buharlı motorlar üzerine ihtisas yapılabilecek en iyi yer. Ama bu adam buzun içinde hapis kalmış ve bir yıldan fazla bir süredir buhar gücüne dayanarak tek santim bile ilerlememiş bir gemide, kirli fanilasına kadar soyunmuş, tıpkı sıradan bir ocakçı gibi kazana kömür atıyor.</span></p>

      <p class="calibre2"><span class="none">“Bay Thompson,” diyor Crozier, “Erebus’a gidip geldiğinizden beri sizinle konuşma şansım olmadığı için üzgünüm. Bay Gregory’yle konuştunuz mu?”</span></p>

      <p class="calibre2"><span class="none">John Gregory</span> <span class="none">Erebus ‘un</span> <span class="none">mühendisi.</span></p>

      <p class="calibre2"><span class="none">“Konuştum Yüzbaşım. Bay Gregory gerçek kış başladıktan sonra zarar gören şafta asla ulaşamayacağımızı söylüyor. Buzun altından bir tünel kazmayı basarsak ve pervaneyi değiştirsek bile şaftın kötü durumunu göz önüne aldığımızda</span> <span class="none">Erebus ‘un</span> <span class="none">bir daha buhar makinesini kullanamayacağını söyleyebiliriz.”</span></p>

      <p class="calibre2"><span class="none">Crozier başıyla onayladı. Bir yıldan fazla bir zaman önce buzda umutsuzca ilerlerlerken</span> <span class="none">Erebus ‘un</span> <span class="none">şaftı kırılmıştı. Teröre göre daha ağır, daha güçlü bir motora sahip olan Erebus daha önde giderek ve buzları kırarak diğer gemiye yol açıyordu. Ama on üç aydır saplanıp kalmadan önce karşılaştıkları son buz kütlesi geminin pervanesinden ve şaftından daha güçlüydü. O yaz günü dalan dalgıçlar -hepsi de donma noktası gelmişler ve az daha öleceklerdi- sadece şaftın kırılmakla kalmadığını, pervanenin de eğilip kırıldığını söylemişlerdi.</span></p>

      <p class="calibre2"><span class="none">“Peki ya kömür?”</span></p>

      <p class="calibre2"><span class="none">“</span><span class="none">Erebus ‘un</span> <span class="none">bu koşullarda... Muhtemelen dört ay daha ısınmamızı sağlamaya yetecek kömürü var. Ama bunu ancak ısınma sürelerini günde bir saate düşürürsek başarabiliriz. Ayrıca önümüzdeki yaza buhar makinelerini çalıştıramayız.</span></p>

      <p class="calibre2"><span class="none">Zaten önümüzdeki yaz buzların çözüleceği de kesin değil diye düşünüyor Crozier. Geçen yıl buzlar bir gün bile kırılmamıştı ve Crozier giderek umudunu yitiriyordu. Franklin 1846’nın yazında, özgürce yol alabildikleri son günlerde,</span> <span class="none">Erebus ‘un</span> <span class="none">kömür stokunu müthiş bir hızla tüketmişti; önlerinde kalan son birkaç kilometrelik buzu yarıp geçtikleri takdirde Kuzey-Batı Geçidi’nin açık denizlerine ulaşacaklarından, oradan Kanada’nın kuzey kıyılarına geleceklerinden ve sonbaharda Çin de çay içeceklerinden emindi.</span></p>

      <p class="calibre2"><span class="none">“Peki ya bizim kömür stokumuz ne durumda?”</span></p>

      <p class="calibre2"><span class="none">“Belki altı ay daha ısınmamıza yeter,” diyor Thompson “Ama ısınma saatlerimizi günde ikiden bir saate indirmemiz gerekecek. Ve bunu kısa süre içinde yapmamız gerektiğini düşünüyorum, kasımın birinden bir gün daha fazla gecikmemeliyiz.</span></p>

      <p class="calibre2"><span class="none">Buna iki haftadan az bir süre var.</span></p>

      <p class="calibre2"><span class="none">“Peki ya buhar makinesini kullanabilecek miyiz?”</span></p>

      <p class="calibre2"><span class="none">Bu yaz buzlar çözülürse Crozier Erebus</span><span class="none">’</span><span class="none">da</span> <span class="none">h</span><span class="none">ayatta</span> <span class="none">kalan bütün mürettebatı Terör’e taşımayı, geldikleri yoldan geri dönmeyi planlıyordu. Boothia Yarımadası’yla Prince of Wales Adası arasındaki isimsiz boğazdan aşağıya, iki yaz önce geçtikleri Walker Burnu ve Barrow Boğazı’ndan bir şarap şişesinden çıkan mantar gibi Lancaster Boğazı’na geçecekler, sonra Baffin Körfezi’ne ulaşacaklar, orada son kömürlerini de tüketecek, bütün yelkenlerini açacak, gerekirse gereksiz direk ve mobilyaları da yakacak ve sonunda Grönland sularına ulaşıp balina avcılarının kendilerini bulabileceği yerlerde dolaşacaklardı.</span></p>

      <p class="calibre2"><span class="none">Ama bir mucize olup da buradaki buz çözülse bile Lancaster Boğazı’nda bulundukları sırada güney yönüne akan buzlara karşı kuzey yönüne ilerleyebilmeleri gerekiyordu. Crozier ve Ross bir defasında Terör ve Erebus’u Güney Kutbu’nun buzlu denizlerinden çıkarmışlardı ama bunu yaparken akıntı kendi gittikleri yöndeydi. Şimdi ise kaçabilecekler boğazlara ulaşmak için bu lanet olası kutupta buz akıntısına karşı koyarak ilerlemeleri gerekiyordu.</span></p>

      <p class="calibre2"><span class="none">Thompson omuz silkiyor. Adam yorgun görünüyor. “Yılbaşında ısıtmayı tamamen kesersek ve bir sonraki yaza bir biçimde sağ salim çıkarsak, muhtemelen geminin motorunu altı günlüğüne çalıştıracak kadar kömürümüz kalır. Belki de beş gün.”</span></p>

      <p class="calibre2"><span class="none">Crozier yine başıyla onaylamakla yetiniyor. Bu durum gemiler için ölüm fermanı demek. Ama gemideki mürettebat için hâlâ hayatta kalma şansı var.</span></p>

      <p class="calibre2"><span class="none">Karanlık koridordan bir ses geliyor.</span></p>

      <p class="calibre2"><span class="none">“Teşekkürler Bay Thompson.” Yüzbaşı feneri demir kancasından tutuyor, kazan dairesinden çıkıyor, kirli su ve karanlığın içinden geçerek ilerliyor.</span></p>

      <p class="calibre2"><span class="none">Thomas Honey koridorda onu bekliyor; fenerinden gelen ışık kirli havada dans ediyor. Elindeki demir manivelayı kalın eldivenli ellerinde bir tüfeği tutar gibi tutuyor ve Ölüler Odası’nın kapısını henüz açmamış, öylece duruyor.</span></p>

      <p class="calibre2"><span class="none">“Geldiğin için teşekkür ederim Bay Honey,” diyor Crozier marangoza.</span></p>

      <p class="calibre2"><span class="none">Yüzbaşı, herhangi bir açıklama yapmadan kapı sürgüsünü söküyor ve buz gibi odaya giriyor.</span></p>

      <p class="calibre2"><span class="none">Crozier fenerini altı adamın cesedinin yelkenlere sarılı halde yığıldığı bölmeye doğru kaldırmadan edemiyor.</span></p>

      <p class="calibre2"><span class="none">Ölüler yığını oldukları yerde kıvranıyor. Crozier böyle bir sahneyi görmeyi zaten bekliyor, başka deyişle yelkenlerin altında hareket eden fareler olacağını düşünüyor. Ama aynı zamanda yelkenlerin de üzerine çıkmış bir fare kütlesi olduğunu fark ediyor. Fareler bir küp oluşturmuş, yerden bir metre yükseğe çıkmışlar ve yüzlercesi ölüleri yemek için birbirini itiyor. Çok yüksek sesle cıyaklıyorlar. Crozier’ın ve marangozun ayaklarının dibinde gezinen fareler de var. Ziyafete koşuyorlar diye düşünüyor Crozier. Fenerlerin ışığından da korkmuyorlar.</span></p>

      <p class="calibre2"><span class="none">Crozier feneri geminin gövdesine doğru tutuyor, geminin hafif yana yatık olmasından dolayı oluşan meyili çıkarak yürüyor ve feneri eğimli duvarda gezdirmeye başlıyor.</span></p>

      <p class="calibre2"><span class="none">İşte orada.</span></p>

      <p class="calibre2"><span class="none">Feneri yaklaştırıyor.</span></p>

      <p class="calibre2"><span class="none">‘Aman Tanrım, canım cehenneme,” diyor Honey. “Beni bağışlayın Yüzbaşım ama buzun bunu bu kadar çabuk yapabileceğini düşünmemiştim.”</span></p>

      <p class="calibre2"><span class="none">Crozier yanıt vermiyor. Eğimi ve tekne gövdesinin genişlemiş tahtalarını daha da dikkatle inceliyor.</span></p>

      <p class="calibre2"><span class="none">Burada gövdenin kalasları içe doğru bükülmüş, gövdenin diğer kısımlarından farkı hemen anlaşılıyor. Tahtanın iç katmanları parçalanmış ve en azından iki kalas yerinden çıkmış, havada asılı duruyor.</span></p>

      <p class="calibre2"><span class="none">“Ulu Tanrım sen beni bağışla,” diyor Crozier’ın yanına diz çöken Honey. “Bu buz lanet olası bir canavar gibi. Ah, affedersiniz Yüzbaşım.”</span></p>

      <p class="calibre2"><span class="none">Crozier’ın nefesi kalaslarda küçük buz kristalleri yaratıyor, kristaller fenerin ışığını yansıtıyorlar. “Bay Honey, buz dışında herhangi bir şey bu zararı vermiş olamaz mı?”</span></p>

      <p class="calibre2"><span class="none">Marangoz gülecek oluyor ama Crozier’ın şaka yapmadığını anlayınca hemen ciddileşiyor. Gözleri önce büyüyor, sonra kısılıyor. “Affedersiniz Yüzbaşım ama şeyi demek istiyorsanız... Bu olanaksız.”</span></p>

      <p class="calibre2"><span class="none">Crozier yanıt vermiyor.</span></p>

      <p class="calibre2"><span class="none">“Yani demek istiyorum ki, bu gövde en iyi İngiliz meşe ağacından yapılmıştır, komutanım. Ve bu sefer için, daha doğrusu buzlara daha iyi dayansın diye bu gövdeye bir de her biri beşer santimden iki tabaka Afrika meşesi eklendi. Ayrıca bunlar diğer tabakanın üzerine diyagonal olarak yerleştirildi. Böylece düz yerleştirilmiş halinden iki kat fazla dayanıklı hale getirilmiş oluyor.”</span></p>

      <p class="calibre2"><span class="none">Crozier gevşek duran kalasları inceliyor, altlarında ve etraflarında gezinen fare nehrini ve arkalarından gelen çiğneme seslerini duymazlıktan gelmeye çalışıyor.</span></p>

      <p class="calibre2"><span class="none">Honey’in rom kokan nefesi havada donuyor. “Komutanım, beş santimlik İngiliz meşesinin ve beş santimlik Afrika meşesinin üzerine iki katman da Kanada karaağacı kaplandı ve bunların her biri beşer santim kalınlığında. Bu da, toplam on santim tahta demek. Ayrıca bu katmanlar Afrika meşesinin üstüne diyagonal olarak işlendi. Bütün bunlar beş kat kalas demek. Denizle aramızda toplam yirmi beş santimlik bir gövde var.” Sesi soğukta boğuk çıkıyor.</span></p>

      <p class="calibre2"><span class="none">Marangoz çenesini kapatıyor, daha yola çıkmadan aylar önce tersanede yapılan işlemleri bizzat denetleyen Crozier’a zaten çok iyi bildiği teknik ayrıntıları anlattığını fark ediyor.</span></p>

      <p class="calibre2"><span class="none">Yüzbaşı eldivenli elini parçalanmış kalasların en dibine götürüyor. Orada üç santimden fazla yer kaplayan bir boşluk hissediyor. “Fenerini biraz daha aşağı indir Bay Honey. Manivelanı kullanarak şu tahtaları yerinden oynat. Buzun gövdenin dış tarafına ne yaptığını görmek istiyorum.”</span></p>

      <p class="calibre2"><span class="none">Marangoz Crozier’ın dediğini yapıyor. Demir manivelanın demir gibi soğuk tahtayı kanırtışı ve marangozun çıkardığı sesler bir an için arkada cesetleri çiğneyen farelerin sesini bastıracak gibi oluyor. Bükülü duran kanada karaağacı kırılıp sökülüyor. Parçalanmış Afrika meşesi de manivelaya dayanamıyor. Şimdi sadece gövdenin içe bükülmüş orijinal meşesi yerinde duruyor. Crozier yaklaşıyor, fenerini marangozun da ışıktan faydalanabileceği biçimde tutuyor.</span></p>

      <p class="calibre2"><span class="none">Gövdede bulunan otuz santim büyüklüğündeki boşluğun arasından görünen kırık ve sivri buzlar fenerin ışığını yansıtıyor. Ama boşluğu ortasına dikkatle bakınca çok daha rahatsız edici bir şey görüyorlar: Karanlık. Hiçlik. Buzun içinde bir boşluk var. Bir tünel</span>.</p>

      <p class="calibre2">Honey parçalanmış meşeyi biraz daha bükerek Crozier’ın fenerinin daha büyük bir alanı aydınlatmasını sağlıyor.</p>

      <p class="calibre2">‘Aman Tanrım, bu ne boktan bir iştir böyle,” diye homurdanıyor. Bu defa Crozier’dan özür de dilemiyor.</p>

      <p class="calibre2">Crozier’ın içinden dudaklarım yalamak geliyor ama bu karanlıkta, sıfırın altında elli derecede bunu yapmanın ne kaçlar büyük bir acı vereceğini biliyor. Ama kalbi o kadar şiddetle çarpıyor ki tıpkı marangozun yaptığı gibi bir elini duvara dayamak istiyor.</p>

      <p class="calibre2">Dışarıdan gelen dondurucu rüzgâr fenerin mumunu neredeyse söndürüyor. Crozier boşta kalan eliyle rüzgârı kesmek zorunda kalıyor. Fenerin titreyen ışığıyla beraber iki adamın duvara ve bölmeye yansıyan gölgeleri de dans ediyor.</p>

      <p class="calibre2">Geminin gövdesinin dış yüzeyinde bulunan iki büyük tahta anlaşılmaz, dayanılmaz bir güç tarafından parçalanmış ve içe doğru bükülmüş. Titreyen fenerin ışığından açıkça görüldüğü gibi parçalanmış meşenin üzerinde pençe izleri var, inanılmaz parlaklıkta donmuş bir kan lekesi, çizgi çizgi pençe izlerine karışmış.</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_3" />
    </div>
  </div>
</body>
</html>
