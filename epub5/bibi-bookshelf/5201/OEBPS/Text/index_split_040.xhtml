<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />

  <title>Ter?r</title>
  <meta content="User" name="author" />
  <meta content="2014-12-14" name="creation-time" />
  <meta content="2014-12-17" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s">
      <h1>40<br />
      PEGLAR</h1>

      <p class="calibre2">&nbsp;</p>

      <p class="calibre2"><span class="none">Sis kalktığında insan beynine benzeyen koca bir şey buzlu zeminden yükseliyormuş gibi göründü: Gri ve sarmal yapıdaydı, donmuştu.</span></p>

      <p class="calibre2"><span class="none">Harry Peglar gördüğü şeyin John Irving’in bağırsakları olduğunu anladı. Thomas Fa</span><span class="none">rr</span> <span class="none">“İşte olay yeri burası,” dedi.</span></p>

      <p class="calibre2"><span class="none">Peglar, olay yerine çağrılmasına bir anlam verememişti. Pruvadan sorumlu subay, dünkü olayın gerçekleştiği sırada ne Irving’in ne de Hodgson’un grubunda bulunuyordu. Sonra bu şafak öncesi keşif seferine çıkan diğer adamlara baktı; Teğmen Edward Little, Tom Johnson (Crozier’ın lostromo yardımcısı ve Güney Kutup Seferi’ndeki eski bir denizci), dün de burada bulunan</span> <span class="none">üst güverteden sorumlu subay Farr</span><span class="none">, Doktor Goodsir, Erebus’tan Teğmen Le Vesconte, Çavuş Robert Thomas ve silahlı dört denizci; Hopcraft, Healey ve Onbaşı Pearson’ın emrindeki Pilkington.</span></p>

      <p class="calibre2"><span class="none">Harry Peglar, sefere çağrıldığı için övünmemesi gerektiğini düşünüyordu; Crozier bu araştırmaya güvendiği adamları seçmişti. Sürekli sızlananlar ve beceriksizler Terör Kampı’nda kalmıştı, safsatacı denizci Hickey, Teğmen Irving’in bu öğleden sonra yapılacak cenaze töreninin ayrıntılarıyla uğraşmak üzere kamptaydı.</span></p>

      <p class="calibre2"><span class="none">Crozier’ın grubu, dünden kalan ayak izlerini ve Irving’in cesedinin güneydoğudaki kampa taşındığı Eskimo kızağının izlerini takip etmek için ellerinde fenerlerle şafak sökmeden kamptan ayrılmıştı. Basınç sırtlarının üstündeki izler silindiği halde ardındaki vadinin karlı zemininde hâlâ belirgindi. Sıcaklık gece boyunca en az elli beş derece yükselerek sıfırın üstüne çıkmıştı ve sis vardı. Yeryüzündeki birçok denizin ve okyanusun sıcaklıkları konusunda tecrübeli olan Harry Peglar yüzlerce kilometre boyunca tek bir erimiş su birikintisi bile olmayan bu yerde sis oluşmasına bir anlam veremiyordu. Belki bunlar, deniz seviyesinden yalnızca birkaç metre yüksekte olan bu kahrolası adanın buzlu zeminine kadar alçalmış olan bulutlardı. Gün ışığı -ki sis bulutları arasından yükselen bu kızıllığa günışığı denemezdi- her yönden geliyordu.</span></p>

      <p class="calibre2"><span class="none">Bir düzine adam olay yerine vardıklarında birkaç dakika boyunca sessiz kaldılar. Hiçbir şey görünmüyordu. John Irving’in kasketi bir kayanın üstüne uçmuştu, Farr gidip onu aldı. Kayaların üstünde donmuş kan lekeleri vardı ve hemen yanında da bir bağırsak yığını. Parçalanmış giysiler de orada duruyordu.</span></p>

      <p class="calibre2"><span class="none">Crozier, “Teğmen Hodgson, Bay Farr,” dedi “Bay Hickey sizi buraya getirdiğinde Eskimolara ait herhangi bir iz görmüş müydünüz?”</span></p>

      <p class="calibre2"><span class="none">Bu soru Hodgson’ı şaşırtmış gibiydi. Farr, “Bıraktıkları kanlı eserden başka hiçbir şey yoktu, efendim. Basınç sırtının ardından Bay Hodgson’ın dürbününü kullanarak vadiye baktık ve oradaydılar.</span> <span class="none">John’un</span> <span class="none">dürbünü ve diğer eşyaları için kavga ediyorlardı.”</span></p>

      <p class="calibre2"><span class="none">Crozier, “Onları kendi aralarında kavga ederken mi gördünüz?” diye sordu. Peglar Yüzbaşı’yı- emrinde olduğu hiçbir yüzbaşıyı da -böylesi yorgun görmemişti. Son haftalarda Crozier’ın gözleri çukurlarına gömülmüştü. Her zaman otoriter bir ses tonuyla konuşan Crozier’ın sesi şimdi kısık çıkıyordu. Sanki gözleri kanamak üzereydi.</span></p>

      <p class="calibre2"><span class="none">Peglar bugünlerde kanamayla ilgili bir şeyler fark etmişti. Arkadaşı John Bridgens’a henüz bundan bahsetmemişti; ama iskorbüt sancıları çekiyordu.</span></p>

      <p class="calibre2"><span class="none">Bir zamanlar onu gururlandıran kasları köreliyordu. Derisinde lekeler çıkmaya başlamıştı. Son on gün içinde iki dişi birden düşmüştü. Dişlerini her fırçaladığında ağzı kan içinde kalıyordu. Tuvalete çıkmak için çömeldiğinde kan kusmaya başlıyordu.</span></p>

      <p class="calibre2"><span class="none">Farr, “Eskimoları kendi aralarında kavga ederken gerçekten görmüş müydün?” diye tekrarladı. “Aslında hayır, efendim. İtişip kakışarak gülüyorlardı. İki</span> <span class="none">adam John’un</span> <span class="none">pirinç dürbününü çekiştiriyordu.”</span></p>

      <p class="calibre2"><span class="none">Crozier başını salladı. “Hadi vadiye inelim baylar.” Peglar kanı görünce donakaldı. Daha önce hiç savaş alanı görmemişti, hatta böyle küçük bir çatışma alanı da. Kendini ceset görmeye hazırladığı sırada, buzun üstüne akan kanın bu kadar kırmızı olduğunu hayal bile etmemişti.</span></p>

      <p class="calibre2"><span class="none">Teğmen Hodgson “Buraya birileri gelmiş,” dedi.</span></p>

      <p class="calibre2"><span class="none">“Ne demek istiyorsun?” diye sordu Crozier. Teğmen sırayla iki adamı ve bir yaşlı kadını işaret ederek “Cesetlerden bazılarının yeri değişmiş,” dedi. “Üstlerindeki paltolar, şu Bayan Sessizlik’in giydiği cinsten kürklü paltolar ve çizmeleri de gitmiş. Silahları</span> <span class="none">Zıpkın ve mızrakları da. Bakın, dün nerede yattıklarını kardaki izlerden görebilirsiniz. Hiçbiri yok.”</span></p>

      <p class="calibre2"><span class="none">Crozier kızgın bir sesle “Eşyaları?” dedi. “Bizim adamlarımız mı...”</span></p>

      <p class="calibre2"><span class="none">Farr atılarak, “Hayır, efendim,” dedi. “Bazı sepetleri, ısıtma kaplarını ve birkaç şeyi daha kızakta Irving’in cesedine yer açabilmek için biz attık. Ve Terör Kampı’na varana kadar da hep beraberdik. Geride kimse kalmadı.”</span></p>

      <p class="calibre2"><span class="none">Hodgson, “Birkaç kap kaçak da eksik,” diye ekledi.</span></p>

      <p class="calibre2"><span class="none">Lostromo yardımcısı Johnson “Sanki zeminde yeni izler var; ama geceki rüzgâr yüzünden bir şey söylemek güç,” dedi.</span></p>

      <p class="calibre2"><span class="none">Yüzbaşı bütün cesetlere tek tek bakıyor ve yüzüstü yatanları da çeviriyordu. Hepsinin yüzünü inceliyor gibiydi. Peglar aralarında bir de çocuğun olduğunu fark etti. Çığlık atarken ölen yaşlı bir kadın cesedi de vardı; açık kalıp donan ağzı dipsiz bir kuyuya benziyordu. O kadar çok kan vardı ki. Yerlilerden birinin kurşun yarası çok büyüktü; yakın bir mesafeden ateş edildiği belliydi. Kafası uçmuştu.</span></p>

      <p class="calibre2"><span class="none">Bir cevap bulmak umuduyla cesetleri inceleyen Crozier bir an durdu. Goodsir, eğilip Yüzbaşının kulağına bir şey fısıldamıştı. Crozier bir adım geri attı, şaşkınlıkla Goodsir’e bakıp kafasını salladı.</span></p>

      <p class="calibre2"><span class="none">Cerrah, Eskimo cesetlerinden birinin önünde eğilip çantasından uzun ve tırtıklı bir bıçak çıkardı. Peglar bu bıçağı görünce Terör’de donmuş suyu depodan çıkarmak için kullandıkları buz testeresini anımsadı.</span></p>

      <p class="calibre2"><span class="none">Crozier, “Doktor Goodsir saldırganların midesini inceleyecek,” dedi.</span></p>

      <p class="calibre2"><span class="none">Peglar herkesin içten içe “neden” diye sorduğunu düşünüyordu. Ama kimse böyle bir soru sormadı. Denizcilerden üçünün midesi bulandığı için kafalarını başka yöne çevirdiler. Cerrah ilk cesedin karnını kesmeye başladı. Peglar, donmuş cesedin karnı kesilirken çıkan sesi odun kesilirken çıkan sese benzetmişti.</span></p>

      <p class="calibre2"><span class="none">Çavuş Thomas, “Yüzbaşı, sizce silahları ve giysileri kim almış olabilir?” diye sordu. “Sağ kalıp kaçanlardan biri mi?”</span></p>

      <p class="calibre2"><span class="none">Crozier dikkatini dağıtmamak için sadece kafasını salladı. “Ya da onların köyünden biri. Bu kahrolası adada bir köy olabileceğini aklım almıyor ya... Belki de bunlar civarda kamp kuran bir başka av grubuydu.”</span></p>

      <p class="calibre2"><span class="none">Teğmen Le Vesconte, “Yanlarında çok yiyecekleri varmış,” dedi. “ Kaç kişilik bir grup olduklarını düşünsenize. Biz bu kadar yiyecekle yüz beş mürettebatı da</span> <span class="none">doyururduk</span><span class="none">.”</span></p>

      <p class="calibre2"><span class="none">Teğmen Little gülümsedi. “Böyle bir av grubuna ya da bu adamların yaşadığı köye gidip yiyecek ister miydiniz? Tüm bunları gördükten sonra?” Yere yayılan kanı ve cesetleri işaret ediyordu.</span></p>

      <p class="calibre2"><span class="none">Hodgson, “Terör Kampından ve bu adadan ayrılmalıyız, hemen şimdi” dedi. Sesi titriyordu. “Bizi uykuda öldürecekler.</span> <span class="none">John’u</span> <span class="none">ne hale getirdiklerine bakın.” Sustu, utanmıştı.</span></p>

      <p class="calibre2"><span class="none">Peglar, Teğmen’in yüzüne dikkatle baktı. Hodgson açlığın ve yorgunluğun tüm belirtilerini gösteriyordu; ama iskorbüt belirtileri daha fazlaydı. Peglar kendini Hodgson’ın yerine koyup adamın dün şahit olduğu o manzarayı düşündü.</span></p>

      <p class="calibre2"><span class="none">Crozier, “Thomas,” dedi, “İlerideki sırta gidip orayı inceleyin, lütfen. Burayla ilgili izler olup olmadığına bakın... Eğer bir şeyler varsa ne kadar ve ne tür olduklarına dikkat edin.”</span></p>

      <p class="calibre2"><span class="none">“Emredersiniz, efendim.” İri denizci çakıllı sırta doğru hızla koştu.</span></p>

      <p class="calibre2"><span class="none">Peglar, Goodsir’ü izliyordu. Cerrah ilk</span> <span class="none">Eskimo’nun</span> <span class="none">karnını kesmiş, şimdi yaşlı kadın ve çocuğun cesediyle ilgileniyordu. İğrenç bir görüntüydü. Goodsir çıplak</span> <span class="none">elleriyle</span> <span class="none">cesetlerin karnını kesiyor ve sonra içlerinde bir şey bulacakmış gibi kurcalıyordu. Bazen mideden çıkan donmuş parçaları kırıyordu. Üç cesedi de inceledikten sonra ellerini karla temizleyip paltosuyla kuruladı. Tekrar Crozier’ın kulağına eğildi.</span></p>

      <p class="calibre2"><span class="none">“Bunu herkese söyleyebilirsiniz,” dedi Crozier. “Herkesin duymasını istiyorum.”</span></p>

      <p class="calibre2"><span class="none">Cerrah çatlamış dudaklarını ısırarak “Bu sabah Teğmen Irving’in midesini inceledim...” dedi.</span></p>

      <p class="calibre2"><span class="none">Hodgson “Neden?” diye bağırdı. “Bu lanet saldırganların parçalamadığı tek yer midesiydi zaten. Bunu neden yaptınız?”</span></p>

      <p class="calibre2"><span class="none">Crozier kükredi “Sessizlik!” Peglar, Yüzbaşı’nın o eski otoriter tavrını bu kükremeyle tekrar hatırlamıştı. Yüzbaşı, cerraha dönüp, “Devam edin lütfen, Doktor Goodsir,” dedi.</span></p>

      <p class="calibre2"><span class="none">“Teğmen Irving’in midesi fok etiyle doluydu,” dedi cerrah. “Hiçbirimizin aylardır yemediği kadar yemişti. Muhtemelen tüm o yiyecekleri Eskimo kızaklarından almıştı. Bu sebeple Eskimoların midelerini inceledim ve onların da ölmeden kısa bir süre önce fok eti yediklerini gördüm. İncelediğim bu üç ceset de aynı şeyleri yemiş.”</span></p>

      <p class="calibre2"><span class="none">Çavuş Thomas duyduklarına inanamıyordu, “Onunla yemeklerini paylaşmışlar</span> <span class="none">Birlikte yemek yemişler... Sonra onu öldürmüşler mi?”</span></p>

      <p class="calibre2"><span class="none">Peglar da şaşkındı. Güney denizlerinde karşılaştığı yerlilerin böyle değişken ve saldırgan huyları olmadığını biliyordu. John Bridgens’in burada olup düşüncelerini söylemesini isterdi.</span></p>

      <p class="calibre2"><span class="none">Crozier, “Baylar,” dedi. “Bunları hepinizin duymasını istedim; çünkü ilerleyen zamanlarda sizin bilgilerinize ihtiyacım olabilir; ama sizden başka kimse bunları bilmemeli. Ben izin vermedikçe. Ve sanırım asla izin vermeyeceğim. Eğer birine söylerseniz ya da uykunuzda mırıldanırsanız; yani emrime itaat etmediğinizi öğrenirsem, yemin ediyorum sizi buzun ortasında bir başınıza bırakırım. Yeterince açık mı, baylar?”</span></p>

      <p class="calibre2"><span class="none">Herkes homurdandı. Thomas Johnson uzaktan üfleye püfleye geliyordu. Herkesin sus pus olduğunu görünce durakladı. Crozier canlanıp, “Neler buldunuz Bay Johnson?” diye sordu.</span></p>

      <p class="calibre2"><span class="none">“İzler, Yüzbaşı. Ama hepsi eski. Güneybatıya doğru giden izler vardı. Dün buraya gelen yağmacılar da o izleri takip edip kaçmış olmalı. Yeni bir şey bulamadım.”</span></p>

      <p class="calibre2"><span class="none">“Teşekkürler Thomas.”</span></p>

      <p class="calibre2"><span class="none">Sis etraflarını kapladı. Peglar silah sesleri duydu; ama son iki yıldır bu tür sesleri defalarca duymuştu zaten. Gök gürültüsüydü. Nisan ayında. Sıcaklık hâlâ sıfırın altında yirmi dereceydi.</span></p>

      <p class="calibre2"><span class="none">Kaptan, “Baylar,” dedi, “Katılmamız gereken bir cenaze töreni var. Dönelim mi?”</span></p>

      <p class="calibre2"><span class="none">Dönüş yolunda Harry Peglar gördüğü her şeyi düşündü: Sevdiği bir subayın bağırsakları, cesetler, her yere saçılan kan, kayıp parkalar ve silahlar, Doktor Goodsir’ün mide bulandırıcı incelemesi, Yüzbaşı Crozier’ın “ilerleyen zamanlarda sizin bilgilerinize ihtiyacım olabilir” lafı... Sanki oradakileri bir mahkeme jüriliğine hazırlıyor gibiydi.</span></p>

      <p class="calibre2"><span class="none">Peglar, cenazenin ardından herkes çadırlarına çekildikten sonra John Bridgens ile bunu konuşmalıydı. Sevgili bilge Bridgens’in bu konuyla ilgili yorumlarını merak ediyordu.</span></p>

      <p class="calibre2">&nbsp;</p>

      <p class="calibre2">&nbsp;</p>

      <p class="calibre2">&nbsp;</p><br class="calibre3" id="calibre_pb_42" />
    </div>
  </div>
</body>
</html>
