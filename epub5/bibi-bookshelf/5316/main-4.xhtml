<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="text-decoration:underline;">EYLÜL 2013</span></h3>
<p>“Doktor çağırayım mı?”</p>
<p>Dünya durduğu yerde durmak istemiyordu. Başımı sağa çevirince her şey diğer yana yatıyordu, düz tutarsam da altı üstüne geliyordu. Suratımın sol tarafı uyuşmuştu. Parmak uçlarımla dokununca üzerinde yattığım sert halının tenimde derin çizikler bıraktığını hissedebiliyordum. Yeni ağaran günün çekingen ışığı sanki bir yaklaşma açısına giriyormuş gibi pencerelerden içeri süzülüyordu.</p>
<p>Yerimden zar zor doğrulup oturabildim. Sırtıma iki darbe aldığımı hatırlıyordum.</p>
<p>“İyi misin?”</p>
<p>Cevap veremediğim bir soru daha. Sürekli dönüp duran atlıkarıncayı yavaşlatmayı becerebildim. Gerçi hızla dönmeye devam etse bile Mansikka-aho’nun kırmızı gözlerini tanırdım.</p>
<p>“Buraya nasıl gelebildin?” diye sordum. Ağzımın içi kavruk bir yaprak gibi kupkuruydu. Tadı da zaten kavruk yaprağa benziyordu.</p>
<p>“Kapıdan,” dedi.</p>
<p>“Ne kapısı?”</p>
<p>“Ön kapı. Açıktı. İçeri girdim. Seni gördüm.”</p>
<p>Trabzana tutunarak güçlükle ayağa kalktım.</p>
<p>“Bütün gece burada miydin?” diye sordu Mansikka-aho, “Burada mı uyudun?”</p>
<p>Cevap vermedim. Burada olması hiç iyiye işaret değildi.</p>
<p>Ben de her koşulda akıllıca laflar uyduruverecek kadar hazır cevap değildim.</p>
<p>“Evde yalnız mısın?”</p>
<p>Ne çok soru soruyordu. Atlıkarınca tekrar dönmeye başlamadan gözlerine bir iki saniyeden daha fazla bakamıyor-dum, dengemi sağlamak ve nefes almak için konsantre olmak zorundaydım. Bir bardak su içmem gerekiyordu. Merdivenleri inmeye başladım, son basamağa gelince mutfağa gitmeye karar verdim. Büyük salon engelini aşarken göz ucuyla arkama baktım. Mansikka-aho elleri deri ceketinin cebinde, peşimden geldi. Gerçekten de eve yeni mi gelmişti? Yüzünden veya hareketlerinden herhangi bir çıkarım yapmak güçtü. Sanki sürekli kan çanağına dönmüş, çökük gözlerinin ardına saklanıyor gibiydi.</p>
<p>Mutfağa gelmeyi başardım, musluğu açıp dolaptaki en büyük bardağı aradım. Susuzluğumun seviyesi, şiddetliden olağanüstü boyutlara çıkmıştı. Ben suyu içerken Mansikka-aho da beni izledi. Eğer geçen son birkaç günde beklenmeyen o kadar çok olay yaşamamış olsaydım, içinde bulunduğum durumu acayip karşılayabilirdim hatta belki de haddinden fazla kullanılan gerçek üstü sıfatını da yakıştırabilirdim oysa şimdi bir polis dedektifinin beni bir milyonerin bardağından su içerken izlemesi, yaşadığım sıradan olaylardan biriydi sadece. Duvardaki saat yedi buçuğu gösteriyordu.</p>
<p>“Erkencisin,” dedim.</p>
<p>Mansikka-aho doğrudan bana bakarak ayağa kalktı, elleri hala cebindeydi, gözlerini bana kilıtlemışti. Hiçbir koşulda taviz vermeyecek gibi duruyordu.</p>
<p>“Demek burada çalışıyorsun. Buluştuğumuzda bunu bana söylemedin. Ne oldu?”</p>
<p>“Hiçbir şey,” dedim.</p>
<p>“Doğru. Sen her zaman üst katın girişinde uyuyorsun zaten. Kapı açıktı ve içeride kimse yoktu. Ne oldu?&quot;</p>
<p>Üst katı görmemiş miydi?</p>
<p>“Hiçbir şey. Bu sabah kendimi halsiz hissediyordum. Bayılmış olmalıyım.”</p>
<p>“Ne zaman?”</p>
<p>“Şimdi,” dedim. “İçeri girdiğimde kapıyı açık bıraktım.”</p>
<p>Yüzündeki ifadeden bana inanıp inanmadığını anlayamı-yordum. Söylediğim şeyi düşünüyordu.</p>
<p>“Peki, ya Ketomaa? O burada mı?”</p>
<p>“Hayır.”</p>
<p>‘İyi de burada çalıştığını biliyor, değil mi?’</p>
<p>“Evet. Bir polise herhangi bir yerde ne işi olduğunu sormamda bir sakınca var mı?”</p>
<p>“Elbette yok.”</p>
<p>“Burada ne yapıyorsun?”</p>
<p>“Dediğim gibi, Ketomaa’yı arıyorum.”</p>
<p>“Sizler genelde iki kişilik takımlar halinde çalışmıyor musunuz? Sen tek başınasın.”</p>
<p>“Neden olmayayım? Burası pek tehlikeli bir yere benzemiyor.”</p>
<p>Mutfağa giderken artık zamanımın dolduğunu, Saarinen’in kim olduğumu ve neden burada bulunduğumu öğreneceğini düşünmüştüm. Oysa Mansikka-aho ispiyoncuya benzemiyordu. Belki de gerçekten Ketomaa’yı arıyordu.</p>
<p>“Ketomaa’nın burada olabileceğini de nereden çıkardın?”</p>
<p>“Sence? Hcnrik Saarincn’dcn tabii ki. Saarinen senin kim olduğunu biliyor mu?”</p>
<p>“Hayır.”</p>
<p>“Emin misin?”</p>
<p>Kırmızı gözleriyle bana baktı. Birileri mutlaka göz damlası kullanması gerektiğini söylemiştir diye bir de ben tavsiye etmeyecektim. Emin miydim? Elbette değildim fakat şimdi böyle bir yorum yapmanın sırası değildi.</p>
<p>“Eminim,” dedim. “Ona söyleyecek misin?”</p>
<p>Mansikka-aho cevap vermedi.</p>
<p>“Ketomaa’yı burada en son ne zaman gördün?” diye sordu.</p>
<p>Ona kısaca ve olabildiğince dürüstçe kısa zaman önce evin önünde yaptığımız görüşmeden söz ettim. Sözlerimi bitirince, “Baş dönmesini de ciddiye al. Olur da seni yanlış bir yerde yakalarsa ciddi şekilde yaralanabilirsin,” dedi.</p>
<p>Dışarıya kadar peşinden gittim, sonbahar sabahı bizi bekliyordu, hava o kadar pırıl pırıl, o kadar temiz ve parlaktı ki insanın canı sanki birinin kollarına athyormuş gibi havaya sarılmak istiyordu. Ağaçlar sanki o güzel kırmızı, san yapraklarını sonsuza dek dallarında tutabileceklermiş gibi durgun havada huzurla, kıpırdamadan duruyorlardı.</p>
<p>Arabasına doğru yaklaşırken Mansikka-aho etrafına bakındı. Güzel havayı tamamen yok sayabildiğine şüphe yoktu. Kasvetli bir hali vardı. Arabasına binmeden önce Ketomaa’yı görürsem hemen ona haber vermem gerektiğini söyledi.</p>
<p>Haber vereceğime söz verdim. Arabayı çalıştırıp araziden ayrıldı.</p>
<p>Giderken arkasından baktım, beni evin içinde bulup somlarla terletirken ve her şeyin ötesinde evin önünde ben doğan güneşin ışıklarıyla yıkanırken acaba nasıl o kadar sakin kalabilmeyi becerebildim diye o beyaz Ford arabasıyla uzaklaşırken düşündüm.</p>
<p>Cebimde Saarinen’in odasından aldığım kalemi buldum. Bana yumruk atan her kimse en azından ceplerimi yoklama-mıştı. Telefonumu açtım. Yedi tane mesaj geldi.</p>
<p><span style="font-style:italic;">Bir şey oldu. Beni ara.</span></p>
<p><span style="font-style:italic;">Harmala ’nın seni görmeye geldiğini biliyorum.</span></p>
<p><span style="font-style:italic;">Babam buraya geldi.</span></p>
<p><span style="font-style:italic;">Çok fena bir şey yaptı.</span></p>
<p><span style="font-style:italic;">Hangi cehennemdesin?</span></p>
<p><span style="font-style:italic;">İyi geceler pislik herif.</span></p>
<p><span style="font-style:italic;">Şimdi anladım. Tıpkı diğerleri gibi aşağılık adamın tekisin.</span></p>
<p>Gözü morarmış, dudağı patlamış bir kadınla sevişmek gibi bir planım yoktu fakat olan buydu.</p>
<p>Mesajları okuduktan sonra Helsinki’ye doğru yola koyuldum, arabayı ücretli bir park alamna sokup kararlı adımlarla Amanda’nın dairesine gittim. Bu sefer kapıyı açık bırakmıştı. Onu yatak odasmda buldum ve hemen üstümdekileri çıkardım.</p>
<p>Yapış yapış oluncaya kadar durmadan seviştik. Adeta birimiz diğerinin kaçmasından korkuyor gibiydik. Amanda’nın morarmış, şişmiş gözüne veya yarılmış alt dudağına bakmak istemiyordum. Gözlerimi kapattım ve boynunu, göğüslerini öptüm.</p>
<p>“Dün gece geç vakitte geldi,” dedi sonunda, kendimi zorla üstünden çekince. “Saat on bir gibi. Neden geldiğini merak ettim. Normalde buraya asla uğramazdı. Özellikle de gece geç saatlerde. Kesinlikle konuşmamız gerektiğini söyledi. Tamam dedim. îlk başta sadece konuştuk. Baba, kız gibi. Nasılsın, hayat nasıl gidiyor. Yani o bana sordu. Her zaman sorar zaten bu soruyu. Kafasında ne olduğunu bilmek istemem. Sonra da bana ne yapmam gerektiğini söylemeye başladı.</p>
<p>Yine. Böyle bir şeye katlanamam, nefret ederim. Kimse bana ne yapacağımı söyleyemez.”</p>
<p>Bir dakika boyunca hiç konuşmadı. Başımı çevirdim. Gözündeki şişlik ona bakmamı zorlaştırıyordu. Tuhaf bir şekilde sanki yaralarından gurur duyuyor gibiydi, hatta bu durum onu keyiflendiriyor bile denilebilirdi. Belki de ben her şeyi yanlış anlıyordum, belki de farkında olduğumdan daha fazla dengemi yitirmiştim ve etkisi hâlâ sürüyordu.</p>
<p>“Nasihatlannı alıp malum yerine sokmasını söyledim. Sonra da o kadar domuzsun ki sırf seni görmemek, duymamak için annemin seni, hatta ülkeyi terk etmesine şaşmamalı dedim. Sinirlendi. Olan biten her şey için beni suçlamaya başladı. Benim için elinden ne geliyorsa yaptığını anlattı. Ben de, bu yüzden mi, ailemizin iyiliği için mi şehirdeki bütün kadınlan becerip tohumlannı her yere saçtın dedim. Tam da bamteline bastığını bilmiyordum ama öyleymiş demek ki çünkü bunu der demez bana vurdu.”</p>
<p>Duvarlara göz gezdirdim. Geniş ve beyaz olmalannın dışında o kadar düz ve basitti ki ne kadar uzun süre bakarsam gözüme o kadar güzel görünüyordu. Komodinin üstünden yansıyan sarı ışık, yüksek duvarlı odaya insanda dokunma isteği uyandıran bir yumuşaklık katıyordu.</p>
<p>“Bana defalarca vurdu,” dediğini duydum Amanda’nın. “Bağırıp çağırdı.”</p>
<p>Göğsü inip kalkıyordu. Sırtı üstü yatmasına rağmen ince iskeletinin kastan gerilmişti.</p>
<p>“Bu artık bardağı taşıran son damla. Anlıyor musun. Aleksi?”</p>
<p>Gökyüzünde görebileceğim her ne varsa panjurlann ardına gizlenmişti. Ne gece ne de gündüz olduğundan pencerenin çerçeveleri hüzünlü ve işe yaramaz görünüyordu.</p>
<p>“Aleksi? Beni duyuyor musun?”</p>
<p>“Tabii ki,” dedim başımı çevirmeden.</p>
<p>“Ne dedim ben?”</p>
<p>“Bardağı taşıran son damla,” dedim. Sesim sanki kayıttay-mış gibi rahatsız ediei bir şekilde tanıdık ve şaşırtıcı derece garip çıkıyordu.</p>
<p>Amanda kendi tarafına döndü. Bana baktığını biliyordum.</p>
<p>“Bu ilk kez olmuyor. Annemin onu bu yüzden terk ettiğini biliyorum. Annem korku içindeydi. Tabii korkacaktı, bir canavarla yaşıyordu.”</p>
<p>Amanda’ya bakmıyordum. “1993 yılı ile ilgili ne hatırlıyorsun?” diye sordum.</p>
<p>“Ne dedin sen?”</p>
<p>“O zamanlardan akimda ne kaldı? 1993’te ne oldu? Annen on dokuz yıl önce, 1994’te evi terk etmiş. Ondan önceki zamanla ilgili ne hatırlıyorsun?”</p>
<p>“Sen gerçek bir manyaksın, öyle değil mi? Bana bak. Gözüme, dudağıma bak.”</p>
<p>Başımı çevirdim. Milyonların varisi Amanda Saarinen şişmiş dudağıyla sokak dövüşçülerine benziyordu. Henrik Saarinen, annem, 1993. Parçalar bir araya geliyordu. O kadar yaklaştım ki başım döndü. Yarın Henrik benim olacaktı.</p>
<p>“Annen hiç sana onu korkutan şeyin ne olduğunu söyledi mi? Tam olarak neden korktuğunu?”</p>
<p>“Az evvel dedim ya. Babamdan korkuyordu. Babamdan korkardım. Hâlâ korkuyorum.”</p>
<p>“Bunun gözüne olanlarla bir ilgisi olmalı,” dedim elimi yanağının üstüne koyarak. Yaklaşınca sol burun deliğinde bir şey olduğunu görebiliyordum. Küçük, beyaz bir nokta. “Bir de dudağına. Bana ne hatırlıyorsan anlat.”</p>
<p>“Babam domuzun teki. Yetti artık.”</p>
<p>“Sana inanıyorum. Peki, ya 1993’te ne oldu?”</p>
<p>Bana arkasını döndü.</p>
<p>“İkisi de kendi hayatlarını yaşıyordu. O zamanlar anlamıyordum fakat şimdi anlıyorum. Mesela ikisinin de sevgilileri olduğunu biliyorum. Sonra yaşlı cadıya nihayet kurtuldum dedirten bir şey oldu. Neredeyse kendisi de bir o kadar korkutucu olmasına rağmen korkuyordu. Küçük bir kıza korkutucu geliyordu demek istedim. Oysa o, o zamanda kaldı. Artık o korkak, küçük kız çocuğu değilim.”</p>
<p>“Hayır, değilsin,” dedim. “Sence ne oldu da sonunda annen evi terk etti?”</p>
<p>Amanda derin derin nefes alıp verdi. Göğsünün inip kalktığını izledim.</p>
<p>“Aleksi, sana tesadüflere inanıp inanmadığını sorduğumu hatırlıyor musun?”</p>
<p>“Evet.”</p>
<p>“Senin benim hayatıma girmenin bir nedeni var. Babamın zamanında gerçekten korkunç bir şey yaptığına inanıyorum. Gerçekten dehşet verici bir şey. Yapamaz... Durması lazım...”</p>
<p>Sustu ve örtüyü üstüne çekti. Oda soğuktu. Daha önce bunu fark etmemiştim. Beyaz duvarlar lekesiz ve hoş görünüyordu fakat ortamın ısısını fark eder etmez katı ve karanlık geliyordu. Amanda’nın konuşması beni heyecanlandırmıştı, bende daha çok soru sorma isteği uyandırdı. Kendime hakim olmaya çalışıyordum.</p>
<p>“Nasıl korkunç?” diye sordum, olabildiğince kayıtsızmışım gibi davranarak.</p>
<p>Bu soruyu soracağımı bekliyormuş gibi baktı.</p>
<p>“Birinin canını yaktığına, hatta birini öldürdüğüne eminim.”</p>
<p>Oda sessizleşti. Bir apartman dairesinde olan sifon sesi, kavga eden çiftlerin tartışma sesleri, üst kattan gelen bir çocuğun ayak sesleri, bekar evinden gelen bangır bangır müzik sesi gibi sıradan sesler kayboluyordu. Hiçbir şey kımıldamıyordu, her şey cansızdı. Bütün parçalar böyle mi yerine oturacaktı, bu kadar kolay mı olacaktı?</p>
<p>“Ne zaman?” diye sordum. “1993’te mi?”</p>
<p>“Evet.”</p>
<p>“Çok emin gibi söylemedin.”</p>
<p>“Eminim ama. Yani, 2003’ten eminim.”</p>
<p>Yüzünü çevirip pencereye döndü. Bu iyi oldu. Dirseğimi yatağa dayayarak uzandım.</p>
<p>“Sen belki hatırlamazsın,” dedi, “ama gazetelere çıkmıştı. Tanja Metsâpuro adında bir kadın. Babamla çıkıyorlardı. Sonra da kadın öldürüldü. Evimizde bu olaydan asla söz edilmedi. Bir keresinde biz Kalmela’da büyük salonda otururken masanın üstünde duran sansasyonel haberler yapan bir gazetede onun kocaman bir resmi olduğunu hatırlıyorum. Babam beni resme bakarken görünce resim altta kalacak şekilde gazeteyi çevirdi ve bana korkutucu bir bakış attı, bu konu hakkında tek kelime etmedik.”</p>
<p>Amanda hâlâ arkası dönük yatıyordu. Yüzünü göremiyor-dum.</p>
<p>“Sen hiç bu konu hakkında bir şey sordun mu peki?”</p>
<p>“Elbette hayır. Çünkü aynı şeyi bana da yapabilirdi.” Arkasını dönüp bana baktı. “Bundan daha önce kimseye söz etmedim.”</p>
<p>“Neden şimdi bana anlatıyorsun?”</p>
<p>Benim tarafıma doğru yaslanıp fısıldadı, dudakları neredeyse kulağıma değiyordu.</p>
<p>“Çünkü bu durumu sen düzeltebilirsin.”</p>
<p>Beyaz duvarlar geri çekildi. Çıplak vücudu sımsıcaktı.</p>
<p>“Nasıl?”</p>
<p>“Lafı dolandırmadan soracağım,” dedi, o kadar sessiz söyledi ki sanki sesi nefesinin parçasıymış gibi çıktı. “Babamı öldürür müsün?”</p>
<h3><a id="bookmark1"></a><span style="text-decoration:underline;">EYLÜL 1993</span></h3>
<p>Çoğunlukla, aslında neredeyse her akşam evde olmamıza rağmen annem o akşamlara ev akşamı diyor. Ev akşamında birlikte seçtiğimiz veya karar vermek için çöp çektiğimiz bir filmi izliyoruz. Bu sefer uzun çöpü o çekiyor.</p>
<p>Cuma akşamı, annem saunadan çıkmış. Saçında bigudiler var, bornozunu giymiş. Ben çoktan yemeğimi yemişim; hardal, turşu ve ketçapla lezzetlendirdiğim dört büyük sosisle midem bayram etmiş. Saatler sonra bile tadı hâlâ damağımda.</p>
<p>Annem bir dilim ekmeği tabağına alıp üzerine Turunmaa peyniri koyuyor ve bir kadeh şarap doldurup bunları sofraya getiriyor. O koltuğa geçince ben de videoyu çalıştırıyorum.</p>
<p>En sevdiği film olduğunu söylüyor.</p>
<p>Korkarım bana göre en kötüsü.</p>
<p>Eski filmleri seviyor ve ben bu filmlerin çoğunu sıkıcı buluyorum; ya siyah beyaz ve sesleri cızırtılı oluyor ya da renkli ama yakın plan alınmış, gergin konuşmalarla, bitmek bilmeyen dialoglarla dolu oluyor.</p>
<p>Bu film bugüne kadar gördüğüm diğer filmlerden farklı.</p>
<p>Başından sonuna kadar görmek istediğiniz kötü bir rüyayı izlemeye benziyor.</p>
<p>Film bir kovalamaca sahnesi ile başlıyor. Polis, yüksek binaların çatılarında bir hırsızı kovalıyor. Polislerden birinin ayağı kayıyor ve çatı oluğuna tutunup havada asılı kalıyor, hayatı tehlikede. Takım elbiseli bir polis yardım etmeye çalışırken düşüp ölüyor. Asılı kalan adam hayatta kalsa da polislikten ayrılıyor. Eski bir okul arkadaşı onunla irtibata geçiyor. Okul arkadaşının karısını takip etme işini alıyor. Artık zengin bir işadamı olan okul arkadaşı ona ölülerin yaşayanların hayatlarını kontrol altına alıp alamayacağını soruyor.</p>
<p>Anneme bakıyorum. Şarap kadehini ağzına götürürken duraksıyor.</p>
<p>Adam kadını San Francisco’ya kadar takip ediyor.</p>
<p>Dayanılmayacak kadar uzun bir süre boyunca.</p>
<p>Kadının aniden okyanusa atladığı kısımda, annemin ifadesinde en ufak bir değişiklik olmuyor.</p>
<p>Birkaç saniyeliğine bana bakıyor, gülümsüyor ve kaşlarını kaldırıyor, sonra da izlemeye devam ediyoruz.</p>
<p>Adam kadının peşinden gidiyor, onu boğulmaktan kurtarıyor, birbirlerini tanıyıp öpüşüyorlar. Oysa kadında bir sorun var. Adam ona yardım etmeye çalışıyor, onu devasa ağaçların olduğu bir ormana, bir İspanyol manastırına, binicilik kulübüne, farklı farklı yerlere götürüyor. Durmadan, sürekli öpüşüyorlar. Kadın kendini geri çekiyor, bir çan kulesine çıkıp kendini oradan atıp ölüyor. Adam kaçıyor.</p>
<p>Filmin ne kadar süredir devam ettiğini görmek için video oynatıcının üstündeki saate, daha ne kadar kaldığını öğrenmek için de filmin kapağına bakıyorum. Bitmesine hâlâ bir saat var.</p>
<p>Daha var, dediğini duyuyorum annemin. Yüzünden ne düşündüğü anlaşılmıyor. En sevdiği film olduğunu söyledi.</p>
<p>Aslında dahası da var.</p>
<p>O kötü rüya gittikçe derinleşiyor.</p>
<p>İzlemeyi bırakamıyorum.</p>
<p>Adam bir tür akıl hastanesinde hasta ve eski kız arkadaşının sözlerine cevap vermiyor. Eski kız arkadaşı ona aşık fakat o, kıza aşık değil. Hastaneden çıkıyor ve her yerde ölen kadını görüyor. Sokakta bir kadınla tanışıyor ve onu ölen kadına benzeyecek şekilde giydirmeye başlıyor.</p>
<p>Annemin yüzü gerginleşiyor. Dizlerini yukarı çekip kollarını bacaklarına sarıyor, iyice kıvrılıp tostoparlak oluyor. Kadehinde hâlâ bir damla kırmızı şarap var.</p>
<p>Kadın her şeyi itiraf ettiği bir mektup yazıyor. Kadın bir düzenbaz. Kocası önceki karısını öldürmüş. Mektubu yırtıp parça parça ediyor. Adama gerçeği söylemiyor, ona hiçbir şey anlatmıyor.</p>
<p>Film devam ediyor.</p>
<p><span style="font-style:italic;">Devam mı ediyor?</span></p>
<p>Hem de bütün gizem çözülmesine rağmen!</p>
<p>Sonunda kadın ölen kadına benziyor. Adam iyice kafayı sıyırmışa benziyor ya da belki de iyileşiyor. Söylemesi güç.</p>
<p>Annem sanki çok korkmuş da zorla izliyormuş gibi filmi gözlerini kısarak izliyor.</p>
<p>Filmi daha önceden izlemesine ve neler olacağını bilmesine rağmen neden bu kadar geriliyor? Bu soruyu ona soruyorum.</p>
<p>Bu farklı bir tür merak.</p>
<p>Nasıl farklı?</p>
<p>Bu filmde görünenden daha fazlası var.</p>
<p>Doğru.</p>
<p>Sessiz ol, diyor.</p>
<p>Filmdeki kadın bir aynanın önünde kolye takmaya çalışıyor. Adamdan ona yardım etmesini istiyor. Adam arkasından yaklaşıp aynadan kadına bakıyor. Kolyeyi tanıyor. Adam ve kadın arabayla kadının çan kulesinden atladığı aynı Ispanyol manastırına gidiyor. Adam kadını kulenin tepesine çekerek çıkarıyor. Kadın itiraf ediyor. Kuleye biri - bir rahibe - geliyor. Kadın o kadar korkuyor ki pencereden atlayıp aşağıdaki çatının kiremitlerine çarpıp ölüyor. Adam kulenin tepesinde öylece duruyor.</p>
<p>Son.</p>
<p>Son mu?</p>
<p>Anneme bakıyorum.</p>
<p>Gözleri dolmuş olabilir.</p>
<p>Kendimi kandırılmış hissediyorum. Böyle de söylüyorum. Bir hikayenin sonu, doğru dürüst bir finali olmalı diyorum.</p>
<p>Hangi açıdan doğru dürüst? diye soruyor.</p>
<p>Bilmiyorum.</p>
<p>Açıklayamıyorum.</p>
<p>Böyle olmadığı kesin ama.</p>
<p>Neden olmasm?</p>
<p>Olmaz işte diyorum sessizce tersleyerek. Suçluyu yakalamadılar.</p>
<p>Bazen de böyle olur. Bazen suçlu yakalanmaz.</p>
<h3><a id="bookmark2"></a><span style="text-decoration:underline;">EYLÜL 2013</span></h3>
<p>Liisankatu’ya çıkıp arabama doğru yürürken gökyüzü yer yer kıpkırmızı bir kor gibi parlıyor, güneş ise ufukta incecik bir erimiş demir parçası gibi görünüyordu. Akşamla birlikte karanlık çöküyor, uzun gölgeler yükseliyor, gizlenecek pek çok yer ortaya çıkıyordu. Bütün bunlardan, bir sürprizle karşılaşabileceğimi anlamalıydım. Yine de arkamdan tanıdık bir ses geldiğini duyunca şaşırdım.</p>
<p>“Nereye böyle, Aleksi? Daha doğrusu nereden böyle?”</p>
<p>Henrik Saarinen, Land Cruiser’mı bir kargo kamyonunun arkasına park etmişti. Bu yüzden onu fark etmemiştim. Şimdi ise omzunun üstünden gördüğüm arabanın parlak ön kısmı tanıdık geliyordu. Saarinen’in yüzünde o her zamanki gülüşünden veya kibirli ifadesinden eser yoktu. Ciddi görünüyordu, gözlerinde daha önce fark etmediğim bir karanlık vardı.</p>
<p>“Amanda’ya Kalmela’da unuttuğu birkaç şeyi getiriyordum,” dedim.</p>
<p>Saarinen yaklaştı ve bir metre ötemde durdu.</p>
<p>“Hepsi bu mu?”</p>
<p>Başını kaldırdı, bana doğru baktığı biraz daha belli oluyordu. Sağ eli hâlâ beyaz bandaja sarılıydı. Siyah deri ceketinin üstünde katlanmış beyaz bir bayrak gibi parlıyordu. Onun hiçbir zaman sallamasını beklemediğim türden bir beyaz bayrak. Hatta son seçeneği bu kalsa bile beyaz bayrak sallamazdı.</p>
<p>“Pekala,” dedi. “Amanda istediğini aldı. Zaten önemli olan da bu.”</p>
<p>Sargılı elini kaldırdı. Belki de acımıştı ve hareket ettirmesi gerekmişti.</p>
<p>“Planlarımızda ufak bir değişiklik oldu,” dedi.</p>
<p>“Öyle mi?”</p>
<p>“Sabırsızlanıyorum. Arabanı buraya bırak.”</p>
<p>Kulağa pek de bir öneriymiş gibi gelmedi. Güneşin kalan son ışıkları beyaz saçlarında ışıldadı. Siyah ceketi parlıyordu. Annem de onun peşine bu kadar kolay mı düşmüştü? Ondan bir davet ahp hiçbir şey sormadan öylece onunla gitmiş miydi?</p>
<p>Zaten hayatta da her şey böyle olup bitiyor. Biz başka işlerle meşgul olup fark etmezken, düşünmezken oluyor her şey. Hep iyi niyetten.</p>
<p>Ne zaman annemin kaderi hakkında düşünsem, ne zaman düşünmüyordum ki, fiziksel olarak öldüğü anı, nasıl öldüğünü, ne kadar sürdüğünü hep yok saymıştım. Bir sebepten zihnim hiçbir zaman o noktaya ulaşmamıştı. Herkes kadar ben de o vahşeti gözümün önüne getirebiliyordum. Ona yapılmış olabilecek şeyleri anlayabiliyordum. Oysa o ölüm anından, tıpkı ne zaman yan yana gelseler iki mıknatısın birbirini itmesi gibi kaçıyordum.</p>
<p>Şimdi ise o ana kendimi her zamankinden daha yakın hissediyordum. Bir insanın dünyayı terk ettiği o an. Bir dakika önce varken bir dakika sonra yok olduğu an.</p>
<p>“Size bir soru sorabilir miyim?”</p>
<p>“Gittiğimizde.”</p>
<p>“Nereye gidiyoruz?”</p>
<p>“Gittiğimizde.”</p>
<p>Saarinen dönüp anahtarları bana attı. Havada yakaladım. Ben kumandaya basıp kapıları açarken o arabanın etrafından dolaştı. Son defa arkama baktım. Apartmanın en üst katlarındaki pencereler gökyüzünün mor, pembe ve kan ve ateş kırmızısının daha kuvvetli, daha canlı renklerini yansıtıyordu. Gölgeler uzayabildikleri kadar uzamış iç içe geçmeye başlamıştı; amavut kaldırımında, asfalt yolda simsiyah göller oluşturuyorlardı.</p>
<p>Biner binmez arabanın arkasına baktım. Hırdavat dükkanından aldığım aletler yoktu.</p>
<p>Henrik Saarinen emniyet kemerini bağladı ve sanki inişli çıkışlı, zor bir yola çıkıyormuşuz gibi sağ eliyle araba kapısının üstündeki tutma yerine tutundu. Bir gece önce kızma dayak attığı düşünülürse epey sakin görünüyordu.</p>
<p>Yolu tarif etti fakat gideceğimiz yeri açıkça söylemedi. Yanan sokak lambaları etrafımızı kuşatıp gittikçe kararan akşamı halka halka ışıkla aydınlatıyordu. Önce Mannerhei-mintie’yi sonra Vihdintie’yi geçtik, şehrin dışına çıkıyorduk. Neden burada olduğumu, bunu neden kabul ettiğimi kendime tekrar hatırlattım. İntikam istiyordum, ödeşmek istiyordum. Artık başka kimsenin işlerime burnunu sokmasını istemiyordum. Bu benim intikamım, halletmem gereken meselemdi. Gerçeği ortaya çıkarmak, Henrik Saarinen’i yaptıkları yüzünden, artık her ne yaptıysa, yakalamak istiyordum. Planladığı şeyi yapmasına, olacağını hissettiğim şeyin olmasına engel olmak istiyordum.</p>
<p>“Aleksi.”</p>
<p>Ona baktım. Sanki bir yerinden kötü bir darbe almış da acı</p>
<p>içindeymiş gibi görünüyordu. Ağır ağır nefes alıyordu, vücudu gerilmişti, surat ifadesine bakılırsa bir şeyler bekler gibi bir hali vardı.</p>
<p>“Yaklaştığını hissediyor musun?” diye sordu ve cevabı beklemedi. “Yaklaşmanın verdiği hissi biliyorum. O kadar yaklaşırsın ki en çok istediğin şey sanki iki adım ötende gibidir. Öyle olur ki yapman gereken tek şey birkaç dakika daha bekleyip sonra da payına düşeni, hakkın olanı almaktır. Kocaman bir gülümsemeyle, gözlerin ışıldar, elini uzatırsın. İçten içe, olacaklardan, olması gerekenler, aslında çoktan olması gerekenlerden eminsindir. Öyle olmasa bile yeryüzünün birkaç milimetre doğru yöne kaydığını düşünürsün.”</p>
<p>Bana kısa bir bakış attı.</p>
<p>“Aleksi, kim olduğunu biliyorum.”</p>
<p>Ellerimi direksiyonda tuttum.</p>
<p>“Önemli değil,” dedi. “Seni affediyorum. İyi niyetli davrandın, hem ayrıca ikimizin de amacı aynı.”</p>
<p>Nasıl o kadar çabuk emniyet kemerimi açabilmiş, bir yerlere tutunabilmiştim? Saarinen yaşma ve cüssesine göre epey çevik ve kıvraktı.</p>
<p>“Bu yolda devam et, Aleksi Kivi.”</p>
<p>Dikiz aynasından baktım. Bu yolda devam edecektik.</p>
<p>“Beklemekle gerçekleştirmek arasındaki fark nedir bilir misin?” diye sordu.</p>
<p>Başımı salladım.</p>
<p>“Yıllarca bekledin,” dedi, ses tonunda hem bir samimiyet hem de abartılı bir şaşkınlık vardı. “Bununla ilgili bir şeyler biliyorsun. Ben de biliyorum. Beklemeyi sevmeyi öğrendim. Beklemek insana elinden gelenin en iyisini yaptırır, yapabileceklerine ulaşmasını sağlar. Beklemek ne kadar zorlayıcı olursa o kadar hazır olursun. Beklemek bizleri tetikte tutar,</p>
<p>şartlara ayak uydurmamızı sağlar, beklemenin sona ereceği güne kadar yapmamız gerekenlere bizi hazırlar.” Yeni yemek yemiş gibi ağzını yaladı. “Beklemenin iyi bir tarafı vardır. Arzunu gerçekleştirmenin hayalini kurabilirsin. O hayali ne kadar zevkle kurarsan, üstüne ne kadar çok şey katarsan, beklemek o kadar keyif verir. Senin de aynı şekilde hissettiğine eminim.”</p>
<p>“Peki, ya gerçekleştirmek nedir?” diye sordum. “Bunu da tecrübe etmişsinizdir.”</p>
<p>Yüzümün, alnımın üzerindeki bakışlarını hissedebiliyordum. Ayağım hâlâ gaz pedalındaydı. Hız limitine uyuyordum.</p>
<p>“Pek çok şekilde,” dedi Saarinen.</p>
<p>Üçüncü çevre yolunu da geçip gitmeye devam ettik. Sari-neen’in yan tarafımda ağır ağır, kesik kesik nefes alıp verdiğini duyabiliyordum. Dakikalar geçti. Yolun her iki tarafında karanlık sonbahar ormanları gittikçe sıklaşıyordu.</p>
<p>“Yaklaşık yarım kilometre sonra sola döneceğiz,” dedi Saarinen.</p>
<p>Beni uyarmamış olsaydı geçip giderdim. Kapkara orman örtüsünün arasında dar bir açıklıktan çakıl taşlı küçük bir yola çıkılıyordu. Arabanın farları ağaçların gövdelerini, diplerindeki çalılıkları yalayıp geçiyordu. Yolun sonunda tek bir sokak lambası yanıyordu. Birkaç yüz metre sonra altmışlarda veya yetmişlerde yapılmış, evle bir tür garajdan oluşan sıradan bir binaya gelmiştik. Tuğla duvarın üstünde yanan dışarıyı aydınlatan lamba dışında bina karanlıktı. Yol doğrudan doğruya eve çıkıyor gibiydi fakat son anda sola kıvrıldı ve binanın arkasında dik bir rampaya çıktı. Hareket dedektörleri iki parlak ışıkla araziyi aydınlattı.</p>
<p>Arabayı durdurdum. Ev epey bakımlı görünüyordu. Pencereler karanlıktı. Saarinen’in isteği üzerine motoru durdurdum ve arabadan indik. Akşam ayazı doğruca çıplak boynuma ve parmaklanma vuruyordu. Etraf o kadar sessizdi ki çakıl taşlanna ve karoyla döşenmiş verandaya basınca çıkan sesler sanki hoparlörden geliyor gibiydi. Evin arkasındaki kapıya geldiğimizde Saarinen eliyle kenara çekilmemi işaret edip kilidi açtı ve beni içeri çağırdı.</p>
<p>Havada pas ve rutubet kokusu vardı. Elimi lambanın düğmesine götürdüm ve “Açabilir miyim?” diye sordum.</p>
<p>“Tabii,” dedi Saarinen. “Buraya iyi bir amaç için geldik.”</p>
<p>Işıklan açtım. Aym anda Saarinen de masamn kenannda bir şeye uzandı. Bir kabloyu çözdü. Çivi tabancası. Birlikte almıştık. Hareketin kendisi beni korkutmaya yetti. Uzun zaman önce farkına vardığım veya öyle sandığım gidişatın aynısıydı.</p>
<p>Önümüzde evin içine doğru loş bir koridor uzamyordu. Sağ tarafta oturma odası, solda da bir mutfak vardı. Sadece birkaç parça eşya bulunuyordu. Sanki burada kimse yaşamıyor gibiydi. Evin sahibini sormama gerek kalmadı. Saarinen olduğuna şüphem yoktu ya da büyük ihtimalle şirketlerinden birine aitti.</p>
<p>Arkamdan, “Koridorun sonunda,” dediğini duydum.</p>
<p>Karanlık çekici gelmiyordu ama terk edilmiş bir evdeydim ve arkamda elinde bir çivi tabancası tutan bir adam vardı. Ürkek ürkek birkaç adım attıktan sonra koridorun sonunda her iki tarafında kapalı beyaz bir kapı olan boş bir raf olduğunu gördüm. Kapılar arasındaki tek fark birinin üzerinde iki kilit olmasıydı. Üstteki yeni, parlak bir asma kilitti. Kapı aynı zamanda güçlendirilmiş de görünüyordu. Saarinen’in deri ceketinin cebini karıştırdığını duydum.</p>
<p>“İşte burada,” dedi ve bana üzerinde üç tane anahtar olan bir anahtarlık verdi. “Sadece biri kapıyı açabilir.”</p>
<p>Anahtarları aldım ve ilk denememde doğru olanı buldum.</p>
<p>Elime ağır asma kilidi alınca içime kötü bir şeyler doğdu. Kilit bana güven vermiyordu. Kilidi boş rafın üstüne koydum. Kapıyı açıp nefes aldım. Aklımdan ne geçiyordu? Şaşırtıcı bir şekilde kapının açılması, elinde çivi tabancasıyla bekleyen Saarinen ile aramda birkaç metre olması, kapının arkasındaki odadan yayılan ekşi ekşi insan nefesiyle, çok küçük bir odada birkaç gece geçirdikten sonra çıkan koku ve ter, çiş kokusu, korkudan ve beklemekten çıkan başka vücut kokulan ve uzun süredir içinde yaşayan kimse olmadığı için evin kendinden gelen rutubet, nem, küf kokulannın kanşımı ağır koku gibi son derece basit şeyler düşünüyordum.</p>
<p>Oda zifiri karanlıktı. Eğer bir pencere varsa, o da sımsıkı kapalıydı.</p>
<p>“Lambanın düğmesi sağda,” dedi Saarinen.</p>
<p>El yordamıyla duvardaki düğmeyi bulup ışığı açtım. Çıplak bir ampülden gelen ışık gözleri acıtacak kadar parlaktı, şarap kırmızısı suni deri bir koltuk dışında hiç eşya yoktu. Koltukta da iplerle ve prangalarla bağlanmış yaşlı, inatçı, emekli ya da zoraki emekli eski bir dedektif vardı. Ketomaa. Ağzı bantlanmıştı ve aniden ışığı açınca gözleri geçici olarak görmez oldu. Başını geri çekti, gözlerini kıstı, mahzen karanlığından birden dişçi muayenehanesi aydınlığına dönen ortamda görmeye çalışıyordu.</p>
<p>Daha önce yatak odası olarak kullanılan bu oda bir hücreye dönüştürülmüştü. Pencere tahtalarla kapatılmıştı. Duvarlar ses yalıtımlı gri örtülerle kaplıydı. Evin bulunduğu yere bakılırsa bütün bunlara pek gerek yoktu. Yerler ilk nasıl yapıldıysa öyleydi, ıspanak yeşili marleyle kaplıydı.</p>
<p>“Geç bakalım, Aleksi.”</p>
<p>Üç küçük adım attım. Oda aşağı yukarı yirmi beş metrekareydi. Ketomaa en uçtaki duvarın yanındaki koltukta oturuyordu. Bir şeyler söylemeye çalışıyordu. Dediklerini anlaya-mıyordum, ağzındaki bant yüzünden burun deliklerinden bile zor nefes alıyordu. Önce arkamda, sonra yanımda Saarinen’in ayak seslerini duydum. Durduğu noktayı bilerek seçmişti. Benimle kapı arasında duruyordu, aynı zamanda Ketomaa ile bana eşit mesafedeydi. Kaslarım titriyordu. Ne beklemiştim ki acaba? Bunu beklemediğime emindim.</p>
<p>“Bir sonraki adımı atmaya hazır mısın?” diye sordu Saarinen.</p>
<p>Ketomaa hareket etmeyi bıraktı. Tekrar gözlerini açmaya çalıştı. Ne söyleyeceğimi bilmiyordum. Daha doğrusu önce ne söyleyeceğimi bilmiyordum.</p>
<p>“O elindeki çivi tabancasını indirecek misin?”</p>
<p>Önce Saarinen’e sonra da yerdeki hırdavat dükkanı torbasına baktım. Torbanın içinde hiç olmazsa bir bıçak vardı.</p>
<p>Saarinen sorumu duymamışa benziyordu. Cevap vermek yerine kollarım tek tek çıkararak montundan sıyrıldı ve hızlı, ritmik dans hareketleriyle çivi tabancasını sağ elinden sol eline sonra tekrar sağ eline aldı. Nihayet montunu kapının koluna astı. Ketomaa’ya baktı.</p>
<p>“Bütün bunlann sonu nereye varacak?” dedim.</p>
<p>Beni tekrar duyabilmiş gibiydi.</p>
<p>“Bu adam,” dedi, elindeki çivi tabancasını Ketomaa’nin başına doğru sallayıp havada geniş bir yay çiziyordu, “yirmi yıldır benim ilişkilerime burnunu sokuyor.”</p>
<p>“Ortada bir sebep yokken mi?”</p>
<p>Ketomaa gözlerini kırptı, başını tekrar öne arkaya sallamaya başladı. Seslerimizi tanımıştı. Saarinen’e bakmak için döndüm. Bana baktı. Birbirimizi nihayet gördüğümüzü düşündüğümde öyle çok da uzakta olmadığımı anladım.</p>
<p>“Ne demek istiyorsun?” dedi Saarinen.</p>
<p>“Tabancayı indir de konuşalım,” dedim.</p>
<p>Dediğimin tam tersini yaptı. Tabancayı sıkıca kavradı.</p>
<p>“Aleksi. Anlamıyorum. Amanda ve senin için en doğrusu bu, sizin için bütün bunlar.”</p>
<p>Neden söz ettiği hakkında hiçbir fikrim yoktu. Şaşırmış ve öfkeli görünüyordu. Duruşunu düzeltti. Omuzlarını geriye çekebildiği kadar çekti. Bütün bir akşam boyunca ilk defa gerçek korkuyu içimde hissettim.</p>
<p>“Ben sana yatırım yaptım,” dedi Saarinen sessizce. Benimle konuşmasına rağmen gözleri Ketomaa’daydı.</p>
<p>Bir tarafta elinde bir çivi tabancası tutan kocaman bir adam, diğer tarafta koltuğa bağlanmış bir adam. Kilitli bir oda.</p>
<p>“Amanda,” dedim. “Az önce onunla ve benimle, ikimiz için en doğru olanın ne olduğuyla ilgli bir şeyler söylediniz.”</p>
<p>Durumu yatıştırıp rahatlatacak ve bir sonraki hamlemi düşünebilmem için bana zaman kazandıracak herhangi bir şey düşünüyordum. Ortada üç olasılık gördüm: Lambamn düğmesi, torbanm içindeki bıçak veya belki bir çekiç ya da doğrudan saldın. En az yapmak istediğim en sonuncusuydu. Çivilerin etime, kaslarıma, gerginlikten ağnyan kamıma girdiğini neredeyse hissedebiliyordum.</p>
<p>Saarinen aklından bir şeyler geçiriyor gibiydi. Bu da yeni bir şeydi. Koca adam bocaladı. Ketomaa gözlerini açmıştı. Bakışlanmı şaşırtıcı bir sakinlikle karşıladı.</p>
<p>“Sana güvenebilir miyim?” diye sordu Saarinen.</p>
<p>“Elbette,” dedim olabildiğince çabuk ve ikna edici bir şekilde. “Her şey... neredeyse hiç beklenmedik bir anda oldu.”</p>
<p>“Senin için çok yeni bir durum tabii,” dedi Saarinen sanki yeni bir hobi edinmeyi konuşuyormuşuz gibi. “Her ikimiz için de. Yeni, şaşırtıcı bir durum. Eminim sana, sende bir tamirciden fazlasını görüyorum dediğimi hatırlıyorsundur.”</p>
<p>Başımla onayladım. Ketomaa’nın gözlerini bana doğrulttuğunu fark ettim. Saarinen’le hiç ilgilenmiyordu.</p>
<p>“Amanda’ya mükemmel bir eş olabilecek bir adam görüyorum. İhtiyacı olduğu türden bir adam. Ayakları yere basan biri. Onu vazgeçirebilecek... onu durdurabilecek biri...”</p>
<p>Aklıma Amanda’nın şişmiş gözü, yarılmış dudağı geldi. Düşünebildiğim bütün fikirler, bütün sözcükler, hepsi yanlıştı. Saarinen’in kafasını karıştıramadım. Benimle hem kapı hem de lambanın düğmesi arasında duruyordu.</p>
<p>“Peki, ya Amanda? Bunu o biliyor mu?”</p>
<p>Saarinen, Ketomaa’ya baktı.</p>
<p>“Hayır,” dedi. “Bilemez de. Zaten Ketomaa işine bir çözüm getirmemiz bu yüzden önemli.”</p>
<p>“Bu da ne demek?”</p>
<p>“Onunla konuşmaya çalıştım,” dedi Saarinen sanki Ketomaa tam önünde durmuyor da uzaklardaymış gibi. “Bizi taciz etmeye, hakkımızda yalanlar uydurmaya devam ederse bunun ne kadar büyük zarar verebileceğini anlatmaya çalıştım. Hem ben sadece kendimden söz etmiyorum. Ben onun verdiği rahatsızlıklara, gülünç suçlamalarla başıma musallat olmasına zaten alıştım ama başka insanları da etkiliyor bu durum.”</p>
<p>“Bir kez daha konuşmayı deneseniz olmaz mı? Böylesi daha iyi bir seçenek olmaz mıydı?”</p>
<p>Ketomaa bakışlarını bana kilitlemişti. Davranışları sakin, hali tavrı gururluydu. Zaman kazanmak için yaptığım numarayı yutmuş görünüyordu. Diğer taraftan, içinde bulunduğumuz şartlar düşünüldüğünde başka seçeneği de pek yoktu. Saarinen hemen cevap vermedi. Ona baktım. Yüzüme yarım düzine çivi yemeden onu alaşağı etmek mümkün olabilir miydi acaba?</p>
<p>“Denedim. Onu son kez benim hakkında yanıldığına ikna etmek için her yolu denedim. Yalanlarını yayarak insanlara</p>
<p>zarar vermekten başka eline bir şey geçmeyeceğini söyledim. Sonra da buraya geldik. Birbirimize biraz ters düştük. Yaşlı bir adama göre gayet atik. Elim baştan sona kesildi.”</p>
<p>Selam verircesine sargılı elini kaldırdı. Böyle yapınca diğer elinde tuttuğu çivi tabancasıyla silahlı örgüt mensuplarına benziyordu.</p>
<p>“Bence tek bir seçeneğimiz var,” dedi çivi tabancasını Ke-tomaa’nın başına biraz daha yaklaştırarak.</p>
<p>“Bekle bir dakika,” dedim.</p>
<p>“Aleksi, önünde harika bir gelecek var. Yapman gereken tek şey bu konuda bana yardım etmek.”</p>
<p>Nefes aldım. Çivi tabancası Ketomaa’nin şakağına dayalıydı.</p>
<p>“Sana bir şey sormak istiyorum,” dedim.</p>
<p>Saarinen bana baktı. Artık kararsız ya da öfkeli görünmüyordu. Nazik görünüyordu. On santimetre öteden başıma nişan almış çelik çiviler mi yoksa babacan bir onaylamayla tıpkı tabanca gibi bana doğrulttuğu yarım yamalak sıcak gülümsemesi mi ürkütücüydü bilmiyordum.</p>
<p>“Elbette,” dedi sessizce.</p>
<p>“Eğer Ketomaa yirmi yıldır peşindeyse, bunun bir sebebi olmalı.”</p>
<p>“Aleksi, eğer sen dedektif Ketomaa’yı tamsaydın hayal aleminde yaşayan, takıntılı biri olduğunu, bir meselenin üstüne ne kadar çok giderse kendini o kadar çok haklı gördüğünü bilirdin.”</p>
<p>“Yirmi yıl önce...”</p>
<p>“Sevdiğim birini kaybettim fakat benim o konuyla ilgim yoktu.”</p>
<p>Saarinen bana baktı. İkimizin arasında ne geçti, emin değilim. Başını yana eğdi.</p>
<p>“Başlayabilir miyiz?”</p>
<p>“Hayır,” dedim. Ağzımdan çıkan ilk ve en doğal laf buydu.</p>
<p>“Hayır mı? Aleksi, bütün hayatını bu gece değiştirebilirsin. Bütün hayatını. Amanda’ya göz koyduğunu, onu ne kadar çok istediğini biliyorum.”</p>
<p>Öyle miydi? Onu istiyor muydum? Bu fikir neden benim bile aklıma gelmişti? Neden her şey bu kadar karmaşıktı? Neden hiçbir şey net değildi? Tam da işime en yarayacağı anda Henrik Saarinen’in suçlu olduğundan artık kesin olarak emin değildim.</p>
<p>“Bu senin şansın,” dedi Saarinen. “Yardımına ihtiyacım var ama iş işten geçtikten sonra olmaz. Olacakları izlemek istemiyorsan gözlerini kapatabilirsin.”</p>
<p>“Peki, ya ışıklan kapatsam, olur mu?” dedim zihnimin içinde birbiriyle boğuşan aykın fikileri yok sayarak.</p>
<p>“Pekala,” dedi Saarinen sabırla, sanki başbelası bir arkadaşıyla en düzgün tavnnı takınarak konuşuyormuş gibiydi. “Çiviler karanlıkta da hedefi vurur.”</p>
<p>Lambanın düğmesine doğru bir adım atıp karanmı verdim. Aynı anda Saarinen ne yaptığımın farkına vardı.</p>
<p>“Ben kapatabilirim-”</p>
<p>Cümlesi yanda kesildi.</p>
<p>İleri doğru fırlayıp yan tarafına omuz attım. Kendimle birlikte onu da yere indirdim ve çivi tabancasını tutan eline uzanmaya çalıştım. Ketomaa’nın sağındaki duvara çarpıp yere düştük, bacaklanm onun altında kaldı. Eline engel olup onu durdurmaya çalıştım.</p>
<p>Artık çok geçti.</p>
<p>Çivi tabancasının en az üç kez patladığını duydum. Ketomaa bir hayvan gibi haykırdı. Saarinen hemen arkasını döndü, ayağa kalkmaya çalışıyordu, neredeyse tamamen yerinde doğrulabildi. Omzundan tuttuğum gibi tökezledi. Düşmeye başladı. Bütün ağırlığımla sırtına yüklendim. Kapıya doğru yöneldi ya düğmenin üstüne düşmüştü ya da ışığı bilerek kapatmıştı. Oda karardı.</p>
<p>Uzun koridordan kapının aralığından içeri zayıf bir san ışık giriyordu. Saarinen yere düştü. Ben yine koca adamı sıkıca tutamamıştım.</p>
<p>Tabancadan çiviler atıldı.</p>
<p>Bir, iki, üç, dört, beş.</p>
<p>Bazıları Ketomaa’ya denk geldi. Saarinen’in elinden tuttum ve silahı tavana doğrulttum. Dizlerimin üstünde öne doğru hamle yaptım. Hızım biraz fazla geldi, hedefimi kaçırdım fakat dizimle çenesine vurdum. Çivi tabancası yerde kaydı ve odanın bir köşesine, gölgede kalan kısma gitti. Güçlükle peşinden gittim.</p>
<p>Saarinen diğer yöne kayıp ayağa kalktı ve arkaya doğru sendeleyip kamıma tekme attı. Hissettiğim acıdan elim ayağım tutmaz oldu. Karanlıkta tabancayı bulmak için yerde elimi gezdirdim. Saarinen bir tekme daha attı. Silah haline getirdiği aletin nerede olduğunu görebiliyor muydu?</p>
<p>“Aleksi,” dedi soluk soluğa. “Bu. Bir. Hayal kırıklığı.”</p>
<p>Arkasından zayıf, cılız bir ışık hüzmesi geliyordu.</p>
<p>“Keşke (tekme) Senin için (tekme) Yaptıklarımı (tekme) Bilseydin (tekme).”</p>
<p>Kaçmaya çalıştım. Yön duygumu kaybetmiştim. Işık gitgide sönüyordu ya da ben bilincimi kaybediyordum. Nefes almak imkansızdı. Gösterdiğim çaba artık harcadığım oksijene değmiyordu. Ellerimin altındaki marley kaph zemin açık denizdeymişim gibi sallanıyordu.</p>
<p>Sonunda elim bir şeye değdi. Gerçek olamayacak kadar iyi bir şey oldu. Saarinen’in çivi tabancasını neden tutmaya çalışmadığını anlayamadım. Bacağıma bir tekme daha aldım.</p>
<p>Parmaklarımı tabancanın kabzasına sardım ve sırtımın üstünde yuvarlandım. Işığa doğru nişan aldım.</p>
<p>Görünüşe bakılırsa Saarinen o kadar ileri gideceğimi düşünmemişti. Işık hüzmesinin önünde önce bir karaltı sonra da kapının açıldığını ve kapının girişinde bir adam silüeti olduğunu gördüm. Çivileri kapıya doğru ateşledim ve duvara çarptıklarını duydum. Dizlerimin üzerinde doğruldum.</p>
<p>Saarinen koşarcasına birkaç adım attı. Sürünerek kapının girişine geldim. Kapının koluna yaslandım ve çivileri koridorun aşağısına doğru attım. Bir arabanın çalıştığını duydum. Arka kapıya kadar bütün yolu duvarlara tutuna tutuna tökezleyerek giderken dışarıdaki ışıkların yandığını fark ettim.</p>
<p>Bahçeye gelince Land CruiserTn gittiğini gördüm. Nefes aldım, serin sonbahar havası ciğerlerimi doldurdu, zihnimi açtı. Odaya geri döndüm ve göreceklerimden korkarak ışığı açtım.</p>
<p>Çiviler KetomaaTn göğsüne ve yüzüne gelmişti. Başı geriye düştü, yüzü kandan kıpkırmızı parlıyordu. Ölmüş gibiydi. Hırdavat dükkanı torbasının içinden bıçağı aldım, yanma gittim, başını dikkatle kaldırıp kulağımı yaklaştırdım. Burun deliklerinden zar zor anlaşılır, zayıf bir nefes sesi duyabildiğimi sandım. Kanla ıslanmış başmı kamıma yasladım, yüzünü sıkıca kavradım. Yanağına denk gelen uzun, sert çivilerden birini hissedebiliyordum, elime değiyordu. Bıçağı ağzının kenarına getirdim.</p>
<p>Bant sökülmedi. Her yerden kan akıyordu, yüzü o kadar yapış yapış, kaygandı ki tutmakta zorlanıyordum. Bantı söküp çıkardım. Çenesi düştü, nefes aldığını duydum. Kapıya doğru bir adım atıp Saarinen’in montunun ceplerinde bir cep telefonu buldum. Alınabilecek en ucuz, en basit modellerden biriydi. Pahah zevkleri olan bir adam için tuhaf bir seçimdi.</p>
<p>Acil servisi arayıp bir iş kazası olduğunu söyledim, hatta kalmamı istemelerine rağmen beklemeden kapattım.</p>
<p>Telefonu kapatıp üzerini sildim ve bir köşeye fırlattım.</p>
<p>Tıpkı yaşlı adama söylediğim sözler gibi düşüncelerim de karışmıştı. İpleri kesip koltuktan kurtardım ve soğuk yere yatırdım. Bilinci yerinde değildi, elden ayaktan düşmüştü ve koyu kırmızı kana bulanmıştı. Hatırladığımdan daha sıskaydı. Etrafımıza yayılan kan gölünü doldurmaya yetecek kadar ağır görünmüyordu, dizlerimi çöküp yanına eğildiğimde ambulansın siren sesini duydum.</p>
<p>Orman karanlıktı. Deli gibi koştum. Ayakkabılarım ıslak, ayaklarım soğuktu, pantolonum kana ve pisliğe bulanmıştı. Orman düşündüğümden daha da ileri uzanıyordu.</p>
<p>Ambulansın yaklaştığını duyduğumda kulağımı Keto-maa’nın ağzına daha da yaklaştırmış ve nefes aldığını duymuştum. Sonra da ayağa kalkıp ambulansın evin köşesine gelip önceden açık bıraktığım arka kapıda durmasını bekledim. Merdivenlerden zemin kata indim ve ön kapıyı açıp çıktım, evin yanından hemen yakındaki ormana yürüdüm.</p>
<p>Büyük bir riske girdiğimi biliyordum. Eğer Ketomaa yetkililere evde olanları anlatamazsa şüpheli ben olurdum; her yerde benden izler vardı, özellikle de üzerinde muhtemelen her bir parmağımın izini bulacakları çivi tabancasında. DNA’dan söz etmeme bile gerek yoktu fakat ben oradan ayrıldığımda Ketomaa hayattaydı. Saarinen’i, onu nasıl kaçırdığını, Saari-nen’in planlarını yetkililere anlatırdı. Tabii ya Saarinen, onu bulmak zorundaydım.</p>
<p>Başka ne seçeneğim vardı? Yanıp sönen mavi ışıkların yaklaşmasını izlerken olduğum yerde kalmaya devam edersem yarım saat içinde hapse girebileceğimin farkına vardım. Ağır yaralı, bilinci kapalı kurban ve elimde silahla ben, evde</p>
<p>yalnızca iki kişiydik. Milyoner Henrik Saarinen’in kızıyla evlenmemi istediğine ve bunun gerçekleşmesi için de seçtiği yolun bu olduğuna bir an için bile kim inanırdı? En azından Saarinen’in orada bulunduğu kanıtlanıncaya kadar hiç kimse inanmazdı, böyle bir şeyin kanıtlanması da haftalar alabilirdi. Ayağa kalktığımda dizlerim kandan ıslanmıştı. Eğer hapse gitmek zorunda kalacaksam bunu Saarinen’le yüzleştikten sonra yapmaya karar verdim.</p>
<p>Evlerin bulunduğu bölgelerin etrafından dolaştım, dış mekan aydınlatma lambalarından uzak duruyordum. Sonunda aradığım şeyi buldum. Kimsenin dışarı bakmadığından emin olmak için ışıkları yanan evlerin pencerelerini kontrol edip bir bahçenin yanındaki hendekten atladım. Çamaşır iplerinin asıldığı yere koşup bir erkek kot pantolonu ve eşofman üstünü çektiğim gibi aldım sonra da geri dönüp tekrar ormana doğru koştum. Kıyafetleri temiz tutabilmek içn montumun içine soktum ve on beş dakika kadar daha koştum. Geniş bir yola geldim ve uzakta bir otobüs durağı ve bekleyen insanlar gördüm. Çalıların arkasına saklanıp kanlı pantolonumu, gömleğimi çıkardım ve tuhaf bir adamın nemden iyice soğumuş, geniş kot pantolonunu ve sağ göğsünün üstünde Lions Kulübü arması olan koyu mavi eşofman üstünü giydim. Kendi ceplerimi boşaltıp cüzdanımı ve telefonumu paçaları gelişigüzel kıvrılmış, çuval gibi pantolonun ceplerine tıkıştırdım. Eşofman üstü bir torba ıslak bulaşık bezine benziyordu. Montumu giyip otobüs durağına doğru yürüdüm.</p>
<p>Otobüs geldiğinde Helsinki’nin merkezindeki Kamppi alışveriş merkezine gittiğini gördüm. Bu istikamet bana uyuyordu. Ücreti banka kartımla ödeyip eninde sonunda benim üstüne yıkılacak delil yığınına bir parça daha ekledim. Gördüğüm ilk boş koltuğa oturdum. Baştan aşağı ıslaktım. Soğuk hava iliklerime kadar işlemişti. Sabit tutmaya çalışmasam dişlerim takırdayacaktı. Otobüsün içindeki hafif sıcaklığı nihayet hissedebilirim diye umuyordum. Siren sesi duya-mıyordum. Bu, hiçbir anlama gelmiyordu. Arazi muhtemelen polis arabalarıyla doluydu. Sağlık görevlilerinin, olayın onlara haber verdiğim gibi aslında bir iş kazası olmadığını görür görmez polisi aradıklarına emindim. O arama da benim aleyhimde kullanılacak bir başka delildi. Geçen bir saat içinde yaptığım şüphe uyandırabilecek şeylerin sayısını unutmuştum. Çalıntı kıyafetlerimin içinde durmuş ısınmaya, bir sonraki aşamada ne yapacağıma karar vermeye çalışıyordum.</p>
<p>Otobüs sadece ismen bildiğim mahallelere doğru kıvrıldı. Bir bir arkamızda kaldılar. Helsinki şehir içi hız limitlerine girdik. Üzerinde düşündükçe Saarinen’nin sözleri daha fazla anlam kazanıyordu.</p>
<p><span style="font-style:italic;">Amanda ya mükemmel bir eş olabilecek bir adam görüyorum. İhtiyacı olduğu türden bir adam. Ayakları yere basan biri. Onu vazgeçirebilecek... onu durdurabilecek biri...</span></p>
<p><span style="font-style:italic;">Aleksi, önünde harika bir gelecek var. Yapman gereken tek şey bu konuda bana yardım etmek.</span></p>
<p><span style="font-style:italic;">Sevdiğim birini kaybettim fakat benim o konuyla ilgim yoktu.</span></p>
<p><span style="font-style:italic;">Keşke senin için yaptıklarımı bilseydin.</span></p>
<p>Otobüs Kamppi’ye vardı. Başka bir otobüse binmeye karar verdim. Kalmela’ya geri dönecektim. Oradan başlayacaktım. Ondan önce bir şeyler yemem ya da en azından içmem gerekiyordu. Kamım ağrıyordu, boğazım kurumuştu.</p>
<p>Asansöre binip alışveriş merkezine çıktım ve çıkar çıkmaz da yeryüzündeki en yalnız insan olduğumu fark ettim. Islak, çamura bulanmış ayakkabılarım, üstüme bol gelen, yaşlı işi kot pantolonum ve montumun içine sıkıştırdığım Lions Kulübü armalı eşofman üstümle nasıl göründüğümü düşünmek bile istemiyordum. Suratımın ne kadar pis, saçlarımın ne kadar dağınık olduğunu bilmiyordum. Otobüsün camından yansımamı görmeye çalışmıştım, Ketomaa’nın kanının yanağıma, çeneme, alnıma bulaştığını görünce korkmuş, montu-mun koluyla ağzımı, burnumu silip daha uygun bir görünüme kavuşacağımı düşünüp parmaklarımla saçlarımı taramıştım.</p>
<p>Alışveriş merkezinin curcunasından dükkanların kapanmak üzere olduğunu anladım. Tam zamanında gelmiştim. Etrafıma bakınmadan bir dükkana girdim. Tertemiz kıyafetleriyle alışveriş yapan mutlu çiftler gördüm.</p>
<p>Sandviçlerin konulduğu rafı bulup bir tane tavuklu sandviç bir şişe de kola aldım. Koşsam Kalmela’ya gidecek bir sonraki otobüsü hâlâ yakalayabilirdim. Kasaların olduğu tarafa dönünce, dondum kaldım ve eğer yanaklarımda kuruyan ter ve pislik tutmamış olsaydı çenem şaşkınlıktan ıslak, sefil ayaklarımın dibine kadar düşebilirdi.</p>
<p>Birbirimizi en son ne zaman görmüştük? Sadece altı hafta mı olmuştu?</p>
<p>Kelimeleri biraraya getiremiyordum. Tek yapabildiğim öylece bakmaktı.</p>
<p>Saniyenin yüzde birinde bir insanın aklından neler geçebilirdi? Ne kadar pişman olabilirdi? Kaç tane yanlış yaptığının, kaç defa aptalca davrandığının farkına varabilirdi?</p>
<p>Miia’nm surat ifadesi bir kattan diğerine geçen hızlı bir asansör gibi her saniye değişiyordu.</p>
<p>Önce şaşkın biraz da mutlu bir ifade vardı sonra sadece şaşkınlık kaldı, hayretler içindeydi, en sonunda da şok, acıma ve utanç. Belli ki görüntüm korktuğumdan da kötüydü. Yan koridora bir bakış attı sonra tekrar bana baktı. Üzerinde dizine kadar inen siyah bir ceket, kırmızı bir kot pantolon vardı, desenli bir fular takmıştı.</p>
<p>“Merhaba Aleksi.”</p>
<p>“Selam,” dedim zar zor konuşarak. Doğru kelimeleri bulamıyordum.</p>
<p>“Neler yapıyorsun? Market alışverişine mi çıktın?”</p>
<p>Harika diye düşündüm. Aynı anda alışveriş sepetindekileri gördüm. Peynir, meyve, balık, ekmek. Belki de bir arkadaşına gidiyordu ya da belki arkadaşları onun evine gelecekti. Onun güzel evindeki uzun gecelerimiz aklıma geldi. Başka bir zamanda, başka bir dünyada kaldı.</p>
<p>“Sayılır. Biz... akşam yemeği için bir şeyler alıyorduk. İyiyim. Sorduğun için teşekkür ederim.”</p>
<p>“Bunu duyduğuma sevindim,” dedim, bir elimde pörsü-müş, hazır bir sandviç, diğerinde ise soğuk, şekerli bir içecek tutarak. Sepetindeki gouda, manchego, brie peyniri, somon füme ve çavdar ekmeğinin yanında benimkiler yemekten çok ceza gibi görünüyordu.</p>
<p>“Senin işlerin nasıl gidiyor?” diye sordu.</p>
<p>“Gayet iyi,” dedim. “Otobüse binmeden atıştırmalık bir şeyler alıyordum.”</p>
<p>Bana baktı. Bakışlarının başımdan ayak ucuma kadar gidip geldiğini hissediyordum. Sepet tutmadığı elini sanki içinde bulunduğum durumu görmem için yardım ediyormuşcası-na salladı.</p>
<p>“Büyük sırrın bu muydu? Ayyaş olmayı mı planlıyordun?”</p>
<p>Başımı salladım.</p>
<p>“Ayyaş olmadım.”</p>
<p>“Ne o halde?”</p>
<p>Ayaklarımı kaydınp daha sağlam durdum. Islak ayakkabılarımdan sular fışkırıyordu. Aşağıdan yukarı bakınca eşofman üstümün tıpkı çirkin bir etek gibi neredeyse dizlerime kadar indiğini gördüm, içimdeki gömlekte kan lekesi olduğu için eşofman üstünü çıkaramıyordum.</p>
<p>“Göründüğü gibi değil,” dedim ve kendimi bir kez daha tebrik ettim. Bu bayağı sözler de nereden çıkıyordu acaba?</p>
<p>“Ona ne şüphe. Ne otobüsü?”</p>
<p>“Efendim?”</p>
<p>“Otobüse binmeden atıştırmalık bir şeyler alıyordun. En azından böyle söyledin. Gerçi sen zaten her türlü şeyi söyleyip insanları kendine inandırırsın. Ne tarafa gidiyor bu otobüs?”</p>
<p>Dükkandaki insanların benimle aralarında normalden daha fazla boşluk bıraktıklarını fark ettim. Muhtemelen etrafa hem ter kokusu, hem de kirli, ıslak kıyafetlerimin kokusu yayılıyordu. Miia’ya ve orada bulunan herkese avazım çıktığı kadar bağırmak, haykırmak istedim. Adamın biri size çivi tabancasıyla ateş ederken, kamınızı, kaburgalarınızı tekmelerken, zifiri karanlık ormanlarda polisten kaçmak zorundayken ve yirmi yıl boyunca umut ve korkuyla yaşayıp küçük bir çocukken sizden koparılan anneniz için adalet isterken kolaysa siz terlemeyin demek istedim.</p>
<p>“îşe gidiyorum,” dedim sessizce.</p>
<p>“Demek çalışıyorsun.”</p>
<p>“Tabii ki.”</p>
<p>“Sanki... sanki çalışmıyor gibisin. Nerede çalışıyorsun?”</p>
<p>“Bunu sana söyleyemem.”</p>
<p>Miia’nın gözlerinde her bir kelimenin kalbimi küçük parçalara ayırdığı o korkunç gecede gördüğüm tanıdık bakış belirdi.</p>
<p>“Tabii söyleyemezsin. CIA’de çalıştığını unutmuşum. Aleksi, sen sokakta mı yatıp kalkıyorsun?”</p>
<p>0 kadar yorgundum ki söylediklerini inkar edecek ya da durumu bir şekilde başka bir yönden açıklayacak takatim yoktu.</p>
<p>“Miia, seni başka zaman arayabilir-”</p>
<p>Ben daha sorumu tamamlayamadan sebze meyve reyo-</p>
<p>nunun olduğu taraftan otuz yaşlarında, iyi giyimli bir adam çıkageldi. Miia’nın hemen yanında durdu. Boyu, kilosu ortalamaydı, çizgili, şık kravatını itinayla taktığı belli oluyordu, gözünde koyu renk çerçeveli gözlükler, yanağında çalışılmış, aniden ortaya çıkan yüz mimikleriyle derinleşen gamzeleri vardı.</p>
<p>“Olli,” dedi Miia ona bakarak. “Ve Aleksi.”</p>
<p>011i yalnızca kıyafetiyle değil tavırlarıyla da medeni bir adam olduğunu gösterdi. Tokalaşmak için elini uzattı. Ben de uzattım. Tam ellerimiz birbirine dokunacakken duraksadı. Elimi görmüştü. Ben de ilk kez gördüm. Süpermarketin parlak, soğuk ışığmdandı muhtemelen. Ellerime bakınca sanki bağırsakları eşelemişim de sonra da bahçe işleriyle uğraşmışım gibi görünüyordu. Aslında bir bakıma öyle yaptım sayılır. Tokalaştık. Olli elini arkaya götürdü ve üzerine değmeyecek şekilde havada tuttu.</p>
<p>“Hakkınızda daha önce çok şey duydum,” dedi.</p>
<p>Miia yumruğunun içine öksürdü.</p>
<p>“İyi şeyler tabii,” diye ekledi Olli.</p>
<p>“Eminim,” dedim.</p>
<p>Gözleriyle Miia’nın az önce yaptığının aynısını yaptı, çamurlu ayakkabılarımdan başlayıp kir pas içindeki alnım ve sırtıma kadar beni iyice süzdü. Bana bakmaya doyamıyorlar-dı. Geçmişin, Miia’ya ait akla, mantığa uygun kısmını saymazsak başarısız, meczup, kayıp, tuhaf sıfatlan için ders diye okutulacak bir nesneden farkım yoktu.</p>
<p>“Gitmemiz gerekiyor,” dedi Miia. “Kendine iyi bak.” “Tamam, sen de,” dedim özellikle birini kast etmeden.</p>
<p>Ölmeden önce bütün hayatın gözlerinin önünden geçer lafını elbette daha önce duymuştum. Öyle de oldu. Miia’nın geri çekilip elini Olli’nin koluna koymasını, çizmelerinin hızlı hızh hareket edişini izledim, o an ölüyorum zannettim.</p>
<p><span style="font-weight:bold;text-decoration:underline;">altın kızlar</span></p>
<h3><a id="bookmark3"></a><span style="text-decoration:underline;">EYLÜL 2013</span></h3>
<p>Kalmela’da kimsecikler yoktu. Malikaneyi görür görmez Henrik Saarinen’in evde olmadığını anladım, demek ki o kadar yolu en azından kısmen boşuna gelmiştim.</p>
<p>Gece esen rüzgar yüzünden ağaçların arasında sürekli bir uğultu vardı bunun dışmda her şey durağandı, hiçbir hayat belirtisi yoktu. Malikanenin pencereleri tıpkı bir tünelin ağzı gibi karanlıktı. Arazinin soluk ışıklan yüzünden ev, etrafından bağımsızmış, sanki her an kalkıp gidecekmiş gibi duruyordu. Karanlıkta dört kilometre yürümüş, yol boyunca da düşünmüştüm. Sıcak bir duşa girmek istiyordum, temiz, kuru kıyafetlere o kadar hasret kalmıştım ki bu durum içimi acıtıyordu.</p>
<p>Sağduyum bana daha vaktimin olduğunu söylüyordu. Ke-tomaa’yla konuşmama daha vardı. Parmak izlerimin hiçbir yerde kaydı yoktu, DNA örneğim de kayıtlı değildi. Ancak Ketomaa onlara söylerse, orada olduğumu bilebilirlerdi, Ketoma’nın da söylemiş olabileceğini sanmıyordum. Keto-maa’ya yaptıklan dışında Saarinen’nin başka hangi suçlan olduğunu bilmiyordum fakat teslim olacak ilk kişinin o olmayacağına neredeyse emindim.</p>
<p>Ana bina her zamankinden daha sessizdi. İçten içe hiçbir anlamı olmadığını bildiğim halde içerisini hemen bir kolaçan ettim. Salonun ortasında durdum. Birdenbire her şey çok uzun zaman önce olmuş gibi geldi. Malikaneye geldiğim ilk gün, Amanda ve Henrik ile tanışmam, evde tamirat yapmam. Ne yaptığımın farkında olduğum o günlere döndüm. Bu düşünce beni yumruğunun içine alıp sıkıştırdı. Gecenin karanlığı gitgide derinleşti. Soğuktan titriyordum. Işıkları kapatıp kendi daireme gittim.</p>
<p>Soyundum, üstümden çıkanları bir çöp torbasına tıktım, torbanın ağzını bağladım. Torbayı da bir dolabın altına soktum, gerçi bir an için bile gözle görünmeyenin akıldan çıkabileceğini düşünmedim. Uzun süre sıcak duşun altında kaldım, avuç avuç şampuanla, sabunla yıkandım. Keto-maa’nın kanı duşun giderinden akıp gitti fakat eski dostumun çektiği acıdan dolayı hissettiğim suçluluk duygusu o kadar kolay gidecek gibi değildi. Kendi kendime defalarca elimden ne geliyorsa yaptığımı, içinde bulunduğum şartlara göre mümkün olabilecek her şekilde ona yardım ettiğimi söyledim.</p>
<p>Duştan çıktıktan sonra biraz çavdar ekmeği kızartım üzerine Enni’nin geyik eti ezmesinden sürdüm, yanında bir bardak kahveyle yedim. Pek çok defa Amanda’yı aramayı düşündüm fakat ya Saarinen’in söyledikleri ya da olanlardan en azından bir süre uzak kalma isteği, bir şey bana engel oldu.</p>
<p>Yemek yerken bir yandan da boş boş pencereden baktım. Malikane hâlâ yerli yerindeydi, gecenin içinde tıpkı bir gemi gibi kendinden emin, sessizce parlıyordu. Eğer sakladığı bir sır varsa da bana söylemeyecekti. Buraya gelmek, başlarda umduğum gibi bir hazine sandığı açmaya veya bir kuyuya taş atmaya benzemiyordu fakat artık gelmiştim, şimdi buradaydım vc olan biten ne varsa hepsinin bir sebebi vardı.</p>
<p>Ketomaa, Saarinen’in suçlu olduğuna inanıyordu. Ben Saarinen’in suçlu olduğuna inanmıştım. Saarinen, Ketomaa’nın soruşturmasıyla kendisini taciz ettiğini düşünmüştü. Onunla yakınlaşmama izin vermişti.</p>
<p>Işıkları kapatıp yatağa uzandım. Karanlık yavaş yavaş ama emin kendini belli ediyordu.</p>
<p>Ertesi sabah saat daha tam yediye gelmeden tekrar otobüs durağına yürüdüm. Güneş daha yeni doğmak üzereydi, tanyeri ufukta hoş bir pembeye bürünüyordu. Yan tarafımda balta girmemiş, karanlık ladin ormanı, soğuktan kaskatı olmuş parmaklarımla cep telefonumun rehberine bakarak otobüs bekledim. Arayabileceğim bir numara arıyordum. Arayabileceğim kimse yoktu. Dün gece yaşanan olaydan veya Ketomaa’dan söz eden bir haber var mı diye dün akşamın haber başlıklarına baktım fakat bir şey bulamadım. Ketomaa’nın götürülmüş olabileceğini düşündüğüm Meilahti Hastanesi’ni arayamazdım. Yabancı birine bilgi vermezlerdi.</p>
<p>Otobüs göründü. Otobüsü durdurmak için elimi kaldırdım. İçinde pek yolcu yoktu, Helsinki yolu kısa sürdü. İkinci sıradaki koltuklardan birine oturup güneşin doğuşunu, göğe yükselirken renginin pembeden kırmızıya sonra da hazan sarısına dönüşünü izledim, en sonunda gözümü alacak kadar parlak oldu.</p>
<p>Kamppi garından Liisankatu’ya yürüdüm. Arabam bıraktığım yerde, sileceklerinin üzerinde 80 Euroluk park makbuzuyla duruyordu. Makbuzu montumu cebine tıkıştırdım. Arabayı çalıştırdım tam gidecektim fakat gitmedim. Arabayı tekrar kilitleyip kısa mesafedeki Amanda’nın evine yürüdüm. Zile basıp bekledim. Kimse cevap vermedi. Belki de saat</p>
<p>çok erken olduğu için cevap veren olmamıştı. Amanda’nın siyah jipini hiçbir yerde görmedim. Onunla konuşmak, ona Henrik’i nerede bulabileceğimi sormak istiyordum. Telefonda konuşmak aynı şey değildi, özellikle de şimdi. Arabama geri döndüm ve başka bir park cezası yiyecek miyim diye bekledim. İki saat sonra yolun aşağısında bir kafeye gittim, bir kruvasan ve kahve söyledim. Kafenin küçük lavabosuna gidip aynada kendime baktım. Bir gece önce Miia’yla karşılaştığım halimden daha iyi görünüyordum. Tabii bu beni teselli etmeye yetmiyordu. Miia’yı düşünmek bana acı ve keder veriyordu.</p>
<p>Akşamüstü bir şey yapmak için arabayı çalıştırdım. Yolun biraz daha ilerisinde başka bir park yeri buldum. Yaşlan on dört ile on yedi arasında değişen gençler teker teker veya büyük gruplar halinde bir okuldan çıkıyordu. O yaşlarda ne kadar yalnız olduğum aklıma geldi. Hiçbir şeyin eskisi gibi olamayacağını, bir daha asla eve öyle yürüyemeceğimi aklımdan bir an olsun çıkarmadığımı hatırladım.</p>
<p>O duygu hep içimde olmuştu. Ne zaman ve nerede olursam olayım, ne futbol sahasında, ne sinemada, ne kızlarla sonra kadınlarla ne de yalnızken bu duyguyu üstümden atabilmiştim. Zaten belki de bu yüzden biri içimde biri dışarıda iki farklı hayat yaşamaya başladım. İçimde gerçeği arıyor, bir görevi yerine getiriyordum; şu anda arabanın içinde otururken o görevin sonuçlarını bekliyordum. Dışarıda ise benim yaşlarımdaki insanlar ne yapıyorsa onu yapıyordum: Okula gidiyordum, spor yapıyordum, çalışıyordum. Belki de kendimi tebrik etmeliyim. Umutsuzca birbirinden ayrı kalan o iki farklı hayatın nihayet birleşeceği an sonunda gelmişti.</p>
<p>Hayat hiçbir zaman eskiden olacağını umduğum gibi çıkmadı. Hiçbir şey hayal ettiğim şekilde gerçekleşmedi. Emin olduğum tek şey kaybolan günlerim ve bir de gelecek günlerin belirsizliğiydi.</p>
<p>Saat dörde gelirken başımı kaldırıp baktım. Amanda Saarinen’in siyah Range Rover’ı yan aynamda göründü. Tıpkı bir yük arabasının yeni bir şehre girmesi gibi sahil tarafından kıvrıldı. Arnavut kaldırımı taşlarıyla döşenmiş sokakta salla-na sallana gidiyordu, sanki sürücüsü sürekli tetikteymiş gibi çok yavaş ilerliyordu. Bu sürüş tarzı Amanda’nın kişiliğine pek uymuyordu. Siyah jip yanımdan geçti ve sokağın karşısında, neredeyse Amanda’nın binasının tam önünde kendine bir park yeri buldu. Görünüşe göre Amanda gerçekten de istediğini alıyordu. Böyle bir duygunun nasıl olduğunu tahmin bile edemezdim.</p>
<p>Arabadan indim ve aceleyle yolun karşısına geçerken bacaklarımın kaskatı olduğunu fark ettim. Amanda arabasında oturuyordu, gözünde güneş gözlükleri vardı. Binanın girişine geldim. Saniyelerin, sonra da dakikaların geçmesini bekledim. Sonunda arabanın kapısını açtı, arabadan indi ve beni gördü. Gördüğünü söyleyebilirim çünkü doğrulup daha dik durdu ve aslında karşılaşmak istemediği biriyle karşılaşmak zorunda kalan birinin yaptığı gibi hızla etrafına bakındı ya da bana öyle geldi.</p>
<p>Baştan ayağa siyah giyinmişti, daha da ince görünüyordu. Dizine kadar inen siyah deri pardesüsü dardı ve tıpkı siyah bluzu, siyah pantolonu ve siyah çizmeleri gibi vücudunu sarıyordu. Yüzü ve boynu hatırladığımdan daha solgundu. Dudağı şişti, hafif morarmıştı.</p>
<p>“Geleli çok oldu mu?” diye sordu.</p>
<p>Güneş gözlüklerinin arkasında gözlerini göremiyordum. Sesinden anladığım kadarıyla bu soruyu öylesine, sırf sormak için sormuştu.</p>
<p>“Konuşmamız gereken birkaç şey var,” dedim.</p>
<p>“Aslına bakarsan ben de aynı şeyi düşünüyordum.”</p>
<p>Bir avuç anahtarı elinde şangırdatıp bir tanesini kapının deliğine soktu. Peşinden yukarı çıktım. Daha önce olduğu gibi arkasından gittim fakat bu sefer içimde o zamanki beklentiler oluşmadı. Benzer hiçbir şey hissetmedim. Nedenini de bilmiyordum. Tabii bir gece önce babasının insanları çiviyle vurması, benim arkasından ateş etmem, onun kaçması gibi olayların etkisi vardı fakat bunlar da tam olarak durumu açıklayamıyordu.</p>
<p>Amanda çizmelerini çıkarmadı, içeri, sonra da mutfağa öylece girdi, buzdolabından bir şişe beyaz şarap aldı ve kendine bir kadeh doldurdu, elindeki kadehle oturma odasına gelip kanepeye oturdu. Gözlükler hâlâ gözündeydi. Karşısındaki koltuğa oturdum. Akşam güneşi kapalı camlardan içeri girmeye çalışıyor, bir görünüp bir kaybolan uzun, loş gölgeler oluşturuyordu.</p>
<p>“Lanet olsun, ne biçim bir geceydi, ne biçim bir gündü.”</p>
<p>Ben daha iyi ifade edemezdim. Amanda gözlüklerini çıkardı. Siyah gözü artık mora dönmüştü.</p>
<p>“Önce gecenin bir yarısı uyandırıldım, sonra da bana olanları anlatmayı reddettiler-”</p>
<p>“Seni kim uyandırdı?” diye sordum.</p>
<p>“Polis.”</p>
<p>Ona baktım. Şarabından bir yudum aldı. Bu sefer sözünü kesmemeye, önce söyleyeceklerini dinlemeye karar verdim. Sonrasında kendi başıma gelenleri anlatırdım, yoksa anlatmaz mıydım? Ellerimi koltuğun kolçağına koyup bekledim. Şarap kadehini yüzüne doğru kaldırdı, kadehin arkasından karanlık odaya baktı.</p>
<p>“Bu arada, aramızdaki şey bitti,” dedi, sanki havadan sudan konuşuyormuş gibi.</p>
<p>Sözünü kesmemeye karar vermiştim. Aynı zamanda Mi-ia’yı, onu gördüğüm andaki ızdırabımı düşünüyordum. Amanda’nın sözleri boşa gidiyordu.</p>
<p>“Nerede kalmıştım?” dedi. “Tamam. Beni uyandırdılar, onlarla birlikte gitmemi istediler ve bütün o tuhaf soruları sordular. Babamı en son ne zaman görmüşüm? Şüphe çeken bir şey söylemiş mi? Bunun gibi şeyler. Bir şeyler olduğu aşikardı fakat bana ne olduğunu söylemezlerdi.”</p>
<p>Şarabından bir yudum daha aldı.</p>
<p>“Birkaç saat böyle geçtikten sonra babamın birini ödürme-ye çalıştığını ima etmeye başladılar. Onlara bunu gösterdim.” Derin derin nefes alıp verdi ve olur da neyi kast ettiğini anlamam diye gözünü gösterdi. “Onlara, birini öldürmeye ça-hşmıyorken bile bunu yapabilir dedim. Sonra da bana Enni Salkola hakkında ne bildiğimi sordular.”</p>
<p>Kadeh boşaldı. Bir kadeh daha koyayım mı yoksa anlatmaya devam edeyim mi diye düşünüyor gibiydi.</p>
<p>“Onlara, bildiğim tek şey uzun zamandır babamın aşçısı olduğu, dedim. Henrik’in Enni’yi öldürmek için herhangi bir gerekçesi olduğunu düşünüp düşünmediğimi sordular. Birazcık yanmış krem bruleyi saymazsak tabii ki yok, dedim.”</p>
<p>Bana baktı.</p>
<p>“Sonra da geçen gece onu öldürmeye çalıştığını söylediler.” Olayları, kişileri zihnimde bir araya getirmeye çalıştım fakat ne kadar uğraşırsam uğraşayım yapamadım. Sessizce oturup devam etmesini bekledim. Böyle bir şey anlatmasını beklemiyordum. Hem de hiç beklemiyordum.</p>
<p>“Aleksi.”</p>
<p>Başımı kaldırdım.</p>
<p>“Niçin buradasın?”</p>
<p>Başımı salladım.</p>
<p>“Bir nedeni yok,” dedim.</p>
<p>Amanda ifadesizce bana baktı, bakışları soğuk ve sertti.</p>
<p>Neden böyle anlarda zihnim, genelde halının altına süpürmeyi, gözümün önünde tutmamayı becerebildiğim şeyleri su yüzüne çıkıyordu? Annemi düşündüm. O terk edilmiş evde olanları, Saarinen’in bana söylediklerini tekrar tekrar düşündüm. Miia’ya her şeyi anlatmam gerektiğini biliyordum. Vereceği tepki ne olursa olsun.</p>
<p>“Bu konu hakkında bir şey biliyor musun?” diye sordu Amanda öne doğru eğilip ince dirseklerini ince dizlerinin üstüne koyarak. Akrebe benziyordu. “Çünkü şu anda gerçekten çok tuhaf hissediyorum.” Tekrar başımı salladım.</p>
<p>“Hayır,” dedim olabildiğince ikna edici olmaya çalışarak. “Demek Henrik, Enni’yi öldürmeye çalışmış. Enni’nin durumu nasıl, ağır mı?”</p>
<p>Amanda sanki en sevdiği vazoyu kırmışım, saldırgan davranmışım, acayip hareketler yapmışım gibi bana baktı.</p>
<p>“Hayır. Enni’nin durumu ağır değil. Enni kendini savunmuş. Babam ölmüş.”</p>
<p>Karanlık, odanın içine sızmıyor, adeta sel olup akıyordu. Amanda’nın arkasındaki dünya karardı, gölgeler birbirinin içine girdi. Artık gözlerini göremeyeceğimi anladım. Şiddetli, dondurucu bir rüzgar vurdu geçti.</p>
<p>“Üzgünüm,” dedim.</p>
<p>“Ne için?”</p>
<p>Dirseklerini dizlerinden kaldırıp tekrar arkasına yaslandı. Karanlık bir odada, siyahlar içinde bir kadın sanki birkaç yüz yıl öncesine ait bir tablo gibi görünüyordu. Kötü bir rüyaya benziyordu.</p>
<p>“Baban için üzgünüm... öldüğü için.”</p>
<p>“Zaten böyle olmasını planlamamış mıydık?”</p>
<p>Cevap vermedim. Amanda parmaklarını saçlarının arasında gezdirdi. Henrik Saarinen ölmüştü. Her şey bitmişti. Yirmi yıl sonra her şey. Bu fikir yaşadıklarımla örtüşmüyor, içinde yaşadığım dünyaya uymuyordu.</p>
<p>“Sakın daha önce bunu düşünmemiş gibi numara yapma,” dedi Amanda. “Peki sonrasında ne olacaktı? Amanda’nın babası devreden çıkınca sen de Amanda’ya ve parasına konacaktın.”</p>
<p>“Benim isteğim...”</p>
<p>Omuzlarını kaldırıp başını uygun bir açıya getirdi.</p>
<p>“Beş parasız bir marangoz,” dedi soğuk, katı bir ses tonuyla. “Vallila’da büyümüş. Bir zamanlar ikinci el bir kitapçı işletmiş. Büyük bir mirasın varisiyle yatağa girmiş. Tabii ya kesin parayı düşünmemişsindir.”</p>
<p>Artık yüzünü bile göremiyordum, zaten ihtiyacım da yoktu. Tanıştığımız günü, konuştuklarımızı, o gün neler olduğunu, bir olayın nasıl başka bir olaya neden olduğunu hatırladım. Hepsi saçma bir biçimde mantıklı geliyordu. Şaşırdığımı söylemenin hiçbir anlamı yoktu. Zaaflarımın farkındaydım. Ufacık bir şans tamsam neler olabileceğini biliyordum.</p>
<p>“Şu anda gerçekten gitmen gerektiğini düşünüyorum,” dedi Amanda. “Gelmesini beklediğim biri var.”</p>
<h3><a id="bookmark4"></a><span style="text-decoration:underline;">EKİM 2013</span></h3>
<p>îki hafta boyunca polis beni iki kere sorguya çağırdı. Ayrıca Henrik Saarinen’in avukatı Elias Ahlberg aksi bildirilmediği sürece Kalmela’da çalışmaya devam etmem için ricada bulundu.</p>
<p>Polis sorgulan sırasında yalnızca bana sorulan sorulara cevap verdim. Kendi deneyimlerimden veya teorilerimden bahsetmedim. Şimdilik kimse terk edilmiş evde olanlarla benim aramda bağlantı kurmamıştı, hastanede komada olan Ketomaa da bunu yapmayacaktı. Beklediğimin aksine Man-sikka-aho da benimle irtibata geçmemişti.</p>
<p>Henrik ve Enni arasında geçenleri parça parça bir araya getirince kafamda basit bir tablo ortaya çıktı.</p>
<p>Henrik, Enni’nin Kalmela’daki dairesine dağılmış vaziyette geldi. Ona saldırıya uğradığını, kendisinin masum bir kurban olduğunu bu yüzden polise gidemeyeceğini söyledi. Ne olduğunu veya olayın yerini söylemedi. Ne yapacağına karar verinceye kadar onu saklaması için ısrarcı oldu. Gömleğinin manşetlerinde kurumuş kan lekeleri vardı. Enni korktu. Polisi aramak istedi. Henrik buna kesinlikle izin vermedi. O yine de aramaya çalıştı. Henrik telefonu elinden alıp fırlattı. Enni dairesinden çıkmaya çabaladı. Henrik ona saldırdı. Kolunun üstünde ve bileğinde morluklar vardı. Henrik geri çekildi. Enni polisi aramak için mutfağa koştu. Henrik peşinden gitti. Enni paniğe kapıldı. Henrik onun anlam vermediği bir şekilde bağırıp çağırdı. Öleceğinden korktu. Henrik yumruğunu kaldırıp ona doğru bir hamle yaptı. Enni eline bir bıçak aldı. Henrik durdu. Uzun, çelik bıçak Henrik’in şah damarından kalbine kadar kesip geçti. Oracıkta öldü.</p>
<p>Enni kısa bir süre sonra serbest bırakıldı. İşe geri dönmedi, malikanede hiçbir yerde onu görmemiştim.</p>
<p>Amanda’yı da görmemiştim. Hatta ondan bir haber bile almamıştım. Onu düşündüğüm zaman tüylerimin diken diken olduğunu, arkamdan çıkagelip bana sürpriz yapacağından korktuğumu fark ettim. O ne zaman aklıma gelse etrafıma bakınmaya başlıyordum. Gölgelerin şekillerini ona benzetiyordum, bahçedeki değişiklikler, yan odadan gelen sesler yüzünden bana sanki yakınlarda bir yerdeymiş gibi geliyordu.</p>
<p>Günlerimi çalışarak geçirmeme rağmen sanki boşlukta sü-zülüyormuş gibi hissediyordum. Yapacak işim olmadığında da kendime iş icat ediyordum. Özellikle de sahilde iskeleyle veya saunayla ilgilenmekten hoşlanıyordum. Ekim’in ilk haftası alışılmadık şekilde yağmursuz geçti. Hava açık, gökyüzü maviydi. Serin, temiz hava, hafif de esinti vardı. Güneş doğmak, gökte yükselmek için elinden geleni yapsa da her geçen gün bir öncekine göre daha alçakta kalıyordu. Sabahlan kırmızılar, morlar ufukta iç içe geçip kanşıyor, siyahın üzerinde adeta kalın fırça darbeleriyle pembe şeritler boyanıyordu. Dışarıda çalışıyordum, ellerime, ayaklanma bir meşgale buluyordum.</p>
<p>Düşünmek hatırlamaktan farksızdı. İkisi de canımı yakıyordu.</p>
<p>Malikanede kalırsam işlerin daha da kötüye gideceğini biliyordum fakat henüz gitmeye hazır değildim. Buraya gelmemin sebebi Henrik Saarinen’di. Artık o yoktu. Peki, öyleyse ben neden gitmiyordum? Beni orada tutan şey neydi? Bilmiyordum. Saarinen annemin kaderiyle ilgili sırları da beraberinde götürmüştü, Ketomaa sandalyeye bağlıyken ettiği laflarla ne kast ediyordu onu da öğrenememiştim.</p>
<p>İskelenin korkuluğu bir buçuk metre uzunluğunda, beyaz boyalı bir kafes şeklindeydi, yanında kalan deniz ise hem boyaya hem de boyalı kısmın altında kalan tahtaya vura vura suyu iyice yedirmişti. Yerine yenisini koymanın beni yeterince meşgul edeceğini düşündüm. Bu iş bir yıl, belki de iki yıl yapılmasa olurdu fakat şimdi de yapabilirdim. Gerinip ana binaya bakmak için durduğumda tırabzanları söküyordum.</p>
<p>Biri verandadaki iki kanatlı kapıyı açmıştı, rüzgar beyaz, sarı çizgili perdeleri havalandırıyordu. Bir içeri bir dışarı çıkıyor, sanki diliyle ağzının kenarlarını yalıyormuş gibi duvarları tırmanıyordu. Bir süre izledikten sonra eve doğru yürümeye başladım.</p>
<p>Öndeki merdivenlerin süpürülmesi gerekiyordu. Ağaçlardan dökülen yapraklar üst üste birikip her bir basamakta kaim bir örtü gibi yığılmıştı. Bazılarının rengi çoktan griye dönmüştü, bazıları ise hâlâ soluk san veya kıpkırmızıydı. Yukan çıkıp iki kanatlı kapının önünde geldiğimde beni havalanıp kabaran perdeler karşıladı. İçeri girdim ve durdum.</p>
<p>Mobilyalar, perdeler, halılar sabah nasılsa şimdi de öyleydi, aynıydılar; buna rağmen büyük salon farklı görünüyordu. Sonra içerideki yeniliğin ne olduğunu gördüm, cam bir vazoda duran glayöl çiçeklerinden insanı neredeyse sarhoş eden, güçlü kokular yayılıyordu. Çiçek buketi, Henrik Saarinen’le tanıştığım ilk gün durduğu yerde, aynı vazonun içinde duruyordu. Mutfaktan tanıdık sesler geliyordu; dolap kapaklarının açıldığını, sofranın kurulduğunu, metal çatal, bıçakların şıngırtısını, cam bardağın ahşap yüzeye konulduğunu duyuyordum.</p>
<p>Enni her zaman nasılsa öyle görünüyordu, işe dalmıştı, beni görünce biraz şaşırdı. Ayağında beyaz koşu ayakkabıları vardı, bol kesimli koyu renk bir kot pantolon ve elma yeşili bir eşofman üstü giyiyordu. Yanakları muhtemelen çalışmaktan kızarmıştı. Her şey son derece normal gibiydi. Henrik Saarinen’in öldüğünü, işini bu telaşlı telaşlı çalışan kadının bitirdiğini düşünmek güçtü.</p>
<p>“Selam,” dedim, lafa taziyelerimi bildirerek veya ne kadar üzgün olduğumu söyleyerek girmek istemiyordum. Üzgün olup olmadığımı bile bilmiyordum. Gerçi hiçbiri bir şey ifade etmeyecekti. Her ne olduysa olup bitmişti.</p>
<p>“Selam,” dedi Enni, yaptığı işe, dolapları ve buzdolabını boşaltmaya kaldığı yerden devam ederek. Yerde market poşetleri vardı, mutfak masasının üstünde de içine kendi ev yapımı meyve sularını, reçellerini koyduğu örgü bir sepet duruyordu. Ağzına kadar dolu görünüyordu. Bir süre daha yaptığı işe devam etti ve sonra bana baktı.</p>
<p>“Elias seninle konuştu mu?”</p>
<p>Başımla onayladım. “Onlar aksini söyleyinceye kadar kalmam gerektiğine karar verdiler,” dedim.</p>
<p>“Bana da aynısını dediler.”</p>
<p>Düzenli olarak akşam yemeği yiyen tek kişi ölmüş olmasına rağmen evde halen neden bir aşçıya ihtiyaçları olduğunu sormayacaktım. Bu beni ilgilendiren bir konu değildi.</p>
<p>“Bana sormak istediğin bir şey var mı?” Olduğu yerde doğrulup dimdik durdu. Uzun boylu bir kadındı, aşağı yukarı bir metre yetmiş santim boyu vardı. Doğrudan bana baktı.</p>
<p>“Ne gibi?” diye sordum, gerçi neyi kast ettiğini tahmin edebiliyordum.</p>
<p>Yüzü samimi görünüyordu. Anaç duruşuna bir de kırmızı yanakları eklenmişti.</p>
<p>“Ne olduğu ile ilgili. Henrik ile ilgili.”</p>
<p>Omuzlarımı silktim. “Sanırım yok. Eminim kı pek... hoş bir durum değil. Korkunç demek istedim.”</p>
<p>“Fazlasıyla. Öte yandan, yapabileceğim başka bir şey yoktu. Başkalarına da böyle söyledim.”</p>
<p>“Elbette yoktu.”</p>
<p>Bir süre hiçbir şey söylemeden öylece durduk. Bacaklarımda, bileklerimde soğuk bir rüzgar hissettiğimi sandım, açık kalan kapılardan içeri giren deniz havası perdeleri havalandırıyordu.</p>
<p>“Onun hâlâ evin sahibi olduğunu görmek beni mutlu ederdi,” dedi Enni. “Oysa daireme geldiğinde kendinde değildi. O Henrik değildi. Bambaşka biriydi.”</p>
<p>İnsanlar muhtelemen çoktan ona yaşadığı bu kriz sonrası tedavi olmasını veya bir terapiye başlamasını önermişler, onu dinleyecek, ona yardım edip ilaç yazacak birine yönlendirmişlerdi. Benimle daha önce hiç olmadığı kadar fazla konuşuyordu, ses tonu sanki herhangi bir konu hakkında konuşuyor gibiydi. Bir ara ona Henrik’in ne söylediğini, benden bahsedip bahsetmediğini, yaptığı şeyi ona anlatıp anlatmadığını sormak zorunda kalacaktım. Gözlerini benden kaçırdı ve sanki birden bire mutfak zeminin ortasına itilmiş gibi etrafına bakındı.</p>
<p>“İşlerimi bitirmeliyim,” dedi, plastik bir poşetin üstüne doğru eğilip içinden çıkardığı yiyeceklerle elini kolunu doldurdu. “Eminim sen de öyle. Hayat devam ediyor. Yaşamak, yemek yemek, çalışmak zorundasın. Ne olursa olsun hayat devam ediyor. Başka seçeneğin yok.”</p>
<p>Cevap vermedim. Söyleyeceğim bir şey yoktu. Sesini</p>
<p>duyduğumda çoktan kapıdan dışarı çıkıyor, sonbaharın her yeri kaplayan ışığına bakıyordum.</p>
<p>“Aleksi.”</p>
<p>Sepetten birkaç cam kavanoz alıp kollarına doldurdu ve mutfak dolabına doğru yöneldi. Kavanozları raflara yerleştirirken bir yandan da konuşmaya devam etti.</p>
<p>“Bu akşam yemek için bir şeyler alabilirsin. Senin için biraz yemek bırakacağım. Git de ne istiyorsan al, dairene götür.”</p>
<p>“Teşekkür ederim,” dedim.</p>
<p>“Rica ederim,” dediğini buzdolabının kapağının arkasından duydum. “İkimizin iyi anlaşması önemli. Eminim Henrik de böyle olmasını isterdi.”</p>
<p>Sahile geri dönüp çalışmaya devam ettim. Deniz tıpkı lake bir masa gibi, güneşin batışına kadar ışıl ışıl parladı. Renkler solup yerini karanlığa bırakınca araç gereçlerimi toplayıp çantamı saunaya taşıdım ve bir süre verandada durdum. Kıyıdaki taşların üstüne ve iskeleye vuran dalgaların bitmek bilmeyen müziği, kulağa sanki biri bir torba dolusu inciyi parke zemine boşaltıyormuş gibi geliyordu. Karanlıkta diğer sesler de daha yüksek çıkıyordu. Patikayı çıkarken yükselen ayak seslerim hapur hupur yemeğe gömülen bir adamın çıkardığı seslerden farksızdı. Enni ile aramızda geçen konuşmayı neredeyse unutmuştum ama şimdi hatırladım ya da ben değil midem hatırladı.</p>
<p>Ana bina yine terk edilmiş gibiydi, sanki Enni buraya hiç gelmemişti. Mutfağa gidip ışıkları yaktım ve buzdolabına yöneldim. İstediğimi alabileceğimi söylemişti. Etli, kabaklı bir güveç yapmıştı; her şey neredeyse tastamamdı. Gerçekten de dediği şeyi yapıyordu, o da kendisi olmak üzere doyurması gereken sadece tek bir kişi olmasına rağmen yemek yaparak hayatına devam ediyordu. Mutfak dolabından bir tabak ahp büyük bir kaşık yemek koydum. Mikrodalga fırına koya-çaktım fakat odamda, kendi masamda yemeye karar verdim. Kahvaltı için buzdolabıma koyacağım başka birkaç şey daha alabilirdim.</p>
<p>Sepet yerdeydi. İçini yiyecekle doldurdum, yoğurdun üstüne koymak için üzüm reçeli, elma suyu, mantar salatası ve tabii ki kendi yaptığı geyik eti ezmesi, bir dilim kızarmış çavdar ekmeğiyle iyi giderdi. Başka şeyler de alıp hepsinin üstüne tabağımı koydum. Elimdeki dolu sepet epey ağırdı, arkamdan kapıyı kapattım, çimle kaplı, ışıklandırılmış yoldan bahçedeki binaya geçtim ve merdivenlerden çıkıp kendi daireme girdim.</p>
<p>Zaman zaman yalnızlık nedir diye merak ederdim, bu akşam bu sorunun cevabı kafamda netleşti. Yalnızlık, ıssız bir malikane, ölmüş insanlar ve kendi nefesimin sesiydi. Toplumun, dünyanın bir parçası gibi hissetmek için elimden gelenin en iyisini yaptım. Sıcak bir duş aldım, pencere kenarına mumlar koydum, radyoyu açtım ve sıcak bir yemek hazırladım. Yemeğin buharı üstündeydi, burnuma kokusu geliyordu. Mumun alevi içerideki havadan ufak ufak titriyordu. Işık cama ve duvarlara yansıyordu. Kabak ve et hem lezzetli hem de doyurucuydu. Belki de Enni haklıydı. Belki de hayat devam ediyordu.</p>
<p>Gözlerimin gördüğünü aklımın alması bir dakika kadar sürdü. Bakışlarım pencere kenarındaki vazodan tezgahtaki kavanozlara gitti geldi, önce vazonun içi sonra da ezme kavanozunun üstü. İlk başta dikkatimi neyin çektiğini anlamamıştım. Ne olduğunu anlayınca neredeyse ağzımdaki leri püskürecek gibi oldum.</p>
<h3><a id="bookmark5"></a><span style="text-decoration:underline;">AĞUSTOS 1993</span></h3>
<p>Annem içeri giriyor ve arkasından kapıyı çekiyor. Kapının çarpması kulaklarımda çınlıyor, sanki uzaklarda bir yerlerde kapılar çarpmaya devam ediyormuş gibi ses yavaş yavaş azalıyor. Vesa’nın babasının arabasıyla bir futbol maçından dönmüşüm ve yemeğimi çoktan yemişim. Masada oturmuş Red Kit okuyorum. Annem odaya girdiğinde Daltonlar hapisten yeni kaçıyorlar. Yalnızca tek bir ışık kaynağı var o da masanm üstünde sarkan plastik bir lamba. Işık kümesinin kenarında durduğundan yüzünü göremiyorum. Siyah ayakkabıları tıpkı ben maça gitmeden önce olduğu gibi parlıyor. Dışarıda yürümemiş.</p>
<p>Maç nasıl geçti?</p>
<p>4-2 biz kazandık.</p>
<p>Güzel diyor sesi, ciddi bir şey sorduğunda çıktığı gibi çıkmıyor. Maç boyunca yağmur yağdı mı?</p>
<p>Hemen hemen.</p>
<p>Kırmızı fularını çıkarıyor.</p>
<p>Yemeğini bitirdin mi? diye soruyor.</p>
<p>Hemen hemen. İyi vakit geçirdin mi bari?</p>
<p>Kırmızı fularını sağ eline dolamış.</p>
<p>Nasıl söylesem? diyor. 4- 2Tik bir skor gibi değil.</p>
<p>Yağmur damlaları arkamdaki cama çarpıyor. Evden çıkmadan önce ona ne söylemem gerekiyordu? Hatırlayamıyorum.</p>
<p>Ne oldu? diye soruyorum.</p>
<p>Bir süre hiçbir şey söylemiyor.</p>
<p>Dinlemek ister misin?</p>
<p>Başımla onaylıyorum.</p>
<p>Yemek güzeldi. Manzara hoştu. Restoran deniz kenarındaydı.</p>
<p>Bu iyi değil mi?</p>
<p>Kesinlikle öyle.</p>
<p>Kabanım çıkarıp askıya asıyor. Sokak kapısının yanındaki koltuğa oturuyor ve ayakkabılarını çıkarıp koltuğun altına itiyor. Sonra yerinde doğrulup bana bakıyor. Yüzünü görebiliyorum.</p>
<p>Dürüst olmamak iyi bir şey değildir, Aleksi. Dürüstlük önemlidir. Doğruyu söylemek, olduğunu söylediğin kişi olmak ve yapacağını söylediğin şeyi yapmak.</p>
<p>Üzgün. Bunu fark ediyorum. Sakin olmak için elinden geleni yapıyor fakat sinirli, kızgın. Tıpkı üst katımızdaki banyo bizim banyoya su sızdırdığında ilk seferinde işlerini doğru düzgün yapamayıp bizi annemin iş arkadaşının evinde boş bir odada iki hafta boyunca kalmak zorunda bırakan işçileri bu defa doğru yapıyorlar mı diye başlarında bekleyip kontrol ettiği zamanki kadar kızgın. Koltuktan kalkıp masaya geliyor.</p>
<p>Yemeğimi yemedim. Sanırım senden kalanları yiyeceğim.</p>
<p>Neden?</p>
<p>Ne neden?</p>
<p>Neden yemeğini yemedin?</p>
<p>Bir süre düşünüyor.</p>
<p>Bu konu hakkında konuşmayalım.</p>
<p>Ona bakmaya devam ediyorum. Derin derin nefes alıp iç geçiriyor.</p>
<p>Bir kadın yüzünden, bana daha önce kendisinden bahsedilmeyen çok ama çok rahatsız edici bir kadın, diyor.</p>
<p>Restoranda mı?</p>
<p>Orada çalışıyor.</p>
<p>Sana ne yaptı?</p>
<p>Bana bir şey yapmadı ama yanımdaki kişiye ne yaptığını gördüm.</p>
<p>Öyle mi? Ne peki?</p>
<p>Ellerini artık oynatmıyor. Ellerine bakıp benimkilerden daha küçük yumruklarım bir sıkıp bir açıyor.</p>
<p>Görmemem gereken bir şey gördüm. Tam o esnada tuvaletten geliyordum.</p>
<p>İyi ama ne yaptı?</p>
<p>Çok fazla soru soruyorsun.</p>
<p>Dinlemek isteyip istemediğimi sen sordun ben de evet dedim.</p>
<p>Evden çıkmadan önce hissettiğim kötü bir şey olacak duygusu yeniden içime doğuyor. Sıcak makarnayla dolu olmasına rağmen kamımda bir ürperti hissediyorum.</p>
<p>Ne yapacaksın? diye soruyorum.</p>
<p>Şimdi küçük mutfağımıza girip buzdolabına bakıyor.</p>
<p>Güzel, biraz güveç kalmış. Gidip günlük kıyafetlerimi giyip yemek yiyeceğim.</p>
<p>Ne yapacaksın? tekrar soruyorum.</p>
<p>Buzdolabını kapatıyor, arkasını dönüp küçük mutfak penceresinden dışarı bakıyor. Yağmurun yanı sıra karanlıkta, evin karşısındaki, aşağıdan yukarıya sokak lambasının aydınlattığı yere kadar sarı görünen bina dışında görülecek bir şey yok. Annem dik durup ellerini masanın üstüne koyuyor.</p>
<p>Açıklanmadan bırakılan, cevapsız sorulardan bıktım usandım. Meselenin köküne inmek istiyorum. Şu kadına onunla buluşmak istediğimi söyleyeceğim ve yaptığı şeyi neden yaptığını soracağım.</p>
<p>Ne zaman?</p>
<p>Yarın ama akşama kadar bekleyeceğim. Neden biliyor musun?</p>
<p>Neden?</p>
<p>Pencereden uzaklaşıp bana bakarak gülümsüyor, sanki öfkesi bakışlarında kaybolmuş, yağmurlu, uyuyan karanlığa kanşmış gitmiş gibi yine her zaman nasılda öyle görünüyor.</p>
<p>Çünkü gece yanlarına kadar televizyon izleyip patlamış mısır yiyeceğiz.</p>
<p>Kamıma soğuk bir şey vurduğundan gülümsemekte, boğazım kuruduğundan yutkunmakta zorlanıyorum. Gülümsemeye çalışıyorum belki gerçekten çabalarsam becerebilirim. Annem üstünü değiştirmek için yatak odasına giderken elini omzuma koyuyor.</p>
<p>Bir dakika kadar oturduktan sonra kalkıp mutfağa gidiyorum. Az önce annemin yaptığı gibi pencereden dışan bakıyorum.</p>
<p>Hiçbir şey göremiyorum fakat tam o anda kesinlikle anlamam gereken veya en azından hatırlamam gereken bir şey olduğuna eminim.</p>
<p>Oysa yirmi yıl boyunca aklıma gelmiyor. Annemin sözleri.</p>
<p><span style="font-style:italic;">Şu kadına onunla buluşmak istediğimi söyleyeceğim ve yaptığı şeyi neden yaptığını soracağım.</span></p>
<h3><a id="bookmark6"></a><span style="text-decoration:underline;">EKİM 2013</span></h3>
<p>O uğultulu, telaşlı ses içimden bir yerden geliyordu. Ağaçların arasındaki rüzgar, ayağımın altındaki çakıl taşlan veya arkamda kalan denizden gelmiyordu. Adımlanın uzun ve kendinden emindi, yılın bu zamanına göre akşam havası ılık ve sakindi.</p>
<p>Küçük ev yolun hemen sağında kalıyordu, sanki çiçek gibi toplanmayı bekliyordu. Hemen hemen aydınlık sayılırdı. Veranda ve evin sağ tarafında kalan pencereler parlıyor, karanlık gecenin içine yumuşak, sıcak bir ışık hüzmesi vuruyordu. Evin sol tarafı uykuda gibiydi. Sanki başka bir binanın parçasıymış gibi tamamen karanlıktı. Durdum, derin bir nefes aldım ve cebime koyduğum şeyi elimle yokladım.</p>
<p>Yirmi yıl.</p>
<p>Verandanın merdivenlerini çıkıp ön kapıya geldim ve kapının yanındaki beyaz düğmeye bastım. İçeriden tiz bir ses duyuldu. Ayak sesleri duydum ve kapı hafifçe aralandı. Bir dakika sonra sonuna kadar açıldı ve sıcak ışık ekim gecesinin içine doğru aktı.</p>
<p>“Aleksi. Seni bekliyordum.”</p>
<p>Oturma odasında küçük bir sehpanın üzerine akşam çayı ve açık kahverengi kurabiyeler güzelce konulmuştu. Sehpanın üstünde odaya hafif bir yumuşaklık katan pirinç kaideli, şapkası koyu yeşil camdan bir de lamba vardı. Masanın iki yanında, sırtları gösterişli birer at nalı şeklinde deri koltuklar duruyordu, yer neredeyse tamamen bir İran halısıyla kaplıydı ki gerçek olduğuna şaşırmazdım. Pencere kenarları iri yapraklı süs bitkileriyle dolup taşmıştı, yazı masasının üstünde her iki yanında siyah hoparlörler olan şık bir ses sistemi vardı, klasik müzik, muhtemelen de Wagner çalıyordu. Tavandan sarkan antika lamba yanmıyordu, odanın ışığı masa lambasından ve püsküllü şapkası eski resimleri veya müzede sergilenen eşyaları anımsatan iki tane ayaklı abajurdan geliyordu.</p>
<p>Oda pek büyük değildi fakat güzeldi.</p>
<p>Bana gösterilen koltuğa oturdum ve çayımm gelmesini bekledim. Fincandan yükselen buhar adeta kaçmaya çalışıyordu. Diğer fincanı doldurup çaydanlığı yerine koymasını bekledim. Elimi cebime attım ve fiyonklan alıp sehpanın üstüne koydum.</p>
<p>“Biri 1993’ten,” dedim. “Diğeri ise yeni.”</p>
<p>Fiyonklar birbirinin aynıydı. Yaralı bir kelebeğin kanatlan gibi, koyu renk ahşabın üstünde duruyorlardı. Gözlerimi kaldırıp karşıya baktım.</p>
<p>“Ne zaman fark ettin?”</p>
<p>“Yarım saat önce. Biraz daha koyu renkli olanı,” dedim göstererek, “yirmi yıldır saklıyorum. Bunu ise bu akşam bir ezme kavanozunun üstünde buldum.”</p>
<p>Enni başını çevirdiğinden onu yandan görüyordum. Çay fincanını göğüs hizasına kaldırdı.</p>
<p>“Bu senin için yeterli, öyle mi?”</p>
<p>“Tabii ki hayır fakat hatırlamamı sağladı. Yirmi yıl önce olanları. Gördüğüm, duyduğum şeyleri. Henrik ile ilgili söylediğin şeyleri. Çalıştığın yeri. Deniz kenarında bir restoran. Yemekleri yapış şeklini, onları fiyonklar yaparak bağlamanı. Tıpkı yirmi yıl önce pişirdiğin şeylere yaptığın gibi. Ta o zamanlardan Henrik’e takıktın, onu kıskanıyordun, tıpkı şimdi, şu anda olduğu gibi. Tanıştığımız ilk anda fark etmeliydim fakat aklım tamamen Henrik’teydi. Daima ondan şüphelendim, yanma veya senin olduğun yere yani burnunun ucuna bakmayı akıl edemedim.”</p>
<p>Sesim son derece sakin çıkıyordu fakat sanki benim sesim gibi değildi. Heyecanlı değildim. Her şeyden öte yorgundum.</p>
<p>“Annem seninle tanışmayı planlıyordu,” dedim. “Dediğini yaptı. Sözünü tuttu. Annem mükemmel değildi fakat sözünde dururdu. Seninle irtibata geçtiğine şüphem yok. Bir tek bunun neden soruşturulmadığım anlayamıyorum. Annem restoranı aramış olmalı fakat bir şekilde bu aramanın nedenini doğru yorumlayamadılar. Sonra da ofisinden çıktı, senin arabana bindi ve bir şeyler oldu. Aylardan ekimdi, yağmur yağıyordu ve soruşturmada çok geç kalınmıştı. Böylece arabana binip uzaklaştığında kimse nereye gittiğini bilemedi.”</p>
<p>“Bunu bilen başka biri var mı?”</p>
<p>Ses tonu her zamanki gibiydi, sanki pencereden dışarı bakan birine hava nasıl diye soruyordu.</p>
<p>“Hayır,” dedim. “Anneme ne olduğunu bilmek istiyorum.”</p>
<p>Enni çayını üfledi. Gülümsüyor muydu yoksa çayı üfle</p>
<p>yince ağzının aldığı şekil mi öyleydi anlayamadım. Fincanın üstündeki buhar titredi.</p>
<p>“Kayıp kadının oğlu olduğunu,” dedi, “bana Henrik söyledi.”</p>
<p>Hiçbir şey söylemedim. Enni çayından bir yudum aldı.</p>
<p>Hemen yüzü buruştu. Çay çok sıcaktı. Fincanı tabağa tıkırdatarak geri koydu.</p>
<p>“Burası hakkında ne düşünüyorsun?” diye sordu.</p>
<p>“Anlayamadım.”</p>
<p>Yüzünün tamamını görmeme yetecek kadar başını çevirdi. Işığın çoğu alttan geldiğinden yüzündeki değişim ortaya çıkmıştı. Yaşlı görünüyordu, yanakları biraz sarkmıştı, dudaklarının kenarlarındaki kırışıklıklar koyu renkli ve belirgindi. En büyük değişiklik gözlerindeydi. Gözlerindeki hüzün, göz pınarları kurumuş birinden farksızdı.</p>
<p>“Burası,” dedi elini sallayarak.</p>
<p>“Basit, sade.”</p>
<p>“Mütevazı bir yer,” dedi. “Yirmi üç yıl boyunca sahip olduğum her şey.”</p>
<p>Hiçbir şey demedim.</p>
<p>“Bunun adil olmadığını düşünüyorum. Henrik’e bunun adil olmadığını söyledim. Başka bir kadınla başını belaya her soktuğunda yaptığı gibi iki hafta önce gelip benden yardım istediğinde yine söyledim. Yirmi üç yıl boyunca da başını sürekli belaya soktu. Ben de her zaman ona kucak açtım, ne istiyorsa verdim, onu rahatlattım çünkü söz verdi. Şimdi bile ondan iyilikle söz ediyorum fakat her zaman olduğu gibi beni dinlemedi.”</p>
<p>Bir dakika boyunca konuşmadan oturduk. Enni gözlerini bana dikti. Aramızdaki çay fincanlarından buharlar yükseliyordu.</p>
<p>“Anneme ne oldu?” dedim.</p>
<p>Enni oturduğu koltukta arkasına yaslandı. Önüne, muhtemelen de üzerinde hoparlörler olan yazı masasına baktı. Gümbür gümbür Wagner çalıyor, sesi her yerden duyuluyordu.</p>
<p>“Henrik ve ben bir süre birlikteydik. Mutluyduk ya da en azından ben mutluydum. Henrik mutlu olduğunu söylüyordu. Hâlâ bunun doğru olup olmadığını bilmiyorum. Çalıştığım deniz kenarındaki restoranı satın aldığında tanıştık. İlişkimizden kimseye söz etmemem gerekiyordu. Her zaman ketumdu, kimseyle tek kelime konuşmazdı. Sonra bu kadın çıkageldi, annen.”</p>
<p>Enni tam olarak bana bakmadı fakat başını bana doğru çevirdi.</p>
<p>“Henrik bana karşı soğuk davranmaya başladı. Onunla bir araya gelemiyordum. Bu duyguyu bilir misin? Elbette bilirsin. Amanda aynısını sana çoktan yapmış olmalı.”</p>
<p>Bana baktı. Tabii aramızda fark vardı, ben Amanda’ya aşık olmamıştım. Ben sadece... Pekala, nasıl desem?</p>
<p>“Sonra tam da bizim mekanımız olan o restorana yemek yemeye geldiler,” dedi Enni. “Kalbim kırılmıştı. İki hafta önce, Henrik buraya üzerinde kanlı gömleği, aklını kaçırmış vaziyette geldiğinde içimdeki o yirmi senelik kırgınlığı unutamadığımı, onu affetmediğimi, bazı şeyleri yalnızca halının altına süpürdüğümü fark ettim. Bunu ona söyledim. Ona bittiğini söyledim.”</p>
<p>Ellerini kucağına koydu. Derin bir nefes aldı, verdi.</p>
<p>“Yirmi yıl önce, o akşam, kadın tuvalete gidince, Henrik’in yanma gittim ve yüzüne aslında nasıl bir insan olduğunu söyledim. Sonra da ona tokat atıp bir bardak şarabı üstüne döktüm. Kadın geri döndüğünde ayrılacaklarını ve Henrik’in olan biteni açıklamak zorunda kalacağını biliyordum. Doğal olarak birazdan bana, bunca yaşananlara rağmen Henrik’in neden beni hâlâ yakınında tuttuğunu veya neden benim onun yakınında olmak istediğimi soracaksın.”</p>
<p>Bana baktı, sormamı beklemedi.</p>
<p>“Aşk bazen böyledir. Bir insan hakkında başkalarının bilmesini istemediği şeyleri bildiğin zaman böyle olur. Göstermemi ister misin?”</p>
<p>Ben daha bir şey diyemeden hemen yazı masasına doğru</p>
<p>birkaç adım atıp eğilmiş ve en alttaki çekmeceden bir klasör çıkarıp bana vermişti. Aldım fakat açmadım.</p>
<p>“Sana tekrar soracağım,” dedim olabildiğince sakin olmaya çalışıyordum. “Ne oldu?”</p>
<p>“Bu seninle alakalı.”</p>
<p>Odanın ortasına dikildi. Klasörü açtım.</p>
<p>Bir fotoğraf albümü. İçinde hem Enni’nin hem de Henrik Saarinen’in gençlik yıllarına ait pek çok fotoğraf var. Başka insanlar da var. Farklı saç şekilleriyle, farklı kıyafetler ve güneş gözlükleriyle farklı zamanlarda çekilmiş bu fotoğraflarından Enni, Henrik, Amanda ve Markus Harmala’yı kolayca tanıdım. Toplu çekilmiş birkaç fotoğraf daha vardı. Hiçbiri sıra dışı değildi, ortada sapıkça bir durum yoktu, ne deriler, lastikler ne de hayvanlar, pislik yemeler. Şantaj yapacak hiçbir şey yok. Sadece Kalmela’da, avizelerin, yaz güneşinin altında, teknede veya yemek yerken poz veren insanlar var.</p>
<p>Albümü kapatıp masanın üzerine koydum.</p>
<p>“Yirmi yıl bekledim,” dedim. “Annemi işten aldın. Sonra ne oldu?”</p>
<p>Enni gözlerini kaçırdı. Sahip olduğu bir şey elinden sonsuza dek alınmış bir kadına benziyordu. Bunun nasıl bir duygu olduğunu biliyordum.</p>
<p>• “Buluşmak üzere sözleştik. Çalıştığı ofise gittim. Arabaya bindi. Konuşmaya çalıştık. Henrik’in bana ait olduğunu anlatmaya çalıştım ama o anlamayı reddetti. Elimi kaldırdım, belki de çok ani kaldırmışımdır. Belki de ona vuracağımı düşündü. Bana vurmaya çalıştı. Sonra ben... Yanımda bir bıçak vardı. Kendimi korumak için... İşten çıkarken yanıma almıştım. Düşünmeden hareket ettim. Hiçbir şey hatırlamıyorum ya da pek bir şey hatırlamıyorum. Kötü bir şey olduğunun farkına vardım. Paniğe kapıldım. Arabayı çalıştırıp uzaklaştım.”</p>
<p>Enni geniş omuzlu bir kadındı. Onunla kıyaslayınca annem yanında çok narin, tüy siklet kalıyordu, hiç şansı yoktu.</p>
<p>“Düşünmeden davrandım,” dedi Enni. “Buraya daha önce Henrik ile gelmiştim. Kendimi bir anda bu yola saparken buldum. Helsinki’den onca yolu yanımda bu kadınla gelmiştim. Buraya gelinceye kadar, evde binlerinin olup olmadığını düşünmediğimi fark ettim. Kimsecikler yoktu, ben de işe koyuldum. Ormanda büyük bir çukur kazıp onu gömdüm. Helsinki’ye geri döndüm. O gün olanlarla ilgili hiç kimseye tek kelime etmedim. Kimse de bana sormadı. Henrik’in gözünde konuştuğu bir duvar, seks yaptığı bir metrestim. Polis, Hen-rik’le sadece kısa bir süre görüştü, hepsi o kadar.”</p>
<p>İçimde gitgide büyüyen duygu, bir sim ortaya çıkarmanın verdiği büyük bir rahatlama veya yapılan bu yanlışa karşı duyulan intikam ateşiyle dolu öfke değildi. Daha çok üzüntü duyuyor ve çok derin bir yalnızlık hissediyordum. Enni geriye doğru iki üç adım atmıştı, yazı masasına dayanıyordu.</p>
<p>“Henrik’e anlattın mı?” diye sordum.</p>
<p>“Neredeyse hepsini. Zamanım olmadı...”</p>
<p><span style="font-style:italic;">Sevdiğim birini kaybettim fakat benim o konuyla ilgim yoktu.</span></p>
<p>“Sana bu yüzden saldırdı, değil mi?”</p>
<p>“Onun için yaptığımı söyledim. Anlamadı.”</p>
<p>“Tabii anlamaz,” dedim, sonunda içimde kabaran öfkeyi hissediyordum. Bu öfke çok geçmeden zihnimi sardı ve aklıma hakim oldu. “Kendin için yaptın. Çok kıskanıyordun. Bir tür iyi niyet göstergesi falan değildi yaptığın. Küçük bir çocuğun annesini elinden aldın.”</p>
<p>Şimdi ben ayağa kalkmıştım. Daha önce gördüğüm iki şeyin artık bir araya geldiğini düşündüm: Enni’in mutfakta bıçak kullanmaktaki becerisi ve Henrik Saarinen’in ölüm nedeni. Enni’nin sağ eli arkasına, yazı masasının en üst çekmecesine gitti. Ona doğru bir adım attım. Arkasında kalan elini hızla bana doğru savurdu.</p>
<p>Uzun, parlak bıçak ne kalktı ne de gereksiz bir şekilde sağa sola oynadı. Hiçbir yere sapmadan kalbime doğru yol aldı. Bir adım kadar yakınlaştı, ben de yakınlaştım. Bıçak göğsümü kılpayı kaçırdı fakat öyle sıyırıp da geçmedi.</p>
<p>Parlak bıçak sanki balon patlatıyormuş gibi montumu ve gömleğimi delip geçerek hemen omzumun yan tarafına, sol koluma saplandı. Enni vakit geçirmeden bıçağı çekip çıkardı. Yüzüne baktım. Bakışları kararlı ve soğuktu.</p>
<p>Öne doğru atıldım. Bıçağı bana doğru savurdu. Onu tuttum, sol kolumu boğazına dolamaya çalıştım. Bıçak yüzümün önündeki havayı yardı. Bağırdı. Neredeyse arkasına denk geliyordum. Sağ elimle onun sağ eline uzandım.</p>
<p>Bıçak kollarımı yaraladı, üstümü yırtıp etimi kesti. Enni profesyonel bir aşçıydı. Bıçaklarını kendisi bileyliyordu. Bileğini sıkıca kavradım. Kollarının, gövdesinin bu kadar güçlü olmasına şaşırdım. Boğazına doladığım sol kolumun üstünde tam da acıyacak bir nokta bulup iyice sıktı. Elimi koparacakmış gibi hissettim.</p>
<p>Bağırdım.</p>
<p>Enni debelendi durdu.</p>
<p>Arkasını dönüp doğrudan beni hedef aldı. Engel olmak için elimi kaldırdım. Bıçak elimi başta sona kesti. Enni daha önce yaptığı şeyi yaptı, bıçağı çekti. Kısacık bir andı fakat bu da yetti. Gövdesini tam ortalayıp üzerine atıldım. Aniden yan tarafa çekilince tam olarak deviremedim, az da olsa ıskaladım. Bıçağı tuttuğu elini yakalayıp çektim.</p>
<p>İkimiz de olduğumuz yerde sendeledik. Var gücümle elini burktum. Bıçağı elinden bıraktıramadım. Gücüm yetmiyordu, sol omzumun ve sağ elimin acısı beni hareketsiz bırakıyordu.</p>
<p>Buna rağmen Enni düştü.</p>
<p>İki elimle bileğinden tuttum.</p>
<p>Çevirdim.</p>
<p>Bıçak döndü, sivri ucu yukarı bakıyordu tam o esnada ben yan tarafıma Enni ise kamının üstüne gelecek şekilde ikimiz de yere düştük. Bıçak onun boğazına saplandı.</p>
<p>Enni hırıltılı bir ses çıkardı.</p>
<p>Dizlerimin üstünde doğruldum. Bıçağın ucu ensesinden çıkıyordu. Olduğu yerde debelenip kesik kesik hırıldadı, çıkan her ses bir öncekine göre daha zayıftı. Bıçak boğazının tam ortasına boylu boyunca girmişti. Hareketsiz kaldı, yerde öylece yatıyordu, saçları başının etrafına yayıldı.</p>
<p>Ensesinde, eskiden kalma uzun tırnak izlerini görebiliyordum, sanki biri boynunu yırtmak istercesine tırmalamıştı.</p>
<p>Wagner evi inletiyordu.</p>
<p>Ayağa kalktım, sıcak kan halıya damlıyordu.</p>
<h3><a id="bookmark7"></a><span style="text-decoration:underline;">EKİM-KASIM 2013</span></h3>
<p>Orman, kış mevsiminden beklendiği gibi sakin ve gölgeliydi. tç içe geçmiş ağaç köklerinin üzerinde yol alırken Keto-maa’yı kolunun altından tutuyordum. Yaşlı adam yavaş hareket ediyordu ve engebeli arazide daha da fazla zorlanıyordu. Güneş, bulutların bazen de dalların arasından tıpkı bir ateş gibi kendini gösterse de, diğer zamanlar orman neredeyse tamamen karanlık oluyordu. Gözlerimiz, değişip duran ışığa alışmak zorunda kalmıştı.</p>
<p>Ketomaa’nın boynu ve sol yanağı sargılarla, yara bantlarıyla kaplıydı. Çivilerin açtığı delikler olduğu gibi duruyordu. Kapanmaları biraz zaman alacaktı. Uzun süre bilinci kapalı kaldığından ve hastanede yattığından zayıf düşmüştü, solgun görünüyordu. Polisin kazdığı alana yaklaşıyorduk.</p>
<p>Yol boyunca tek kelime konuşmamıştık. Kalmela’ya gelmek ikimizin ortak karan olsa da bu karan üzerinde dikkatle düşünerek değil daha çok hislerimizle almıştık. Komadan çıkınca ona bildiğim, anladığım her şeyi anlattım. Beni dinledi. Sonra o da bana Henrik Saarinen’in onu nasıl kandmp terk edilmiş eve gitmeye ikna ettiğini, ona nasıl zorla boyun eğdirdiğini anlattı. Saarinen’in neden böyle bir şey yaptığını sorduğumda Ketomaa tam olarak emin olmadığını söyledi. Bunun nedeni Ketomaa’nın ortaya çıkardığı ve ümitsiz araştırmalarım sonunda benim de yavaş yavaş uyanmaya başladığım bir aile meselesi olabilirdi. Gözüm adeta kör olmuştu, önümü bile göremiyordum fakat bu anlaşılabilir bir durumdu.</p>
<p>Ketomaa birkaç gün sonra hastaneden taburcu edilmiş, evine gelmişti. Benimle irtibata geçip eğer o gün yapacak işim yoksa birlikte küçük bir gezintiye çıkmamız gerektiğini söyledi. Ben de ona yakın zamanda bir değil iki kez bıçaklanan bir marangozun iş namına yapacak pek bir şeyi olmadığı için istediği zaman buluşabileceğimizi söyledim.</p>
<p>Kalmela’ya kadar arabayla gitmek yerine dönüşten biraz önce kenara çektik ve ormana giden dar toprak yola girdik. Bu yol önceleri ormana veya malikanenin yakınlarındaki tarlalara açılan herhangi bir yoldan farksızdı. Şimdi ise yolu kaçırmak imkansızdı, ağzı açık devasa bir tünele benziyordu. Yol kazı makinası, damperli kamyon gibi ağır araçların ve tabii ki polis arabalarının lastik izleriyle doluydu.</p>
<p>Arabayı, lastik izlerinin neredeyse bittiği noktaya bırakmıştık. İleride yalnızca kepçenin bıraktığı izler kalmıştı.</p>
<p>Ketomaa soluk soluğa kaldı. Durdu. Yaklaştık. Kısa bir süre sonra bir sonraki tümseğe ulaşıp oradan, buraya görmek için geldiğimiz şeye bakacaktık.</p>
<p>“Daha önce oraya gitmiş miydin?” diye sordu Ketomaa. Konuşması zor anlaşılıyordu. Hâlâ ne çenesini ne de yanaklarını oynatabiliyordu.</p>
<p>“Hayır,” dedim.</p>
<p>“Burada durmak ister misin?”</p>
<p>“Hayır.”</p>
<p>Başka bir şey söylemeden yürümeye devam etti, ben de yanında yürüdüm. Tümseğin üzerine geldik. Her ikimiz de kesik kesik nefes alıyorduk. Eğer ben bu kadar terleyip soluksuz kaldıysam, o kim bilir nasıldı? Rüzgara rağmen atkımı gevşetip montumun önünü açtım.</p>
<p>Hemen altımızda, bir tenis kortu büyüklüğünde kara topraklı bir alan vardı, kazı makinesiyle sürülüp düzleştirilmişti. Etraf sessizdi. Güneş bulutların arkasından çıkıyordu.</p>
<p>“Yanılmamışız,” dedi Ketomaa, sanki benim düşüncelerimi tahmin ediyordu.</p>
<p>“Galiba öyle,” dedim hemen yan tarafıma, ona doğru baktım. Tıpkı elim gibi omzum da acıyordu.</p>
<p>“Bir bakıma, en başından beri doğru yoldaydık.”</p>
<p>Sahilin yarım kilometre uzağındaydık. Ağaçlar bütün yapraklarım dökmüştü. Ladin ağaçlarının olduğu yer parlak yeşil bir nokta gibi görünüyor, daha da uzaktakiler ise gri manzaralım üstüne tahta sopalarla batırılmış kağıttan oda kokularına benziyordu.</p>
<p>Kara toprak, kazılmış alan bizim altımızda kalıyordu. Neye baktığımı bilmiyordum. Burada olmak, burayı görmek istemiştim. Şimdi ise geri dönmeye hazırdım. Rüzgar yüzüme vuruyordu. Montumun düğmelerini tekrar ilikledim.</p>
<p>Ketomaa aniden sağ elini kaldırıp yan tarafına böbreğinin üstüne bastırdı.</p>
<p>“İyi misin?” diye sordum.</p>
<p>“Çivilerle vurulan bir kanser hastası nasılsa ben de öyleyim.”</p>
<p>“Oturalım mı?”</p>
<p>“Geçer birazdan.”</p>
<p>Sendelerse destek olurum diye biraz daha yanma sokuldum.</p>
<p>“İhtiyacım olursa yardım isterim.”</p>
<p>“Elbette,” dedim ve birkaç adım uzaklaştım.</p>
<p>Rüzgar montumun içine işliyordu. Tepenin üstündeyken olan şeyin aynısı olmuştu, durmak bilmeyen buz gibi bir rüzgar üstümdeki kat kat giysileri birbiri ardına delip geçiyordu.</p>
<p>“Her şey aslında beklediğim gibi oldu,” dedi Ketomaa.</p>
<p>“Geriye dönüp bakması kolaydır ama bazen de elinden ancak bu gelir. Bunu bir yerde okumuştum ”</p>
<p>Sormak zorundaydım.</p>
<p>“Buraya neden geldik?”</p>
<p>Ketomaa döndü ve rüzgardan sulanmış mavi gözleriyle bana odaklanabilmek için biraz bekledi.</p>
<p>“Nasıl bir duygu?”</p>
<p>“Annem böyle olsun istemezdi herhalde...”</p>
<p>“Affedersin, onu kastetmemiştim,” dedi Ketomaa sessizce. Ona baktım. Gerçekten üzülmüşe benziyordu. En azından surat ifadesi üzgündü ya da belki de sadece soğuktan donmuş yaşlı bir adamın yüzüydü bu.</p>
<p>“Haıjutori’deki halk saunasında bir zamanlar duyduğum bir şey aklıma geldi. Annesi yeni ölmüş, elli yaşlannda bir adam saunaya geldi. Konu açılınca, yaşlı adamlar anneleri öldüğünde ne kadar zor zamanlar geçirdiklerini itiraf ettiler. Sonra sessizlik oldu ve içlerinden biri ‘Babalar gelir geçer fakat insanın bir tane annesi olur,’ dedi.”</p>
<p>Ketomaa bana baktı. O anda bulunduğumuz yer ve hava şartlan elverdiğince, galiba ikimiz de gülümsemiştik.</p>
<p>“Elbette senin için üzülüyorum fakat buraya gelip görülecek ne varsa görmemizin önemli olduğunu düşündüm. Her ikimizin de göreceği.”</p>
<p>Arkasını döndü, ben de döndüm.</p>
<p>Etrafta hiç araba yoktu. Yalnızca ağaçlar ve toprak vardı. Düşündüğümden daha fazla mesafe geldik.</p>
<p>“Demek istediğim, fiziksel olarak burada bu şekilde durmak nasıl bir duygu?” dedi Ketomaa. “Ayaklann ne durumda? Peki, ya zayıf da olsa baygın birini önce buraya kadar taşıyıp sonra da aşağıya indirip hir buçuk metre derinliğinde bir çukur kazmak zorunda olsaydın ne halde olurdun?”</p>
<p>Tekrar döndü, ben de aynısını yaptım ve ikimizde siyah mezar yerine baktık.</p>
<p>“Ormandan buldozer geçmiş, arazi dümdüz edilmiş,” diye devam etti. “Gündüz vakti. Güneş parlıyor. Şimdi bile yürümek zor. Karanlıkta, bir yandan yağmur yağarken bir yandan da ayakların çamura bata çıka yolu ararken kim bilir nasıl olurdu?”</p>
<p>Yandan bakınca Ketomaa yaşlı bir kuş gibi görünüyordu. Uzun, sivri bir gaga ve binlerce kez maruz kaldığı kötü hava koşullarının şekillendirdiği bir yüz.</p>
<p>Enni’nin güçlü fiziği, ellerinin keskin, çabuk hareketleri aklıma geldi. Sirklerdeki iri kıyım kadınlar gibi kuvvetliydi fakat o bile bunca şeyi tek başına yapmış olamazdı. Gençken bile bu mümkün değildi. Yağmurdan sırılsıklam olmuş karanlık bir ekim gecesinde imkansızdı.</p>
<p>“Güçlü kuvvetli bir kadın bile bunu tek başına becere</p>
<p>mez,” dedim. “Birinden yardım alması gerekir.”</p>
<p>Ketomaa başıyla onayladı.</p>
<p>“İnsanın aklına Tanja Metsâpuro dosyası geliyor.”</p>
<p>“Nasıl yani?”</p>
<p>“Tanja’nın cesedi epey uzağa taşınmıştı. Vücudundaki izlere bakılırsa birileri onu denize atmak için epey uğraşmış. Bu bilgi hiçbir zaman halka açıklanmadı. Burada böyle dururken bir anda yine aklıma geldi.”</p>
<p>Derin bir nefes aldı.</p>
<p>“Bir şey daha var,” dedi. “Sol kulağındaki küpesi koparılmıştı.”</p>
<p>“Bütün bunların birbirleriyle alakası var mı?”</p>
<p>İncecik omuzlarını silkti.</p>
<p>“Belki de. Kimbilir.”</p>
<p>“Sana göre var,” dedim çatık kaşlarına, büzüşmüş ağzına bakarak.</p>
<p>“Tanja’nın dosyasının aslında insanların düşündüğünden çok farklı olduğu gerçeğine dayanarak ikisinin birbirleriyle bağlantılı olduğuna inanıyorum. Örneğin küpe meselesi. Eğer biri güç kullanmak veya acımasızlık yapmak isteseydi iki küpeyi de koparırdı. Böyle örneklerle birden fazla dosyada karşılaştım. Oysa Tanja’nın sadece tek küpesi koparılmış. Bir şey daha var, sana birini öldürme fırsatı verilse, bu işi gidip cesedi saklamayı planladığın yerden uzakta mı yaparsın yoksa yakalanma riskini en aza indirmek için cesedi koyacağın yerin olabildiğince yakınında mı cinayeti işlersin?”</p>
<p>Ketomaa bana baktı. Gözleri nemliydi. Eldivenin tersiyle gözlerini sildi.</p>
<p>“Demek annemden on yıl sonra,” dedim ileri sürdüğü fikri devam ettirerek, “neredeyse aynı senaryo olmuş. Henrik Saarinen’in hoşlandığı ya da belki de aşık olduğu, her neyse bir kadın. Bu kadın ortadan kayboluyor. Sonra da cesedi bulunuyor ve hem ceset hem de bulunduğu yer katilin cinayeti tek başına işlemediğini gösteriyor. Biz ayrıca Henrik Saarinen’in bal gibi masum olabileceğini de biliyoruz. Belki de Saarinen bize doğruyu söylüyordu. Söylediklerinin tamamı belki de doğruydu. Belki de Tanja’nın başına gelenlerin, tıpkı polisin şüphelendiği gibi uyuşturucu işiyle bir bağlantısı vardı. Aslına bakarsan, Henrik Saarinen’in yakın çevresinin uyuşturucuyla ilgisi olduğuna inanmak için sebeplerim var.”</p>
<p>Ketomaa başıyla onayladı. Gülümsemiş bile olabilirdi. Üşüdüğünü görebiliyordum. Gitme zamanımız gelmişti. “Belki de gerçekten o kadar yanılmamışdır,” dedim ve biraz karşı çıkmasına rağmen kolundan tuttum.</p>
<h3><a id="bookmark8"></a><span style="text-decoration:underline;">EKİM-KASIM 2013</span></h3>
<p>Amanda Saarinen’in yakası hem genişlemiş hem de daha da açılmıştı. Ruju yere yeni düşmüş vişne çürüğü rengiydi.</p>
<p>“Biraz hayal kırıklığına uğradım,” dedi. “Senin her zaman, bir çırpıda kurtulmam gereken adamlardan biri olduğunu düşündüm.”</p>
<p>Siyah saçları parlıyordu, göğüslerini yan yana getirip sıkıştırmıştı. Ellerini kucağında kavuşturmuştu, milyonların üstüne konmuş bir vâris huzursuzca nasıl beklerse öyle sabırsız ve durumdan hoşnutsuz görünüyordu.</p>
<p>“Seni gördüğüme sevindim, Amanda.”</p>
<p>Karşısındaki masaya oturdum. Oturduğu kanepe yepyeniydi, parlıyordu. Ucuz bir şeye benzemiyordu.</p>
<p>“Burnunu silebilmiş olmana sevindim,” dedim.</p>
<p>Bana sanki bir çöp yığınına bakar gibi baktı.</p>
<p>“Kokain kullandığını biliyorum,” dedim. “Gerçi ne var bunda? Babanla tanışmadan önce Tanja da kullanıyordu. Tanja Metsâpuro’yu hatırladığına eminim, Henrik’in kız arkadaşı?”</p>
<p>Amanda’nın surat ifadesinde hiçbir değişiklik olmadı. Kayıtsız kalan bakışlarından herhangi bir çıkarım yapmak</p>
<p>imkansızdı. Elimdeki çürük iddialarla orada olup olmamam gerektiğini düşünmeye başladım, zihnimde şekillendirdiğim teoriler bir bir yıkılıyordu. Oraya gelirken hissettiğim kesinlik duygusu darbe almıştı. Şüphe, soğuk su gibi içime yayıldı. Kendi kendime orada bulunma sebebimi hatırlattım. Buradaki işim henüz bitmemişti.</p>
<p>“Tanja’nın zamanında siciline ufak tefek bir şeyler işlenmiş,” dedim. “Ciddi bir şey değil. Yasadışı kullanım. Yani kokain kullanırken yakalanmış. İşin ilginç yanı aynı zamanda başka biri daha suçlanmış. Senin kocan. Eminim hatırlıyor-sundur.”</p>
<p>Amanda gülümsedi. Gülümsemesinin samimi hiçbir tarafı yoktu.</p>
<p>“Senin iyice kafan karışmış, Aleksi. Eminim bu kadar yalnız olmak çok zordur. Annen öldüğü için sana kapımı açtım. Dürüst olmam gerekirse, senin için üzüldüm.”</p>
<p>Adeta bir öğretmen, bir çocuk bakıcısı gibi ellerini kavuşturdu ve ayağa kalkıp ne kadar ilgi çekici olursa olsun dersin veya hikayenin bittiğini göstermek için öne doğru eğildi. Oysa ben daha yeni başlıyordum.</p>
<p>“Amanda, sen kimse için üzülmezsin. Benden babanı öldürmemi istedin. Bana kapını korktuğun için açtın. Tabii haklı olarak.”</p>
<p>Belki de bunu düşünüyordu ya da sadece öylesine bana bakıyordu. Surat ifadesinden veya gözlerinden bunlardan hangisini yaptığını anlayamıyordum. Biraz daha öne eğildi.</p>
<p>“Kimsin? Nesin sen? Bu ne cüret?”</p>
<p>Ben kahyaydım. Annemin oğluydum. Doğru olanı yapmak için yirmi sene bekledim.</p>
<p>“Bazen Henrik ve Tanja’nın nasıl tanıştığını düşünüyorum. Son derece şaşırtıcı bir yakınlaşma olmalı, yaşlı bir milyoner ve kızı yaşında bekar bir anne. İnsan ister istemez</p>
<p>birbirlerini nasıl tanıdıklarını, hangi cehennemde karşılaşmış olabileceklerini merak ediyor. Enni’nin fotoğraf albümü bu sorunun cevabı için paha biçilmezdi. Eminim Enni’nin fotoğraf çekmeyi çok sevdiğini biliyorsundur. Bunu anlayabilirim çünkü ne de olsa siz onun ailesiydiniz. Bir bakıma.”</p>
<p>Enni’nin albümünden aldığım bir fotoğrafı cebimden çıkardım. Henrik Saarinen’in teknesinin fotoğrafıydı. 2000Te-rin başında, ya 2001 ya da 2002 yazında çekilmişti. Bronz çiftler, teknenin beyaz gövdesi, arka planda ise güneş ışıklarıyla pırıl pırıl parlayan deniz. Fotoğrafı masada uzanabildiğim yere kadar ittim.</p>
<p>“İlk başta bu insanlardan bazılarını elbette tanımıyordum,” dedim. “Benden önce kovulan eski kahyanızdan biraz yardım almak zorunda kaldım. Tahmin edebileceğin gibi memnuniyetle yardım etti. Fotoğraftakileri tabii ki tanıyorsun. Bu sen-sin, soldaki senin kocan sağ tarafta başka bir çift var, Tanja Metsâpuro ve onun kocası. Kokain. Henrik’in bundan haberi yok. İşte o da sağ tarafta. Tanja ile birkaç defa görüşüyor ve ondan etkileniyor. Epey ironik değil mi? Onları resmen sen tanıştırmışsın.”</p>
<p>Amanda arkasına yaslanıp bacak bacak üstüne attı. Dirseğini kanepenin kolçağına koydu ve parmaklarını şakağına dayadı. Keyfi yerinde gibi görünüyordu.</p>
<p>“Devam et,” dedi.</p>
<p>“Bitirmek üzereyim.”</p>
<p>“Sonra da bana ne kadar istediğini söyle.”</p>
<p>“Ne kadar ne?”</p>
<p>“Ne kadar para istiyorsun?”</p>
<p>Başımı salladım. Ona baktım ve bir şey anladım. Bir daha asla onun gibi bir kadına ilgi duymayacaktım. Ona gerçekten teşekkür etmeliydim.</p>
<p>“Daha önce de söyledim. Senin param istemiyorum. Ne seni ne de paranı.”</p>
<p>“Herkes bir şey ister.”</p>
<p>“O konuda hemfıkirim.”</p>
<p>“Ne istiyorsun?”</p>
<p>“Beni dinlemeni ve anlattıklarımın doğru olup olmadığını söylemeni istiyorum.”</p>
<p>“Peki ya söylemezsem?”</p>
<p>“Bu sana kalmış. Önce dinlersin, ona göre karar verirsin.”</p>
<p>Hiçbir şey söylemedi. Ben de dinlemeye hazır olduğunu varsaydım. Bu benim için yeterliydi.</p>
<p>“Benim tahminime göre bu fotoğraf çekildikten, ilk buluşmalarından çok kısa bir süre sonra Henrik, Tanja ile irtibata geçti. Başka bir şekilde de bir araya gelmiş olabilirler. Bunun bir önemi yok. Tanja kocasından boşandı. Henrik ve Tanja görüşmeye başladılar. Bir gün Henrik sana ilişkilerinden bahsetti ve doğal olarak bu senin için tam bir şok oldu.”</p>
<p>Hâlâ tepki vermiyordu.</p>
<p>“Sen Tanja’yı çok farklı çevrelerden tanıyorsun. Onunla kokain çekmiştin, dansa gitmiştin belki de tıpkı bazı zamanlar yaptığın gibi birlikte grup seks yapmıştın. Oysa, babana bunlardan söz edemezsin. Tanja’dan hoşlanmıyorsun. Sürekli bir yerlere gelmeye çalışan, açgözlü Tanja’nın varlığı seni zıvanadan çıkarıyor.”</p>
<p>Amanda’nın yüzünde az da olsa bir hayat belirtisi olmuş olabilirdi. Belki de bir hatırası canlandı ya da sadece rahatsız oldu veya canı sıkıldı.</p>
<p>“Bu yüzden onu tehdit etmeye başlıyorsun,” diye devam ettim. “Elinden ne geliyorsa yapıyorsun. Nihayet o geri çeki-linceye kadar. Böyle bir şeyin olabileceğine inanamıyorsun. Bir insanın senin gibi açgözlü ve acımasız olmayacağına, bir insanın geri çekilebileceğine, vazgeçebileceğine inanamıyorsun. Sen ve Tanja bir gece tekrar buluştuğunuzda Henrik ve Tanja çoktan ayrı İm işti.”</p>
<p>Nefes aldım. Derme çatma kurgumun en zayıf noktasına geliyordum. Adeta vahşi bir at sürüsünü kibrit çöpünden yapılmış bir ağıla sokmaya çalışıyordum.</p>
<p>“Belki de o otoparkta veya başka bir yerde biriyle buluşmak üzere sözleşmiştin. Her halükarda oradasın ve her şeyi geride bıraktığınızı düşündüğü için oraya gelme cesaretini gösteren Tanja’dan hâlâ nefret ediyorsun. İşte orada, parkta veya her neredeyse işler çığırından çıkıyor. Kokain çekmişs-sin, kafan dumanlı, belki de biraz başın dönüyor ve Tanja’yı öldürüyorsun.”</p>
<p>Amanda ağzını azıcık açtı, dudaklarını ayırınca vişne çürüğü de ortadan ikiye bölündü.</p>
<p>“Bütün bunları tek bir fotoğraftan çıkardın yani,” dedi. “Tebrik ederim.”</p>
<p>Ellerimi koltuğun kolçaklarına koydum. Sıcak, nemli avuçlarımı derinin üstüne koyunca rahatsız hissetmeme rağmen ellerimi kaldırmadım. Amanda’nın bakışlarına karşılık verdim ve yaptığı yorumu havada bıraktım. Sallanan bir köprünün üzerinden bu noktaya kadar gelmiştim ve eğer o da benimle köprünün ortasında buluşmak istiyorsa onu memnuniyetle beklerdim.</p>
<p>“Bir şey söylememi mi bekliyorsun?” diye sordu.</p>
<p>Cesaretlensin diye terli elimi sallayarak işaret verdim. Siyah saçlarını yüzünden çekmek için hafifçe geriye attı, gevşeyen tutamları eliyle düzeltti. Uzun tırnakları pırıl pırıl parlıyordu.</p>
<p>“İsteyen istediği hikayeyi uydurabilir,” dedi. “Sen diyeceğini dedin. Sana sadece şunu söyleyeyim: Tanja Metsâpuro ne geri çekildi ne de mücadele etti. Hiçbir şeyden vazgeçmedi.”</p>
<p>“Sonra ne oldu peki?” dedim şaşkınlığımı gizlemeye çalışıyordum.</p>
<p>“Hayatını daha önce nasılsa öyle sürdürmek istedi, hepsi bu. Hiçbir şeyden vazgeçemezdi. Aşağılıktan da aşağıdaydı. Başka hiçbir şeyi anlamazdı.”</p>
<p>“Senden farklı olarak.”</p>
<p>“Benim yaşadığım yere bak, bir de onun yaşadığı yere.”</p>
<p>“Aranızda bir kavga oldu mu?”</p>
<p>Amanda hemen cevap vermedi. Sonra da gülümsedi. Aynı gülümsemeyi daha önce Henrik Saarinen’in yüzünde de görmüştüm. Alaycı, kibirli, neredeyse komik bir gülümseme.</p>
<p>“Az önce saçma bir şey düşündüm,” dedi. “Bir şeyleri çözdüğünü sanmıştım ama çözememişsin. Sen, yakında işsiz kalacak tamirci Aleksi Kivi, tam bir kaybedensin. Mirasıma kavuşur kavuşmaz seni hemen bordrodan çıkaracağım. Bu anlattıklarının hiçbirini kamtlayamazsın.”</p>
<p>“Bunun neresi komik?” diye sordum yüzündeki gülümsemenin büyüdüğünü görerek.</p>
<p>“İpucuna hem çok yakınsın hem de çok uzaksın. Elinde olan tek şey anlattığın hikaye. Kavga etmedik. Kavga edecek bir şey yoktu. O sürtüğün küpesi kabanımm fermuarına takıldı sadece. Belki de küpesi koparak çıktı diye insanlar kavga ettiğimizi düşünmüş olabilir ama aslında olan o değildi. Tanja kokain almak için geldi. Uzun süredir kullanmıyordu fakat daha sonra şu tanıdığını aradı ve biraz alması gerektiğini söyledi. Otoparka geldiğini gördüm ve şok tabancasına sarıldım.”</p>
<p><span style="font-style:italic;">Tanıdığı kişi.</span></p>
<p>Yıkılmaya yüz tutmuş o köprüde endişeyle bir adım daha attım, kibrit çöpünden çitimi kuvvetlendirdim, bu sefer biraz daha kendimden emindim.</p>
<p>“Sonra ne oldu?”</p>
<p>Çok da şaşırtıcı bir şey olmadı,” dedi Amanda narin omuzlat ını silkeleyerek. Göğüslen bir süre birbirlerine sımsıkı yaslandı. “Ondan kurtuldum ama dediğim gibi biz şu anda sadece sohbet ediyoruz o kadar. Hiçbir şey kanıtlayamazsın.”</p>
<p>“Hayır, tabii ki kanıtlayamam.”</p>
<p>Kimseye bir şey kanıtlamak zorunda değildim. Kendim dışında.</p>
<p>“Küçük sohbetimiz burada sona erdi,” dedi Amanda her iki bacağını tekrar yere koyarak. Ellerini dizlerinde kavuşturunca omuzları vahşi bir hayvan gibi kalktı ve göğüsleri arasındaki çizgi iyice kararıp neredeyse simsiyah oldu, suratı sert, yüz hatları belirgin görünüyordu. “Sanırım bir daha kesinlikle görüşmeyeceğimizi biliyorsun.”</p>
<p>Hiçbir şey söylemedim. Yerimden kalktım, yatak odasına doğru göz ucuyla baktım.</p>
<p>Yatağın yanındaki masayı görebiliyordum, onun yanında da arkasına bir kot pantolon konulmuş bir sandalye vardı. Erkek pantolonu. Açık mavi ve ‘yıpranmış’. Bronz tenli, yapılı, saçlan jöleli bir adam için bildik bir tarzdı. Ketomaa’nın bana, Henrik Saarinen’in ondan kurtulmak istemesinin sebebiyle ilgili söyledikleri aklıma geldi.</p>
<p>Kapıya geldiğimde yerde gördüğüm ayakkabıları da hatırladım. Postallar. Roihupelto’daki karanlık garajda gördüklerimden.</p>
<p>Bu düşünceler zihnimde bir araya gelirken başka şeyler de hatırladım. Kalmela’daki iskelede karşılaşmamız, tekneye eşyaların yüklenmesi, kapının dışında dairesinden ayak seslerinin geldiğini duymam ve kimsenin çalan kapıyı açmaması, Henrik Saarinen’in Amanda hakkında söyledikleri...</p>
<p><span style="font-style:italic;">Onu vazgeçirebilecek... onu durdurabilecek biri...</span></p>
<p>Bir keresinde bir insanın bir meseleye geç uyandığında,</p>
<p>bir an için bile olsa olaylara daha geniş açıdan bakıp her şeyi, her ayrıntıyı, daha önce hiç olmadığı kadar net bir biçimde görebildiğini sandığını duymuştum.</p>
<p>Amanda gerçekleri bilmemeyi hak etmiyordu. Arkamı döndüm. Ayakta durmuş, karşılıklı birbirimize bakıyorduk.</p>
<p>“Harmala’ya selam söyle,” dedim, “ama eminim sen ona Markus diy örsündür. Markus’a annem gömülürken, Tanja Metsâpuro öldürülürken veya en azından cesedi suya atılırken orada olduğunu bildiğimi söyle.”</p>
<p>“Sana söylediğim gibi,” dedi Amanda, biraz daha yakınıma geldi, uzun zaman önce beni beklentiye sokup içimi gıcıklayan, bir sonraki adımda acaba ne olur diye bende merak uyandıran parfümünün kokusunu alabileceğim kadar yakınlaştı. Şimdi ise bu parfüm bana ekşimiş, iğrenç bir koku gibi geliyordu. “Sadece biraz sohbet ettik o kadar. Belki senin dediğin gibi olmuştur ya da belki senin olduğunu sandığın gibi bir şey olmamıştır. Belki de ikisinin arası bir şey olmuştur. Her ne olduysa bunu kamtlayamazsm.”</p>
<p>Buz gibi bakan gözlerinin içine baktım.</p>
<p>“Bana yalan söyledin, beni bir boruyla dövdün ve babanı bana öldürtmeye çalıştın. Sen ne yaşıyorsan hak ediyorsun. Her gece kendi erkek kardeşinle yatağa giriyorsun.”</p>
<p>Hâlâ tepki göstermiyordu. En azında görünürde bir şey yoktu. Oysa nefesinin kesildiğine eminim. Yüzü taştandı, kendisi taştandı sanki.</p>
<p>“Sence baban neden on sekiz yaşında bir genci işe almak konusunda bu kadar istekli oldu?” dedim. “Çıkmaza girmişti. Markus, onun oğlu. Eski bir polis memuru bu gerçeği ortaya çıkardı ve bu yüzden neredeyse canından oluyordu. Henrik, Markus’un bunu bilmesini istemiyordu, senin Markus’la yattığım bildiği için sana da söyleyemezdi. Elbette şimdi herkes bu gerçeği bildiğine göre Markus mirasın meşru vârisi oluyor.”</p>
<p>Bir saniyeliğine sustum. Evet nefesi kesilmişti, buz gibi bakan gözleri artık hiçbir şey görmüyordu.</p>
<p>“İkinize de iyi şanslar,” dedim. “Birbirinize layıksınız.”</p>
<p>Oradan ayrıldım.</p>
<p>Dilini yuvasına iyice bastırarak arkamdan kapıyı dikkatlice kapattım.</p>
<p>Öfkeyle çığlık çığlığa bağırdığı yol boyunca duyuldu. Sahil yolundan trafiğe girdiğimde bile bu sesleri duyabileceğime emindim.</p>
<p>“Miia Niemelâ.”</p>
<p>Telefondaki ses iki kelime etti ve ben iki ay öncesine, süpermarkette üzerime bol gelen, kanlı, pislik içindeki kıyafetlerimle onunla karşılaştığım ana geri döndüm.</p>
<p>“Selam. Ben Aleksi.”</p>
<p>“Merhaba.”</p>
<p>“Kötü bir zamanda mı aradım?”</p>
<p>“Sayılır. Ne için aramıştın?”</p>
<p>Arkadan insanların sesi ve müzik gürültüsü geliyordu.</p>
<p>“Özür dilemek istemiştim,” dedim. “Açıklama yapmak istedim.”</p>
<p>“Hiçbir şey açıklamana gerek yok.”</p>
<p>“Bence var. Hem bana hâlâ kızgın olduğunu biliyorum. Farkındayım.”</p>
<p>“Değilim. Seni düşünmüyorum.”</p>
<p>“Ben seni düşünüyorum. Sürekli seni düşünüyorum.’</p>
<p>Arkadaki gürültünün ne olduğu yavaş yavaş anlaşılıyordu, bir bar ortamındaydı, kız arkadaşlarının sesi duyuluyordu, Marvin Gaye’den Sexual Healing parçası çalıyordu. Parça parça her şeyi gözümde canlandırabiliyordum. Gece gezme-</p>
<p>sine çıkmış bir kız arkadaş grubu, makyajlı yüzleri ışıl ışıl parlıyor, koyu renk göz kalemleri çekilmiş, dudaklarda parlak rujlar, kadeh kadeh şaraplar, uzun kokteyl bardakları, flör-töz bakışlar, yüksek sesle konuşuyorlar, bulundukları yerden kahkahalar yükseliyor.</p>
<p>“Bir dakika bekler misin?”</p>
<p>Gürültü azaldı. Yürüyordu. Yere vuran topuk sesleri kulağıma kadar geliyordu.</p>
<p>“Tamam,” dediğini duydum. “Dışarı, lobiye çıktım. Beni aramanı istemediğimi söylemek istiyordum.”</p>
<p>“Anlıyorum fakat bir keresinde benden kendi hayatım hakkmdakileri anlatmamı istemiştin...”</p>
<p>“O, o zamandı. Şimdi işler değişti.”</p>
<p>“Olli’yi mi kast ediyorsun?” diye sordum herhangi bir şey düşünemeden.</p>
<p>“Tanrım. Beni terk ettikten altı ay sonra hâlâ kıskanabiliyor olman iyi cesaret.”</p>
<p>Bu görüşme için dikkatle hazırlandığımı, zihnimin sakin olduğunu, tek bir gerekçeyle irtibata geçtiğimi sanmıştım. Kendimden önce onu düşüneceğimi zannetmiştim. Ne olursa olsun, Miia ne derse desin.</p>
<p>“Üzgünüm,” deyiverdim. “Sadece sana olanları ve yaptığım şeyi neden yaptığımı anlatmak istemiştim.”</p>
<p>“Gizli ajan.”</p>
<p>“Ne?”</p>
<p>“Tıpkı o gün konuştuğun gibi konuşuyorsun.”</p>
<p>“İyi ama şimdi konuşabilirim.”</p>
<p>“Konuş o zaman.”</p>
<p>“Eminim eğer buluşabilsek daha iyi...”</p>
<p>Yere vuran topuklu ayakkabı seslerini, acımla aşık atan alemcilerin gürültülerini giderek daha çok duyuyordum.</p>
<p>“Her şey annem yirmi yıl önce öldürüldüğünde başladı,” dedim bu görüşme için yaptığım hazırlığın aslında ne kadar yetersiz olduğunu fark ederek. Düşündüğüm onca şey ve başıma gelenler yüzünden zihnim karmakarışıktı. Laflarıma dikkat etmek zorunda olduğumu biliyordum. Neyse ki ikimiz de bir süre konuşmadık.</p>
<p>“Aleksi, üzgünüm ama sormak zorundayım.” Miia’nin ses tonu şimdi daha farklıydı, daha temkinli geliyordu. “Sen ciddi misin? Yani söylediklerin doğru mu?”</p>
<p>Doğru muydu?</p>
<p>En küçük ayrıntısına kadar doğruydu.</p>
<p>O ana kadar yaşadığım hayatın tamamıydı.</p>
<p>“Evet. Bunun hakkında nasıl konuşmam gerektiğini bilmiyordum. Hâlâ da bilmiyorum. Bütün bunların nasıl olduğunu bilmeni istiyorum. Yirmi yıl önce annem ortadan kayboldu ve ben kısa bir süre sonra da katilin kim olduğunu buldum.”</p>
<p>“Oh, Aleksi.”</p>
<p>“Bu gerçekten uzun bir hikaye...”</p>
<p>“Mesele o değil.”</p>
<p>Bekledim, onu sıkboğaz etmek istemiyordum. Kalbimin küt küt attığını, telefon hattının cızırdadığını duyabiliyordum. Aradan birkaç saniye geçti.</p>
<p>“Daha yeni nişanlandım. Dün. Kutlamak için arkadaşlarımla dışarı çıktım.”</p>
<p>Bir an için ne diyeceğimi bilemedim.</p>
<p>“Tebrik ederim,” dedim.</p>
<p>“Teşekkür ederim. Aleksi, sana ve annene olanlar için üzgünüm. Ben... ya da... şimdi pek de şey olmadığımız için şu an olmasa da... Bir ara olur ama...”</p>
<p>Kulağıma sevinç çığlıkları, müzik sesleri geliyordu. Bütün bunların hepsi benim de içinde olduğum şehirde yaşanıyordu.</p>
<p>“Belki bir ara,” dedim kafamın içinde o an aslında ne söylediğimi duyuyordum: <span style="font-style:italic;">Kendi takıntımın esiri oldum. Yapmak zorunda olduğum şeyi yaptım ve bu da bizi ayırdı.</span></p>
<p>“Evet, öyle yapalım,” dedi Miia sessizce. “Bir ara.”</p>
<p>“Evet.”</p>
<p>“Pekala, anlaştık. Hatalıydım. Özür dilerim.”</p>
<p>“özür dilemeni gerektirecek hiçbir şey yok. Hiçbir şey.</p>
<p>Bir ara görüşürüz.”</p>
<p>“Evet. Bir ara.”</p>
<p><span style="font-style:italic;">Keşke (tekme) Senin için (tekme) Yaptıklarımı (tekme)</span></p>
<p><span style="font-style:italic;">Bilseydin (tekme)</span></p>
<p>Kutulan açarken Elias Ahlberg aradı. Konuşma kısa sürdü. En kısa sürede Diana Park’m yanındaki ofisine gitmem gerekiyordu. Etrafa şöyle bir bakındım, açmam, tanzim etmem, taşımam, düzenlemem gereken sadece birkaç tane kutu kaldığım gördüm. Yanın saat içinde gelsem olur mu? diye sordum. Gel, dedi.</p>
<p>Henrik Saarinen’nin avukatı ve eski sağ kolunun yüz yıllık bir taş binanın dördüncü katında bir ofisi vardı. Yüksek tavanlı toplantı odası tam olarak ağaçlann tepesine bakacak bir noktada konumlanmıştı. Pencereden dışan bakınca sanki dal-lann ince, siyah, sivri uçlan yeri delip geçecek ve fırlamış, soğuk parmaklar gibi ayaklanmm altını gıdıklayacakmış gibi hissettim. Bu düşüncenin tadını çıkanyordum ki çok geçmeden Ahlberg odaya girdi.</p>
<p>Onu en son altı ay önce görmüştüm. Altmış yaşlannda, kır saçlı bir adamdı, üzerindeki takım elbisenin fiyatı küçük bir arabanınkiyle aşağı yukan aynıydı. Beni yine kafasında ölçüp biçiyor gibiydi ve aradığı her neyse bu sefer de bana söyle-</p>
<p>miyordu. Acımasız mavi gözlerini doğrudan bana dikmesine rağmen rahatsız edici görünmemeyi bir şekilde beceriyordu. Böyle bir beceriye ancak yılların deneyimiyle ulaşılabilirdi.</p>
<p>“Kahve, çay, meyve suyu?” dedi masanın üzerindeki termosa, meşrubatlara, bardaklara, fincanlara bakarak. “Oturalım mı?”</p>
<p>Masanın üzerine bir klasör koydu ve fincanlara kahve doldurdu, bunları o kadar kusursuz hareketlerle yapıyordu ki fincanlardaki kahvelerin buharı çıkarken ve benim kahvemi önüme koyduktan sonra bile insan kendini yaptığı hareketleri izlemek zorunda hissediyordu.</p>
<p>“Henrik Saarinen’in vasiyeti,” dedi tam karşımda oturuyordu. “Bu en son hali. Muhtemelen böyle bir şeyden haberin yoktu, değil mi?”</p>
<p>Başımı salladım.</p>
<p>“Hayır.”</p>
<p>Bana bir süre daha baktı. Bu bakışı ne olumlu ne de olumsuzdu.</p>
<p>“Henrik vasiyetini defalarca değiştirdi,” dedi Ahlberg. Klasörü açtı ve her ne kadar içeriğini çok iyi bildiği belli olsa da içindeki kağıtlara baktı. “En son değişikliği ölmeden sadece birkaç gün önce yaptı.”</p>
<p>Malum bakışını tekrar attı, ben de karşılık verdim. O bakışı kendi iş görüşmemden hatırlıyordum. Satır aralarında kalanlara ve söylenmemiş laflara da güvenen, önem veren avukatlardan biri olduğu belliydi.</p>
<p>“Bu küçük ekleme seninle ilgili. Bildiğin gibi Henrik Saarinen varlıklı bir adamdı. Sahip olduğu en büyük holding, şüphesiz ki kendi adını taşıyan yatırım şirketi Saarinen Capital. Şirketin faaliyetlerini, varlıklarını biliyor musun?”</p>
<p>Şirketle ilgili her şeyi biliyorum, diye düşündüm.</p>
<p>“Biraz biliyorum tabii ki,” dedim, “ama ben kahya olarak işe alındım maliyeci olarak değil.”</p>
<p>“Elbette.”</p>
<p>“Demek istediğim fazla bir şey bilmiyorum sadece bir şekilde aşinayım.”</p>
<p>“Elbette.”</p>
<p>O bakış. Sessizlik.</p>
<p>“Vasiyete göre Henrik Saarinen’in ölümüyle yatırım şirketi satılacak ve belirlenen usullerle bölünecek. Bu bölünmeyle birlikte sana düşen pay neredeyse yüzde 5.”</p>
<p>O bakış.</p>
<p>“Bu oran kulağa az gibi gelebilir.”</p>
<p>Tek eliyle pürüzsüz kağıdı okşuyordu.</p>
<p>Pencerelerin önü aşağıdan yukarı uzayan, sonbaharla birlikte yapraklarını dökmüş, simsiyah dallarla kaplıydı.</p>
<p>“Şirketin satışı halen düzenlenmekte,” diye devam etti. “Satış hemen gerçekleşmeyecek. Holdinglerin bazıları o kadar büyük ki henüz ahcı bulamadık. Şu aşamada satışın altı ay içinde tamamlanmasını planlıyoruz. O zaman sana düşen payın son değeri kesinleşecek fakat eğer istersen sana hemen ortalama bir tahmin verebilirim. Gerçi unutma, bu sadece holdinglerin bugünkü değeri üzerinden yapılan bir tahmin olacak. Her şey olabilir, eminim bunun farkın-dasın.”</p>
<p>Her şey kesinlikle olabilirdi.</p>
<p>“Bir şey sorabilir miyim?”</p>
<p>Ahlberg kalem tutan sağ elini tıpkı bir cerrahın neşterini indirmesi gibi masaya indirdi. Koltukta hafifçe arkasına yaslandı.</p>
<p>“Tabii, elbette. Hizmetindeyim.”</p>
<p>“Pardon, anlayamadım.”</p>
<p>Mirasa göre, mirasın paylaşılacağı süre boyunca senin hizmetinde olacağım.”</p>
<p>Bakıp satır aralarını okuma sırası bendeydi.</p>
<p>“Henrik başka bir şey bıraktı mı?”</p>
<p>“Büyük bir miktar,” dedi Ahlberg. “Kalmela’daki malikane tabii. Diğer mülkler. Birkaç sanat eseri.”</p>
<p>“Demek istediğim bir mektup ya da bir mesaj gibi bir şey. Bize bildiklerimizden daha fazlasını anlatabilecek bir şey.”</p>
<p>Ahlberg başım salladı. Görüşmemiz boyunca böyle bir hareketi ilk kez yapıyordu. Tam olarak kusursuz olmayan ilk hareketiydi bu.</p>
<p>“Bildiğim kadarıyla bırakmadı,” dedi.</p>
<p>“Vasiyetine beni neden dahil ettiğini söyledi mi?”</p>
<p>Başını salladı. Aynı hareketin şimdi de İkincisini yaptı.</p>
<p>“Hayır.”</p>
<p>Bir süre düşündüm.</p>
<p>“Pekala. Diğer mirasçılar kim?”</p>
<p>Neşterini tekrar eline aldı. Kalem yukarı doğru kalktı fakat hiçbir şeyi kesmedi.</p>
<p>“Bunu sana söyleyemem.”</p>
<p>“Hizmetimde olsan da mı?”</p>
<p>“Aynen öyle.”</p>
<p>Başım çevirdi, pencereye ya da belki de pencerenin dışma doğru baktı.</p>
<p>“Mirasın bir kısmı zaten şu an tartışmalı durumda,” dedi.</p>
<p>“Birkaç küçük sürpriz oldu.”</p>
<p>Amanda Saarinen. Markus Harmala.</p>
<p>Aşıklar. Kız kardeş ve onun erkek kardeşi.</p>
<p>Tartışmaları kısa sürede sonuçlanmayacaktır.</p>
<p>“Bu sana düşen payı etkilemeyecek sonuçta,” diye devam etti Ahlberg. “Senin payın belirsizliğe mahal vermeyecek şekilde, net bir biçimde belirtiliyor.”</p>
<p>Gözlerini bana çevirdi.</p>
<p>“Annen için sana başsağlığı diliyorum. Böyle bir şeyin olabileceğine inanmak güç.”</p>
<p>O konu hakkında konuşmak istemiyordum. Yirmi yıl boyunca beni deli etmişti. Neredeyse hayatıma mâl oluyordu.</p>
<p>“Muhtemelen haber vermek için benimle irtibata geçersiniz. Satış ve sonrası için.”</p>
<p>“Elbette.”</p>
<p>Ayağa kalktım. Ahlberg de aynısını yaptı. Her şey yine büyük bir ciddiyetle, kusursuzca yürüyordu. Masanın diğer tarafına geçtim. Ahlberg elini uzattı.</p>
<p>“Verdiğin hizmetler için teşekkürler, Aleksi. Eminim Henrik de aynısını söylerdi.”</p>
<p>Elini sıktım, gözlerine baktım. Gitmek için hazırdım. Ahl-berg ise elimi bırakmadı. O tuttuğunu koparan kusursuzluğun bir parçası olarak elim daha sıkı ya da belki daha sıcak bir şekilde kavradı.</p>
<p>“Sana düşen payın değerini öğrenmek istemiyor musun?”</p>
<p>Çıkmak istiyordum. Bunu hissetti ve elimi bıraktı.</p>
<p>“Eğer bugünkü fiyattan satılırsa,” dedi görüşmenin başından beri ilk kez dikkatle ve belli belirsiz gülümseyerek, “aşağı yukarı dört milyon avro.”</p>
<p>Kırmızı kiremitten duvarın üstünde İsa asılıydı, kar beyaz tabutun üstüne bir demet kırmızı gül, kor gibi parlıyordu. Papaz ona önden anlattığım şeyleri söylüyordu, kilisenin orgcusu taburesine çökmüş oturuyordu.</p>
<p><span style="font-style:italic;">Hayatımın her anı için şükürler olsun. Güneşe ve karanlığa şükürler olsun.</span></p>
<p>İlk sırada tek başıma oturuyordum ve biraz üşümüştüm. Kasım ayının bir pazar gününde kimseyi veya hiçbir şeyi ısıtmadan tuğla kaplı duvara yansıyan hüzünlü güneş, duvan daha da eski gösteriyordu.</p>
<p>Annemin bu ilahiyi sevip sevmediğini bilmiyordum. Sohbetlerimizde ilahilerin veya cenazelerin konusu hiç geçmemişti. Biz sadece yaşamıştık, hayattaydık ta ki bir gün birdenbire yok oluncaya kadar.</p>
<p>Okuduklarımın veya duyduklarımın aksine, bir devir kapanıp başka bir devir açılıyormuş gibi hissetmiyordum. Mesele eskinin bitmesi veya yeninin başlaması değildi.</p>
<p>Tam tersi.</p>
<p>Her şey devam ediyordu. Hayat devam ediyordu.</p>
<p>Yaşayacaktım. Hatırlayacaktım.</p>
<p>Annemin ölümünden sorumlu olan kişinin ölmesi içimi rahatlatmamıştı. Ölüm cezadan anlamaz. Yalnızca yaşayanlar böyle bir şeyi kaldırabilirler.</p>
<p>Hatırlıyordum ve daima hatırlayacaktım.</p>
<p>Belki de hafıza denen şey bunun içindi. Elimizden alındığında bize hayat vermek için vardı.</p>
<p>Annem, onu dünyanın anladığı şekliyle değil ama binlerce görüntüyle, anla, sözcükle hatırladığım sürece var olmaya devam edecekti.</p>
<p>Yirmi yıl boyunca annemin öldüğü veya kaybolduğu düşüncesine alışabilmek için uğraşıp durmuştum.</p>
<p>Ben var olduğum sürece, yaşadığım ve içlerinden biri benim son günüm olacak her gün annemin de yaşayacağını anlamıştım.</p>
<p>Zamanının dolduğunu ve o merdivenlerden inip, kapıyı açıp o arabaya bindiğinde olacakları bilseydi bana ne söylerdi diye artık merak etmiyordum.</p>
<p>Söylenecek her şey söylenmişti.</p>
<p>Her şey açık ve netti.</p>
<p>Bana hayatımı vermişti, elinden gelenin en iyisini yapmıştı ve bir hata yapmıştı. Zaten insan hayatı da böyledir. Her istediğimizi elde edemiyoruz. Kirleniyoruz, inciniyoruz, boğuluyoruz. Kendimizle birlikte bir başkasını gömmezsek eğer, mutlu olabiliriz.</p>
<p>Annem bir keresinde, istediğim her şeyi olabileceğimi söylemişti.</p>
<p>Bu doğru değildi. O zaman da değildi, şimdi de değil.</p>
<p>Diğer taraftan bunu onun söylemesi önemliydi. Bana söylediği her şey, beni çok sevmesi, bana inanması, kaderin akışını değiştirebileceğime dair inancı, hepsi çok önemliydi.</p>
<p>Güneş ışıklan annemin tabutuna vuruyordu.</p>
<p><span style="font-weight:bold;text-decoration:underline;">altın kızlar</span></p>
<p><span style="font-weight:bold;">Kalbim Kadar Karanlık</span></p>
<p>Hayat acı veriyor ve bir anda bitiyor.</p>
<p>İlahi çalmaya devam ederken, bir şey beni başımı çevirip arkama bakmaya itti.</p>
<p>Cenazeye katılan tek kişinin Ketomaa olması gerekiyordu fakat onun arkasında, son sırada, kapının yanında yüzünü tam çıkaramadığım, saçları koyu renkli bir adam oturuyordu. Dışarıdan bakıldığında, koyu renk takım elbisesi, koyu mavi veya siyah kravatı ve beyaz gömleğiyle doğru yere gelmiş gibi görünüyordu. Birinin ona baktığını fark etmişe benzemiyordu. Kımıldamadan duruyordu, ben de doğrudan karşıya baktığını varsaydım.</p>
<p>Tanımasam da onda bana tanıdık gelen bir şeyler vardı. Arkasını dönüp o da baksın diye Ketomaa’yla göz göze gelmeye çalıştım. Bakmadı ben de üstüne düşmedim.</p>
<p>îlahi bitti. Tören sona erdi. Ayağa kalktım, arkamı döndüm. Adam ortadan kaybolmuştu. Ketomaa bana soru sorar gibi baktı. Yüzümde şaşkın bir ifade olmalıydı. Şapel boşlukla yankılanıyordu. Omuzlarımı silktim.</p>
<p>Neden böyle hissettiğimi bilmiyordum.</p><div><img src="main-1.jpg" alt=""/></div>
<p>Antti Tuomainen 1971’de Finlandiya’da doğdu.</p>
<p><span style="font-style:italic;">Şifacı</span> romanı 2011 yılında En İyi Fin Polisiye Roman Ödülü’ne layık görüldü.</p>
<p>Kitapları 27 ülkede yayımlandı.</p>
</body>
</html>