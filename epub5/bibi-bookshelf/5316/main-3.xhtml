<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h3><a id="bookmark0"></a><span style="text-decoration:underline;">EYLÜL 2013</span></h3>
<p>Yastık tıpkı Amanda gibi kokuyordu, üzerinde hâlâ başının izi ve birkaç tane siyah saç teli vardı. Kalktım, pencereyi hafifçe araladım. Bir sonbahar pazarının keskin sabah ayazı sanki bir boruyla içeri üflenmiş gibi adeta odaya hücum etti. Güneş doğmuştu ve pencerenin kenarından görebildiğim kadarıyla gökyüzü masmaviydi. Demlenmesi için kahveyi koyup yatağa geri döndüm. İçeriye temiz hava doldu. Hiç ses yoktu, yalnızdım.</p>
<p>Pazar günü resmi olarak benim boş günümdü, istediğim gibi değerlendirebilirdim. Gerçi diğer günlerde de iş dışından bililerinin beni beklediği falan yoktu. Telefonum çok nadiren çalıyordu, çaldığında da konu genellikle evin işleri oluyordu. Gerçekten de pek arkadaşım yoktu, düzenli olarak görüştüğüm veya telefonda konuştuğum kimse yoktu.</p>
<p>Amanda’yı düşünüyordum. Kendime bile itiraf edemeden onu nasıl arzuladığımı, olabilecek en kötü zamanda, olabilecek en yanlış kişiye karşı isteklerime nasıl yenik düştüğümü düşünüyordum.</p>
<p>Bilerek, isteyerek, tüm varlığımla, titizlikle çalışarak ortaya koyduğum on iki yıllık emek heba oldu. On iki yıl boyunca</p>
<p>zihnimi tek bir hedefe kilitleyerek, kendimi pek çok şeyden soyutlayarak, riskler alarak, arkamı kollayarak yaşadım. Sonra da yıldızlı bir gecede gidip bütün bunları bir kalemde mahvedebilecek bir şey yaptım.</p>
<p>Amanda beni heyecanlandırmıştı, etkilemişti. Geçmişte çok çektiğim mantıksız arzuların aynısıydı; yanlış kadınlar, yanlış kararlar, sonuç hep hüsran. Amanda, beynimin çalışmadığı, bedenimdeki heyecanının galip gelip mantığımın ve içgüdülerimin bana söylediği her şeyi engellediği o kör noktalardan biriydi.</p>
<p>Kalktım, kendime biraz kahve koydum.</p>
<p>Önceki gece Henrik Saarinen ile tanışma anım zihnimde yeniden canlandı. Olayları sıraya koyup, nelerin açıkça söylenip nelerin söylenmediğini tekrar düşündüm, aramızda geçen konuşmayı netleştirmeye çalıştım.</p>
<p>Oysa hafıza o şekilde işlemiyordu. Olaylar, filmlerdeki sahneler gibi bir mantık zincirine göre sıralanmıyordu. Tekrar tekrar seyretmek istediğim, her defasında yeni anlamlar yükleyip yeni olasılıklar, mantıksal bağlantılar bulmak istediğim türden bir film gibi. Olayları hiçbir şey ekleyip çıkarmadan, olduğu gibi görsem bile bu yalnızca tek seferliğine işe yarayacaktı. Hemen sonrasında aynı olay aklıma geldiğinde hafızam başka zamanlara ait hatıralarla arasında yeni bağlantılar bulacak ve yapbozun parçalan yeniden dağılacaktı.</p>
<p>Öte yandan bir şey görmüştüm. Doğru yolda olduğumu, on iki yıl önceki içgüdülerimin en azından belli bir noktada yanılmadığını gösteren bir şey. Henrik Saarinen’in elleri, sesi, beden dili. Geçmişi, annemin ona olan ilgisi. O ilginin yoğun ve güçlü olduğuna inanmak için bir sebebim vardı. Tabii bir de annemin geçmişi. Bütün bunlar beni, daima zihnimde olan, her ne kadar buraya gelme kararımın arkasındaki esas sebep olsa da nadiren kelimelere dökmek istediğim dü-</p>
<p>şünceye, annemi burada bulabileceğim, onun bu arazide, ormanda veya denizin dibinde gömülü olabileceği düşüncesine götürüyordu.</p>
<p>Bu düşünce hem içimi ürpertiyor hem de rahatlatıyordu. Pencereyi kapattım ve kupanın dibinde kalan kahveyi lavaboya döktüm, koyu, siyah renkli sıvının yok olup gitmeden önce inatla rengini korumaya çalışıp musluktan akan temiz suda döne döne kendi girdabını oluşturmasını izledim.</p>
<p>***</p>
<p>Sahilde, sığınabileceğim küçük bir yer buldum. Deniz o kadar ışıl ışıldı ki ancak birkaç saniye bakabildim. Gözlerimi kapattım, yüzümü güneşe döndüm ve elimden geldiğince rahatlamaya çalıştım. Yüzüme yavaşça, yumuşak yumuşak vuran sıcaklık ve ışık adeta hiç kıpırdamadan duran, sabit bir elden dökülüyordu. Yakındaki ormandan uğultular geliyor, küçük dalgalar sahile vuruyordu. Tabii eğer tüm bu güzellikler içinde karanlık düşüncelerimi küçük dairemde bıraktığımı sanıyorsam yanılıyordum.</p>
<p>Zihnim durmadan kısa süre önce yaşadıklarıma dönüyor, önemli bir şeyler arıyor, geçen birkaç gün içinde olan bitene bir açıklama getirmeye çalışıyordu. Her ne kadar gök kubbenin altında, uçsuz bucaksız denizin kenarında oturmuş güneşin tadını çıkarıyorsam da aslında karanlık, dar, kasvetli bir yerdeydim. Bu benim için yeni bir şey değildi. Yıllarımı o yerde geçirmiş, dışarı çıkmak istemiştim. Havayı içime çektim, gözlerimi açtım ve iskelede, tanıdığım bir adamı gördüm.</p>
<p>Şoför Markus Harmala tekneye bir şeyler getiriyordu, belli ki güzel bir sonbahar gezintisine çıkmayı planlıyordu, îçi malzemelerle dolu bir el arabası vardı, bunları teknenin</p>
<p>kamarasına ve güverteye boşaltıyordu. Onu seyrettim ve hareketlerini tanıdım. Yıllardır Henrik Saarinen’i takip ettiğim için aynı zamanda Markus Harmala’yı da takip etmiştim. Aslında, arabayı o kullandığı için takip edilenin Harmala olduğu da söylenebilirdi.</p>
<p>Aradan o kadar zaman geçtikten sonra şimdi onu izlerken Saarinen’in şeytani, rahatsız edici yancısı gibi gelmiyordu. Aynı arabada, patronun yanında tek kelime etmeden yüzlerce saat oturan bir adama benziyordu. Henrik Saarinen’i tanıyan bir adama benziyordu.</p>
<p>Yerimden kalktım iskeleye yürüdüm. Harmala geldiğimi fark etmedi. El arabasından siyah plastik bir kutu alıp tekneye atladı ve kamaranın içine baktı. Bekledim. Bir dakika sonra tekrar iskeleye döndü.</p>
<p>“Günaydın,” dedim elimi uzatarak. “Kahya Aleksi Kivi.”</p>
<p>Harmala zengin birinin şoförü gibiydi. Silik, temiz, tertipli görünüyordu. Gözleri maviydi, san saçlarını yana yatırıp taramıştı, küçük bir çenesi vardı. Ne uzun ne kısaydı, zayıftı, üzerindeki doğal renklerde, modaya uygun kıyafetlerin, sanki içine girebilmek için kendisine bir yaş biçmiş de sonunda o yaşa gelmiş gibi durduğunu fark etmiştim. Benden aşağı yukarı beş yaş büyüktü.</p>
<p>“Markus Harmala,” dedi. Hızlı ve nazik bir şekilde tokalaştı. Şoför olduğunu söylemedi. Belki de onun da bugün boş günüydü.</p>
<p>“Uzun yola mı çıkacaksınız?” diye sordum.</p>
<p>Harmala tekneye doğru bir bakış attı. Sağ yanağının üstünde hem şekli hem de büyüklüğü vidaya benzeyen açık kahverengi bir beni vardı. Bu ben, yüz hatlarının doğallığını, görünmezi iğini daha da vurguluyordu.</p>
<p>“Ne demek istediniz?”</p>
<p>“Epey hazırlık yapmışsınız. Henrik’i mi bekliyorsunuz?”</p>
<p>“Patronumu mu?” dedi, gerçekten şaşırmış gibiydi. Şaşkınlığı uzun sürmedi. “Hayır, Amanda’yı bekliyorum.”</p>
<p>“İkiniz mi gidiyorsunuz?” Soruyu sorarken kendi sesimi duymamla tıpkı bir gece önce olduğu gibi bir dürtüye teslim olduğumu fark etmem bir oldu. Tam da ihtiyacım olan şey buydu zaten, farkında olmadan Amanda’yı kıskanıyordum.</p>
<p>“Öyle görünüyor,” dedi Harmala. Bir şey oldu. Bakışları değişti. Belki bir saniye yüzü donar gibi oldu. “Beklenmedik misafirlerimiz olmazsa.”</p>
<p>El arabasında hâlâ içinde hem beyaz hem de kırmızı şarap çeşitleri olan birkaç karton kutu kalmıştı. Harmala bir süre konuşmadı. Mavi gözleri donuktu, bakışlarında bir derinlik yoktu.</p>
<p>“Sen yeni kahyasın. Tabii ya. Galiba dikkatli dinlemedim, ondan tam toparlayamadım. Jeton şimdi düştü. Sonradan uyandım. Affedersin. Dalgın bir anıma denk gelmiş olmalı.”</p>
<p>Bu sözleri, dinleyen için pek de ikna edici olmayan bir ses tonu ile söylemişti. Sahile doğru dönüp başını salladı.</p>
<p>“Nasıl buldun? Burayı.”</p>
<p><span style="font-style:italic;">Neden herkes aynı soruyu soruyor acaba?</span></p>
<p>“Yalnızca bir haftadır buradayım. Pek çok açıdan enteresan bir yer burası.”</p>
<p>“Bir haftadır mı?” dedi Harmala, sanki bir şeyler hesap-lıyormuş gibi bana bakıyordu. “Ben sandım ki... Peki. Hoş geldin. Ben on yıldan fazladır, 2002’den beri buradayım.”</p>
<p>“O halde burayı iyi biliyorsunuz.”</p>
<p>El arabasından kutuyu kaldırırken birbirine çarpan şişeler şıngırdadı.</p>
<p>“Avucumun içi gibi,” dedi.</p>
<p>“Harika. Bir ara sizden tavsiye alabilirim ya da yardımınızı isteyebilirim.”</p>
<p>“Elbette,” dedi, durağan bir ses tonuyla, sonra da arkasını dönüp tekneye bindi ve kamaraya girip gözden kayboldu. Sahildeki ağaçların tepeleri rüzgarda eğilmişti. Kıyıya vuran dalgaların sesinden başka ses yoktu. Tekneye baktım. Kamaranın camındaki yansımada iskele, su ve ben vardık. Oysa bunlardan daha önemlisi cama bir duygu, bir his yansıyordu.</p>
<p>İzleniyordum.</p>
<p>Hava yeniden serinlemişti.</p>
<p>Harmala kısa süre sonra iskeleye döndü. Üzerindeki açık renk kot pantolonu, koyu mavi Henry Lloyd ceketi ve ayağındaki beyaz tenis ayakkabılarıyla yat kulübü üyelerine benziyordu.</p>
<p>“Adım ne demiştin?” diye sordu.</p>
<p>“Aleksi Kivi.”</p>
<p>“Gerçekten mi? Böyle bir yazar yok muydu?”</p>
<p>“O Aleksis Kivi, sonunda s harfi var. Annem Fin edebiyatına çok düşkündü.”</p>
<p>“Daha önce karşılaştık mı?”</p>
<p>“Hiç.”</p>
<p>Yalan söylemek zorunda kalmadım. Daha önce hiç karşılaşmamıştık. Sadece Saarinen ile birlikte olduğu süre boyunca onu hem arabayla hem de yaya olarak kilometrelerce takip etmiştim o kadar. El arabasının kollanndan tuttu ve bir süre düşündü.</p>
<p>“İşe girerken seninle kim mülakat yaptı?”</p>
<p>“Elias Ahlberg.”</p>
<p>“Tabii ya. Gidip geri kalan şeyleri de almalıyım. Tanıştığımıza memnun oldum. Görüşürüz.”</p>
<p>El arabasının tekerlekleri Harmala kıyıya varıncaya kadar iskelenin tahtalarına çarpa çarpa ilerledi, sonra ses gelmedi.</p>
<p>“Görüşürüz,” dedim.</p>
<p>Ormanda ve arazinin etrafında bir saat yürüdüm. Eve döndüm,</p>
<p>kendi daireme geçip temizlik yaptım, çamaşırlarımı yıkadım. Yatağa uzanıp kitap okudum. Ara ara kalkıp pencereden dışarı baktım. Aklımdan geçenlerden, hissettiklerimden, zihnimin dönüp dolaşıp takılı kaldığı kişiden hoşlanmıyordum.</p>
<p>Akşam hava karardı ve güneş kırmızının çeşit çeşit tonlarına bürünerek ufukta kayboldu. Gökyüzü bir anlığına pembeye döndü, sonra neredeyse hemen mosmor bir hal aldı sonra da ufuk çizgisi görünmez oldu.</p>
<p>On buçukta uykuya daldım.</p>
<p>Henrik Saarinen ve Markus Harmala pazartesi sabahı erkenden evden çıktılar. Amanda’yı görmedim. Enni öğlen gibi koyu mavi Skoda marka arabasına bindi ve cumartesi akşamına kadar dönmeyeceğini söyleyip gitti. Durgun sonbahar havasmda açık gökyüzünün altmda işlerimi tamamladım, akşam yemeğimi malikanenin mutfağmda yedim. Yemekten sonra sessiz bir odadan başka bir sessiz odaya geçtim ve nihayet kendimi kütüphanede buldum. Işığı yakıp raflardaki kitaplara baktım ve sonunda gösterişli bir deri koltuğa oturdum. Deri kahverengiydi, yer yer kumaş kaplı olduğundan yumuşaktı. Koltuk oturur oturmaz ısındı. Telefonum çaldı, cebimden çıkardım.</p>
<p>“Selam Aleksi.”</p>
<p>KetomaaTn sesi hem tanıdık hem de uzaktan geliyordu. Sesinde bana dokunaklı gelen bir şey vardı. Sahip olduğunu bildiğin fakat acı vereceğini, olduğunu sandığın şeyden daha farklı bir şeye dönüşeceğini bildiğin için gün yüzüne çıkmasına izin vermeyeceğin bir anı gibiydi.</p>
<p>“Merhaba.”</p>
<p>“Kötü bir zamanda mı aradım?” diye sordu Ketomaa.</p>
<p>“Yok, değil” dedim. “Henüz oturup ayaklarımı uzatabildim.”</p>
<p>Ketomaa boğazını temizledi.</p>
<p>“Uzun zaman oldu. Aylar geçti. Nasılsın?”</p>
<p>“Çok iyiyim.”</p>
<p>“Çok mu iyisin? Hepsi bu kadar mı?”</p>
<p>“Evet,” dedim.</p>
<p>“Emin misin?” dedi Ketomaa, sözlerinden neyi kast ettiğini açıklamasına gerek yoktu. Ona işimden bahsedersem acaba ne der diye düşündüm ya da Henrik Saarinen’in kütüphanesinde oturduğumdan. Buraya geldiğimden beri ara ara Ketomaa’ya nerede olduğumu ve ne bulduğumu söylemek zorunda kalacağımı düşünüyordum. Tabii bir şey bulursam. Bulamazsam, bunu ona söylememe gerek kalmazdı.</p>
<p>“Emekliliğe alıştın mı?”</p>
<p>“Güzel taraftan var. Başlarda o kadar zaman ne halt edeceğim diye merak ediyordum tabii, sonra günlerim yavaş yavaş dolmaya başladı ya da ben yavaşlamaya başladım, ikisinden biri. Berbere gitmem bir günümü alıyor. Gerçi hâlâ berbere gidebiliyor olduğum için şükretmem lazım galiba.”</p>
<p>“Öyle,” dedim.</p>
<p>“Aynca soruşturmalan tamamen bırakmış değilim,” dedi Ketomaa. “Ufak tefek alıştırmalar zihnimi uyanık tutuyor. Bu aralar serbest çalışıyorum. Sigorta şirketleri ve şahıslar için iş yapıyorum.”</p>
<p>Hiçbir şey söylemedim.</p>
<p>“Elbette daha çok eşlerini aldatanlann, sigorta usulsüzlüğü yapanların peşine düşüyorum fakat bunlan ben hobi olarak görüyorum. Aslında hobi demek de doğru değil çünkü saat hesabına vurursan polislikten çok daha iyi kazandınyor.”</p>
<p>Bir süre hiçbir şey söylemedi. Belki de benim konuşmamı bekliyordu.</p>
<p>“Kulağa her şey yolundaymış gibi geliyor,” dedim. “Bunları duyduğuma sevindim.”</p>
<p>Konuşurken aynı zamanda kitap raflarına da göz gezdiriyordum. Rafın sonunda ince bir şiir kitabı vardı.</p>
<p>“Hâlâ marangozluk mu yapıyorsun?” diye sorduğunu duydum Ketomaa’nın.</p>
<p>Koltuktan kalkıp raflara doğru iki adım attım. Raflar doluydu fakat düzgün sıralanmıştı. Göz hizasındaki rafta pek çok şiir kitabı vardı.</p>
<p>“Orada mısın?”</p>
<p>Bakışlarım mavi kapaklı, ince bir kitaba kilitlendi. Kitaba elimi uzattım ve kendi sözlerimi ancak ağzımdan çıkınca anlayabildim.</p>
<p>“Kahya.”</p>
<p>Durdum. Ketomaa bir anlığına hiç konuşmadı.</p>
<p>“Kahya mı?” diye sordu.</p>
<p>Ne olmuştu da o an ipin ucunu kaçırmıştım? Zihnime ne olmuştu? Uzun zaman önce televizyonun karşısında ve birkaç gün önce Saarinen’in karşısmda otururken de benzer duygular içindeydim.</p>
<p>İçinden çıkmak zorunda olduğum karanlık bir odadaydım.</p>
<p>Kitabı aldım. Ellerim titriyordu. Bir cüzdandan çok da büyük olmayan kitap lap diye yere düştü.</p>
<p>“Aleksi, iyi misin?”</p>
<p>Kitabı yerden kaldırdım.</p>
<p>“Kahyalık yapıyorum demiştin değil mi? Nerede?”</p>
<p>Sesi bana fazlasıyla tanıdık gelen tonuna döndü. Tavrı bir öğretmen edasıyla ders vermekle azarlamak arasında gidip geliyordu. Daha çok <span style="font-style:italic;">senden daha fazlasını beklerdim</span> der gibi sitemkar bir hali vardı. Kitabı masaya koydum. Ketomaa’nın kesinlikle nerede olduğumu bilmemesi gerekiyordu. Ne yapabileceğini biliyordum. Buraya gelecek, benim iyiliğimi düşünüp yardım ettiğini sanarak kimliğimi açık edecekti.</p>
<p>“Affedersin,” dedim. “İşlerini yaptığım inşaatın aynı zamanda kahyalık da yapan bekçisi aklıma geldi. Onu aramam gerekiyor.”</p>
<p>Ketomaa bir süreliğine sessizleşti.</p>
<p>“Aleksi, kırk yıllık meslek hayatımda yalan söyleyen insanları dinledim. Her türlü yalana aşinayım. Palavralar, beyaz yalanlar, kısmi gerçekler ve bir de kuyruklu yalanlar. Senin durumun için sonuncu yalanı hariç tutabiliriz. Peki, bize geriye hangileri kalıyor?”</p>
<p>Konsantre olmaya çalışıyordum.</p>
<p>“Doğru söylüyorum,” dedim. “Her zaman yaptığım işi yapıyorum. Marangozluk. Tamir, tadilat.”</p>
<p>Hattın diğer ucunda, sanki bir lastik sürekli hava kaçırı-yormuş derinden bir nefes sesi duyuldu.</p>
<p>“İyi,” dedi Ketomaa en sonunda. “Her zaman yaptığın işi yapıyorsun. Anladım.”</p>
<p>Kitabın kapağı tanıdıktı. Annemin yatağının yanındaki masada gördüğümü hatırladım. Elbette Eino Leino ’nun şiir kitapları Finlandiya’daki evlerin neredeyse hepsinde olabilirdi fakat bu kitap çok nadir bir baskıydı. Hatırladığım kadarıyla kapağın üstünde çizikler vardı.</p>
<p>“Her zamankiyle aynı,” dedim.</p>
<p>Parmaklarım neden titriyordu? İnce şiir kitabını açıp sayfalarını karıştırdım. İnce uçlu, siyah tükenmez kalemle altı çizili yerler tanıdık geldi.</p>
<p><span style="font-style:italic;">Ken yhtâ ihmista rakastaa, se kaikkia rakastaapi.</span></p>
<p><span style="font-style:italic;">Ken kerran voi itsensa unhoittaa, se unten onnen saapi.</span></p>
<p><span style="font-style:italic;">Açınca kalbinin kapısını başka bir ruha,</span></p>
<p><span style="font-style:italic;">Sevecek geride kalan bütün ruhları da, Ve bir kere kaybedince kendini Gerçek olacak bütün hayalleri</span></p>
<p>“Aleksi?”</p>
<p>“Efendim?”</p>
<p>“Bir ara görüşelim mi?”</p>
<p>Birinci sayfayı açtım.</p>
<p>İnce uçlu, siyah tükenmez kalem.</p>
<p><span style="font-style:italic;">Sonja Merivaara.</span> Annem.</p>
<p>“Aleksi?”</p>
<p>Telefonu kapatıp koltuğa oturdum. Kitaptan rastgele bir sayfa açtım. Tek bir satırın altı çizilmişti.</p>
<p><span style="font-style:italic;">...kalbim gibi karanlık...</span></p>
<p>Boğazım düğümlendi, konuşamadım.</p>
<p>Hız limitinin epey üstündeydim. Yeni Volvo V60 arabam kolayca saatte 180 kilometreye çıkabiliyordu. Gece yolun iki tarafı da karanlıktı, aydınlık asfalt sanki uzayın derinliklerine inen bir tünele benziyordu.</p>
<p>Her şeyin tesadüf olabileceğini biliyordum. Annemin kitapları da dahil olmak üzere eşyaları bir yerlere bağışlanmıştı. Pekala kitaplarından bazıları ikinci el kitap satan bir dükkana verilmiş ve o kitaplar da pek çok kişi tarafından satın alınmış olabilirdi. Bütün bunlar yirmi yıl önce olduğu için, bulduğum kitap pek çok el değiştirmiş olması mümkündü.</p>
<p>Yanımdaki koltuğa koyduğum kitaba baktım. Annemin en sevdiği kitaplarından biriydi. İçine kendi adını yazmıştı. El yazısını, sadece tek bir kelime bile yazmış olsa nerede görsem tanırdım. Amanda’nın söylediği bir şey aklıma geldi.</p>
<p><span style="font-style:italic;">Tesadüflere inanır mısın?</span></p>
<p>Hayır. Gerçekten inanıyor olsam bile şu an inanmıyordum.</p>
<p>İki kamyonun yanından geçtim.</p>
<p>Ellerim artık titremiyordu. Gözlerim kurumuştu. Ayağım gaz pedalına rahat ve kendinden emin basıyordu.</p>
<p>Ketomaa’mn yakın zamanda benimle iletişime geçeceğinden emindim. İyi niyetli olduğunu biliyordum. Hiç olmadığı kadar yol kat etmiştim, her zamankinden daha yakındım fakat yine de benim dışımda kimseye bir şey kanıtlamayacak, pamuk ipliğine bağh bir delile dayanıyordum. Kitabı cebimden çıkarıp annemin ismini gösterdiğimde Ketomaa’nın yüzünde oluşacak kızgın ve bezgin ifadeyi hemen hemen gözümde canlandırabiliyordum. Neredeyse ne diyeceğini bile şimdiden duyabiliyordum.</p>
<p>Adam kitap topluyor ve bu bir suç değil.</p>
<p>Bir otobüse arkadan çarpmamak için biraz frene bastım. Otuz saniyede dikkatle yanından geçebildim. Otobüs geminin kızağa girmesi gibi nihayet kendi şeridine çekilince ben de tekrar gaza yüklendim.</p>
<h3><a id="bookmark1"></a><span style="text-decoration:underline;">HAZİRAN 2013</span></h3>
<p>Henrik Saarinen’nin malikanesinde çalışmaya başlamadan birkaç ay önce Ketomaa’yı görmüştüm. Elias Ahlberg iki mülakat yapmıştı ve belli ki kahyalık için beni seçeceklerdi. İşten Ketomaa’ya söz etmedim. Konuşacak daha önemli konular vardı. En azından ben öyle olduğunu sanıyordum.</p>
<p>“On yılda bir, öyle mi?” dedi Ketomaa.</p>
<p>“Annem 1993’te kayboldu,” dedim. “Tanja Metsâpuro</p>
<p>2003’te kayboldu, öldürüldü.”</p>
<p>Ketomaa yan yan baktı. Kaisaniemi Parkı’nda yürüyorduk. Tecavüz ve gasp vakalarıyla ün salmış bu parkın kusursuz, yemyeşil haline bakınca sanki o tip olayların burada yaşanması pek mümkün değilmiş gibi geliyordu.</p>
<p>“Nereden başlasam,” dedi Ketomaa. “Belki de iki vaka arasında bağlantı olduğunu gösterecek bir işaret olmadığından başlamalıyım. Ayrıca sen söylemeden söyleyeyim, senin böyle bir bağlantı bulduğuna da eminim. Annen ve Tanja Metsâpuro aynı yaşlardaydı, fiziksel olarak birbirlerine benziyorlardı ve önemsiz birkaç tane daha benzerlik vardı fakat bütün bunlar bırak birinin bu iki olayı sistemli bir şekilde gerçekleştirmesini, tek bir failin olduğunu bile kanıtlamak için son derece yetersiz kalır. Dediklerin sadece teoriden ibaret...”</p>
<p>Tekrar bana baktı.</p>
<p>“Bunların dışında, galiba sen bana her şeyi olduğu gibi anlatmıyorsun.”</p>
<p>Siltasaari koyuna bakan küçük bir yan yola geldik. Bal tık denizi masmavi parlıyor, güneşin ışıkları kıyı boyunca sıralanan binaların camlarına vuruyordu. Ketomaa bir banka oturunca ben de oturdum. Aramızdaki yarım metrelik boşluğu yaz rüzgarı ve temiz deniz havası dolduruyordu.</p>
<p>“Sana anlatmaya çalıştım. 2013’teyiz. Bir şeyler olacak.”</p>
<p>“Çünkü sana öyle geliyor,” dedi Ketomaa yavaşça.</p>
<p>“Evet.”</p>
<p>“Bana neden böyle hissettiğini söyler misin?”</p>
<p>Arkama yaslandım. Ketomaa, olguların, somut gerçeklerin adamıydı. Ona tutup da tıpkı Henrik Saarinen’in bronz suratını televizyonda gördüğüm gün gibi bazı tarihlerin kaderi değiştirebilecek özellikleri olduğunu söylemeyecektim. Kelimelerimi dikkatle seçtim.</p>
<p>“Doğru kadını bulması zaman alıyor. Bulduğunda da hemen öldüremiyor. O kadının güvenini kazanması, birlikte muhteşem bir sim paylaştıklarına inandırması gerekiyor. Kadının ona aşık olması, ona dair umut beslemesi şart. Gönlünü fethetmesi lazım. Bu sayede cinayeti işlediğinde, kadının elinden her şeyini almış oluyor. Henr— ya da artık kim yapıyorsa bu şekilde tatmin oluyor.”</p>
<p>Konuşurken Ketomaa’ya doğru bakıyordum. Öyle bir bakıyor, öyle bir dinliyordu ki karşısındaki kişi sonunda kalbinden geçen her şeyi duyurabilecekmiş gibi hissediyordu. Bu aslında eski bir polis numarasıydı. Kimbilir belki de o an sabah gazetede çözdüğü bulmacayı düşünüyordu ama aynı zamanda tüm benliğiyle oradaymış gibi görünüyordu.</p>
<p>“Annemin ortadan kaybolması ve Tanja’nın cinayeti arasında geçen on yıllık süre tesadüf değil. Kurbanlar rastgele seçilmiş olabilir fakat aradan geçen zaman rastgele belirlenmemiş. Belli bir sistematiği var. Bundan keyif alıyor. Kendisine bir hedef koyup o hedefe ulaşan bir adam. Yaptığı plana uygun hareket ediyor. Belli bir zaman çizelgesine uymaya çalışmanın verdiği baskı ise o zevkin bir parçası. îşte o baskıyla Tanja’nın kaybolması arasında bir bağlantı var. tşlenen suça baktığında bunu pek çok açıdan görebilirsin.”</p>
<p>Ketomaa’nin gözleri bir çift yumuşak, mavi yastığa benziyordu. Anlatmaya devam ettim.</p>
<p>“Neden söz ettiğimi biliyorsun. Doksanların başındaki Hyvinkââ davasını hatırlıyor olmalısın. Katil bir türlü yakalanamamıştı. Bu dava, bir insanın böyle bir şey yapıp hiçbir şey olmamış gibi paçayı kurtarabileceğini gösteriyor. Annemin ortadan kaybolması vakası ise Hyvinkââ davasından da beter. Çünkü annemin cesedi de bulunamadı. Benzer bir güç kullanma vakası da Oulu’da olmuştu. Adam tam da aynı suçtan hapisten çıkar çıkmaz üç kadına aynı şekilde tecavüz edip boğmuştu. Annemi ve Tanja’yı öldüren sözünü ettiğimiz bu bilinmeyen kişi de aynı davranışı sergiliyor. Yapmak zorunda olduğu için bunları yapıyor fakat başarıya alışmış organize, sistemli biri olduğu için de düşünmeden hareket etmiyor ve yakalanmıyor.”</p>
<p>Ketomaa başını kaldırıp koya doğru baktı. Aniden gelen bir esinti suyun yüzeyini dalgalandırdı.</p>
<p>“Bakıyorum da bu işlere epey kafa patlatmışsın,” dedi. “Sözünü ettiğin her iki vakayı da bir bakıma doğru yorum-luyorsun.”</p>
<p>Yan yana gelen bir çift yabani ördek paytak paytak yürüyerek yanımızdan geçti ve büyük bir hayal kırıklığıyla birkaç</p>
<p>metre ötede durdu. Elimizde ekmek olmadığını görmüşlerdi herhalde.</p>
<p>“Hyvinkââ katili şu ya da bu sebeple hapse girmiştir veya ölmüştür,” dedi Ketomaa. “Öyle olmasa aynı suçu işlemeye devam ederdi. Orası kesin. Oulu’daki herif ise tabii ki bir dürtüyle hareket ediyordu. Birkaç yıl sonra hapisten çıkmış ve tekrar kendini tecavüz edip öldürmek zorunda hissetmişti. Neler olup bittiğini anlamak için dedektif olmana veya olayların arka planını bilmene gerek yok. Bu tip olayları herkes anlayabilir. Sorun şu ki bu iki vaka arasmda bağlantı kurabilmek için gerçeğe uygun olmayan olgular yaratmak zorunda kalıyorsun. Bu tıpkı şeye benziyor, en sevdiğin iki filmin yine en sevdiğin sahnelerini alıyorsun ve tam da kendi zevkine uygun bir film yaratmak için bu iki sahneyi birleştirmeye çalışıyorsun. Oysa parçalar birbirine uymuyor.”</p>
<p>“Peki, gerçeğe uygun olan nedir? Hangi parçalar birbirine uyuyor? Eğer şu zamana kadar bilinen şeyler annemin kaybolmasını ve Tanja’nın ölümünü açıklayamıyorsa, demek ki bir şekilde kimsenin akima bugüne kadar gelmeyen bir açıklaması olmalı.”</p>
<p>Ketomaa bıkkınlıkla iç geçirdi.</p>
<p>“On yılda bir,” dedi.</p>
<p>“Hiç şüphem yok,” dedim.</p>
<p>Bakışları keskinleşti.</p>
<p>“Yani?”</p>
<p>“Ne demek yani?”</p>
<p>“2013’teyiz. Sakın bana bundan sonra neler olabileceğine dair bir şey düşünmediğini söyleme.”</p>
<p>Yakında Henrik Saarinen’in malikanesinde çalışmaya başlayacağımı ona söylemeli miyim? İçimde gitgide büyüyen kesinlik duygusundan ona söz etmeli miyim? İçten içe 2013’te birinin annemi öldüren adamın ellerinde can verece<span style="font-style:italic;">ğinden emin olduğum gerçeğini anlatmalı mıyım? Yoksa bu kişinin eğer biri olacaklara engel olmazsa öleceğini mi söylemeliyim.</span></p>
<p>Suya doğru bakmak <span style="font-style:italic;">için yüzümü çevirdim ve hayatımda ilk defa</span> Ketomaa’ya yalan <span style="font-style:italic;">söyledim.</span></p>
<p>“Sana anlattıklarım dışında başka bir şey düşünmedim.”</p>
<h3><a id="bookmark2"></a><span style="text-decoration:underline;">EYLÜL 2013</span></h3>
<p>Helsinki’ye ne zaman gelsem eve dönmüş gibi hissediyordum. Bu duyguya karşı koyamıyordum. Ne kadar zamandır uzak kaldığımın veya nereden geldiğimin bir önemi yoktu. Kuzeyden gelip otobanda Tarvaspââ ve Munkkiniemi’yi geçince, sanki sagsalim gelmişim, varacağım yere ulaşmışım gibi hissediyordum. Bu his geldiği gibi aynı hızla kayboluyordu. Şehir merkezine doğru yaklaştıkça genellikle hiçbir şey hissetmiyordum. Genellikle. Oysa bu sefer hissettim ve bu pek de mutlu bir dönüş hissi değildi.</p>
<p>Hietalahti tersanelerini geçip Tehtaankatu’ye döndüm, ücretli bir park yerine arabamı park ettim ve birkaç yüz metre yürüdüm. Saarinen’in dairesinin üçüncü katında yanan ışıklan görebiliyordum. Binaya doğru hızla birkaç adım daha yürüyüp durdum. Sokağın tek sayılı kapı numaralannın olduğu tarafında durdum ve gölgelik, karanlık bir yerde gizlenmeye çalıştım. Yolun karşısındaki binanın önünde Amanda’nın siyah özel üretim Range Rover’ı vardı.</p>
<p>Hava serindi, saat gece yarısına geliyordu. Köşeden pahalı giyimli, kırklı yaşlarda bir çift döndü. Yanımdan geçerlerken merakla bana baktıklarını hissettim, konuşuyorlardı, bir an sustular ve karanlıkta bekleyen bu tuhaf adamla aralarına güvenli bir mesafe koyunca da konuşmaya devam ettiler.</p>
<p>Üçüncü kata bakarken seçeneklerimi, buraya gelirken yapmaya karar verdiğim şeyleri gözden geçirdim. Gözierimi-ni Saarinen’in üzerinden bir kere daha ayırmayacaktım, ne pahasına olursa olsun gerçeği ondan söke söke alacaktım.</p>
<p>Tersanelerin olduğu taraftan bir tramvay yaklaştı, sanki bir rüyanın içindeymiş gibi tuhaf bir biçimde sessizce boş tramvay durağını geçerek gecenin içinde süzüldü.</p>
<p>Sokak kapısı açıldı. Avluya çıkan yolun gölgesine iyice sindim, Amanda Saarinen’in sokağa çıkıp arabasına doğru yönelmesini izledim. Onun hemen arkasından bir adam çıktı, adam Markus Harmala’ydı. Amanda siyah, kısa bir elbise giyiyordu, ayağında yüksek topuklu ayakkabılar vardı. Hava serin olmasına rağmen elbisesi kolsuzdu. Neredeyse koşar adım arabasının yanma geldi, Harmala da onu takip etti.</p>
<p>Harmala etrafına bakındı. Üzerinde siyah takım elbisesinin pantolonu, önden düğmeli bembeyaz bir gömlek, ayağında da siyah deri ayakkabılar vardı. Amanda çantasını karıştırıyordu. Attığı her adım ya çok kısa ya da çok uzundu. Harmala ona yetişti ve duyamadığım bir şeyler söyledi. Amanda çantasını Harmala’ya doğru savurdu. O, hamleden kolayca kurtulup çantayı elinden bir hışımla aldı.</p>
<p>Harmala çantayı karıştırdı ve görünüşe bakılırsa aradığı şeyi buldu da. Elini doğrudan cebine götürdü. Çantayı tekrar Amanda’ya doğru fırlatıp bir şeyler söyledi. Kelimeleri seçemiyordum fakat Amanda seçebilmişti. Vücudu kaskatı kesildi, sırtını dikleştirdi, ayaklarının üstünde dimdik durdu. Çantasını tuttuğu eliyle hızla bir sağ yumruk savurdu.</p>
<p>Harmala da tıpkı benim gibi Amanda’nın çabukluğu ve isabet ettirmesi karşısında afallamış olmalıydı. İlk yumruğun ardından İkincisi geldi, bu seferki kroşeydi, sonra da çanta tekrar Harmala’nın yüzüne doğru geldi fakat üçüncüsünde onu şaşırtamadı. Harmala havada savrulan çantayı sol eliyle kapıp sağ elini kaldırdı.</p>
<p>“Hey!”</p>
<p>Ben daha bir şey düşünemeden ağzımdan kaçı vermişti.</p>
<p>Harmala durdu ve döndü. Sokağa doğru yöneldi. Amanda bir şeyler söyledi fakat Harmala artık onunla ilgilenmiyordu. Gözlerini bana dikmişti. İkisiyle aramda birkaç metre mesafe vardı. Harmala’nın bakışlarından hiçbir şey anlaşılmıyordu.</p>
<p>“Kahya,” dedi. “Şaşırdım. Burada ne yapıyorsun?”</p>
<p>“Pirinç armatürleri almaya gelmiştim.”</p>
<p>Yakından bakmca Amanda eğleniyomuş gibi görünüyordu. Sarhoş değildi ama ayık da sayılmazdı.</p>
<p>“Pirinç armatürler,” dedi Harmala. “Hangi pirinç armatürler?”</p>
<p>“Önemli değil. Başka zaman da alabilirim,” dedim. Başımla Amanda’ya selam verdim. “Her şey yolunda mı?”</p>
<p>Harmala yaptığım numarayı yutmamıştı. Gözlerini benden ayırmıyordu.</p>
<p>“Sana burada ne yaptığını sordum.”</p>
<p>Amanda bana baktı. Biraz gülümsüyor gibiydi.</p>
<p>“Aleksi.”</p>
<p>“Selam Amanda,” dedim.</p>
<p>“Ne büyük tesadüf ama değil mi?” dedi Harmala.</p>
<p>Ses tonu bu sefer biraz daha ısrarcıydı, soluk soluğa kalmıştı, sesi boğuk çıkıyordu.</p>
<p>“Yardımcı olabileceğim bir şey var mı?” diye sordum.</p>
<p>Harmala’yla bir dakika kadar birbirimize baktık. Saniyeleri saydım. Eğer bakmaya devam edersem tek bir seçeneği kalırdı, o da yapacağım açıklamayı kabul etmek olurdu. Hikayeme inanıp inanmayacağı ise başka bir meseleydi. Gece vakti o soğuk havada alkol vc parfüm kokusu alıyordum. Kokunun Amanda’dan geldiğini tahmin ettim.</p>
<p>“Tabii,” dedi Harmala, en sonunda birkaç adım geriye giderek. “Bu hanımı eve bırakabilirsin.”</p>
<p>Amanda gülümsedi. Harmala da gülümsedi fakat onunki yalandan bir gülümsemeydi. Sesinde tıpkı tanıştığımız günkü gibi sahte bir samimiyet vardı.</p>
<p>“Gördüğün gibi bugün Amanda’nın kafası biraz kıyak. Dün de öyleydi, dünden önce de.”</p>
<p>Amanda’ya baktım. Dediği kadar sarhoş görünmüyordu.</p>
<p>“Gidelim mi, Amanda?” dedim.</p>
<p>Önce bana sonra Harmala’ya baktı ama bir şey söylemedi. Harmala’nın yüzünde hâlâ o zorlama gülümseme vardı.</p>
<p>“Bu unutulmaz gece için teşekkür ederim, Amanda. Baban epey memnun olmalı. Tam da onun hayalini kurduğu türden bir gece ve özlemini duyduğu arkadaşlık.”</p>
<p>“Araba anahtarlarını alabilir miyim?” diye Harmala’ya sordum.</p>
<p>Bana soran gözlerle baktı.</p>
<p>“Cebindeki araba anahtarlarını,” dedim, “Amanda’nın çantasından almıştın ya.”</p>
<p>Yüzündeki gülümseme kayboldu. Az önce şahit olduğum sahneyi yanlış anladığımın farkına vardım. Harmala sokağa Amanda’nın sarhoşken araba kullanmasını engellemek için çıkmamıştı. Bunu yapmasının bir sebebi vardı, peki ama neydi?</p>
<p>“Anahtarlar onun çantasında,” dedi Harmala. “Eğer hanımefendi kendisi kullanmak isterse, bu onun bileceği iş. Beni ilgilendirmez. îşte.”</p>
<p>Seni ne ilgilendirir peki? diye merak ettim. Çantasında ne olduğu seni ilgilendirir mi?</p>
<p>Çantayı elinden alıp fermuarını açtım, anahtarları buldum.</p>
<p>Düğmeye basıp kapıları açtım. Harmala yüzüne yine o malum gülümsemeyi yerleştirdi.</p>
<p>“Bu durumdan Henrik’e bahsetmek zorundayım,” dedi ben Amanda’nın kolundan tutup arabanın diğer tarafına götürürken. “Ona, sonunda inisiyatif sahibi bir kahyamız olduğunu söyleyeceğim. Daha kendisinden istenmeden hemen oracıkta oluveren bir adamımız oldu.”</p>
<p>Kapıyı açıp Amanda’nın binmesine yardımcı oldum. Gülümsedi. Bu durumdan hoşnut olduğuna şüphe yoktu. Direksiyon tarafma geçtim ve Harmala’nın önünde durdum. Ölü gibi bakan gözlerine bakışlarımı diktim. Yıllarımı alan bir şeyi bozmasına izin vermeye niyetim yoktu. İkimizin arasında yarım metre mesafe vardı. Kısık sesle konuştum.</p>
<p>“Kimseye bir şey söylemeyeceksin. Henrik’e gidip de kızıyla senin aranda bir şey olduğunu, senin de kızının peşinden koşup çantasmdan emaneten bir şeyler aldığını söylememi istemezsin. Birkaç dakika önce ondan aldığın şeyi bana göstermek ister misin?”</p>
<p>Hiçbir şey söylemedi.</p>
<p>“Çeneni sıkı tut,” dedim sakince. “Amanda’yı eve bırakıyorum. Hepsi bu kadar.”</p>
<p>Başım kaldırıp göz kapaklarını indirdi. Belli ki böyle yaparak bana yukarıdan bakmayı amaçlamıştı. Gözlerimizi birbirimize diktik. Sonra da yaklaşan ayak seslerini ve şen şakrak konuşanları duyduk. Harmala yine göründüğünden daha derin olmayan o sığ gülümsemesini takındı.</p>
<p>“İkinize de iyi geceler,” dedi, cevabımızı beklemeden uzaklaştı.</p>
<p>İki adam ve iki kadın bize yaklaşmadan önce kontağı çevirip oradan uzaklaştım. Kendi kendime küfrettim. Bir adamın bir kadına vurmasını engelleyerek kahraman olmak isterken aslında neye sebep olmuştum? Her şeyi tehlikeye atmış olabilirdim. Bunları yaparken bir de havalara girip karşımdakini tehdit etmiştim. Sanki daha önceki karakterim birden tekrar hayata dönmüştü. Neden ikisi arasına girip burada olmamın esas sebebini unutmuştum? Oysa bu sorunun cevabını biliyordum, cevabın kendisi arabada yanımda oturuyordu.</p>
<p>Dikiz aynasından baktım ve Harmala’nın beyaz gömleğini gördüm. Artık gözüme güzel bir gömlek gibi görünmüyordu.</p>
<p>***</p>
<p>Kapının çarpma sesi Liisankatu caddesinin amavut kaldırımlarında çınladı. Ses karanlık gökyüzünde azalıp yok oluncaya kadar bir duvardan öbürüne çarptı. Cadde, sokak lambalarının ışığı altında gerçekdışı gibi görünüyordu, sanki her bir taşın yüksekliği, şekli birbirinden farklıydı. Bir süre kaldırımda durdum. Amanda’nın nerede yaşadığını biliyordum. Bana daha önce söylemişti. Birkaç gece önce bana bunu söylediğinde, kısa bir zaman içinde bu bilgiyi kullanabileceğim aklıma gelmemişti. Arabada giderken konuşmamıştık. Aman-da’nın yüzü hep yola dönüktü. Yüz hatları, vücudunun şekli beni hem bir kahraman hem de son derece aptal gibi hissettiriyordu.</p>
<p>Arabanın etrafından dolaşıp kapısını açtım ve anahtarlarını uzattım. Almak için herhangi bir hamle yapmadı.</p>
<p>“Beni sokakta bırakıp gitmeyeceksin, değil mi?” dedi.</p>
<p>Asansör yoktu. Yeni sanat akımına göre inşa edilmiş bu eski apartmanın sağlam taş merdiveninin basamakları hem alçak hem de genişti, çıkmayı iyice zorlaştırıyordu. İnsan bir sonraki basamağa küçük bir adım mı atacak yoksa bacağını mı uzatacak bir anda bilemiyordu. Amanda’nın peşinden gittim. Parfüm kokusunu duyuyor, vücut hatlarını, ince elbi-</p>
<p>sesinin altından bacaklarının, kalçasının hareketlerini görebiliyordum.</p>
<p>Üçüncü kattaki kapılardan birini açtı ve gözlerimin içine baktı.</p>
<p>“Beni kurtardığına göre, şimdi ne yapmak istersin?”</p>
<p>İçeri girip ışığı yaktım. Amanda da arkamdan geldi. Kapının kapandığını duydum.</p>
<p>“Ben buraya giriyorum,” dedi koridorun sonundaki banyoya girerek. Eski, beyaz boyalı, şık ahşap kapı sessizce kapandı.</p>
<p>Etrafa göz gezdirdim.</p>
<p>Salonun bir duvarında kahverengi ahşap çerçeveli bir ayna, diğer duvarda da üzerinde kıyafetler asılı duran bir askılık vardı. İçinde yirmi çift kadar ayakkabı olan bir ayakkabılık da aynı duvardaydı.</p>
<p>Dikdörtgen şeklindeki oturma odasının uzun duvarında sokağa bakan üç tane pencere vardı. Yerlerdeki ahşap parkeler güzelce cilalanmıştı ve çok iyi durumdaydı. Sağ tarafta yatak odasına açılan geniş bir antre, onun hemen yanında da soluk yeşil renkte, seramik bir soba vardı. Odanın tam ortasında üstü cam kaplı çelik bir masa, onun arkasında da gösterişli, yumuşak, beyaz bir kanepe ve iki yanında da kanepeyle uyumlu koltuklar duruyordu.</p>
<p>Kanepenin arkasından tsunami dalgası gibi eğilerek gelen çelik ayaklı bir abajur, Danimarka malı, tasarım televizyonun durduğu koyu renkli ve sade raf, pencere kenarlarındaki vazolar, büyük bir sehpanın tam ortasına konulmuş kare şeklinde, siyah bir tabak; bunlar da evdeki diğer eşyalardı, hepsi özenle seçilmiş gibi görünüyordu. Elbette aynı zamanda pahalı, belli bir tarza uygun ve de sıkıcı. Sol tarafta mutfak ve küçük bir ofis vardı.</p>
<p>İtalyan tarzı mutfak tertemizdi, pırıl pırıl parlıyordu. Dikkatle seçilmiş minimalist bir tasarını olduğunu tahmin ettiğim musluğu açtım. Dolaptan bir bardak alıp su doldurdum. Mutfağın büyüklüğü benim dairemin tamamı kadardı. Odanın ortasında, yeni dökülmüş asfalt yol gibi siyah, uzun bir yemek masası duruyordu. Etrafında devasa sinek raketlerine benzeyen metal ayaklı, siyah arkalıklı sekiz sandalye vardı. Masanın üstünde asılı duran metal şapkalı iki lamba gözüme fazla parlak geldi. Gözlerim karanlığa çabucak alıştı, uzaktaki duvarın penceresinden gelen varla yok arası zayıf ışık sayesinde hiçbir şeye çarpmadan hareket edebiliyordum.</p>
<p>Pencere aşağıdaki avluda bulunan binaya bakıyordu. Avlunun ortasında bir ışık parlıyordu. Üzerinde hâlâ yapraklar olan bodur ağaçlardan ve kırmızı kaldırım taşlarından yansıyan sarı, puslu, sıcak bir parlaklık veriyordu. Suyu içtim, yanlış yerde olduğumun farkmdaydım fakat doğruyu bulabilmek için bazen yanlış yerlerde olman gerekir dedim kendi kendime. Kendi söylediğime kendim inandım mı bilmiyorum.</p>
<p>“Sadece su mu içiyorsun?”</p>
<p>Arkamı döndüm.</p>
<p>Amanda sağ elini sırtına götürmüş, sol eliyle de önce saçlarını sonra da burnunu ovuşturarak kapının girişinde duruyordu.</p>
<p>“Daha sert bir şeyler içmez misin?”</p>
<p>Başımı salladım. Arkasına götürdüğü elini çekip kot pantolonunun cebine bir şeyler sıkıştırdı.</p>
<p>İkimiz de tek kelime etmedik. Öpüşüyorduk. Onu olduğu gibi kollarıma aldım ve kucaklayıp yatak odasına taşıdım. Sevişirken gözlerinin içine baktım ve bir çift yabancı gördüm.</p>
<p>İçimdeki bütün o öfkeyi, korkuyu, kıskançlığı her saniye hissediyordum. Amanda nefes nefese kalmıştı. Bir şey söylediğini duydum fakat ne söylediğini anlayamadım.</p>
<p>Yatağa uzandım. Gözlerimi dikmiş tavana bakıyordum, duşun sesini duyuyordum. Üzerimdeki ter kuruyunca cildim kösele gibi olmuştu. Sevişmemizi düşününce karın kaslarım titredi, ağzım kurudu. Çok hızlı oldu diye düşündüm. Miia’yla seviştiğim zaman tatmin oluyordum, sonrasında sakinleşiyor saatlerce öyle kalıyordum. Şimdi ise Amanda’ya tutulup yangından mal kaçırırcasına birleşmemize neden olan o aceleci ruh hali yeniden içimde belirivermişti.</p>
<p>Banyonun kapısı açıldı ve Amanda odaya geri döndü, yatağın ucunda çırılçıplak duruyordu. Burnunu ovuşturup tıpkı bir boksör gibi havayı burun deliklerinden içeri çekti. Hayvani bir iştah ve sahip olma arzusu olmadan ona bakabilmek çok zordu. Tam da bu iki duygu yüzünden bugüne kadar başım hep belaya girmişti.</p>
<p>“Kahya,” dedi Amanda sanki bir şey kazamış gibi gülümsüyordu, “ne istediğini biliyor gibisin.”</p>
<p>“Sanırım öyle.”</p>
<p>“Bence bu iyiye işaret.”</p>
<p>Dizlerini yatağa koyup emekleyerek üstüme doğru eğildi.</p>
<p>Yukarıdan aşağı daha yakından gözlerine bakınca parlak, sert ve keskin bakışlarını fark ettim. Bacağının iç kısmı yumuşak bir şekilde benimkine değiyordu.</p>
<p>“Şimdi ne olacak biliyor musun?” dedi.</p>
<p>“Ne?”</p>
<p>“Ben uyuyacağım.”</p>
<p>Sesinin tonu aslında ne demek istediğini anlatıyordu.</p>
<p>“Duş alıp çıkacağım,” dedim.</p>
<p>“Sende potansiyel var,” dedi dudaklarını benimkilere bastırıp uzun ve ateşli bir şekilde öperek. Sonra da bana bakmadan kalktı ve bornozunu giyip mutfağa gitti.</p>
<p>Evden çıkıp Saarinen’in Eira’daki dairesine ve arabama doğru yayan gittiğim saatlerde sokakta kimsecikler yoktu, her yer sessizdi. Senato Meydanı’nda karşıdan karşıya geçerken yol o kadar boştu ki kendi ayak seslerimi duyabiliyordum. Gece simsiyah gökyüzüne karşı, katedral bembeyaz parlıyordu.</p>
<h3><a id="bookmark3"></a><span style="text-decoration:underline;">EYLÜL 2013</span></h3>
<p>Birkaç saat sonra Markus Harmala’nın siyah Lexus marka arabasıyla bir binanın altından sokağa çıktığını gördüğümde, aydınlık bir cuma günü, nezih Eira semtinin bulutsuz göğü üstünde henüz doğuyordu. Saarinen’in şehirdeki dairesinin kapısının yüz metre ilerisinde Volvo marka arabamda oturmuş düşüncelerime gem vurmaya çalışıyordum.</p>
<p>Harmala arabada tek başınaydı. İki tarafa da bakıp sinyal verdi. Araba benim olduğum yöne doğru dönüyordu. Yana doğru eğilip geçmesini bekledim. Yerimden doğrulup yan aynamdan kontrol ettim. Lexus’un sinyali hâlâ yanıp sönüyordu. Sağa dönüyordu.</p>
<p>Arabayı çalıştırdım, debriyaja basıp hızlı bir U dönüşü yaptım. Lexus’un Korkeavuorenkatu’dan şehir merkezine doğru gittiğini gördüm fakat aradaki mesafeyi korudum.</p>
<p>Lexus tepeye çıktı sonra da sakin bir şekilde Esplanadi Parkı’ndaki kavşağa döndü. Harmala hızını kesip yaya geçidinin yansında arabayı durdurdu, sonra da uyan ışıklannı yakıp şoför tarafının kapısını açtı. Sağa döndüm, tepeye geri dönüp blokun arkasına geçtim ve hemen yan sokakta olabildiğince yakın bir yere park etmeye çalıştım. Lexus’u göreme-sem de aynı noktada park ettiğini tahmin ediyordum. Bekledim. Sonra içime bir şüphe düştü.</p>
<p>Arabadan inip sokağın sonuna kadar yürüdüm ve köşeden baktım. Evet Lexus hâlâ oradaydı ve uyan ışıkları hâlâ yanıp sönüyordu; Harmala ise sokakta durmuş sigara içiyordu, birini bekliyor gibiydi. Arabama geri döndüm. Lexus’un önünde park ettiği taş binanın ikinci katında Henrik Saarinen’in ofisi vardı.</p>
<p>Uykusuz geçirdiğim gecenin etkisini bütün vücudumda hissediyordum. Bacaklarım ağrıyor, gözlerim batıyordu. Direksiyonu tutup var gücümle sıktım. Koltukta arkama yaslan-mamaya dikkat etmek zorundaydım çünkü böyle yaparsam uyuyakalabilirdim.</p>
<p>Sonunda Lexus önümden geçti. Arka koltukta biri oturuyordu. Saarinen olsaydı tanırdım - bu başka biriydi. Harmala, Havis Amanda heykelinin etrafında turladıktan kısa bir süre sonra artık her ikimiz de Kuzey Sahil Yolu’ndan gidiyorduk. Doğuya doğru bakınca toz pembe ufukta tek bir bulut yoktu. Denizin üstüne koyu renkli bir halı serilmiş gibiydi, adalar da adeta halının üzerindeki deliklere benziyordu. Merihaka’da-ki yüksek katlı modem binalar, üst üste yığılıp olduğu yere bırakıldıktan sonra unutulan devasa oyuncak bloklar gibi duruyordu.</p>
<p>Lexus’la aramda güvenli bir mesafe tutturmak hatırladığım kadar zordu. Arabayla başka bir arabayı takip etmek filmlerdeki takip sahnelerine benzemiyor. Yakından, uzaktan alakası yok. Bunu yıllar önce Saarinen’in gece gezmelerinde arabayla peşinden giderken öğrenmiştim. O zamana kadar bana dünyada hiç o kadar trafik ışığı, kaldırım, şerit değiştirme, yol tıkanması, ani durma, beklenmeyen dönüşler, aşın hızlanma varmış gibi gelmezdi ve ben tam da sabit bir hız yakalamak zorunda olduğumda gözüpek bir sürücü gelir beni geçerdi.</p>
<p>Lexus otobana girdi. Önümdeki otobüsün duraktan çıkmasını bekledim. Kulosaari köprüsünün üstünden geçerken otobüs tıpkı bir perde gibi iş gördü. Önümdeki manzara açıldı. Yolun her iki yanı da denizdi, sabah güneşi etrafımızı sarıyordu. Birkaç saniye boyunca içimde bir aydınlanma hissettim, sanki kendi irademle gitmek istediğim bir yere gidiyormuşum gibi. Önümdeki otobüs başka bir durakta durduğunda birkaç yüz metre ötedeki siyah arabayı görmemle beraber bu his hemencecik kayboldu.</p>
<p>Üç metro istasyonu geçince, Lexus çıkmak için Itakeskus alışveriş merkezinin olduğu durakta sinyal verdi. Yol bize numara yapıp admı değiştirmeden sola doğru kıvnlıncaya kadar dümdüz gittik.</p>
<p>Pahalı markaların satıldığı dükkanların olduğu bir mahalleye geldik. Sokaklar daraldı, evler büyüdü. Henüz saat hâlâ çok erkendi, trafik olmadığından Lexus Ta aramda epey mesafe bıraktım. Neredeyse dönüşü kaçırıyordum, sağa dönüp yavaşladım, oldukları yeri tespit ettiğim anda da kenara çektim.</p>
<p>Büyük, beyaz bir evin önünde durmuşlardı. Harmala arabanın arka kapısmı çarpıyordu. Üç katlı binamn yol hizasındaki garaj kapısı yavaş yavaş iniyordu. Arabanın içindeki yolcu içeri girmişti. Harmala şoför tarafının kapısını açtı.</p>
<p>Bir süre olduğu yerde durdu, elini cebine atıp bir sigara yaktı. Yüzü denize dönüktü. Sigarasından çıkan duman sabahın aydınlığında koyu mavi görünüyordu.</p>
<p>Ev yeniydi, Para Tanrısı Mamon’un hediye paketinden çıkmış gibiydi. Sokağa bakan duvarların yansı camdandı. Muhtemelen üst kattan Baltık Denizi görülebiliyordu. Bu bölgeden bir arsa almak kaça mâl olurdu diye merak ettim. Belki yarım milyon ederdi. Evin kendisi zaten birkaç milyondu. Bu evi her kim yaptıysa krediye pek ihtiyacı yoktu herhalde.</p>
<p>Burada kim yaşıyordu? Adresi telefon hafızama kaydettim. Araba Henrik Saarinen’in ofisinden gelmişti fakat gelen kişi Henrik Saarinen değildi. Belki de arabada kimin olduğu önemli değildi. Ben daha çok Harmala’nın davranışları ile ilgileniyordum.</p>
<p>Sigarasını bitirdi, izmariti yola atıp ayakkabısının tabanıyla üstüne bastı ve güneşin doğduğu yöne doğru baktı. Sonra da arabaya binip gitti.</p>
<p>Ben daha kontağı çevirip motoru çalıştıramadan Lexus virajı dönüp gözden kayboldu. Otobanı geçip sola dönerken aramızdaki mesafeyi korudum. Artık trafik olduğu için takip etmek daha kolaydı. Bir sanayi bölgesine geldik, aramızda üç araba vardı. Bir sol daha yaptık sonra da sağa saptık. Acele etmiyordum. Lexus’un tekrar sağa dönüp köşede bir binanın arkasında kaybolduğunu gördüm. Kavşağa gelip yavaşladım. Eğer Lexus yola park ederse yanından geçer giderim ve farklı bir yoldan geri dönerim diye planladım.</p>
<p>Önümdeki yol boştu ve dümdüz uzanıyordu. Her iki tarafta önlerinde büyük kamyonların girebileceği büyüklükte kapılan olan sanayi binalan sıralanıyordu. Yanlanndan geçerken binalara baktım ve Lexus’u görmeden yolun sonuna geldim.</p>
<p>Telefonum çaldığında U-dönüşü yapmak üzereydim. Arabayı kenara çektim. Gizli numaradan aranıyordum. Telefonu adımı söyleyerek açtım.</p>
<p>“Ben Henrik Saarinen. Günaydın.”</p>
<p>Gösterge panosunun saatine baktım - 7:15.</p>
<p>“Günaydın.”</p>
<p>“Uyandırmadım herhalde.”</p>
<p>“Hayır, uyandırmadınız.”</p>
<p>“Başvuru formundan ehliyetin olduğunu hatırlıyorum.”</p>
<p>“Evet.”</p>
<p>“Şey, nasıl olduysa şoförüm bugün izin aldı ve arabamı kullanacak birine ihtiyacım oldu. Arabam şu an burada, Helsinki'de. Şimdi Kalmela’dan çıkarsan saat dokuza kadar burada olursun.”</p>
<p>Gözlerimi etrafa gezdirip o an Roihupelto’da olduğumuzu gösteren bir tabela gördüm.</p>
<p>“Evet.”</p>
<p>“Dokuza kadar burada olursuna mı evet yoksa böyle bir şey teorik olarak mümküne mi evet dedin?”</p>
<p>“Dokuza kadar orada olurum,” dedim.</p>
<p>“Teşekkür ederim. Tekrar aramayacağım.”</p>
<p>Kapattı. Bir anlığına düşündüm. Bu bir tesadüf müydü? Zamanlama mükemmeldi.</p>
<p>Henrik Saarinen’e daha yakın olabilmek için Markus Harma-la’yı kullanmayı planlıyordum. Zaten bu yüzden onu buraya kadar takip etmiştim. Şimdi ise Saarinen benden evine gelmemi istiyordu.</p>
<p>Sabah trafiğinde Helsinki’nin doğusundan Eira’ya gitmek yaklaşık yarım saat alırdı. Bu yüzden hâlâ bir saatim vardı. Tekrar yola çıktım, Lexus’u bulmak için bir kez daha şansımı denemek istiyordum. Harmala hakkında ne kadar çok şey bilirsem o kadar iyiydi.</p>
<p>Daha alt katlardaki girişlere gidebilmek için yakındaki bazı binaların önünde kapıların yanı sıra, rampalar da vardı. Aradığımı bulduğumda neredeyse sokağın sonuna kadar gelmiştim. Bir rampayı geçtim ve Lexus’un parlayan arka kısmını baştan başa gördüğümü sandım. Volvo’yu elli metre geride sokağa park ettim ve arabadan indim.</p>
<p>Üç katlı bir binaydı, dökülen pencere pervazlarına, yapısında ve sıvasında kullanılan yer yer kararmış soluk çimentoya ve ge-</p>
<p>nel durumuna bakınca 1980’lcrdc inşa edilmiş gibi duruyordu. İnşaatın ne kadar kötü yapıldığı duvarların en küçük eğiminde bile kendini belli ediyordu. Binanın ön cephesinde yansı eski püskü aletlerle kaplı, çamurlu, rengi griye çalan bir çim alan vardı, son derece bakımsız görünüyordu. Hurdaya dönmüş buzdolabı, çamaşır makinesi ve mikrodalga fınn sanki hâlâ daha iyi bir konumda olmanın umudunu taşıyordu. Bütün bunlann arasında içleri eski hortum ve kablo dolu kutular vardı. Görünüşlerine bakılınca kutuların birkaç kıştır dışarıda durduklan anlaşılıyordu.</p>
<p>Rampa dik bir şekilde binanın içine giriyordu. Bir dakika kadar bekleyip etrafa bakındım ve çevreyi dinledim. Sokakta kimseyi görmedim, şöyle bir bakınca pencerelerde de kimse yoktu. Rampadan aşağı doğru yürüdüm ve binanın altının bu kadar karanlık ve soğuk olmasına şaşırdım. Sanki bir mağaraya girmiştim. Bu ani karanlığa gözlerimin alışmasını bekledim. Parlak sabah ışığının altında bekleyip kendimi belli etmek istemediğimden duvara biraz daha yaklaştım. Bir süre sonra pek çok aracı şeklinden tanıyabildiğimi fark ettim. Hiçbir araba veya insan sesi duymuyordum. Burnuma benzin kokusu ve başka kimyasal, keskin kokular geliyordu. Gözlerimin karanlığa bu kadar uzun sürede alışmasından rahatsız olmuştum. Sonunda daha iyi görebiliyordum. Gördüğüm şekillerin araba olduğu konusunda haklı çıkmıştım fakat bunlann gerçekten de sadece şekillerden ibaret olduğunu fark etmemiştim. Pek çoğu en azından kısmen parçalama aynlmıştı. Harmala’nın Lexus'u aralanndan kolayca seçilebiliyordu. Garajdaki arabalar içinde tek parça olan yalnızca oydu.</p>
<p>Garajın diğer ucunda biraz aralanmış gri çelik kapıyı görebiliyordum. Kapıya doğru yöneldim ve çok geçmeden aralıktan Harmala’nın sesini duydum. Sesi üzgün geliyordu. Yaklaştım, duvarın yanma kadar geldim. Kapıya ulaşabilmek için iki arabanın arasına sıkışarak geçmek zorunda kaldım. Çok</p>
<p>dar bir alandı ve önüme bakmam gerekirken yerlere dağılmış araba parçaları yüzünden bir yandan da ayaklarıma dikkat etmek zorundaydım.</p>
<p>Çelik boru tam diyaframıma denk geldi. O kadar sert çarpmıştı ki anında iki büklüm oldum. Hissettiğim acı içime işledi, nefes alamıyordum.</p>
<p>Önümde postalların içine sıkıştırılmış yıpranmış bir kot pantolon görüyordum. Pantolona saldırdım.</p>
<p>Tam olarak bacaklara uzanamadım. Yolumdan çekildiler. Boru bu sefer, başımı korumak için kaldırdığım sağ koluma denk geldi. Arkamı dönüp tekrar saldırdım.</p>
<p>Bu sefer kaçırmadım. İki büklüm olmuştum, yere bakıyordum fakat borunun sahibinin belini kollarımla sarmayı başardım. İkimizi de hurda arabanın üstüne itecek kadar güçlü hareket etmiştim. Arabaya çarpmamızla sanki alçak tavanlı garajda bomba patlamış gibi bir ses çıktı. Kollarımı serbest bırakıp yana yuvarlandım.</p>
<p>Boru yere düştü.</p>
<p>İki elimle kavradığım gibi bana saldıran kişiye doğru var gücümle boruyu savurdum ve sanırım yan tarafını veya sırtını sıyırıp geçtim. Bir çığlık yükseldi, arabanın yan tarafında başka bir çarpma sesi daha duyuldu.</p>
<p>Aynı hareketle yerden kalktım ve ışığa doğru hızla koştum. Borunun kamıma çarpmasının etkisiyle gözlerim yaşarmıştı. Nefes alamıyordum. Rampaya geldim, bin bir güçlükle yukarı çıkıp kendimi binadan dışarı iki büyük adımla zor attım, yuvarlanarak girişten çıkıp gözden uzaklaştım.</p>
<p>Çimenlerin orada ayağa kalktım ve neredeyse yırtık bir diyaframla hiç oksijen almadan olanca gücümle koştum. Sokakta, iki tarafı mavi bir kurye kamyonun önüne bıraktığım arabama ulaştım. Kamyon perde işlevi görüyordu.</p>
<p>Kendimi direksiyonun başına attım, arabayı çalıştırdım ve uzaklaştım. Sağ elimi yeteri kadar kaldırıp bağlayıncaya kadar emniyet kemerinin uyarı sesi birkaç blok boyunca çaldı durdu. Trafik ışıklarına geldim, nefes nefeseydim, eğilip direksiyona kapandım. Ancak o zaman kolumdaki acıyı gerçekten hissetmeye başladım. Boru dirseğimin altına çarpmıştı ve acı her iki taraftan kendini belli ediyordu. Parmaklarım taş gibiydi, kısmen uyuşmuştu. Kamıma dokunamıyordum. Arkamdan birinin koma çaldığını duydum. Yeşil yandığını ve hareket etmediğimi fark ettim. Gözlerim bulanık görüyordu. Çok zor nefes alıyordum. Köprünün üzerinden gittim, Siilitie metro durağmı geçip Viikki’ye doğru devam ettim. Dikiz aynasına baktım - beni takip eden kimse yoktu.</p>
<p>Ortak kullanıma açık tarım arazilerinin arasında kalan düz yolun neredeyse bir kilometreyi bulan uzunluğu, yolun zorlu olacağmı gösteriyordu. Dikkat çekmek istemediğimden hız sınırlan içinde gidiyordum o da bana çok hızlıymış gibi geliyordu. Sağ kolumu yan tarafıma doğru kaldırdım. Dik oturup sırtımı tutabildiğim kadar düz tuttum, gerçi karın boşluğum ve midem eğilip başımı direksiyona yaslamamı istiyordu. Bir döner kavşağa geldim.</p>
<p>Neredeyse tam tur atıp Viikki deney bahçelerine girip bir otopark ve en sonda da park edebileceğim bir yer buldum. Gidip sonbahar ağaçlannın gölgesinin altında oturdum ve altın sansı yapraklara bakıp üzerine oturduğum taşın soğuğunu içimde hissettim. Cep telefonumdan saate baktım.</p>
<p>Hâlâ birkaç dakikam vardı.</p>
<p>Küçük bir kuş şaşmaz bir yörüngede, hiç tereddüt etmeden, kanatlarını gereksiz yere tek bir sefer çırpmadan dallann arasından uçup gitti.</p>
<p>Bir dakika sonra Eira’ya doğru yola koyuldum.</p>
<p>Henrik Saarinen görünürde yoktu. Bu hem iyi bir şeydi hem de böyle olmasını bekliyordum, saat dokuza on vardı. Kaldırımda kolumu sallayarak bir aşağı bir yukarı yürüyüp aldığım Disprin’in etkisini göstermesini bekleyebilirdim. Ağrı kesici almak için bir eczanede durmuştum, su sebilinden aldığım soğuk suyla iki tanesini yuttum. Dört bardak su. Çok susamıştım.</p>
<p>Rüzgarla birlikte o kadar kuvvetli bir deniz kokusu geliyordu ki insan hemen köşeyi dönüverince okyanusun ortasında olacakmış gibi hissediyordu. Oysa sahile varmaya yarım kilometre vardı. Ağaçlarda tek tük kalan yapraklar hışırdıyor, sabah serinliğinde kağıttan süsler gibi sesler çıkarıyordu. Sonbahar tıpkı bir battaniye gibi her şeyin üstünü örtüyordu.</p>
<p>Kolumu hissetmeye başlamıştım ve kamımdaki ağrı da gittikçe azalıyordu. Binaya geri döndüm.</p>
<p>Henrik Saarinen saat tam dokuzda kapıyı açtı.</p>
<p>“Araba bodrumda,” dedi.</p>
<p>Merdivenlerdeki kırmızı halıya basınca yeni kesilmiş çimenler gibi yumuşacık olduğunu hissettim. Tek kelime etmeden yürüdük. Bodrum kapısının önüne geldik. Saarinen anahtarla kapıyı açtı, beni içeri aldı. Merdivenlerden indim. Taş basamaklarda Saarinen’in ayak seslerini duyabiliyordum, arkamdaydı, varlığını fark edebiliyordum, artık o kadar yakından hissediyordum ki aynı anda hem boğulacak gibi oluyordum hem de tuhaf bir şekilde bana doğal bir şeymiş gibi geliyordu. Alçak, gri bir yangın kapısının önüne geldim, iterek açtım, burnuma garajın kokusu geldi, bu koku hangi garaj olursa olsun hep aynıydı. Kuala Lumpur’da, San Fran-cisco’da ve Helsinki’nin gözde mahallelerinden birinde de olsan lastik, benzin, metal ve ağırlaşmış hava kokusu aynıydı. Saarinen’i duyduğumda ister istemez garajın arka tarafındaki Mercedes’e doğru yönelmiş bulundum.</p>
<p>“Land Cruiser.”</p>
<p>Garajda aşağı yukarı on altı tane park yeri vardı. Metalik gri bir Land Cruiser sağ tarafla tam ortada park edilmişti.</p>
<p>“Sen kullan,” dedi Saarinen.</p>
<p>Dönüp bana doğru attığı anahtarları yakaladım. Kapıları açmak için anahtarın üstündeki düğmeyi bulup bastım. Farlar yanıp söndü, kapılar açıldı ve biz arabaya bindik. Saarinen yanıma oturdu. Farklı bir arabada olmamız yetmiyormuş gibi bir de her zamankinden farklı bir yerde oturmak istiyordu.</p>
<p>Land Cruiser göründüğünden daha çevikti. Hiçbir sorun yaşamadan dar alanda dönüş yaptı ve daha küçük, daha alçak bir araba gibi sokağa çıktı.</p>
<p>“Kalmela’ya doğru gidelim,” dedi Saarinen.</p>
<p>“Pekala,” dedim ve sola dönüp sahil yoluna saptım.</p>
<p>Gözümün ucuyla onu izlemeye çalışıyordum. İfadesinden hiçbir şey anlamıyordum, doğruca önüne bakıyordu. Üstün-dekilere bakınca, elinden geldiğince sıradan giyinmeye çalıştığına şüphe yoktu. Açık mavi bir kot pantolon, kırmızı bir eşofman üstü ve siyah spor ayakkabılar. Ayakkabıları apayrı bir konuydu, kalın tabanları, çelik yanlarıyla, inşaat işçilerinin giydiği türden sağlam bir emniyet ayakkabısı gibi görünüyordu.</p>
<p>“Demek buraya gelirken sorun yaşamadın,” dedi Saarinen üç şeritli Mechelinkatu yolunun sonuna geldiğimizde.</p>
<p>“Sorun olmadı,” diye cevap verdim. “Harmala’nın izin alması size sürpriz olmuş, öyle mi?”</p>
<p>“Hem evet hem hayır. Bazen sürprizler olabiliyor. Beklediğim bir sürprizdi.”</p>
<p>Hastaneyi geçtik. Tepeyi geçip otobana girerken ve saatte yüz kilometre hıza çıkarken trafik ışıkları yeşil yanıyordu.</p>
<p>“Nereden çıkacağımızdan emin değilim, ben dönelim dediğimde dönmeye hazır ol,” dedi.</p>
<p>“Anladım.”</p>
<p>Bana baktığını hissedebiliyordum.</p>
<p>“Hiçbir şey sormadın,” dedi.</p>
<p>“Ne sormalıyım?”</p>
<p>“Ne öğrenmek istediğine bağlı. Dürüst olmam gerekirse, kafasında pek soru olmayan bir adama benziyorsun. Böyle insanlar hep ilginç olurlar. Bu durumda ya gerçekten ilgini çeken bir şey yoktur ya da öğrenmek istediklerini zaten bili-yorsundur. Bahse girerim senin durumun için ikinci seçenek geçerli.”</p>
<p>“Doğru. Sizin ihtiyaçlarınız doğrultusunda tabii. Araba anahtarları bende, açık, net talimatları da aldım.”</p>
<p>Saarinen’e baktım. Suratında zorlama bir gülümseme vardı. îri, kalıplı bir adamdı. Yüzü benimkinden neredeyse on santimetre yukarıdaydı.</p>
<p>“Harika,” dedi. “Gerçekten harika. Beklediğimden de iyi. Birlikte muhteşem bir gün geçireceğiz.”</p>
<p>Ne kast ettiğini sormadım, o da daha fazla bir şey söylemedi. Espoo’ya gelinceye kadar konuşmadı.</p>
<p>“Buradan dön,” dedi çıkışı işaret ederek.</p>
<p>Kavşağa doğru sürdüm ve verdiği talimatlara göre gideceğim yönü ve şeriti seçtim. Büyük bir ışıklı tabela görünce onun altına doğru gideceğimiz içime doğdu. Büyük bir hırdavat dükkanının otoparkına gelinceye kadar Saarinen sol, sağ. düz, dur gibi tek kelimelik talimatlar verdi. Motoru durdurdum. Saarinen cebinden bir şeyler çıkarıp bana verdi. Katlanmış bir kağıt parçası.</p>
<p>“Alışveriş listesi,” dedi.</p>
<p>Dükkana girmeyi planlıyormuş gibi görünmüyordu. Aslında hiçbir yere gidecek gibi durmuyordu. Gözlüklerinin ardında bakışları son derece ciddiydi.</p>
<p>“Belli ki benim tek başıma gitmemi istiyorsunuz,” dedim.</p>
<p>“Evet, lütfen.”</p>
<p>Bir anlığına ona baktım. Sonra da arabadan inip dükkana doğru yöneldim. Arkama bakmadım. İçeri girince listeyi çıkardım:</p>
<p>5 <span style="font-style:italic;">mm kalınlığında 50 metre ip</span></p>
<p>çöp <span style="font-style:italic;">torbası (3 rulo)</span></p>
<p><span style="font-style:italic;">sivri</span> uçlu metal kürek <span style="font-style:italic;">(2 adet)</span></p>
<p><span style="font-style:italic;">taşınabilir elektrikli testere</span></p>
<p><span style="font-style:italic;">av</span> bıçağı <span style="font-style:italic;">(2 adet)</span></p>
<p><span style="font-style:italic;">havalı çivi tabancası, 30° Paslode IM350+ (muhafaza kutusu ile birlikte)</span></p>
<p><span style="font-style:italic;">sıkıştırılmış hava (4 tüp)</span></p>
<p><span style="font-style:italic;">90 mm</span> çivi <span style="font-style:italic;">(tabancayla uyumlu - 53 ’lük 10 paket)</span></p>
<p><span style="font-style:italic;">Koruyucu eldiven (5</span> çiftj</p>
<p><span style="font-style:italic;">Koruyucu gözlük (2</span> çiftj</p>
<p>Mavi, büyük alışveriş arabalarından birini aldım ve hırdavatçının uzun koridorlarında tekdüze bir hızla yürüyerek listedekiler! toparladım. Pek müşteri olmadığından işlerimi çabuk hallettim. Her şeyi on beş dakika içinde bulmuştum. Ödemeyi bana verdiği kredi kartı ile yaptım ve alışveriş arabasını dışarıda bekleyen arabanın yanma kadar sürdüm. Saarinen hareket etmeden, ön koltukta öylece oturuyordu.</p>
<p>“Harika,” dedi ben aldıklarımı arabaya koyarken ve tekrar direksiyonun başına geçtim.</p>
<p>Kalmela’ya gideceğimizi düşündüm. Tekrar otobana yaklaştığımızda her iki yana baktım ve Saarinen’in yüzünde hafif bir gülümseme fark ettim, daha önce görmediğim türden bir gülümsemeydi. Gülümsemesi sanki beni içimden tırmalıyor, midemi ağzıma getiriyor, içimi ürpertiyordu.</p>
<p>Yeniden önüme döndüm ve var gücümle gazı kökledim.</p>
<p>Land Cruiser öne doğru atıldı. Saarinen’in boynu aniden sarsıldı, başı geriye doğru gitti, bronzlaşmış yüzündeki gülümseme kayboluyordu.</p>
<p>Kaputa ve kanat aynasına vuran parlak güneş ışığı gözüme geliyordu. Çevre değişse de manzara aynı kalıyordu, sonbahar renkleri kırmızının, sarının, altın renginin en canlı ton-lanndaydı. Her ne kadar Saarinen’in soğukkanlı bir tavırla düzenli aralıklarla benden tarafa bakınca başının hafif hafif hareket ettiğini fark etsem de gözümü yoldan ve trafikten ayırmıyordum.</p>
<p>On beş dakika hiçbir şey söylemedikten sonra ağzını açtı. Konuşurken yüzüme bakmıyordu. Tam aksine, diğer yöne bakıyordu. Sanki yolun sağ tarafında sıralanmış ağaçları sayıyor veya kayalıkların yükselip alçalmasını izliyormuş gibi davranıyordu.</p>
<p>“Bugün formaliteleri ve unvanları bir kenara bıraksak olur mu?” dedi, sonra da kendisi cevap verdi. “Elbette olur, ne de olsa resmi olmayan bir iş üstündeyiz.”</p>
<p>İşimizin özellikle resmi olmayan kısmının ne olduğunu bilmiyordum fakat ne diye de sormayacaktım.</p>
<p>“Sana ailen hakkında bir şeyler sormuştum hatırlıyor musun?”</p>
<p>Gayet iyi hatırlıyorum, diye düşündüm çünkü kimliğim açığa çıkacak diye çok korkmuştum.</p>
<p>Oysa sadece, “Hatırlıyorum,” dedim.</p>
<p>“Nasıl bir his?”</p>
<p>“Ne nasıl bir his?”</p>
<p>“Dünyada tek başına olmak. Sana bir şey olduğunda haber verecek kimsenin olmaması. Özel hayatına burnumu sokmak istemem. Cevap vermek zorunda değilsin.”</p>
<p>“Bilmiyorum,” dedim. “İnsan her şeye alışıyor.”</p>
<p>“Böyle söyleyeceğini düşünmüştüm. Tam da bu kelimlerle üstelik. Bu yüzden sana inanmıyorum ya da sadece kısmen inanıyorum.”</p>
<p>Direksiyonu sımsıkı tuttum ve aynı hizaya gelince daha da uzuyormuş gibi gelen beyaz, uzun bir otobüsü geçmek için sol şerite geçtim.</p>
<p>“Her şeye alışabileceğine eminim,” dedi Saarinen. Ses tonu berraktı, duygusuzdu, ağzından kelimeler son derece net çıkıyordu. “Oysa gerçek bundan ibaret değil. Seninle açık konuşabilirim, değil mi?”</p>
<p>Omuzlarımı silktim. Sırtım terden sırılsıklam olmuştu. Kalbim göğüs kafesimin içinde, sanki boş bir kutunun içindeymiş gibi atıyor, bana acı veriyordu. Şu ana kadar, kendime hakim olabilirim, sakinliğimi koruyabilirim diye düşünmüştüm fakat durum her saniye daha da rahatsız edici bir hal alıyordu ve sebebi neydi emin değildim. Elbette anneni öldürdüğünden şüphe ettiğin birinin yakınında olmak stresliydi ama başka bir şey daha vardı.</p>
<p>“Pek çok yönden özgürleştirici olmalı,” dedi, hâlâ bana değil dosdoğru önüne bakıyordu, belki de önümüzdeki eski, mavi Saab marka arabaya bakıyordu. “Uygun gördüğün her şeyi yapabileceğin manasında özgürleştirici. Hiç kimseye hiçbir şey için borçlu değilsin, ne yaparsan yap kimse seni yaptıkların için yargılamaz. En iyisinin ne olduğunu biliyor-muşsun gibi hareket edebilirsin. Bir işi üstlenip yapabilirsin. Hedefler belirleyip kendini bunlara adayabilirsin ve hiçbir şeyi, hiç kimseyi önemsemeden sadece sonuç almaya bakarsın.”</p>
<p>Zihnim arabanın klimasından daha fazla soğudu. Saari-nen’nin elleri kucağındaydı, avuçları ise yukarı bakıyordu. Sanki yağmur duasına çıkmış gibi avuçlarını açıp kapıyordu.</p>
<p>“Sana baktığımda Aleksi, yapman gereken bir iş varmış gibi geliyor. Bu konularda pek yanılmam. Hislerime güvenirim. Bu hisler sayesinde biraz para kazandım. Bildiğin gibi başka işler için de hislerimden yardım aldım.”</p>
<p>Nefes alıp vermek gitgide zorlaşıyordu. Boğazım kuruduğundan yutkunmak istiyordum fakat kuru olduğundan zorlanıyordum.</p>
<p>“Kalmela’yı almak gibi işleri kastediyorum. Bazıları o eski ev ve arazinin külfetten başka bir şey olmadığını düşünmüş olabilir fakat ben orada bir potansiyel, değeri yıllar geçtikçe artacak bir yer gördüm. Senin için de aynı şeyi düşünüyorum. Seni yalnızca bir kahya veya bir tamirci gibi gördüğümü zannetme.”</p>
<p>Konuşurken tıpkı bir makine gibi başını çeviriyordu, hareketleri bir saat gibi kesin ve netti. Ona doğru baktım. Göz göze geldik. Bakışlarımı tekrar yola çevirdim, ışıl ışıl parlayan gözleriyle üzerimde baskı kuruyordu.</p>
<p>“Potansiyel görüyorum,” dedi. “Olasılıklar. Belki de senin bile farkında olmadığın bir şey. Fazla ileri gittiğimi mi düşüyorsun? Yoksa dayanağı olmayan sonuçlar mı çıkarıyorum?”</p>
<p>Tekrar omuzlanmı silktim.</p>
<p>“Kesinlikle hayır. Kesinlikle hayır. Yanılmıyorum. Senin her şeyi yapabileceğine inanıyorum,” dedi Saarinen, artık bana bakmıyordu. “Soru şu ki, sen her şeye hazır mısın?”</p>
<p>Cevabımı açıklamak zorunda olmadıkça bu kolay bir soru diye düşündüm.</p>
<p>“Hazırım,” dedim.</p>
<p>“Ben de öyle düşünmüştüm,” dedi memnuniyetle. “Seni de zaten bu yüzden bugün yanıma aldım. Tabii bir de birbirimizi daha yakından tanıyabilmemiz için.”</p>
<p>Bunu söyledikten sonra sustu. Dakikalarca ikimiz de tek kelime etmedik. Dışarıdan bir sesi, başkalarının seslerini duyabilmek için radyoyu açmayı düşündüm. Herhangi bir şey olabilirdi. O sessizliğe razı oldum.</p>
<p>“Doğal olarak sana özel sayılabilecek bazı şeyleri sormak zorundayım,” dedi Saarinen sanki konuşmasına hiç ara vermemiş gibi. “Tabii karşılığında sen de bana sorabilirsin.”</p>
<p><span style="font-style:italic;">Annemi nereye gömdün?</span></p>
<p>Henüz o sorunun zamanı gelmemişti. Yakınlaşmak, onun hakkında daha fazla şey öğrenmek istiyordum.</p>
<p>“Yirmi dakikamız var,” dedi.</p>
<p>Saarinen bir an sustu ve sonra, “Baban hakkında ne hatırlıyorsun, Aleksi?” dedi.</p>
<p>Tam ağzımı açacaktım ki kendi sorduğu soruyu yine kendisi cevapladı.</p>
<p>“Pek fazla şey değil. Hatırlasaydm mülakatta ondan bahsederdin. îş görüşmesinde sana sorulan bütün sorulan ve senin verdiğin cevaplan bildiğim için sakın telaşlanma. Hepsi gizli.”</p>
<p>“Söz veriyorum, telaşlanmam,” dedim.</p>
<p>“Espri anlayışın da var. Bu harika. Ben babamı çok iyi hatırlıyorum. Ondan nefret mi etmeliyim yoksa ona teşekkür mü etmeliyim bilmiyorum. Umanm çok şahsi konulara gir-miyorumdur.”</p>
<p>“Hiç de değil,” dedim.</p>
<p><span style="font-style:italic;">Bu noktaya gelebilmek için on iki yıldır uğraşıyorum.</span></p>
<p>“Benim babam hiçbir şeyden tatmin olmayan bir adamdı.” îç geçirdi. “O tatminsizlik bana da yansıdı. Benim daha fazla çaba göstermeme neden oldu. Çabalanmın bir faydası olmadı gerçi. Herhangi bir şey için babamın ağzından beni takdir eden bir laf çıktığını veya bunu bana belli eden bir şey yaptığını hatırlamıyorum. Şimdi geriye dönüp baktığımda başarımın sırrının bu olduğunu görüyorum.”</p>
<p>Konuşmaya devam etmesini bekledim. Yana döndüm, gözlerinin içine baktım.</p>
<p>“Ondan hem nefret ediyorum hem de ona minnettarım,” dedi. “O ölünceye kadar gerçek anlamda özgür değildim.”</p>
<p>Tekrar yola baktım. Kilometre tabelasını geçtik. Kısa bir süre sonra malikaneye çıkan yola dönecektik. Belki de dönmeyecektik.</p>
<p>“Babanız ne zaman öldü?” diye sordum.</p>
<p>“4 Mayıs 1983’te.”</p>
<p>“Daha sonra ne oldu?”</p>
<p>“Ne demek istedin?”</p>
<p>“O öldükten sonra gerçek anlamda özgürleştiğinizi söylediniz. Bu özgürlük tam olarak neydi?”</p>
<p>“Sen de alt tarafı bir tamircisin öyle mi?”</p>
<p>Tekrar ona doğru baktım. Hırdavat dükkanından ayrıldığımızda yüzünde beliren o ince tebessüm yine ortaya çıktı, tnce ve baştan sona kokuşmuş bir tebessüm.</p>
<p>Sinyal verip yolun sağ tarafına hafifçe kıvrılan çıkışa yakın şeride geçtim. Saarinen hiçbir şey söylemeyince hâlâ malikaneye gittiğimizi varsaydım. Dikiz aynasından bakınca yoldaki tek aracın biz olduğumuzu görebiliyordum. Sanki herkes gidecek daha iyi bir yer biliyordu. Otobana girince hızlandım, tıpkı Saarinen’in az önce tahmin ettiği kadar kendimi yalnız hissettim. Sessizliği o bozdu.</p>
<p>“Muhteşem bir kavrama yeteneğin var. Ortak geleceğimizi konuşmaya bir başlayalım, gideceğimiz yerleri işte o zaman sen düşün.”</p>
<h3><a id="bookmark4"></a><span style="text-decoration:underline;">EYLÜL 1993</span></h3>
<p>Pekala, ne olmak istiyorsun? diye soruyor annem akşam yemeğine oturduğumuzda. Dökme demir tavadan etli sosun dumanlan yükseliyor; yanında, ortasına bir kepçe konmuş bir tencere spagetti var. Yemeğin buhanmn ardından bakınca sanki karşımda bir sis bulutunun içinde oturuyormuş gibi görünüyor. Umutla gülümsüyor.</p>
<p>Öğretmenimin sorusu pek çok nedenden dolayı canımı sıkıyordu. Diğer on üçlüklerin verdiği cevaplan utanç içinde dinliyor kendimi gafil avlanmış gibi hissediyordum. Dışlanmıştım sanki. Beni şaşırtan, hazırlıksız yakalayan sınıf arkadaşlarımın cevapları değil, o soruya verebilecekleri bir cevaplan olması, kararlı duruşlanydı. Polis, doktor, şarkıcı, av hayvanı bekçisi, fırıncı. Hiçbir zaman bir şey olmak istemem gerektiğini veya beni neyin beklediğini bilmek zorunda olduğumu düşünmemiştim. Çocukların pek çoğunun verdiği cevaplann aynı zamanda babalannın mesleği olduğu da dikkatimi çekmişti.</p>
<p>Düşünürken yemeklerden de al, diyor annem.</p>
<p>Hayır. Aç değilim.</p>
<p>Bir şeyin mi var?</p>
<p>Hayır.</p>
<p>Yemek yersen kendini daha iyi hissedersin.</p>
<p>Olabildiğince duyulacak şekilde iç geçiriyorum ve kepçeyi elime alıyorum. Tabağıma biraz spagetti koyup üzerine sos döküyorum. En sevdiğim yemek. Üzerine biraz peynir serpip annemin kendi tabağını doldurmasını izliyorum.</p>
<p>Biz neden hiçbir şey bilmiyoruz? diye soruyorum.</p>
<p>Ah tatlım, diyor. Yemeğini ye sen.</p>
<p>Çatalı elime alıyorum. Tabağımdaki yemekle sorduğum sorunun pek de ilgisi yok gibi görünüyor. Tekrar soruyorum.</p>
<p>Neden en azından babamın ne tür bir iş yaptığını bilemiyoruz?</p>
<p>Yemek yemeyi kesiyor.</p>
<p>Bunun hiçbir şeyle ilgisi yok. Ne olmak istiyorsan onu olabilirsin. Önemli olan sorunun kendisi, senin kendi planların. Tabii zaman içinde her şey değişebilir. Hayat böyledir. Bir yerden başlarsın, sonra hayat seni başka bir yere götürür, sonra oradan başka bir yere. Henüz on üç yaşındayken yirmi veya otuz yıl sonra neler yapıyor olacağını bilmek çok da rastlanılan bir durum değildir.</p>
<p>Diğerleri biliyor.</p>
<p>Aslında bilmiyorlar. Sadece onlara annelerinin-</p>
<p>Ve babalarının, diye ekliyorum. Zaten konu da bu.</p>
<p>Bana bir dakika daha bakıp yemek yemeye devam ediyor. Mutfak penceresi açık. Aşağıdaki bahçeden tanıdık sesler geliyor. Aileleri ile birlikte evlerinde yemek yemeyen, hiçbir zaman düzenli yemek saatleri olmamış oğlanlar ve kızlar avluda oyun oynuyorlar. Annem bu tip konularda çok katı. Şu anda nasıl yemek yiyorsak her zaman böyle yiyoruz.</p>
<p>Bu konu yüzünden kendini kötü mü hissediyorsun? diye soruyor.</p>
<p>Bunun, kendisi için de zor olduğunu gözlerinden anlayabiliyorum. Yemeğini yemiyor. Saçlarını kulağının arkasına sıkıştırmış, yeşil, kapüşonlu bir eşofman üstü giymiş; o an, olduğundan on yaş daha genç gösteriyor.</p>
<p>Bazen, diyorum.</p>
<p>Annenin veya babanın mesleğinin ne olduğu hiç önemli değil. Hiç değil hem de. Göreceksin.</p>
<p>Kendisine hızla biraz daha spagetti ve bir kepçe daha sos koyuyor.</p>
<p>Öyleyse neydi peki? diye soruyorum.</p>
<p>Ne neydi?</p>
<p>Mesleği neydi? Ne yapardı?</p>
<p>Bu konuyu pek çok defa konuşmuştuk.</p>
<p>Hiçbir zaman cevap vermiyorsun.</p>
<p>Her şeyin bir cevabı yoktur.</p>
<p>Çatalımı çat diye tabağıma bırakıp dirseklerimi masaya koyuyorum. Kısa zaman içinde annemden daha büyük olacağımı fark ediyorum. Konuşma süresince gittikçe küçülmüşe benziyor.</p>
<p>Her şeyin bir cevabı olmayabilir, diyorum. Oysa bunun var.</p>
<p>Olabildiğim kadar içtenlikle gözlerine bakıyorum. Her ne kadar arkamdaki pencereden gelen gün ışığı hâlâ gözlerinde parlasa da yüzünde bir gölge beliriyor.</p>
<p>Yumuşak bir sesle, Bazen ne kadar az bilirsen o kadar iyidir, diyor. Aynca babanın bir mesleği de yoktu.</p>
<p>İşsiz miydi?</p>
<p>Tam aksine fakat her işin adını koyamayabiliyorsun. Eğer bir insan saç kesiyorsa ona berber denir fakat eğer sadece düşünüp yapılanları izliyorsa ve buna göre karar veriyorsa onun mesleğine bir ad vermek daha zordur.</p>
<p>Babamın düşünüp izlediğini bana daha önce hiç söylemedin. Onun ne yaptığını hiç söylemedin.</p>
<p>İyi işte şimdi söylüyorum, diyor. Tüm bildiğim, tüm bilebildiğim de bu zaten. Hadi şimdi yiyelim.</p>
<p>Dediğini yapıyor ve yemeye başlıyor. Yaz akşamının uzun süren aydınlığı ona yakışıyor, genç ve masum görünüyor. Adeta vurulmuş gibi hissediyorum. Sanki benimle dünyanın geri kalanı arasında bir hendek, bir kale duvarı var, duvarın arkasında da bir okçu. Bütün bunlar imkansız. Sonra da daha önce hiç hissetmediğim kadar net bir biçimde bir şeyi fark ediyorum.</p>
<p>Büyüdüğümde ne yapacağımı biliyorum, diyorum.</p>
<p>Annem başını kaldırıyor.</p>
<p>Cevaplar arayacağım.</p>
<p>Surat ifadesi değişiyor. Suratında tam olarak anlamlandı-ramadığım bir şey var.</p>
<h3><a id="bookmark5"></a><span style="text-decoration:underline;">EYLÜL 2013</span></h3>
<p>Görünüşe bakılırsa Kalmela’da Henrik Saarinen ve benim dışımda kimse yoktu. Yolda veya malikanenin arkasındaki park yerinde araba yoktu. Enni’nin Skoda’sı bile gitmişti. Bugün belki de herkesin boş günüydü de bana söylemeyi unutmuşlardı.</p>
<p>Yol boyunca ve yola çıkmadan dört saat öncesinden beni uyanık ve tetikte tutan adrenalin bünyemden çıkmaya başlıyordu. Bir buçuk gün boyunca ayakta kalmıştım ve bunu bütün hücrelerimde hissediyordum. Gözlerim batıyordu, muhtemelen kızarmışlardı; kamım gurulduyordu, açlıktan zayıf düşmüştüm. Arabanın yanmda bir dakika kadar durup dengemi sağladım. Rüzgar beraberinde denizin kokusunu taşıyordu. O koku bana iyi geliyordu. Baştan ayağa rüzgarın beni serinletmesine izin verdim, hava soğuk değildi. Kara bulutların arasından azimle çıkan güneş pırıl pırıl parlıyordu, kaban imin önünü açarken arka cebimdeki küçük şiir kitabını hissettim ve üzerinde annemin isminin yazılı olduğu aklıma geldi.</p>
<p>“Bunları arabada bırakabiliriz,” dedi Saarinen ve arabanın kapısını çarparak kapattı.</p>
<p>Peşinden gitmeyince durdu ve arkasını döndü.</p>
<p>“Ne oldu?”</p>
<p>“Hiçbir şey,” dedim. “Biraz temiz hava almak iyi geldi.” Saarinen etrafına bakındı.</p>
<p>“Sessizlik. Muazzam bir sessizlik.”</p>
<p>Bunu söylerken yumuşak hareketlerle tekrar arkasını dönmüş ve malikaneye doğru yürümeye başlamıştı. Büyük bir denizin, ormanın, gökyüzünün ortasında büyük bir adam. İki yanından sarkan güçlü, kalın kolları, açık denizde her türlü fırtınaya hazırlıklı bir geminin palanga halatına benziyordu. Zihnimden yorgunluğu çıkarıp ilk adımımı attım. Cebimdeki telefonun çaldığını duydum ve Saarinen’in teredüttlc tekrar durduğunu gördüm.</p>
<p>“Aç telefonunu, cevapla,” dedi. “Acelemiz yok.”</p>
<p>Telefonu cebimden çıkardım.</p>
<p>Amanda.</p>
<p>İlk sorduğu şey, “Kötü bir zamanda mı aradım?” oldu.</p>
<p>“Yok, değil,” dedim.</p>
<p>Saarinen’e her nereye gidiyorsa bensiz gitmeye devam edebileceğini elimle işaret ettim. İşaretime uyup eve doğru yürümeye devam ederek beni şaşırttı. Konuştuklarımı duymasın diye aksi yöne doğru bir iki adım attım.</p>
<p>“Sana bir şey sorabilir miyim?” dedi Amanda.</p>
<p>“Elbette.”</p>
<p>“Nasıl oldu da oraya geldin?”</p>
<p>“Nereye?”</p>
<p>“Eira’ya, dün gece.”</p>
<p>“Sadece bir tesadüf.”</p>
<p>“Tesadüf mü?”</p>
<p>“Helsinki’ye gitmem gerekiyordu. Şehirde işlerim vardı.” Söylediklerim doğruydu, öyleyse sesim neden sanki bir şeyleri savunuyormuşum gibi çıkıyordu?</p>
<p>“Bu da bizi üç kişi yapar o halde,” dedi Amanda. “Gecenin bir yansı aynı sokağın köşesinde rastlaşan üç kişi.”</p>
<p>“Evet,” dedim bu konuşmanın nereye varacağını merak ederek.</p>
<p>“Harmala ile konuştuklarımızı duydun mu?”</p>
<p>Aslında tek bir kelime bir duymamıştım. Hiçbir şey söylemeyince Amanda tam tersini anladı.</p>
<p>“Düşündüğün gibi değildi. Sadece bunu söylemek istemiştim.”</p>
<p>“Ne demek istiyorsun?” dedim. “Ben hiçbir şey duymadım.”</p>
<p>Amanda ve Harmala’mn ilişkisi hakkında bir şey dinlemek istemiyordum. Belki de istiyordum fakat zamanı değildi.</p>
<p>“Bir türlü anlayamıyorum, kahya. Sana güvenebilir miyim?”</p>
<p>“Elbette,” dedim denizden ufka bakarak. Deniz masmavi ve çarşaf gibiydi.</p>
<p>“Şu anda neredesin?” diye sordu birdenbire, tamamen farklı, kayıtsız bir ses tonuyla. Henrik Saarinen o kadar uzaklaşmıştı ki küçük oyuncak bir bebek gibi görünüyordu.</p>
<p>“Kalmela’da,” dedim.</p>
<p>“Demek dün gece buradaydın şimdi de oradasın. Bana kimi hatırlattığını biliyor musun? Babamı. Bütün gece ayakta kalır, hiç uyumadığı halde her zamankinden canlı olur.”</p>
<p>Saarinen evin arkasında gözden kayboldu.</p>
<p>“Öyle mi yapar?” dedim.</p>
<p>“Her zaman. Ancak öldüğü zaman uyuyabileceğini söyler.”</p>
<p>“Burada,” dedim.</p>
<p>“Babam mı?”</p>
<p>“Evet.”</p>
<p>Bir an hiçbir şey söylemedi.</p>
<p>“Güzel. Birbirinizi tanıma imkanınız olur. Tıpkı benim gibi sana güvenmeyi öğrenebilirse, dedikleri gibi belki de etki alanına girebilirsin.”</p>
<p>Son söylediğinin ne kadarında kinaye yaptığını zihnimde tartmaya çalışıyordum fakat Saarinen evin arkasından çıkıp gelince düşüncelerim kesintiye uğradı. Aramızda aşağı yukarı yüz metre vardı. Açıklık bir alana geçip sağ elini sallayarak beni çağırdı. Sanki hem bu durum hem de telefon yetmezmiş gibi, yola tanıdık bir araba girdi.</p>
<p>“Amanda, sonra konuşalım, olur mu?” diyerek telefonu kapattım.</p>
<p>Ketomaa, külüstür Citroen Xantia marka arabasını durdurdu ve arabasının içinde oturarak bekledi. Ben de kıpırdamadım. Saarinen evin köşesinde durup çantasını yanma bıraktı. Üçümüz neredeyse bir eşkenar üçgen oluşturduk, tıpkı eski kovboy filmlerinden bir sahne gibi, adeta kurgulanmış bir düzen gibi geldi. Elbette kurgulanmıştı, en azından Ketomaa orada tesadüfen bulunuyor olamazdı. Arabasına doğru yürüdüm. Bir saniye sonra Saarinen de aynısını yaptı. Ne yapacağımı izlemek için duraksadı mı, yoksa kendi kendine mi gelmeye karar verdi göremedim.</p>
<p>Ketomaa arabadan indi. Saarinen ve ben iki farklı yönden ona doğru yaklaştık. Ketomaa ikimize de bakmıyordu. Gözlerini önünden, yani ikimizin ortasından ayırmıyordu. Yaklaştıkça gözlerini kıstığını fark ettim. Daha da yaklaşınca tam olarak göremediğini anladım, güneş gözlüklerini yeni çıkarmıştı. Acı içindeymiş gibi görünüyordu, uzun, solgun burnunun her iki tarafında mora çalan girintiler çelimsiz görüntüsünün özeti gibiydi. Gri takım elbisesi hem eskimişti hem de üzerine büyük geliyordu. Beyaz gömleğinin yakası sararmış, düzgünce bağlanmış mavi kravatı iyice yıpranmıştı. Sanki hem adam hem de üzerindekiler her an parça parça dökülecek gibi duruyordu.</p>
<p>Ketomaa’yı tanıyordum ve bütün bunların bilerek yapıldığını biliyordum. Karşı tarafa vermek istediği izlenim buydu: Nasıl göründüğünün farkında olmayan, her yeri kırışmış, yaşlı bir adam. Bu yüzden elini uzatıp duyulacak bir sesle kendini tanıtınca şaşırmadım.</p>
<p>“Ketomaa. îyi günler.”</p>
<p>Saarinen durduğumuz yere geldi. Ona doğru bakmadım, Ketomaa’nın gözlerinin içine bakıyordum. Gözlerinden bir şey anlayamadım. Gözyüzüne veya denize bakmaktan farksızdı.</p>
<p>“Aleksi Kivi,” dedim elini bırakıp kenara çekilerek.</p>
<p>Saarinen büyük bir istekle kocaman elini uzattı.</p>
<p>“Henrik Saarinen. Gelebildiğine sevindim.”</p>
<p>Ketomaa ve Saarinen tokalaştı. Daha bakmadan her iki tarafın da kararlılıkla sıkıca birbirlerinin ellerini kavradıklarını biliyordum. Ketomaa’nın yüzünde küçük, makul bir gülümseme vardı.</p>
<p>“Harika bir yer,” dedi.</p>
<p>“Teşekkür ederim. Burası benim gurur kaynağımdır. Siz de zaten bu yüzden buradasınız.” Saarinen bana doğru döndü.</p>
<p>Ketomaa bana bakmak için hafifçe başını çevirmek zorunda kaldı. Tek kelime etmeden duruyordum. Sakin ve rahat görünmek için dikkatli davranıyordum. Gözlerimin ardında ve iki kulağımın arasında olan bitenler ise bambaşkaydı. Nabzım adeta yarışa girmiş gibi hızla atıyordu, boynumdaki damarlar o kadar çok inip kalkıyordu ki artık bir köpeğin kuyruğunu sallaması kadar sıradan hale gelmesinden korkuyordum. Kanımın kulaklarımda çalkalandığını duyabiliyordum; yorgun, aç, dayak yemiş bedenimin her an beni yan yolda bırakabileceğini düşünüyordum. Denizden esen rüzgar saçlarımı karıştırıyordu fakat ben en ufak bir serinlik hissetmiyordum.</p>
<p>“Aleksi, eminim işlerimizi daha sonra tamamlasak senin için sorun olmaz. İçeri girip Bay Ketomaa ile biraz sohbet edeceğiz.”</p>
<p>“Elbette,” dedim. “Ben eşyaları arabadan indiririm, siz sadece bana nereye koyacağımı söyleyin yeter.”</p>
<p>Saarinen bana bakıp gülümsedi.</p>
<p>“Zahmet etme. Arabada dursunlar. İşlerinle ilgilenebilirsin, kendi işlerinle.”</p>
<p>“Ne iş yapıyorsunuz?” diye sordu Ketomaa.</p>
<p>Ona baktım.</p>
<p>“Kahyayım,” dedim. “Buranın kahyası benim.”</p>
<p>“Seni baştan uyarayım, bu adam özel dedektiftir,” dedi Saarinen gülümseyerek. Bu sabah zaten birkaç defa gördüğüm sıntmadan çok da farklı olmayan, kibirli, kendini beğenmiş bir gülümsemeydi. “Onun gözünde herkes şüphelidir, kimseye iltimas geçmez.”</p>
<p>Bunu söylerken Ketomaa’ya doğru döndü.</p>
<p>“Gerçi Aleksi’nin kesinlikle güvenilir olduğunu söyleyebilirim. Bu gibi konularda pek yanılmam. Aslına bakarsanız Aleksi’nin benim tanıdığım en özü sözü bir adamlardan biri olduğu izlenimini edindim.”</p>
<p>Şimdi her ikisi de bana bakıyordu. Surat ifademi incelediklerini, vereceğim tepkiyi beklediklerini hissediyordum. Yorgun göründüğümü biliyordum, hem de nasıl yorgun. Hiçbir şey söylemedim. Hem gerçek hem de mecazi anlamda bastığım yerin sağlam olmasını, sallanmamasını umuyordum.</p>
<p>“Güvenilir misiniz?” diye sordu Ketomaa.</p>
<p>“Tabii,” dedim. “Hiç şüpheniz olmasın.”</p>
<p>“Buraya soruşturmak için geldiğim konuya hiçbir şekilde bulaşmadınız, öyle mi?”</p>
<p>Araya girme sırası Saarinen'deydi. “Aleksi konu hakkında hiçbir şey bilmiyor. Bilmesine gerek yok.”</p>
<p>Ketomaa gözlerini benden ayırmadı. Neden söz ettikleri hakkında hiçbir fikrim yoktu. Ne yaparsam yapayım kaçamadığım, dudaklarımı kımıldatamadığım bir kabusun içinde, sanki korkunç bir rüyadaydım.</p>
<p>“Ne hakkında?” diye sordum.</p>
<p>“Bu kadar güzel bir yerde bile bazen çirkin şeyler olabiliyor,” dedi Saarinen. “Sonra konuşuruz.”</p>
<p>“Neyi konuşuruz?” dedim, soruyu bu sefer Ketomaa’ya sormuştum. Gerçi cevap vermesini beklemiyordum. Sadece konuştuğunu duymak istiyordum.</p>
<p>“Gizlilik esasma son derece bağlıyım. Tabii siz ikiniz daha sonra konuşabilirsiniz.”</p>
<p>Suratı bir mezar kadar ciddiydi. Ağzından çıkan her bir kelimeyi bilinçli söylüyordu. Saarinen bile artık gülümsemiyordu.</p>
<p>“Gitsek iyi olur. Lütfen beni takip edin.”</p>
<p>Ketomaa bir kez daha bana baktı. Hâlâ ne gözünden ne de yüzünden bir şey anlayabiliyordum. Arkasını döndü. Kendisi o kadar zayıf, paltosu o kadar büyüktü ki sanki iki aşamada dönebilmişti; ilk sefer paltonun içindeki adam, ikinci sefer de ceketinin geniş omuzlan dönmüştü.</p>
<p>Eve girip gözden kayboluncaya kadar arkalanndan baktım. Evin geniş, siyah girişi onlan hemen, kolayca yutuverdi.</p>
<p>Bir şeyler yiyip yatmam gerektiğini biliyordum. Deponun üstündeki kendi küçük daireme yöneldim. Merdivenlerden çıkıp kilitlemediğim kapıyı açtım. Odalar bir fare kadar sessizdi. Kendime bir sandviç yapıp pencerenin kenarına oturdum. Yumuşak yulaf ekmeği, salam ve erimiş peynir çok lezzetliydi, artık hissetmediğim açlığımı bana hatırlattı. Daha çok sandviç yapıp yemek için masayla mutfak arasında mekik dokudum. Altıncı sandviçten sonra bir de kahve yaptım, çok sıcakken içtiğim içim dilim, genzim yandı.</p>
<p>Düşünemeyecek kadar yorgun olduğumu sanıyordum ama değildim. Olan biten her şey, anlam vermeye çalıştığım karmakarışık parçalar halinde zihnimde dönüp duruyordu. Ketomaa buradaydı. Bu bile tek başına bir sürü korkuyu körüklüyordu. Ketomaa’nın kimliğimi ifşa edeceği ve Saarinen’e burada ne yaptığımı söyleyeceği korkusu. Nasıl olmuştu da Ketomaa buraya, tam da şu anda gelmişti? Buraya özel bir soruşturma yürütmek için gelmişti, orası kesindi. Peki ama neden? Saarinen bir özel dedektif tutmak isteyince bu kişi nasıl oluyordu da Ketomaa oluyordu? Ayrıca burada neyi soruşturuyordu?</p>
<p>Tamamen tükenmiştim. Her yerim ağrıyordu.</p>
<p>Kafamdaki en büyük soru işareti şuydu: Geçmişime ait, güvenebileceğim tek kişiyi de kaybetmiş miydim? Tıpkı bazı zamanlar hissettiğim gibi dünyada tek başıma mıydım?</p>
<p>Sağ dirseğimi masaya dayayıp bahçedeki Citroen’e gözlerimi dikmeye çalıştım. Uykuya dalmam mümkün görünmüyordu fakat vücudum daha iyisini biliyordu. Benim bildiğimden fazlasını biliyordu.</p>
<p>Kapım her biri diğerinden daha yüksek sesle kısa kısa üç defa tıklatıldı. Sonuncusu Helsinki’den bile duyulabilirdi. İçgüdüsel olarak camdan dışarı baktım. Ketomaa’nın arabası hâlâ dışarıdaydı. Uyandım, neredeyse düşüyordum. Çektiğim acı birdenbire canlandı, kamım ve yan tarafım bana yediğim dayağı hatırlatıyordu. Düşmemek için duvara tutundum ve saate baktım. Sağ kolumun üstünde bir buçuk saat uyumuştum ve kolum tamamen uyuşmuştu. Omzumu hafifçe sallayıp kapıyı açtım.</p>
<p>“Planlarda değişikliklik oldu,” dedi Saarinen. “Sonra yaparız. Helsinki’ye gitmem gerekiyor.”</p>
<p>Henüz yeni uyanmıştım ve muhtemelen de öyle görünüyordum. Büyük, siyah camlı güneş gözlükleri Saarinen’in gözlerini kapatıyordu.</p>
<p>“Şok geçirmiş gibisin,” dedi. “Bir şey mi oldu?”</p>
<p>Kulağa anlayışlı, duyarlı bir tavırla sorulmuş gibi gelse de dudağının kenannda beliren gülümseme sorunun pek de dostane olmadığını gösteriyordu.</p>
<p>“Hayır. İçim geçmiş sanırım. Hangi planlardan söz ediyorsunuz?”</p>
<p>“Hatırlamıyor musun, bugünü birlikte geçirecektik? Oysa şimdi hemen Helsinki’ye dönmem gerekiyor.”</p>
<p>“Ne oldu?”</p>
<p>Saarinen hemen cevap vermedi.</p>
<p>“İşimizi etkileyen bir şey değil.”</p>
<p>“İşimizi mi?”</p>
<p>“Sabah söylediğim gibi seni sadece bir tamirci olarak görmüyorum. Üstüne düşen vazifeleri sonra konuşmamız gerekecek. Tabii başka şeyleri de, fakat şu anda beni bekleyen işler var, gitmem gerekiyor.”</p>
<p>Bir şeyi hatırladım.</p>
<p>“Aldıklarımız hâlâ arabada.”</p>
<p>“Tabii ki arabada,” dedi, yine gülümsüyordu. “Önemli değil, zaten araba burada kalacak. Beni şehre Ketomaa bırakacak.”</p>
<p>Sonunda tamamen ayılmıştım.</p>
<p>“Özel dedektif mi?”</p>
<p>Siyah camh gözlükler surat ifadesini, mimiklerindeki değişimi, sözlerinin gerçek anlamını, neleri söylemeden geçiştirdiğini gizliyordu. Gerçeği görebileyim diye gözlükleri gözünden çekip çıkarasım geliyordu.</p>
<p>“Evet. Bu seni neden şaşırttı?”</p>
<p>Acaba hangimiz hangimize daha fazla numara çekiyordu? Acaba hangimiz diğerinin, diğerinin bilmediği bir şeyler bildiğini biliyordu?</p>
<p>“Sadece bu sabahki işimizi düşünüyordum. Bir de arabayı. Hepsi bu.”</p>
<p>“Hepsinin zamanı var,” dedi Saarinen. “O zaman henüz gelmedi. Ayrıca bu seni ilgilendirmemeli. Sen benim için çalışıyorsun. Eğer ben sana günün geri kalanında izin yapacaksın diyorsam, izin yapacaksın.”</p>
<p>“Elbette.”</p>
<p>“Zaten güç diye buna denir. Başka zaman uzun uzun konuşacağımız bir başka konu da bu. Öğleden sonranın tadını çıkar.”</p>
<p>Arkasını döndü. Yumuşak, çabuk hareketleri bana tanıdık geliyordu. Hâlâ içimi ürpertiyordu. Kapının girişinde durup merdivenden üç basamak indikten sonra durup tekrar arkasını dönmesini izledim. Güneş gözlükleri etrafını saran parlaklığı yansıtıyor, çevresindeki manzara ve yüzü bir arada tuhaf görünüyordu.</p>
<p>“Ketomaa neden şendeki bu duyguları körüklüyor?”</p>
<p>“Duyguları mı?”</p>
<p>“Tedirgin, güvensiz. Özellikle o mu yoksa ona benzeyen bütün insanlar mı sana böyle hissettiriyor?”</p>
<p>“Tedirgin hissettiğimi fark etmedim...”</p>
<p>“Ben ettim. Böyle şeyleri fark ederim. Ketomaa'yı iyi tamam. Endişelenme. Artık bizim kontrolümüz altında.”</p>
<p>Siyah camlı güneş gözlükleri bir süre daha benim olduğum tarafa doğru baktı sonra da merdivenlerden inip evin köşesinde gözden kayboldu.</p>
<p>Kapıyı kapatıp pencereye gittim. Ketomaa arabasına doğru yürüyordu, arkası bana dönüktü. Onu en son gördüğümden beri boynu incelmişti, cildi daha da soluktu. Henrik Saarinen arabaya bindi; Ketomaa bir saniye kadar arabanın yanında durdu. Başını çok hafifçe çevirmesi yetti. Onu izlediğimi bildiğini biliyordum. Bir dakika sonra eğilip şoför koltuğuna oturdu, Citroen’in motoru çalıştı, sonra da gittiler.</p>
<p>Pek fazla seçeneğim yoktu. Bana adaletsiz, yanlış, belirsiz gelen her şeyin hesabını sorabilirdim fakat hiç kimsenin bana olan biteni anlatmak için ufacık bir zorunluluğu yoktu. Kontrolümü kaybedip gücümü, içimde kaynayan, nereye patlayacağı belli olmayan öfkeye yöneltirsem elimdeki imkanları kaybederdim. Buraya ortaya çıkarmak için geldiğim o tek gerçeği ortaya çıkarma fırsatımı yok ederdim.</p>
<p>Derin bir nefes aldım ve beni bu noktaya kadar taşıyan taktiğime geri dönmeye, yani sabrıma, doğru zamanı bekleme becerime tekrar başvurmaya karar verdim. Doğru olanı yaptığımı hissetmekle kalmıyor aynı zamanda bazı şeyleri çabucak kavrıyordum.</p>
<p>***</p>
<p>Ketomaa’nın Tanja Metsâpuro dosyası ile bağlantısı olduğundan söz ettiği genç suç soruşturma memurunun adı Sami Mansikka-aho’ydu. Her ne kadar Ketomaa’nın gözünde öyle olsa da tam olarak benimle yaşıt değildi. Mansikka-aho benden dokuz yaş büyüktü, geniş omuzluylu, kıvırcık, koyu renk saçları, keskin bakışlı mavi gözleri ve bir de onu alaycı veya ağırbaşlı gösterebilecek sakalı vardı. Daha yerimize yerleşip ilk fincanı içmeden, Çin restoranının tadı acı, rengi sarıya çalan ve tuhaf bir biçimde çaya benzeyen kahvesinden bir fincan daha almıştı. Termos sürahinin mekanizmasını hızlı ve sabırsız hareketlerle içeri itip masaya geri döndü ve gözlerimin içine baktı.</p>
<p>“Kabul etmeliyim,” dedi. “Birazcık şaşırdım.”</p>
<p>“Annem yirmi yıl önce ortadan kayboldu. Siz Tanja Met-sâpuro cinayetini on yıl önce soruşturdunuz. Bence bu iki vakanın çok fazla ortak noktası var.”</p>
<p>Mansikka-aho az önce kahve almak için kullandığı o sabırsız eliyle yanağını kaşıdı.</p>
<p>“Bugünkü durumu kast ediyorum,” dedi. “Benimle irtibata geçip Ketomaa’nın sana kefil olabileceğini söyledin, akıllı, dürüst bir adam olduğun konusunda beni ikna ettin. Şimdi ise benden bu konu hakkında Ketomaa’ya hiçbir şey söylemememi istiyorsun. Gerçi Ketomaa ile o kadar sık görüşmüyoruz. Onu emekli olduğundan beri görmedim... Ne kadar oldu? Bir yıl mı? İki yıl mı?”</p>
<p>Gözleri sanki az önce soğanla ovuşturmuş gibi kıpkırmızıydı ve parlıyordu. Benimkiler de muhtemelen aşağı yukarı aynıydı. Belli ki her ikimiz de yorgunduk, farklı sebepler yüzünden uyumamıştık.</p>
<p>Akşamüstüydü ve öğle yemeği telaşı bitmek üzereydi. Mansikka-aho’ya ofisinden ulaşmış, telefonda bir konuşma başlatmaya çalışmıştım fakat arama gerekçemin ne olduğunu duyunca bunu karşılıklı görüşmemiz gerektiğini söylemişti. Helsinki’ye, açık talimatlarına rağmen Henrik Saarinen’in Land Cruiser marka jipiyle gelmiştim.</p>
<p>“Kulağa biraz çelişkili gelebilir fakat siz benim geçmişimi biliyorsunuz.”</p>
<p>En arkadaki koltuklarda oturuyorduk. Kahvesinden bir yudum aldı, dudaklarını fincanın kenarında büzdü, duyulacak kadar yüksek bir sesle kahveyi höpürdetti. Arkasına bakınca mekan neredeyse bomboştu, otoparka bakan pencereler vardı. Gri Land Cruiser’ın arkası sanki birinin gelip binmesini bekleyen bir cenaze arabası gibi görünüyordu.</p>
<p>“Bilinecek ne varsa biliyorum,” dedi. Fincanını tabağa koyarken çın diye bir ses çıktı, bana bakmadan önce bir dakika kadar duraksadı. “Olayı ilk soruşturan kişi Ketomaa’ydı. Belli ki yıllar içinde siz ikiniz tanışmışsınız ya da en azından konuşmuşsunuz ki Tanja’yı ve benim o dosya üzerinde çalıştığımı biliyorsun.”</p>
<p>“O halde benim epey bilgi sahibi olduğumu biliyorsunuz. Tanja Metsâpuro hakkında daha fazla şey öğrenmek istemiştim. Şu anda...”</p>
<p>“Benim ilk cesedimdi. İlk cinayet dosyamdı demek istedim.”</p>
<p>“Biliyorum.”</p>
<p>Tek kaşını havaya kaldırdı. “Tanja ile ilgili yeni bir bilgi yok.”</p>
<p>“Oysa bir şüpheliniz vardı.”</p>
<p>“Sana bununla ilgili bir şey söyleyemem. Polislerin anla-tamayacağı-“</p>
<p>“Henrik Saarinen olduğunu biliyorum.”</p>
<p>Arkasına yaslandı.</p>
<p>“Eğer Ketomaa sana böyle şeyler söylüyorsa bu durum mesleki açıdan görevi kötüye kullanmak sayılır.”</p>
<p>“Bana anlatmasına gerek yoktu. Annemin ortadan kaybolmasından Henrik Saarinen sorumlu.”</p>
<p>Mansikka-aho kırmızı gözlerini kırpmadı, ifadesi hiçbir şekilde değişmedi. Öte yandan ifadesi ya da duruşu bozul-masa da o rahat, umursamaz hali tavrı ortadan kalktı. Aradaki fark yalnızca şimdi bana daha da dikkatli bakan kırmızı gözlerinden anlaşılabiliyordu.</p>
<p>“Peki, bu teorini kimlerle paylaştın?”</p>
<p>“Kimseyle,” dedim. “Sizin vc daha önce de Ketomaa’nın dışında kimseyle.”</p>
<p>“Başka kimse yok mu?”</p>
<p>“Hayır. Neden?”</p>
<p>Mansikka-aho soruma cevap vermedi. Bunun yerine, “Ketomaa buna ne tepki gösterdi?” diye sordu.</p>
<p>“Ayakkabının numarası doğru olsa bile tarzı yanlış olabilir, der. Her suyun yağmur olmadığım, bir gün tam on ikiden vururken hayatının geri kalan kısmında ıskalayabileceğini ve buna benzer şeyler söyler. Kısacası, bir şeyin doğru görünmesi aslında doğru olduğu anlamına gelmez, der. Ketomaa’yı ne kadar iyi tanıyorsunuz?”</p>
<p>“Çok yakından değil ama biraz tanırım,” dedi Mansikka-aho, söylediğinden daha fazlasını söyler gibiydi. “Biraz.”</p>
<p>Sözde kahvemden neredeyse hiç içmemiştim. Önümde duran acı su birikintisini şimdi içmek muhtemelen gereksizdi. Fincanı kenara çekip dirseklerimi masaya dayadım.</p>
<p>“Peki ya son zamanlarda bir şey oldu mu?” diye sordum. “Hâlâ Tanja cinayetini soruşturuyor musunuz?”</p>
<p>Bir saniyeliğine bana baktı. “Bunu neden Ketomaa’ya sormuyorsun? Sana daha önce gizli bilgiler verdiyse şimdi neden vermesin? Emekli olmasına rağmen bildiğim kadarıyla hâlâ arada özel dedektiflik işleri alıyor. Neden onu aramıyorsun?”</p>
<p>Hemen cevap vermedim. Mansikka-aho bunu fark etti.</p>
<p>“Neden böyle yapmıyorsun?”</p>
<p>“Ne yapmıyorum?”</p>
<p>“Ketomaa’ya sormuyorsun? Artık bu dosya konusunda eskisi kadar takıntılı değil mi?”</p>
<p>“Ketomaa mı? Hiçbir zaman değildi ki. Tam tersi. Bana hep yanlış yolda olduğumu söylerdi.”</p>
<p>Mansikka-aho bana kafayı yemişim gibi bakıyordu.</p>
<p>“Şaka yapıyorsun, değil mi? Emekli olmadan hemen önce bu dosya dışında neredeyse hiçbir şeyle ilgilenmiyor gibiydi. Bütün zamanını annenin ve Tanja Metsâpuro’nun dosyasına harcıyordu. Beni bile ara ara sorularıyla bunaltıyordu. Sana söylediğimi ona da söyledim. Dosyayla ilgili yeni bilgi yok.”</p>
<p>Tam Henrik Saarinen’i soracaktım ki birdenbire içinde bulunduğum durum bana baştan sona yanlış gelmeye başladı. Yağlı yemeklerden gelen kokular; ya bitmek bilmeyen ya da üst üste çalınan kısa bir şarkıdan gelen müzik sesi; ne olduğu anlaşılmayan, karışık bir makinenin üstündeki uyarı ışıklarına benzeyen gözleri kan çanağına dönmüş bir polis memuru. Yüzüne bakınca yanlış bir şey yaptığının, istediğinin tam tersi etkiye neden olan bir şey söylediğinin farkında olduğunu görebiliyordum. Deneyimli bir polisin böyle davranmasına ne sebep olmuş olabilirdi? Parlak sonbahar günü içime işledi, temiz hava, açık gökyüzü birdenbire bana dayanılmaz derecede çekici gelmeye başladı.</p>
<p>“Gitmeliyim,” dedim.</p>
<p>“Bekle,” dedi Mansikka-aho.</p>
<p>Oturduğum yerden kalkmadım.</p>
<p>“Eğer Ketomaa ile ilgili bir şey biliyorsan bunu bana söylemelisin,” dedi. “Hâlâ masum insanların peşindeyse buna bir son vermesi lazım. Bu ciddi bir mesele.”</p>
<p>Restoran sanki terk edilmiş gibi birdenbire sessizleşti.</p>
<p>“Anlıyorum,” dedi Mansikka-aho bir dakika öncekine göre oldukça yumuşak bir ses tonuyla. “Korkunç günlerden geçmişsin. İnsanın aklına türlü türlü düşünceler gelir. Eğer bu düşüncelere bir de hafiften kaçık yaşlı bir emeklinin dolduruşu eklenirse, her türlü yanlış anlaşılmalara neden olabilir.”</p>
<p>“Dolduruşu derken neyi kast ediyorsunuz?”</p>
<p>Öne doğru eğildi.</p>
<p>“Ketomaa kendiliğinden emekli olmadı. Buna mecbur bırakıldı. Bunu bir düşün. Uzun zaman önce başladı.”</p>
<p>“Ne başladı?”</p>
<p>“Tuhaf davranışları. Sanırım annenin ortadan kaybolmasından kısa bir süre sonra. Bu uzun zaman önceydi. Neredeyse yirmi yıl oluyor.”</p>
<p>“Ne tür tuhaf davranışlar?”</p>
<p>“Bu konu hakkında konuşamam fakat aslında hiçbir bağlantıları yokken şüpheliler ve suçlar arasında bağlantı kurma ile ilgili aynı takıntılı ihtiyaç diyelim.”</p>
<p>Hiçbir şey söylemedim. Az önce yaptığım hatanın ne kadar büyük bir hata olduğunu yeni yeni anlamaya başlıyordum. Yorgunluk, duygusallık, hayal kırıklığı, şüphe, bunların hepsi bir kere başı çekmeye başlamıştı artık.</p>
<p>“Elbette,” dedim. “Ondan haber alırsam size hemen söylerim. Her şey çok garip geliyor.”</p>
<p>“Bir de bir dakika önce birisi hakkında söylediklerin,” dedi Mansikka-aho. “Şu Bay Saarinen. En iyisi bunu unutalım gitsin. Bu iddianı destekleyecek hiçbir şey yok.”</p>
<p>“Tabii, elbette.”</p>
<p>Gülümsedi. Kırmızı gözleri tekrar parladı.</p>
<p>“Tanıştığımıza memnun oldum,” dedi. “Benimle iletişime geçtiğine sevindim. Yoksa neler olabileceğini bilemezdim.”</p>
<p>***</p>
<p>Land CruiserTn bagajındaki eşyalarda beni rahatsız eden bir şey vardı. Alt tarafı alet edevat gibi şeylerdi fakat sanki belli bir amaç için alınmış gibiydiler. Öyle olmasa Saarinen bunları almazdı.</p>
<p>Ketomaa konusunda yanılmıştım. Bunca zamandır benim bir değil, çok adım önümdeydi. Telefonumu cebimden çıkar-dini, numarasını bulup ona ulaşmaya çalıştım. Sesli mesaj çıktı. Tam mesaj bırakacaktım, telefonu kapattım.</p>
<p>Pasila’daki köprüyü geçiyordum. Itâ-Pasila, tıpkı fakir bir bilimkurgu şehri gibi önümde yükseliyordu. Köprünün her iki tarafında hem kuzeye hem de güneye uzanan tren rayları vardı, gün ışığında bakınca bazılarının şaşırtıcı derece paslanmış, bozulmuş ve bakımsız olduğu görülüyordu. Sol tarafıma düşen, ilerideki istasyona giden köprünün altında kalanlar diğerlerinden daha parlaktı. İstasyon, tıpkı 1980’lerin, 90’ların binaları olabildiğince gri ve çirkin yapıp şehir merkezindeki yüz yıllık taş binalar gibi ancak yapıldıktan sonra kendisine gelmesini bekleme gibi utanç verici bir alışkanlığı hatırlatan Doğu Almanya’da bir yüzme havuzuna benziyordu.</p>
<p>Aleksis Kivi sokağına döndüm. Nereye gittiğimi biliyordum. Önceden arayıp geleceğimi haber vermeme gerek yoktu. Kallio kütüphanesini geçip Sömainen sahili yolu boyunca sakin Kruunuhaka’a doğru yol aldım.</p>
<p>Ketomaa, kendisi annemin ortadan kaybolmasını ve Tanja Metsâpuro’nun cinayetini çözmek için elinden ne geliyorsa yaparken diğer taraftan neden yıllarca beni yanlış yolda olduğuma, yanlış ağacı salladığıma inandırmak için uğraşmıştı? Mansik-ka-aho’nun dediklerine bakılırsa bu yüzden işinden bile olmuştu.</p>
<p>Park yerini buluncaya kadar Liisankatu’da bir aşağı bir yukarı gitmek zorunda kaldım. Land Cruiser o kadar çok yer kaplıyordu ki insan, nasıl oluyor da buna şehir arabası diyorlar diye merak ediyordu. Park yerinden ödeme yapmadan ayrıldım. Lii-sankatu gündüz vakti daha geniş görünüyordu, sanki bir yerlere doğru uzanıyordu. Gece gözüme daha farklı görünmüştü.</p>
<p>Zili çaldım, tekrar çaldım. Arkamdan havlama sesi geldiğinde kapıdaki isim listesine bakıp bir sonraki hamlemi düşünüyordum. Küçük, beyaz bir köpek içeri girmek istiyordu.</p>
<p>Tasmasının diğer ucunda kalın çerçeveli bir gözlük takan, üzerinde kendine büyük gelen bir palto giymiş orta yaşlı bir kadın vardı. Anahtarıyla kapıyı açarken bana ikinci defa bakmadı ve içeri girip girmeme kararını bana bıraktı. Peşinden içeri girdim ve ikinci kata çıktım. Küçük beyaz köpek tekrar havladı, kadına kendi dairesine girmesi için yol verdim. Üçüncü kata çıkıp zile bastım.</p>
<p>Sonunda kapının diğer tarafından ayak seslerini duydum. Sonra sesler kesildi.</p>
<p>Kapıyı kimse açmadı.</p>
<h3><a id="bookmark6"></a><span style="text-decoration:underline;">EYLÜL 2013</span></h3>
<p>Ertesi sabah sahile indim. Deniz sakindi ve masmavi görünüyordu. Sahilde tek bir yaprak bile kımıldamıyordu. Yağmur bulutlarıyla kararan gökyüzü artık geçmişte kalmıştı, sağda solda küçük su birikintileri vardı, ormanın nemli kokusu her yeri sarıyordu. Alet çantamı saunanın verandasına koydum ve derin nefes aldım. Nefes almaya ihtiyacım vardı. İhtiyacım olan aletleri yamma aldım. Soran olursa hâlâ kahyaydım, işimin başındaydım.</p>
<p>Ketomaa’ya ulaşamamıştım. Enni o sabah erken dönmüştü; Skoda’smm tekerleklerinin çamurda bıraktığı taze izlerden bunu anlayabiliyordum. Amanda’dan haber alamamıştım, o gün kapıyı neden açmadığına dair bir açıklama yoktu. Bu durum benim onu düşünmeme engel olmadı. O fırtınalı gecede tuttuğu balıklan ve bıçağını koyduğu kova merdivenin dibinde duruyor, bana onu hatırlatıyordu. Mansikka-aho ile buluştuktan sonra yaşadığım şüphe yüzünden hâlâ içim içimi yiyordu.</p>
<p>Denize karşı oturup ellerimi kavuşturarak kendim için sabır diledim. Kendi kendime pek çok defa her şeyin yolunda</p>
<p>olduğunu, her şeyin planlandığı gibi gittiğini söylüyordum. Zihnimdeki düşüncelere o kadar çok dalmıştım ki verandanın ahşap döşemesine gelinceye kadar ayak seslerine dikkat etmedim ve farkettim ki seslerini daha gelmeden duymuştum.</p>
<p>Uzun, siyah çizmeler tertemizdi, pırıl pırıl parlıyordu. Kamuflaj desenli pantolon ve koyu mavi safari ceketi de jilet gibiydi. Üstündekiler o kadar yeniydi ki gıcır gıcır görünüyordu. Yeni olan başka bir şey de beni anında husursuz eden bir detaydı. Sağ elinin üstü beyaz bir bandajla sarılıydı. Kalın bir bandajdı. Baş parmağını ve parmak uçlannı açıkta bırakacak şekilde sarılan bandaj, montunun kolunun içinden başlayıp parmaklarına kadar uzanıyordu. Demek ki yara eklemlerinde, avucunda veya elinin arkasındaydı. Her ne kadar ciddi görünse de içinde bulunduğu durum yüzündeki kocaman gülümsemeyi etkilememişti.</p>
<p>“Sıkı çalışmaya devam,” dedi Saarinen. “Şaşırmadım. Gün doğalı epey oldu.”</p>
<p>Ayağa kalktım. Saarinen güneş gözlüklerini çıkardı.</p>
<p>“Günaydın.”</p>
<p>Verandanın ortasına kadar geldim. Nedense birkaç adım gerisinde Ketomaa’nın olmasını bekliyordum fakat yalnızdı. Elbette öyle olacaktı. Ketomaa’nm yanında olacağı düşüncesi saçmaydı, benim yarattığım bir hayal ürünüydü. Yoksa değil miydi?</p>
<p>“Sanki gece gündüz yağmur yağmış gibi. Yoksa sadece akşamdan mı yağmaya başladı?”</p>
<p>“Fark etmedim. Gece epey yağdı.”</p>
<p>“Seni uyandırdı mı?”</p>
<p>Beni uyandırdı mı?</p>
<p>“Öyle olmalı,” dedim, sonra da konuyu değiştirdim. “Helsinki’de işler nasıl?”</p>
<p>“Bütün zamanını burada çalışarak geçirdiğin için eminim yağmurun ne zaman başladığını biliyorsundur.”</p>
<p>Bakışlarından, her zaman olduğu gibi, bir şey kestirebil-mek mümkün değildi. Kibirli olmasına kibirliydi fakat aynı zamanda merakla ve samimi bir ilgiyle bakıyordu.</p>
<p>“Dürüst olmam gerekirse,” dedim, “siz çıkar çıkmaz uyu-yakaldım ve gece oluncaya kadar da uyudum. O ana kadar yağdığı kesin.”</p>
<p>“îş zamanı uyuyor muydun?” Ses tonu rahatsız olmuş veya şaşırmış gibi değildi. Tam tersi. Keyfi yerinde görünüyordu. “Maaşından keseyim mi?” diye sordu. Sonra da ekledi, “Şaka yapıyorum Aleksi. Çalıştığın saatleri saymakla ilgilenmiyorum. Bilakis, senden memnunum. Sana bakınca kendimden pek çok şey görüyorum. Ne istediğini biliyorsun ve ilgisiz konulan kendine dert etmiyorsun. Her şeyden önemlisi, risk almaya hazırsın.”</p>
<p>Söylediği son cümle kulağımda yankılandı durdu. Bu laf her yöne çekilebilirdi.</p>
<p>“Riskten söz etmişken,” dedim. “Beni ilgilendirmez, biliyorum ama o özel dedektifin burada ne işi vardı?”</p>
<p>Saarinen denize doğru baktı.</p>
<p>“Benden bir şey çalındı ve onu geri istiyorum.”</p>
<p>Şiir kitabı. Şiir kitabı olmalı. îçinde annemin adının yazılı olduğu, bendeki şiir kitabı.</p>
<p>“Ne tür bir hırsızlık?” diye sordum. “Biri eve mi girdi?”</p>
<p>“Eve biri girmiş olsa polisi arardık, değil mi?”</p>
<p>Saarinen bana doğru birkaç adım atıp iki eliyle korkuluklara dayandı fakat sağ eli fazla hassastı. Acı çektiği her halinden belliydi. Titreyen elini geri çekti. Yüzünün yalnızca sol tarafının bir kısmını, ağzının kenarını ve çene çizgisini görebiliyordum. Acıdan kıvranıyormuş gibi görünüyordu. Sanki</p>
<p>bir daha incitmek istemiyormuşcasına elini yavaşça yan tarafına aldı.</p>
<p>Hiçbir şey söylemedim. Güneşin önünde neredeyse şeffaf bir bulut kümesi süzülüyordu. Konuşmaya devam eder diye umuyordum. Bir dakika sonra tekrar konuşmaya başladı.</p>
<p>“Yalnızca benim değerli bulduğum, şahsi bir şey. Konuya sadece iş olarak bakan birine anlatması güç olurdu. Demek istediğim, benim için onu geri alması yönünde ikna etmek zor olurdu.”</p>
<p>“Anlıyorum.”</p>
<p>“Anlıyor musun?” dedi Saarinen bana bakmadan.</p>
<p>“Evet,” dedim. “Onu bulması için parayla motive olacak birini tuttunuz. Çalınan şeyi size geri getirsin diye ona para vereceksiniz.”</p>
<p>“Kastettiğim tam olarak bu değildi,” dedi Saarinen bana doğru dönerek. Yavaşça arkasını döndü, eline çok dikkat ediyordu. Eline her ne olduysa yarası çok ciddi olmalıydı ya da en azında çok acıyordu. îlk yarım dönüşünü yapınca arkasını korkuluklara yasladı. Deniz arkasındaydı, kocaman kafası ve güçlü bakışları gökyüzüyle birleşen ufkun önüne yerleşti.</p>
<p>“Çalınan şeyin kendisinden söz ediyorum. Bir tür yadigar. Senin var mıdır bu tür eşyaların? Hiçbir yere yakışmayan, modası geçmiş, ucuz, değersiz görünen fakat sana bir anıyı veya birini hatırlattığı ve etraflarını saran bir tür duygu veya enerji sayesinde aslında oldukları şeyden daha fazlasını ifade ettikleri için sana değerli gelen, kırık bir oyuncak, eski bir madeni para veya artık üzerine oturamadığın bir sandalye gibi bir nesne, bir eşya?”</p>
<p>“Herkesin yok mudur?”</p>
<p>“Ben sana soruyorum.”</p>
<p>Yakınlarda bir yerde bir martı çığlık attı fakat görünüler-de yoktu. Birini annemin diğerini ise bir başkasının bağladığı fiyonklar aklıma geldi. İçine iki tane kurdele attığım vazo ve elbette kütüphanenin rafından beni çağıran kitap.</p>
<p>“Evet, var.”</p>
<p>“O zaman benim neden söz ettiğimi biliyorsun.”</p>
<p>Martı yine bağırdı.</p>
<p>“Aldıklarımız hâlâ arabada mı?” diye sordu Saarinen sanki az önce konuştuğumuz konuyu çoktan unutmuş gibi.</p>
<p>“Arabada,” dedim başımla onaylayarak.</p>
<p>“İyi. Peki, anahtarlar kapının yanındaki kutuda mı?”</p>
<p>“Evet.”</p>
<p>“O halde her şey hazır.”</p>
<p>Ne demek istediğini bilmiyordum. Hâlâ bana doğru bakıyordu. Arkasında, bir kemer gibi etrafını çevreleyen mavi gökyüzü ve suyun çok katmanlı parlaklığı yüzünden gözlerini görebilmek imkansızdı. Sağ elini yavaşça önüne aldı ve sanki korumak istercesine göğüs hizasına kadar kaldırdı. Sonra da elini aşağı indirip başını kaldırdı, bana bakıyor olmalıydı.</p>
<p>“Daha önce hiç herhangi bir şeyin ya da düşüncenin seni hapsettiği hissine kapıldığın oldu mu? Bu güzel yerde, bu güzel havada üzerinde kara bir bulutun dolaştığını veya karanlık, dipsiz bir yere çekildiğini hissettin mi? Temiz havayı içine ne kadar çekersen çek veya güzel manzaraya ne kadar bakarsan bak, o güzelliğin, o dünyanın asla bir parçası olamadığını düşündün mü?’</p>
<p>“Bence herkesin...”</p>
<p>“Ben sana soruyorum.”</p>
<p>Neden söz ettiğini biliyordum fakat bunu dile getirirsem bir şekilde ona karşı mağlup olmuşum gibi hissedecektim.</p>
<p>“Evet oldu.”</p>
<p>“Anlayacağını biliyordum,” dedi ve beni değil de bahçede herhangi bir yeri, bir akçağacı veya ormanı görecek kadar başını çevirdi. “Aslına bakarsan bugüne kadar hep böyle hissettim. Birkaç kısa anı saymazsak. Susuz toprakta boğulmak gibi bir şey ya da küçük bir yere kilitlenip hareket edemediğin için elindeki anahtarın bir işe yaramaması gibi. Bir şeylerden kaçtığın fakat ayaklarına söz geçiremediğin veya bağırmaya çalıştığın fakat ağzın açılmadığı, dilin oynamadığı için sesini bir türlü çıkaramadığın bir rüya gibi.”</p>
<p>Saarinen hâlâ acıyıp acımadığını kontrol etmek için bandajlı elini küçük hareketlerle yana oynattı. En az bir dakika önceki kadar acıdığı belli oluyordu.</p>
<p>“Bütün bunlar da bizi sorulması gereken esas soruya götürüyor: Özgürleşmek için ne gerekiyorsa yapmaya hazır mısın? Sadece bir dakika özgürce nefes alabilmek, sanki ilk kez görüyormuşçasına gözünün önündekine bakabilmek için her şeyini tehlikeye atmak, kaybetmek pahasına harekete geçmeye hazır mısın?”</p>
<p>Konuşmadım. Saarinen kocaman kafasını yavaşça sallıyordu.</p>
<p>“Kesinlikle hazırsın. Sırf sana bakarak bile hazır olduğunu anlayabiliyorum. Bunlar bu işlerden anlamayan insanlar için özgeçmişe yazılan, birkaç kelime ile özetlenebilecek şeyler değildir. Böyle özellikleri ya fark edersin ya da edemezsin. Nefsime hakim olabilmek için uzun zaman savaş verdim. Kendimi aslında olmadığım, olmak zorunda olduğumu sandığım bir şeye dönüştürmeye çalıştım. îşe yaramadı. İçinde bulunduğum hapishane daha da küçüldü, iyice boğucu oldu. Debelendikçe zincirler daha da gerildi, üstümdeki ağ bana daha da yaklaştı. Çok mu konuşuyorum?”</p>
<p>Terasın deniz tarafından uzaklaşıp bana doğru bir iki adım attı ve birkaç metre ötede durdu. Havanın kokusu, ormandan gelen toprak kokusu, saunadan gelen yanmış odun kokusu, beni deniz kıyısından uzaklaştırıp bana parlak çelik asansörleri, cam duvarlı konferans salonlarını hatırlatan tıraş losyonun kokusuna karıştı, bu durum benim için daha da karmaşık bir hal alıyordu.</p>
<p>“Hayır, hiç değil,” dedim dürüstçe.</p>
<p>Saarinen hiçbir şey söylemeden bir an bana baktı, sağlam eliyle çenesini sildi, sildiği şey belki de aslında hiç olmayan bir leke veya zaten dün kurumuş olan bir yağmur damlasıydı. Gözlerinde merak dışında, başka zaman olsa yardıma ihtiyacı olduğu sonucunu çıkarabileceğim yumuşak, içten bir duygu vardı.</p>
<p>“Herkes özgür olmak ister, Aleksi. Herkes kendi hapishanesinden çıkmak ister. Ancak hapishanenin neresi olduğunu anlayıncaya kadar bu gerçekleşmez. Burası herkes için aynı yerdir. İki kulağının arasında, beynindedir. Geçmişimizi, bize yapılanları ya da yapmak istediklerimize engel olanları suçlarız. Kendimizi özgür bırakmanın sorumluluğunu almaktansa mahkum kalmayı tercih ederiz.”</p>
<p>Bu iki metre boyunda, tekdüze ses tonuyla konuşan, ifadesiz, sesi Paulo Coelho’nun psikopat erkek kardeşine benzeyen adam, aynı zamanda ağırbaşlı da görünüyordu ve benim, beni bir adım öteye taşıyacak en ufak bilgi kırıntısına, en küçük ipucuna bile ihtiyacım vardı. Saarinen bir iki adım ileri ya da sağ tarafa doğru giderek başka bir şeyle ilgilendiğinde, ben de en olağan şekilde cevap vermenin ya da bu fikir alışverişine katılmanın yollarını bulmaya çalışıyordum. Kaşla göz arasında eğilip Amanda’nın balık kovasındaki bıçağı aldı ve tekrar doğruldu. Sonra da gıcırdayan ahşap döşemelerden geçerek tekrar korkulukların olduğu yere gitti ve arkasını bana dönüp öylece durdu.</p>
<p>“Yine de çok az şey yapmak istiyoruz,” dedi bıçağı korkuluğun üstüne koyarak. Son derece dikkatli davrandı. Kendisiyle bıçak arasına yaklaşık yarım metre mesafe bırakarak geri çekildi. İçinde bulunduğu kompozisyon, tıpkı bir tablo için verilmiş bir poz gibi dikkatle hazırlanmıştı sanki. Kim olduğu bilinmeyen, geniş omuzlu bir adam ayakta, sırtını resme bakan kişiye dönmüş, bir korkuluk, bir bıçak ve arka planda da açık deniz manzarası vardı. Sesini duymak için epey çaba harcamak gerekiyordu. Yüzü denize dönüktü.</p>
<p>“Kendimi özgür bırakmak için ne yapmam gerektiğini anladığımdan ilk andan beri yirmi yıldan fazla geçmiş. Sonrasında hayatımı buna göre değiştirdim; planlar yaptım, bekledim ve nihayet harekete geçtim ve dakikalarca güneşin sıcaklığını yüzümde hissettim, düşüncelerim tıpkı olmasını istediğim gibi havalanmıştı, minnet doluydum. Bir anlığına özgürdüm, artık bir hapishanede tıkılı değildim, küçük, sıkışık, havasız, karanlık bir fıçının içinde boğulmuyordum.”</p>
<p>Sessiz kaldım.</p>
<p>“Bu bıçağı görüyor musun, Aleksi?”</p>
<p>Görüyorum, dedim. Bıçak güneşte parlıyor, sarı renkli sapı bir limon dilimini andırıyordu.</p>
<p>“Bu bıçakla ne yapmak isterdin? İstediğini yapabilseydin, ne yapardın? Kendini özgür bırakmak için kullanır miydin? Bunun için hazır mısın?”</p>
<p>Bıçağın düzgün şekline, sivri ucuna baktım. Bıçağa yaklaştıkça daha uzun görünüyor, bana daha çekici geliyordu. Sanki bıçağın varlığında, saplamak, kesmek, doğramak, bölmek, açmak gibi yapılış amacındaki bir şey beni elimi uzatmaya zorluyordu. İçimde bir dürtü vardı, zihnimde beliren, gitgide büyüyen resimde, hatta birkaç resimde elime bıçağı alıp Saarinen’e saldırıyordum, bıçağın sapını o kadar sıkı tutuyordum ki mafsallarım beyaza kesiyordu, parmaklarım acıyordu. Eninde sonunda olacak şeyleri hızlandırmak, sırf içinde bulunduğum durumdan kurtulmak için nereye denk geldiğine bakmadan bıçağı saplıyordum, bu görüntü üst üste konulmuş fotoğraflar gibi hızlı hızlı gözümün önünden geçiyordu.</p>
<p>Orada bulunma sebebim hatırına sakın kaldım Saarinen yavaşça döndü. Güneşin kocaman, yuvarlak, yumuşak yüzü kendini denize bıraktı, rengi altın sarısına döndü.</p>
<p>“Aleksi, ne olmak istiyorsun?”</p>
<p>Bunlar annemin sözleriydi.</p>
<h3><a id="bookmark7"></a><span style="text-decoration:underline;">AĞUSTOS 1993</span></h3>
<p>Annemin ruju fımlerde gördüğüm kanlar gibi kıpkırmızı. Kapının yanındaki sandalyede oturuyor, üzerinde en güzel elbisesi var. Yüksek topuklu ayakkabıları siyah inciler gibi parlıyor. Ayaklan bir iki saniyeden fazla kıpırdamadan duramıyor. Tırnaklan da tıpkı dudaklan gibi kırmızı. Sanki üstünde küçük bir toz tanesi veya bir saç kılı olmasını umuyormuş gibi bembeyaz manşetlerini fırçalıyor ve saate bakıyor.</p>
<p>İkimiz de bekliyoruz, annem görmek için can attığı birini bekliyor ben ise bir futbol maçına götürülmeyi bekliyorum. Spor çantam yürüyüşe çıkmak için bekleyen bir köpek gibi kapının ağzında duruyor.</p>
<p>Annemin saklamaya çalıştığı gerginliği her halinden belli oluyor. Onu böyle görmeye alışık değilim. Bu hali beni de geriyor ve gün içinde içimde büyüyen o tuhaf duyguyu daha da körüklüyor.</p>
<p>Dışarıda sağanak yağmur var, bardaktan boşanırcasına yağıyor ve rüzgar estikçe yağmur damlaları cama vuruyor. Hava yüzünden bütün günü içeride geçiriyorum. Tatilinin son haftasındaki annem de öyle. Haftanın sadece yarısının bitmesine ve okulların açılmasına daha bir buçuk hafta olmasına rağmen nedense bugün tatilin son günüymüş gibi hissediyorum. Gerçi sadece tatilin bittiğini düşünmüyorum. Sanki başka bir şeyin de sona erdiği hissine kapılıyorum. Ne olduğunu bilmiyorum.</p>
<p>Sandalyeden kalkıp tekrar aynanın önüne geçiyor. Aynadan gözlerini görüyorum. Koyu makyajının arasından gözleri yıldız gibi ışıl ışıl parlıyor. Gözlerimiz buluşuyor. Arkasını dönmeden aynadan bana bakıyor. Gülümsemeye çalışıyor.</p>
<p>Karşı takım kim?</p>
<p>Tam da benim gerilmeme neden olan davranışlar bunlar. Bütün gün böyle davranıyor. Aynı soruyu üçüncü defadır soruyor. Yeniden Gnistan dediğimde beni duymadığına eminim.</p>
<p>Bir sonraki sorusuna bakılırsa beni duymuş.</p>
<p>Oulunkylâ’da mı?</p>
<p>Evet.</p>
<p>Yağmura rağmen oynayacak mısınız?</p>
<p>Evet.</p>
<p>Koçumuzun ve oyuncuların babalarının ne diyeceğini biliyorum. <span style="font-style:italic;">Birkaç damla yağmur atıştırıyor sadece. Sahaya çıkın. Oynayacağız.</span> Bana göre hava hoş. Şu anda yağmur çamur içindeki bir futbol sahası gözüme uzak ya da yakın herhangi bir yerden daha çekici geliyor. İçeride sıkışıp kaldım. Kendimi dışarı, açık havaya atmam lazım. Aynı zamanda sıkıntımın tek nedeninin yağmur olmadığının farkına varıyorum. Anneme bakar bakmaz gerginliğim bir anda artıyor.</p>
<p>Nereye gidiyorsun?</p>
<p>Bakışları tıpkı bir hokey topunun buza vurup çarpması gibi aynadan yansıyor.</p>
<p>Dışarı çıkıyorum.</p>
<p>Kiminle?</p>
<p>Bir tanıdıkla. Seninle aşağı yukarı aynı zamanda evde olurum. Yemeği birlikte yeriz.</p>
<p>Neden bana tanıdığının adını söylemiyorsun?</p>
<p>Saçını taramayı bırakıp elini indiriyor ve arkasını dönüp bana bakıyor. Gülümsemiyor. Kararlı görünüyor.</p>
<p>Söyleyeceğim. Bu akşam kesin söyleyeceğim. Sanırım sonrasında başka bir şey daha söylemek zorunda kalabilirim.</p>
<p>On üç yaşındayım ve insan ilişkileri hakkında bazı şeyleri anlayabiliyorum. Mesela bazı şeylerin göründüğü gibi olmayabileceğini, hem de hiç olmayabileceğini ve işlerin bazen karışabileceğini ve insanlann genellikle gizlenen şeyleri ortaya çıkarabileceğini biliyorum.</p>
<p>Ne tür bir şey?</p>
<p>İfadesi daha da ciddileşiyor.</p>
<p>Benim için en önemli şeyin ne olduğunu biliyorsun. Sen ve yuvamız. Bunu aklından çıkarma, olur mu?</p>
<p>Başımla onaylıyorum.</p>
<p>Seni ve bu yuvayı korumak istiyorum.</p>
<p>Gelip önümde duruyor ve bir elini omzuma koyup diğer eliyle boynumu okşuyor. Bileklerine sürdüğü parfüm bahçedeki portakallar, leylaklar gibi kokuyor. Gözlerimin içine o kadar derin bakıyor ki her şey bir anda yok oluyor.</p>
<p>Önemli olmadığını düşündüğüm hiç kimseyi bu eve getirmem. Zaten bu yüzden sana bu kişinin adını söylemiyorum. Yalnızca önemli kişilerin adı olabilir. Hem aynca bir adı olup bu eve gelse bile asla senin önüne geçemez.</p>
<p>Sonra da bir süredir yapmadığı bir şeyi yapıyor. Başımı iki elinin arasına alıp beni alnımdan öpüyor. Sanırım başımda, benden uzun birinin görebileceği kırmızı ruj izleri var. Yağmur şimdi daha çekici bir hal alıyor. Doğrulup tekrar saatine bakıyor, rujunu düzeltmek için aynaya doğru gidiyor ve askıdan ince, siyah kabanını alıyor. Boynuna kırmızı bir fular takıp şemsiyesini yanına alıyor. Sorduğum soruya hâlâ cevap vermiyor. İçimde hâlâ inanılmaz bir husursuzluk var.</p>
<p>Gitme diyorum, kendim bile buna şaşırarak. Ağzımdan çıkmasını beklemediğim kelimeler bütün bir günün gerilimi-ni özetliyor. O kelimelerin isabetli olduğunu anlıyorum.</p>
<p>Arkasını dönüp gülümsüyor. Sıcacık bir gülümseme.</p>
<p>Birkaç saat içinde görüşürüz. Başarılar.</p>
<p>Bekle, diyorum çabucak ayakkabılarımı ayağıma geçirip çantamı sırtıma alarak.</p>
<p>Ne bu acele?</p>
<p>Hiçbir şey söylemiyorum. Cevabı bilmiyorum, neden acele ettiğimi ya da acele edip etmediğimi bilmiyorum. Sadece onunla birlikte dışarı çıkmam gerekiyor. Merdivenlerden dört kat aşağı iniyoruz. Bir kuralımız var, aslında tam da kural değil de oynadığımız bir oyun, yalnızca elimizde taşıyacak ağır bir şey varsa veya yukarı çıkıyorsak asansör kullanıyoruz. Şimdi de kural gibi olmayan o kurala uyuyoruz.</p>
<p>Asfalt kaplı avlu göle dönmüş. Girişte bekliyoruz.</p>
<p>Aleksi, her şey yolunda mı?</p>
<p>Aniden ne söylemem gerektiği aklıma geliyor fakat tam o sırada Vesa’nın babasının Saab 900 marka arabasının koması çalıyor, koşmak zorunda kalıyorum.</p>
<p>Arabaya giderken ıslanıyorum ve anneme söyleyeceğim şeyi sonsuza dek unutuyorum. Tam olarak sonsuza dek değil.</p>
<p>Sadece yirmi yıl kadar.</p>
<h3><a id="bookmark8"></a><span style="text-decoration:underline;">EYLÜL 2013</span></h3>
<p><span style="font-style:italic;">Bazı şeyler göründüğü gibi olmayabilir.</span></p>
<p>Söylenmemiş sözler. Neredeyse kimse için bir şey ifade etmeyen, olacakların, olmak zorunda olanların önüne geçemeyen sözler.</p>
<p>Havada sonbaharın kokusunu alabiliyordum. Işıl ışıl parlayan deniz, gümüşten örülmüş bir halı gibi dalgalanıyordu. Henrik Saarinen benim cevabımı bekliyordu.</p>
<p>“Olduğum şey olmayı tercih ederim,” dedim. “Bir tamirci. Başka bir şey olmak istemiyorum. Başka bir şeye dönüşmek istemiyorum.”</p>
<p>Saarinen başını yana eğdi. Kendi fikirlerine, kendi sesine hayran bir adamdı, yakınlarında onu duyacak, görecek binlerinin olmasından hoşlanıyordu. Bu oyunu oynamayı seviyordu. Öyle ya da böyle beni mağlup edecekti. Ben teslim olmayı reddettiğim sürece oyun devam edecekti.</p>
<p>“Sen değişimi reddediyorsun,” dedi. “Daha benim önereceğim şeyin ne olduğunu bilmemene rağmen.”</p>
<p>“Bilseydim bile yine olduğum kişi olarak kalırdım.”</p>
<p>Saarinen gülümsedi. Gülümsemesi çürük elma gibiydi.</p>
<p>“İddiaya girelim mi?’</p>
<p>“Karşılığını ödeyebileceğimi-”</p>
<p>“Parasına değil,” dedi.</p>
<p>“Nesine o halde?”</p>
<p>Gittiğini düşündüğüm martı yine bağırdı. Kime bağırıyordu böyle? Gözyüzünde tek başınaydı.</p>
<p>“Bugün günlerden sah. Cuma akşamı seni bir yere götüreceğim. Eğer göreceklerin, yaşayacakların fikrini değiştirmezse ben kaybederim. Eğer o akşamdan sonra hâlâ bir kahyadan başka bir şey olmak istemezsen, sana öğrenmek istediğin şeyi söyleyeceğim.”</p>
<p>Üzerinde durduğumuz teras ayağımın altından kayıyordu. Sanki üzerinde durduğu kaidelerden sökülüp denize doğru, bizi batırmaya çalışacağı yere doğru yürüyordu. Göğün renginin değişeceğinden, kararıp tamamen siyaha döneceğinden ve her ikimizi de karanlığına çekeceğinden emindim. Baş dönmesi yaklaşık yarım saniye sürdü, sonra tekrar Henrik Sa-arinen’e bakarak ahşap zeminin üstünde olduğum yerde durdum. Suratında meraklı, istekli bir ifade vardı.</p>
<p>“Bilmek istediğim bir şey olduğunu nereden biliyorsunuz?” diye sordum.</p>
<p>“Var.”</p>
<p>“O halde neden bana şimdi söylemiyorsunuz?”</p>
<p>“Böylesi ikimize de yakışmazdı. Sana daha önce söylediğim gibi, sana bakınca bir tamirciden fazlasını görüyorum. Senin kendinde göremediğin bazı şeyleri görüyorum. Tesadüflere inanır mısın?”</p>
<p><span style="font-style:italic;">Amanda ’nın sorusu.</span></p>
<p>“Hayır,” dedim.</p>
<p>“Şu tesadüfe bak ki ben de inanmanı. Cuma akşamı dokuzda. Başka plan yapma.”</p>
<p><span style="font-weight:bold;font-style:italic;">Anttı lııon^ıncfı</span></p>
<p>Suratındaki merak ve istek ifadesi kaybolmuş, <span style="font-style:italic;">yerim ısrar </span>almıştı,</p>
<p>“Pekala,” dedim. “Cuma akşamı. Yapmam gereken ”</p>
<p>“Orada olmak dışında hiçbir şey yapman gerekmiyor. 0 akşamı on yıldır planlıyorum.”</p>
<p>Bunu söyledikten sonra telefonunu cebinden çıkarıp baktı. Telefonunun çaldığını hatta titrediğini bile duymamıştım fakat o, ekranda bir şey görüp kaşlarını kaldırdı.</p>
<p>“Cuma, tamamdır o zaman,” dedi, yanımdan yürüyüp gitti, beni terasta yalnız bıraktı.</p>
<p>T ıraş losyonunun tatlı ekşi kokusu bir süre havada kaldı. Tıpkı gelirken olduğu gibi giderek azalan ayak seslerini duydum. Pamuk topaklar gibi rastgele birkaç yere dağılmış bulut kümelerini saymazsak gökyüzü maviydi. Martı yine çığlık attı. Tam üstümden geçip deniz ve sahil arasında süzülüp gitti. Soluk gri renkli kuş kanatlarına güvenip denize doğru uçmalı mı yoksa kara tarafında güvende mi kalmalı karar veremiyordu.</p>
<p>Günlük işlerimin geri kalanını yaptım, çatı oluklarını temizledim, biraz daha odun kestim, kuruyan, gıcırdayan menteşeleri yağladım, alet edevat odasının batı tarafında birkaç kıştır orada öylece duran boya iskelesini söktüm, şimdi hiçbir işe yaramadığı için kırılıp yakılmak üzere kenara ayırdım.</p>
<p>Dışarıdan bakıldığında işinde gücünde biri gibi göründüğüme eminim. Oysa yaptığım fiziksel işler ikinci plandaydı.</p>
<p>Benim asıl yaptığım iş beklemekti.</p>
<h3><a id="bookmark9"></a><span style="text-decoration:underline;">EYLÜL 2013</span></h3>
<p>Bütün benliğimin sanki dikişlerinden koparak parçalara ayrıldığını hissetsem de bekliyordum. Bunca yıllık belirsizlik nasıl netleşebilirdi? Mutlak gerçeğin sarsıcı ve ani bir şekilde mi ortaya çıkmasına ihtiyacım vardı yoksa büyük resmin parça parça tamamlanması yeterli miydi?</p>
<p>Artık Ketomaa’ya telefonla ulaşamıyordum. Amanda telefonlarıma cevap vermiyordu.</p>
<p>Kesik kesik, karmaşık rüyalar gördüğüm uzun bir gece geçirmiştim. Tek bir damla içmememe rağmen akşamdan kalma gibi uyandım.</p>
<p>Saarinen’in bir gün önce söyledikleri, hareketleri kafamda döndü durdu. Durmadan sesini duyuyordum, bandajlı eli gözümün önünden gitmiyordu. On yıl beklemek ile ilgili söyledikleri, aletleri arabanın arkasına koymamı istemesi, bana sanki öğrencisiymişim gibi babacan bir tavırla hayatımın yönünü değiştireceğini düşündüğü bir şeyler göstermek istemesi ve benim hakkımda benim istediğimden daha fazla şey bildiği gerçeği, hepsi sanki tek bir şeyi işaret ediyordu.</p>
<p>Bulaşıkları yıkadım, giyindim tam dışarı çıkacakken merdivenlerden birinin geldiğini duydum. Ayak sesleri tanıdık</p>
<p>gelmesine rağmen yine de şaşırdım. Arabanın geldiğini duymamıştım. Kapıyı açmadan önce çalmasını bekledim.</p>
<p>Markns Harmala iş için gelmişe benzemiyordu. Sonuçta üzerinde çalışırken giydiği kıyafetler yoktu. Ayrıca hali tavrı da işe uygun değildi. Bana öyle gelmesinin sebebi ya üzerindeki beyaz bir eşofman üstü, açık mavi ‘yıpranmış’ bir kot pantolon ve gıcır beyaz spor ayakkabılardan oluşan, 90’larda zamparaların giydiği kıyafetti ya da belki de kendine güvenli görünmeye çalışırken aslında kibirli duran, bana yukarıdan bakacak diye poz kesmeye çalışırken aynı boyda olduğumuz için ergen dalaşına girmiş gibi görünen vücut diliydi. Belki de bütün bunların hepsiydi.</p>
<p>Kavga etmek istemiyordum. O gece sokakta zaten fazlasıyla ileri gitmiştim. Düşünmeden hareket etmiştim. Böyle bir şeyin bedelini ödeyemezdim.</p>
<p>“Eira’da yarım kalan bir işimiz vardı, tamirci,” dedi Harmala.</p>
<p>İçeri buyur ettim. Odanın ortasına geçip etrafına bakındı.</p>
<p>“Daha önce buraya geldiğimi sanmıyorum,” dedi. “Sevimli bir yermiş, tam sana göre.”</p>
<p>“Ben memnunum.”</p>
<p>Bir süre öylece bakınarak vakit geçirdi.</p>
<p>“Acaba,” dedi sesi soru soracakmış gibi çıkmıyordu. Gözlerini dikip yukarıdan aşağı bakıp süzdü. “Burada yaşamayı seviyor musun? Kahya olmaktan memnun musun?”</p>
<p>“Evet.”</p>
<p>“Geçen gece de oradan öylesine geçiyordun, değil mi? Doğru mu?”</p>
<p>Ellerini cebine sokup daha rahat bir tavır takındı.</p>
<p>“Evet,” dedim.</p>
<p>Konuşmadığımız anlarda, dışarıda ağaçların arasında esen rüzgarı, buzdolabından gelen sesi, kendi nefesimi duyabili-</p>
<p>yordum. Harmala bir sandalye çekip masanın yanına oturdu. Benim de aynısını yapmamı bekliyor gibiydi. Aynısını yaptım. Parlak gün ışığı ahşap masanın üstüne yansıyor, suyun üstündeki dalgalar gibi yumuşak hareketlerle süzülüyordu.</p>
<p>“1993’ten beri buradayım,” dedi Harmala. “On sekiz yaşında iş görüşmesine çağrıldım. Mülakatımı Henrik’in kendisi yaptı, işe de o aldı. Şahsen. Bu insanları, bu mekanı tanırım, bilirim.”</p>
<p>Yanımızdaki pencereden odaya giren ışık, yüzünün sadece bir tarafını aydınlatıyordu. Bu yeni ışıkta farklı görünüyordu, bu çok garipti çünkü yıllar önce Saarinen’i takip ederken dolaylı olarak onunla da epey vakit geçirmiştim. Ona daha önce hiç bu açıdan bakmamıştım, benzinin sarıya çalan rengini, yüz hatlarını, saç çizgisini hiç fark etmemiştim.</p>
<p>“Yıllar içinde her türlü şeyi gördüm,” dedi. “Her türlü insanı da. Hem burada hem de başka yerlerde çalıştığım zamanlarda. Zenginler herkesin ilgisini çeker.”</p>
<p>Ağır bir sessizlik daha çöktü. Harmala dirseklerini masaya dayadı.</p>
<p>“Özellikle de genç, güzel ve zengin kadınlar.”</p>
<p>Gözlerinin içine baktım. Buraya gelme sebebinin ne olduğunu biliyordum.</p>
<p>“Eğer düşündüğün buysa, buraya Amanda için gelmedim.” Söylediklerim hakkında düşünüyormuş gibi görünüyordu. “Hâlâ sadece bir tamircisin, öyle mi?”</p>
<p>“Hâlâ sadece bir tamirciyim.”</p>
<p>Arkasına yaslandı. Sanki karşısındaki kişiyi, içinde bulunduğu durumu kontrol altında tutmak istercesine gözlem yapabilmek için sürekli daha iyi bir konum bulmaya çalışıyor gibiydi. Sonunda başını hafifçe pencereye doğru eğerek bana bakmaya karar verdi.</p>
<p>“Hepsi bu mu?”</p>
<p>‘ Ben de sana burada sadece şoför olarak mı bulunuyorsun diye sorabilirim.”</p>
<p>Yeni tıraş olmuş çenesini kaşıdı.</p>
<p>“Seninle eveleyip gevelemeden konuşacağım,” dedi, sorumu dikkate almamıştı. “Henrik’e hatta Amanda’ya bile palavra sıkabilirsin ama ben yemem. Eğer sen sadece bir kahyaysan, ben de o zaman yat kulübü üyesiyim.”</p>
<p>Ona baktım. Söylediklerini düşünüyordum. Annemin kaybolduğu yıl burada işe başladığını, on sekiz yaşında olduğunu. Genç bir delikanlıydı fakat aynı zamanda reşitti.</p>
<p>“Beni sorup soruşturabilirsin,” dedim. “Marangozum, on yıl bu işi yaptım. Burada işe başlamadan önce pek çok mülakata girdim. Elias Ahlberg bunları sana söylemiş olmalı.”</p>
<p>“Geçmişini dinlemeye meraklı değilim. Buradan ayrılman ve Amanda’yı rahat bırakman beni ilgilendiriyor. Onun hayatından, hepimizin hayatından çıkmanı istiyorum.”</p>
<p>“Amanda’yı bunların dışında bıraksak-”</p>
<p>“Amanda’yı bunların dışında bıraksak,” dedi dalga geçer bir tavırla. “Çok beklersin. Aşık bir adam gibi konuşuyorsun. Ya buradan ayrılırsın ya da...”</p>
<p>Cümlesini tamamlamadı, bir anlığına bana baktı ve ayağa kalktı. Kapıya doğru yürüdü, bir şey söyleyecek gibi oldu fakat söylemedi. Kapıyı çarpıp çıktı.</p>
<p>Sabah saatlerini, araziyi genişletip kenarına destek olsun diye el arabasında çakıl taşı taşıyıp, taşları iskelenin deniz kenarına yakın kısmına parça parça boşaltarak geçirdim. Gözyüzü açık, hava serindi. Çalışırken üzerimde tişört vardı. Kaslarımı kullanmak, terlemek, deniz rüzgarını tenimde hissetmek, derin derin havayı içime çekmek hoşuma gidiyordu. Enni’nin yaptığı lazanyanın kalanını mikrodalgada ısıtıp yedim, iki fincan kahve içip sahile geri döndüm, gökyüzü bir iki saat öncesine göre biraz daha koyu bir renge bürünmüştü.</p>
<p>Eğer bir seçim yapmak zorunda olsaydım ya da biri bana sorsaydı, yılın en sevdiğim zamanının sonbahar olduğunu söylerdim. Sonbaharda hava aydınlık olur, doğanın en narin en diri olduğu zamandır, hava ılıktır ama akşam yağmurlarıyla da tazelenir, yapraklar delicesine ışıldar, orman hem kuruların hem de yaşların yaydığı kokularla kaplıdır, gök kubbenin mavi örtüsü ise insanı içine çeker, sarhoş edicidir. Şehirde de öyle, hayat eylül ayında canlanır. Yaz mevsiminin telaşsız günleri sona erse de soğuk kış henüz gelmediği için yazın o havasını da alıp götürmemiştir. O boğucu sıcaklar artık yoktur fakat dondurucu soğuklar da daha gelip çatmadığından insanın ruhu sıkılmaz. Her zaman en umut dolu ayın eylül olduğunu, daima yeni fırsatlara gebe olduğunu düşünmüşümdür.</p>
<p>Akşam olup günlük işlerimi bitirince, geçen gün yemek almaya gittiğimde Enni’nin bana söylediklerini hatırladım. Ondan hizmet bekleyen herkes evden gidince o da birkaç günlüğüne Kalmela’dan aynlıcak ve ben de evde yalmz kalacaktım. Evle ilgili öğrenmek istediğim bir şey olup olmadığını sormuştu ben de neredeyse zekice sayılabilecek bir şey söyleyecektim fakat daha fazla küstah görünmek istemedim. Yemek için teşekkür edip bütün dürüstlüğümle sorum olmadığını, her şeyin açık olduğunu olduğunu söyledim. Bana baktı, hata yapayım, komik olduğunu düşündüğüm bir şeyi ağzımdan kaçırayım da o da burun kıvırıp gitsin diye bekledi. Oysa öyle yapmadım. Belki de onun üzerinde bir izlenim bırakmıştım. Gözlerinde yeni bir merak vardı, bakışları daha keskindi.</p>
<p>“Başka işler nasıl gidiyor?” diye sordu.</p>
<p>Sesinde ilk defa savunma hali ve hayal kırıklığı dışında bil şey duydum. îlci şeyin harika olduğunu söyledim. Bana biı dakika daha baktı, yüzündeki dostane ifadenin yine ortadan kaybolduğunu görebiliyordum. Sanki benimle ilgili daha önce fark etmediği bir şeyi fark etmiş gibiydi.</p>
<p>“Bunu duyduğuma sevindim,” dedi fakat pek de sevinmişe benzemiyordu. Bana bir şey, bambaşka bir şey sormak istediğini görebiliyordum ancak o an geçip gitti biz de ayrı ayrı kendi yolumuza devam ettik.</p>
<p>Camın kenarına oturup güneşin batışını, ana binanın önüne yansıyan ışıkları seyrettim. Sarı ışık tıpkı altın bir sicim gibiydi. Karanlıkta bakınca mekan olduğundan daha büyük görünüyordu. Gittikçe solan leylak rengi ufkun önünde, tarihin tıpkı her şey gibi bir kenara atıp yok saydığı küçük bir kaleyi andırıyordu.</p>
<p>Güneş battı. Parlak, şişman dolunay ormanın üstüne yerleşti.</p>
<p>Enni’nin arabasının gittiğini ne gördüm ne duydum fakat bir ara evin önündeki otoparkta durduğu yerden kaybolmuştu. Yarım saat daha bekleyip dairemden çıktım, merdivenlerden inip arazinin bitimine kadar gittim. Durup etrafıma bakındım. Ne bir insan ne de araba gördüm. Enni haklıydı. Tek başımay-dım. Sonunda.</p>
<p>Anahtarımla evin kapısını açtım, kendimi alarmın şifresini girmek için hazırladım fakat şaşırdım. Enni alarmı açmayı unutmuş olmalıydı.</p>
<p>Bir tarafında birinci kata çıkılan merdivenler, sağ tarafında da büyük salon dedikleri odaya açılan geniş bir kapı girişi bulunan antreye girdim. Kulak kabarttım. Burada geçirdiğim süre boyunca evdeki seslere dikkat kesilmiştim. Ne zaman bir bahaneyle orada olsam gözlemlemiş, dinlemiştim, bütün sesleri, kokuları, ortamın ruh halini, eşyaların boyutlarını öğrenmeye çalışmıştım. Evin, yirmi yıl önce olan bitenle ilgili bana bir şeyler anlatabileceğinden emindim fakat şimdi her yer sessizdi.</p>
<p>Işığı açacaktım ki aklıma daha iyi bir fikir geldi. Yanımda ışığı çok kuvvetli bir el feneri getirmiştim, dışarıda dolunay vardı ve ben ödevimi yapmıştım. Bir eşiğe veya eşyaya ayağım takılmayacaktı, mekanın bütün planı detaylarıyla zihnimde yazılıydı. Hem eğer biri olur da evin yanındaki ağaçlı yola girer ve ışıkları açık görürse durumu izah etmek zorunda kalırdım. Yine. Yok, teşekkürler hiç almayayım. Girmek için iznimin olmadığı yerleri keşfetmek istiyordum.</p>
<p>Bu yüzden gözlerimin loş ortama alışması için bekledim. Mekam gündüz gözüyle görmüştüm, şimdi de karanlıkta bana ne anlatabilir diye bilmek istiyordum. Gıcırdayacağını bildiğimden basamakların ortasına basmadan merdivenlerden birinci kata çıktım. Dolunayın aydınlattığı adımlarım dikkatli ve sessizdi. Duvarlardaki resimleri, koltukların, dolaplann şekillerini görebiliyor, ayağımın altındaki halıları, ahşap parkeyi hissedebiliyordum. Evde yalnız olduğumu bildiğim halde neden ses çıkartmadan hareket ediyordum? Alarmın kapalı olması beni hâlâ tedirgin ediyordu. Derin bir nefes alıp evde benden başka kimse olmadığına kendimi ikna ettim.</p>
<p>Birinci kat ay ışığında tıpkı bir müzeye benziyordu. Antika ve antika gibi görünen mobilyalar sanki teşhirde gibiydi. Parkenin orta kısmı sanki canh bir şeyin üzerine basıyormu-şum gibi şikayet edercesine gıcırdayıp ses çıkardığından yürümek için tekrar duvara yakın bir yeri seçtim. Geçtiğim ilk oda misafir odasıydı. Buraya sonra da gelirdim.</p>
<p>Saarinen’in yatak odasının kapısında durdum.</p>
<p>Odanın altı üstüne gelmişti. Dolaplar, çekmeceler açıktı; çamaşırlar üst üste yığılmış, etrafa saçılmıştı. Yatağın üstündeki çarşaf sökülmüş, yatak duvara fırlatılmıştı. Yatağın boş antika iskeleti küçük bir evin inşaat temeli gibi görünüyordu. Masaların üzerinde tek bir şey kalmamış, hepsi yere fırlatılmıştı; masalar duvarlardan çekilmiş, arkaları öne getirilmişti. Bazı çekmeceler olduğu gibi yerinden çıkarılmıştı. Kitap rafları boştu, kitaplar yerlerdeydi. Raflar da duvardan çıkarılmıştı. Duvarlardaki resimler o kadar saçma şekillerde duruyordu ki sanki bilinçli bir şekilde öyle asılmış gibiydi. Yatağın yanındaki komodin tamamen boşaltılmıştı, içinde son kalan uyku haplarına kadar ne varsa hepsi yerdeydi. Haplar ay ışığında küçük çakıl taşlan gibi parlıyordu.</p>
<p>Enni gittiğinden beri bir saat geçmiş olmalıydı. Eve on dakika kadar önce gelmiştim. Bütün bunlar bu iki zaman arasında olmuştu.</p>
<p>Daha önceki gibi aynı yumuşaklıkla, sessizce hareket edebileceğimden tamamen emin olduktan sonra, yavaşça arkamı döndüm. Bakışlarımla etrafı iyice süzdüm. Saklanan kimseyi görmedim, ne perdenin altında bir kabartı ne de kanepenin arkasına sinlenen veya sakince koltukta oturan biri vardı. Kimseyi ne gördüm ne de duydum. Herhangi birinin varlığını da hissetmedim.</p>
<p>Evin geri kalan kısmı düzgündü, tertemizdi sadece Henrik Saarinen’nin odası kasırga vurmuş gibiydi.</p>
<p>Darmadağın edilmiş odaya dönüp bir daha baktım. Olabildiğince dikkatle tekrar kulak kabarttım, etrafı dinledim. Bu kanşıklığı Saarinen’e açıklayamayacağım gibi polise de anlatamazdım bu yüzden ben de oradan aynlmalıydım. Hemen değil tabii.</p>
<p>Oda bana en az iki şey söylüyordu. Henrik Saarinen’in elinde binlerinin istediği bir şey vardı ve o birileri aradıkları şeyi muhtemelen bulamamışlardı. Bulmuş olsalardı etrafı bu kadar didik didik etmezlerdi. Oda baştan sona altüst edilmişti demek ki arama başarısız olmuştu.</p>
<p>Pencerelerin panjurlarını kapattım. El fenerimi açıp yatağın yanındaki komodinin içinden çıkanlardan başladım. Uyku haplarını önceden fark etmiştim fakat yerdeki çekmecede başka şeyler de vardı. Pek çoğu bir komodinin içinde olması beklenebilecek şeylerdi. Üzerinde hiçbir şey yazmayan, tablolardadan kopyalanmış eski kartpostallar, iki tane altın saat, defterler, takvimler, mendiller, göz damlaları ve iki çeşit krem vardı.</p>
<p>Üzerinde restoran logoları olan tükenmez kalemler. Biri tanıdık geliyordu. South Pier Restoranı. Deniz kıyısında bir işletmeydi. Kalemi montumun cebine koydum.</p>
<p>Yerde yastığından sökülmüş bir yastık kılıfı buldum, takvimleri ve defterleri incelerken ellerimi bu kılıfa sardım. İçlerinde bir şey yoktu, boştu. Her bir sayfaya tek tek baktım. Yastık kılıfını fırlatıp attım. Fenerin ışığını yatağın üzerinde gezdirdim, duvarlardan çekilen masaların, rafların arkasına, raflardan yerlere saçılan eşyalara baktım. Cebime koyduğum kalem dışında hiçbir şey dikkatimi çekmedi.</p>
<p>Gitme zamanı geldi.</p>
<p>Feneri kapattım, gözlerim tekrar karanlığa alışsın diye bir dakika bekledim ve panjurları açtım. Ay ışığı odayı kapladı. Etraf tıpkı geldiğim andaki gibi görünüyordu. Dışarı çıkıp duvarın yakınından yürüyerek misafir odasını geçerken adımlarımı hâlâ yumuşak ve sessiz atıyordum İçeri bir kere bakmam yeterliydi. Her şey yerli yerindeydi, hiçbir şeye dokunulmamıştı. Büyük pencerelerden odanın önüne ışık giriyordu; oda neredeyse gündüz gibi aydınlıktı. Her yer tertemizdi. Çıt çıkmıyordu. Son derece dikkatli bir şekilde halıya bastım.</p>
<p>Sonra bir şey hissettim. Bir serinlik. Bir yerlerde kapı veya pencere açık kalmış olmalıydı. Hiç ses çıkarmadan, ilk katı çabucak kolaçan ettim. Etrafta kimse yoktu, kapı veya pencere de açık değildi. Tekrar kulak kabarttım fakat duyabildiğim tek şey kendi sesim ve evden çıkan seslerdi, her bir gıcırtı, her tıkırtı eski bir evden çıkması beklenen olağan seslerdi.</p>
<p>Yeniden merdivenin başına geldim, alt katta beni bekleyen şeyin, kırık bir pencere, açık bir kapı veya bir yabancı mı olduğunu daha iyi görebilmek için elimdeki feneri açtım.</p>
<p>Nefes aldım, sağ ayağımı kaldırdım, ilk basamağa basmak için indirecektim ki ayağım kaydı. Sırtımdan iki defa darbe aldım ve ayağım geniş basamağa basacağı yerde havaya tutunmaya çalışarak boşluğa düşüp yan yattım, fener elimden düştü.</p>
</body>
</html>