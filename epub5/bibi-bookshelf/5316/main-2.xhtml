<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">KADAR KARANLIK</span></h1>
<p>ANTTI TUOMAINEN</p>
<p><span style="font-weight:bold;">(altın</span><span style="font-weight:bold;text-decoration:underline;"> </span><span style="font-weight:bold;">kızlar</span></p>
<p>Çeviren: Yasemin Özden Kanca</p>
<p><span style="font-variant:small-caps;">Kdrİdor</span></p>
<p>tarama ve düzenleme ALTIN KIZLAR</p>
<p>Annem için..</p>
<p>Söyledim şarkımı</p>
<p>Duydu sesimi anladı hemen</p>
<p>Artık aramızda olmayan canım annem Kondurdu alnıma öpücüğünü</p>
<p>Çekti kendine</p>
<p>Aldı kollarına beni, kulak verdim sözlerine “Varsa içinde inancın ne fark eder; gerçeğe mi inandın, hayale mi daldın? inancın gösterecek zaten sana asıl gerçeği, Bırakma canım oğlum hayallerinin peşini!”</p>
<p>EINO LEINO, <span style="font-style:italic;">Smiling Apollo</span></p>
<p><span style="font-weight:bold;">altın</span><span style="font-weight:bold;text-decoration:underline;"> </span><span style="font-weight:bold;">kızlar)</span></p>
<h3><a id="bookmark1"></a><span style="text-decoration:underline;">BAŞLANGIÇ</span></h3>
<p>Zamanında bir adamla tanışmıştı, şimdi ise ağzının içi kanla doluyordu.</p>
<p>Bu iki şeyin birbiriyle bağlantısı vardı, belki de yoktu.</p>
<p>Nerede hata yapmıştı?</p>
<p>Aklına hiçbir şey gelmiyordu.</p>
<p>Yine de belki...</p>
<p>Çenesinin yan tarafına bir ağrı girdi, sol elinin parmaklan ezilmişti, acı içindeydi ve belli ki daha kötüsü de olacaktı.</p>
<p>Bulduğu, gördüğü, hatırladığı şeylerin aklından bu kadar çabuk uçup gitmesi inanılır gibi değildi.</p>
<p>Bir yıl önce hayatı tamamen değişmişti. Hayır, tamamen değil. On üç yıl önce oğlunu doğurduğu gün tamamen değişmişti fakat son bir senede, tıpkı avucunun içinde sıkıştırdığı bir kağıdın açılıp dümdüz olması, fırtınanın dinip yıllar sonra ufuktan güneşin doğması gibi hayatına hareket gelmişti.</p>
<p>Çok büyük bir acıyla karşılaşıldığı anlarda bu acı gerçekte hissedilmezmiş, ölüm anında veya ani bir şokta, insan öleceğini anlamazmış diye duymuştu. Bu elbette ki doğru değildi. Olanları daha önce neredeyse hiç olmadığı kadar net anlıyordu.</p>
<p>Her şeyin, uzun, parlak bıçağın öbür tarafındaki her şeyin ne kadar güzel olduğunu bile görebiliyordu. Önce oğlu. Sonra hayatı.</p>
<p>O düşüncenin parlaklığı arabanın içini aydınlattı, gösterge panosunun ışıkları havasız, sıkışık ortama az da olsa yapay yeşil bir renk vermişti, sanki metrelerce derine gömülen bir denizaltının içindelermiş gibiydi. Oysa o düşünce arabanın içinde batıp gitmedi. Dışarıdaki ürkütücü ekim akşamını aydınlattı, yağmurun kalın, gri örtüsüyle kaplanan hava puslu gibiydi fakat ortam daha ıslaktı ve dondurucu soğuktu. Yaşadığı otuz iki yıl gözünün önünden geçti, neyin önemli neyin önemsiz olduğunu biliyordu.</p>
<p>Eğer zamanı olsaydı, bir kahkaha patlatabilirdi. Eğer zamanı olsaydı, her zamanki iyimserliğiyle daha beteri olabilirdi diye düşünebilirdi. Hayatın güzelliklerini anlamadan, gözünün önündeki, etrafındaki mucizeleri görmeden yaşadığını, şimdi bile gereksiz bir şeyin içine çekilmiş olabileceğini düşünebilirdi.</p>
<p>Bütün bunları yapmak varken bir bıçağı kendinden uzaklaştırmaya çalışıyordu.</p>
<p>Uzun, çelik bıçak vücudunda bir delik daha açmıştı. Elleri ince ve narindi. Bıçak ise kalın ve soğuk. Bıçak avucunun içinden bileğine kadar kesti.</p>
<p>Bütün bunların, başına sırf bir adamla tanışıp arkadaş olduğu için geldiğini kendi kendine tekrarladı.</p>
<p>Bunu kendine defalarca söyledi. Bu sözün gerçekliği şok ediciydi. Bir adamla tanışmıştı, şimdi ise bir bıçağı kendinden uzaklaştırmaya çalışıyordu. Bu iki şey birbiriyle ancak bu kadar alakasız olabilirdi fakat buna rağmen ilki İkincisine sebep olmuştu. Bu olanlara... Tecrübeli bir polis memurunun genç meslektaşına hayatı kısaca anlatmaya çalıştığı bir Amerikan filmi aklına geldi. Polis memuru, herkesin başına her an her şey gelebilir diyordu.</p>
<p>Galiba öyleydi.</p>
<p>Oysa yine de.</p>
<p>Yine oğlunu düşündü. Birdenbire, onunla konuşması gereken çok fazla şey varmış gibi geldi. Birbirlerine saldırmaya başladılar, itişip kakışıyor, tekmeler atıyorlardı.</p>
<p>Oğlu. En azından onu ne kadar çok sevdiğini...</p>
<p>Bunun bir bedeli olduğunu...</p>
<p>Bilmesi gerekiyordu.</p>
<p>Elini biraz daha ileri uzatmak zorundaydı. Böyle yapınca göğsü ve kamı hızla savrulan bıçağın karşısında açıkta kalıyordu.</p>
<p>Emniyet kemerinin izin verdiği yere kadar öne doğru hamle yaptı. Buna emniyet kemeri denmesi ne kadar ironikti.</p>
<p>Eliyle bir şey yakaladı, tırmaladı. Tırmaladığı şey birinin boynunun yan tarafıydı, var gücüyle tırnaklarım geçirdi. Tırnaklarının bir ete geçtiğinden, parmaklarıyla kanı ve kasları hissettiğinden emindi.</p>
<p>Bu hareketinin bir bedeli oldu. Kollarını açmıştı. Bıçak göğsüne saplandı.</p>
<p>Gücü tükeniyordu. Artık ellerini hissedemiyordu. Bir dakika sonra ellerinin kucağına düştüğünü fark etti, kınlan par-maklannın kınlan tırnakları arasında kendisininkinden farklı kan ve deri parçaları olduğunu gördü.</p>
<p>Bu da bir şeydi.</p>
<p>Bıçak artık savrulmuyordu.</p>
<p>Araba hareket etti.</p>
<p>Nefesini tutmadığını anladı. Nefes alamıyordu.</p>
<p>Arabadan dışarı çıkmak istiyordu. Çıkmak zorunda olduğu, kendini dışarı atmak zorunda olduğu düşüncesi zihninde açıkça belirdi.</p>
<p>Tam o esnada uçtuğunu, güneşlerin cn sıcağına, cn dost canlısına doğru hızla süzüldüğünü hissetti.</p>
<p>Belli ki dileği gerçekleşiyordu.</p>
<p>Oğluna doğru uçuyordu.</p>
<p><span style="font-weight:bold;">YİRMİ YIL SONRA</span></p>
<h3><a id="bookmark2"></a><span style="text-decoration:underline;">EYLÜL 2013</span></h3>
<p>Başka koşullarda, başka bir zamanda, çoktan hamlemi yapardım.</p>
<p>Kendimi tanıyordum.</p>
<p>Zayıftı, omuzlarından sırtına uzanan gür, parlak siyah saçları vardı. Kısa kakülünün altından düzgünce çizdiği kaşları belli oluyordu. Solgun, neredeyse kağıt gibi beyaz tenine düşen saçları, bir kuzgunun bembeyaz karlar üzerine savrulan simsiyah tüylerini andırıyordu. Uzun, dolgun kirpikleri de tıpkı saçları gibi siyahtı, kirpiklerinin ortasından bir çift griye çalan mavi göz durmaksızın bana bakıyordu.</p>
<p>Yüzünde hem sakin, sağlamcı, kendini beğenmiş hem de ilk buluşmada tam olarak kestiremediğim başka bir ifade vardı. Bunu anlayabilmem için oturduğum koyu kahverengi deri koltuktan kalkıp oval, antika ceviz masanın etrafından dolaşıp üzeri yastıklarla dolu altın renkli kanepede hemen yanına oturmam gerekiyordu. Böyle bir şeyi yapmak istememem için pek çok sebep vardı.</p>
<p>Bu nedenlerden ilki onun kim olduğuyla ilgiliydi. Adı Amanda Saarinen’di ve masanın üzerine bir kadeh şarap ko-</p>
<p>yuyordu. Kadehin ağzında serçe parmak kalınlığında bir kırmızı ruj lekesi vardı.</p>
<p>“Sen yeni kahya olmalısın.”</p>
<p>Geniş yakalı siyah bluzunun ilk üç düğmesi açıktı. Estetik ameliyatlara epey düşkün olduğunu çoktan fark etmiştim. Ameliyatlardan sonra ortaya çıkan sonuç, oturduğu <span style="font-style:italic;">antika </span>görünümlü kanepeyle uyum sağlıyordu. Masanın üzerindeki san ve turuncu çiçekler, arkasında <span style="font-style:italic;">iki</span> yanına uzanan duvar kağıtlarındaki çiçek ve arma desenleriyle aynı renkti. Sanki bir tablonun içinde poz verir gibiydi.</p>
<p>“Hiç kahyaya benzemiyorsun,” dedi, elini masaya doğru uzatarak. “Kendimi tanıtmayı unuttum. Ben Amanda Saarinen.”</p>
<p>“Sorun değil. Ben Aleksi Kivi,” dedim, elini sıkıp tekrar oturdum. “Sizin Amanda olduğunuzu tahmin ettim. Yalnızca bir haftadır buradayım. Er ya da geç bir kahyaya benzemeye başlarım herhalde.”</p>
<p>Gülecek gibi oldu. Otuz bir yaşındaydı, benden iki yaş küçüktü. Tekrar kadehini eline aldı. Saat sabah on bir buçuktu.</p>
<p>“Bakım işlerine bakan adamlar, kısa boylu ve tıknaz olur. Ellili yaşlarda ama ergen irisi gibidirler. Yandan cepli pantolonlar giyerler, üzerine yüz elli tane anahtar, iş aletleri ve suyun altında kullanılabilen şu cep telefonlarından astıkları kemerler takarlar. Onlarla konuşurken seni dinlemezler. Sen ise söylediklerimi dinliyor gibisin. Bu nasıl olabilir?”</p>
<p><span style="font-style:italic;">“Dinliyorum.”</span></p>
<p>“Ayrıca tırnakların da temiz. Hiç kahya gibi değil.” Şarabından bir yudum aldı.</p>
<p>“Gerçekten burada çalışmak istiyor musun?&quot;</p>
<p>“Evet.”</p>
<p>“Neden?”</p>
<p>“Değişiklik olsun diye.”</p>
<p>Amanda bana baktı.</p>
<p>“Elbette, fakat değişiklik yapmak istediğin şey ne?”</p>
<p>“Pekala, öncelikle tadilat. Esas mesleğim marangozluk, neredeyse on yıl bu işi yaptım. Çoğunlukla tadilat işleri. Sadece tek bir projeyle değişiklik yapmak istedim. Hiç acele etmeden yaptığım işe yoğunlaşabilmek, işleri olması gerektiği gibi yapabilmek istedim.”</p>
<p>Söylediklerimin son kısmı doğruydu. Tam olarak doğru olmasa da yine de doğruydu.</p>
<p>“Ben de yapmak istediğim bir iş bulmak istiyorum.”</p>
<p>“Bence zamanı geldiğinde olur.”</p>
<p>“Bence ben çoktan geç kaldım.”</p>
<p>Bir şey söylemedim.</p>
<p>“Başka?” diye sordu. “Marangozluk yapmışssın. Başka bir işle uğraştın mı?”</p>
<p>“Pek uğraşmadım. Kallio’da, parkın yanında bir yıldan biraz fazla bir süre ikinci el kitap dükkanı işlettim. İşler pek iyi gitmedi. İnsanların okumasını istediğim için kitapları çok ucuza sattım.”</p>
<p>“Enteresan,” dedi Amanda, sesi çok da içten gelmiyordu.</p>
<p>Şarabından bir yudum daha aldı. Kadehin dibinde yalnızca bir damla kalmıştı.</p>
<p>“Sana burası ile ilgili ne anlattılar?” diye sordu.</p>
<p>“Aile için önemli olduğunu, kalacak bir yerden çok, bir sığınak gibi olduğunu söylediler.”</p>
<p>“Sanırım böyle denilebilir. Burada yaşayan, otuz yaşlarında, artık tek bir arkadaşı bile olmayan bir kadın hakkında bir şey söylediler mi?”</p>
<p>Ona baktım.</p>
<p>“Buna inanmak zor.”</p>
<p>“Birinin her şeyden uzaklaşıp buraya saklandığına mı, yoksa hiç arkadaşı olmadığına mı inanmak zor?”</p>
<p>“Her ikisine de. Tabii bu beni ilgilendirmez.”</p>
<p>“Sanırım ilgilendirmez,” dedi sessizce.</p>
<p>îki yana açılan cam bölmeli kapının önünde oturuyorduk. Kapının beyaz kısmı ve pencere çerçeveleri yeni boyanmıştı. Camdan dışarı bakınca hava açık ve rüzgarlıydı, eylül ayının bu ilk günlerinde meşe ve akçaağaçların altın sarısı, ateş kırmızısı yaprakları adeta iç içe geçiyordu. Ağaçların ilerisinde ışıl ışıl parlayan deniz, ufka doğru uzanıyordu. <span style="font-style:italic;">Hepsinin </span>üzerini kobalt mavisi bir gökyüzü örtüyordu. Bütün bunların ötesindeki karanlık mekanın soğukluğunu hayal edebilmek neredeyse imkansızdı fakat işte oradaydı. Tabii ki öyleydi.</p>
<p>Amanda, benim orada olduğumu unutmuşa benziyordu. Gözlerini dikmiş bahçeye veya denize doğru bakıyordu, ifadesi sabitlenmişti. Yine Miia aklıma gelmişti; Miia bana bir zamanlar kim olduğumu, buraya gelmek için neleri geride bıraktığımı ve yapmak zorunda olduğum şeyleri hatırlatıyordu.</p>
<p>Etrafıma bakındım. Buraya büyük salon diyorlardı. Malikanenin yetmiş metrekarelik en büyük odası için güzel bir isimdi. Abartıdan uzak duvar kağıtları bel hizasına kadar ahşap kaplamayla çerçevelenmişti. Tavandan, evde olduğum bir hafta boyunca bir kez bile yakılmamış, birbirine benzeyen iki kristal avize sarkıyordu.</p>
<p>Aslında evin içine girmemiştim. Dışarıdaki binanın bir köşesinde kendime ait bir odam ve mutfağım vardı.</p>
<p>“Onunla tanıştın mı?” diye sordu Amanda.</p>
<p>“Kiminle?”</p>
<p>“Babamla tabii ki.”</p>
<p>Tabii ya.</p>
<p>“Hayır.”</p>
<p>Gözlerinde bir şey çaktı.</p>
<p>“Peki ya Markus’la?”</p>
<p>“Markus...”</p>
<p>“Evet, Markus Harmala, babamın şoförü.”</p>
<p>“Tanışmadım. Henrik evde yokken neden burada olsun ki?”</p>
<p>Soruya cevap verme gereği bile duymadı. Gözlerimin içine baktı.</p>
<p>“Seninle kaç kez mülakat yaptılar?” diye sordu.</p>
<p>“Üç kez.”</p>
<p>“O saçma psikolojik testlerden de yaptılar mı?”</p>
<p>“Testler saçma değildi. Testleri sayarsak, dört mülakat eder.”</p>
<p>“Sanırım babam emin olmak istemiş,” dedi, sesi pek de ikna olmuş gibi değildi. Boş şarap kadehini aldı, bir süre kadehe baktıktan sonra başını kaldırıp bakışlarını tekrar bana yöneltti.</p>
<p>“Seni çağırttığım sırada ne yapıyordun?”</p>
<p>“Ne kadar su kullanıldığını kontrol etmek için alt kata iniyordum, malum tesisatı yeni-’</p>
<p>“Doğru. İşine geri dönmelisin. Doğal olarak. Neyse, ben de tam çıkmak üzereydim. Arabamı dışarı bırakmış mıyım?”</p>
<p>“Bırakmışsınız,” dedim. “Eğer o siyah Range Rover sizin-se, şu anda kapının önünde.”</p>
<p>Amanda düşüncelerimi okudu.</p>
<p>“Bir kadeh şarap,” dedi gülümseyerek. “Araba kullanabilirim.”</p>
<p>Onunla tartışmak için hiçbir sebep göremiyordum. Kanepeden kalktı ve kabanım giydi, ben de aynısını yaptım. Peşinden dışarı çıktım. Rüzgar saçlarımı havalandırdı, içeride iyice ısınıp sıcaktan neredeyse yandığımdan, içime bir üşüme geldi. Amanda kararlı adımlarla yürüdü. Bir yerlerde sonbaharın son karatavuğunun şakıdığı duyuldu. Birlikte arabasına doğru gittik.</p>
<p>“Seninle tanışmak istiyordum,” dedi Amanda. “Evin bakımından sorumlu kişiyle tanışmak benim için sıradan bir konu değil. Pek çok nedenden ötürü.”</p>
<p>“Anlıyorum,” dedim.</p>
<p>Karşılıklı durduk, aramızdaki mesafe bir metre yoktu. Yakından bakınca Amanda’nın gözleri sert ve parlak görünüyordu. Siyah saçları rüzgardan yüzüne doğru uçuşuyordu. Rüzgar tam yerinden esince nefesindeki alkol kokusunu aldım.</p>
<p>“Görüşmek üzere,” dedi ve tek hamlede arabasına bindi.</p>
<p>Range Rover çakıl taşlı yolun üzerinde koyu kahverengi tekerlek izleri bırakarak patinaj yaptı. Kayın ağaçlarının arasında gözden kaybolunca temiz havayı derin derin içime çektim, gerçek anlamda rahatlamıştım.</p>
<p>Başka koşullarda, başka bir zamanda.</p>
<p>Belki.</p>
<p>Fakat şu anda değil.</p>
<p>***</p>
<p>Televizyonun karşısında durmuş Weetabix marka mısır gevreği yerken polis kapıyı çalmıştı. Televizyon açıktı fakat ben izlemiyordum.</p>
<p>Adlarını söylediler, ceza dairesinden geldiklerini söyleyip içeri girmek için izin istediler. Hiçbir şey söylemedim. On üç yaşındaydım ve ağzım soğuk süt ve lapa gibi mısır gevreği doluydu.</p>
<p>Ağzımdakileri yutmamı beklemediler. İçeri girip oturma odasına geçtiler. Oturmamı söylediler.</p>
<p>Takım elbise giyiyorlardı, ince kravatları gevşetilmişti. Üzgün bir surat ifadesiyle bana baktılar. Yorgun ve şiş gözlerinin altında mor gözaltı torbaları vardı. Hiçbir şey söylemeden bir dakika kadar oturduktan sonra arayabilecekleri bir akrabam olup olmadığını sordular.</p>
<p>Annem, dedim.</p>
<p>Başka biri var mı, diye sordu içlerinden biri. Dişleri sararmıştı.</p>
<p>Başımı salladım.</p>
<p>Peki ya baban, dedi bir diğeri. Alnı, hayatım boyunca gördüğüm en geniş ve parlak alındı. Başımı salladım.</p>
<p>Teyzen? Amcan? Büyükannen? Büyükbaban?</p>
<p>Hayır. Sadece ben ve annem vardık. Başka bir şeye ihtiyacımız yoktu.</p>
<p>Sosyal hizmetleri arayacağım, dedi sarı dişli memur parlak alınlı olana ve telefon açmak için kalkıp mutfağa doğru gitti.</p>
<p>Parlak alınlıyla birlikte sessizce oturdum. Sarı dişli, duvarın diğer tarafından fısıltıyla bir şeyler söylüyordu. Geri döndü ve arkadaşına bakıp başıyla onaylar gibi bir hareket yaptı. Temizleyecek bir şey olmamasına rağmen parlak alınlı boğazını temizledi.</p>
<p>Annen kayboldu, dedi.</p>
<p>Hayır, kaybolmadı, dedim.</p>
<p>Ağzımın içinde keskin bir asit ve süt tadı vardı.</p>
<p>Seni yanımızda götüreceğiz. Konuşmamız gerekiyor.</p>
<p>Karakolda, mavi fularh bir kadın yanıma oturdu. Fular dışında, her yeri beyazdı. Yüzü, saçı, kıyafetleri beyazın ayrı birer tonuydu. Ara ara elini omzuma koyuyordu. Kendimi tuhaf hissettim. Bu el annemin eli gibi değildi.</p>
<p>Polis, kadına bana soru sormaya devam edip edemeyeceğini sordu. Kadın yorulup yorulmadığımı sordu.</p>
<p>Yorulmadım, dedim. Annemi geri istiyordum.</p>
<p>Sorulan bütün sorular annem hakkındaydı.</p>
<p>Son zamanlarda hayatımız nasıldı?</p>
<p>Biriyle tanışmış mıydı?</p>
<p>Erkek arkadaşı var mıydı?</p>
<p>Kimse tarafından tehdit ediliyor muydu?</p>
<p>Yakınında hiç erkek görmüş müydüm?</p>
<p>Bu erkeklerle ilgili herhangi bir şey biliyor muydum?</p>
<p>Annem mutlu muydu? Normal miydi? Neşeli miydi? Üzgün müydü?</p>
<p>O sabah üzerinde hangi kıyafetler vardı? İşe gitmeden önce ne söylemişti? Söylediği şeyi nasıl söylemişti? Buluşacağı insanlar ile ilgili bir söylemiş miydi? Eğer söylediyse, özellikle hatırladığım biri var mıydı?</p>
<p>Sorular böyle devam etti.</p>
<p>Haftalar geçti. Polisler değişti fakat sorulan sorular aynıydı.</p>
<p>Aylar geçti, sorular aym olsa da polisler daha seyrek gelmeye başlamıştı. Sonra da hepten gelmez oldular.</p>
<p>On üç yaşındaydım.</p>
<p>Polislerin, annemin nereye gittiğini asla bulamayacağını biliyordum.</p>
<p>Hâlâ biliyorum.</p>
<p>***</p>
<p>Kalmela Malikanesi, Helsinki’nin doksan dört kilometre batısında, 1850’de gözde kabul edilen bir noktada inşa edilmiş, deniz kıyısında bir evdi. Arazi bin yüz altmış dönümlük bir alana yayılıyordu, yansından biraz azı tarla olarak ayrılmıştı. Geri kalan kısmı hem işlenmiş hem de doğal olarak bırakılmış ormanlık alandı. Sahili bir kilometre uzunluğundaydı ve onda birinden biraz fazlası, doğu tarafının yaklaşık yüz yirmi metresi tıraşlanmıştı. Uzun iskeleden batıya doğru bakıldığında, kül rengine çalan kırmızı taşlarla kaplı en az iki tane uçurumun ayırdığı yüzlerce metre kayalık ve çalılık alan görülebiliyordu.</p>
<p>Malikane, etraftaki manzaraya yukarıdan bakan bir noktaya inşa edilmişti. Tam tepedeki ev, etrafını saran bölgenin üzerinde yükseliyor, hava açıkken adeta güneş kadar büyük ve san görünüyordu. Malikenin dışmda, içinde garaj olan bir müştemilat, bir misafir evi, bir kayıkhane ve deniz kenarında bir de sauna vardı.</p>
<p>Tarım arazileri bölge halkına kiralanıyordu. Eylül ayında, biçilmiş ve çıplak duran bu araziler havanın açık olmasına ve güneşin konumuna bağlı olarak altın sarısı veya soluk kahverengi ya da kül rengi görünebiliyordu. İlkbaharda ise çavdarlar ve yulaflar yeniden filiz veriyor, şeker pancarları ve patatesler yetişiyordu.</p>
<p>Arazinin her tarafında, sonbaharda bile şaşırtıcı bir biçimde karanlık ve balta girmemiş gibi görünen ağaçlık alanlar vardı.</p>
<p>Ana bina, yeni yüzyılın başında tadilat görmüştü. Soluk san tonlar, girişin her iki yanında duran kum torbası kalınlığında sütunlar ve beyaz pencere pervazlanyla güzelce tamamlanıyordu. Malikane iki katlıydı; sekiz odası, bir de profesyonel mutfağı vardı. Ortak kullanılan alanlar alt kattaydı. Alt katın büyük bir kısmını, tıpkı benim de yaptığım gibi, misafirlerin içeri girer girmez yönlendirildikleri büyük salon kaplıyordu. Büyük salonun arkasında oturma odası, onun da arkasında, görüş alanının dışında kalan mutfak vardı. Kiler, zemin katın büyük bir kısmını kaplıyordu.</p>
<p>Bir de İngiliz tarzı gösterişli deri koltuklar, bir bar ve karşılıklı bakan uzun duvarların her ikisini kaplayan koyu renkli, cam kapaklı kitap raflarıyla döşenmiş bir kütüphane vardı. Çoğunluğu eski olmak üzere pek çok kitapla doluylu.</p>
<p>Bütün yatak odaları üst kattaydı. Bunlardan en büyüğü, daha önce yatak odası olarak kullanılan üç oda birleştirilerek yapılmıştı. Yine üç odanın büyüklüğüne denk olarak ta-şarlanmış bir banyosu vardı. Üst katın ortasında, alt kattaki büyük salona benzeyen fakat ondan biraz daha küçük olan, ortak kullanılan bir oda vardı; bu oda iki kapıyla balkona açılıyordu.</p>
<p>Balkon deniz manzaralıydı. O noktadan her yer görülebiliyordu: Sıra sıra ardıç ağaçlarının, kırmızı ve altın sarısı yaşlı akçaağaçların dizildiği bakımlı çimler, sağ tarafta kayıkhane ve on beş metrelik beyaz bir teknenin demirlendiği iskele, sol tarafta teraslı, kahverengi ahşapla kaplı sauna, onun da yanında kısa yoldan suya atlamak için tasarlanmış dar bir yüzme iskelesi.</p>
<p>Balkondan bakıldığında başka gözlemler de yapılabiliyordu. Etrafta hiç komşu yoktu. Sürekli rüzgar alan bir yerdi. Rüzgar malikanenin her yerini sarıyor, saçlarımı havalandırıyor, ormana daldığında uğulduyor ve denizin tuzlu, çekici kokusunu içerisi dahil nereye gitse taşıyordu. Ara sıra rüzgar hafiflediğinde veya tamamen kesildiğinde sıra dışı bir sessizlik çöküyordu, bu sessizliği sadece insan sesi bozabiliyordu.</p>
<p>Evde sürekli olarak iki kişi kalıyordu: Aşçı Enni Salkola ve ben. Aramızda bir tür anlaşma, bir uyum vardı. Belki de içimizden böyle davranmak geliyordu, orada yaşayanlardan veya gelen misafirlerden farklı olarak bizim orada çalıştığımız düşüncesi, dile getirilmeyen o düşünce bizi bu şekilde davranmaya sevk ediyordu. Biz ve onlar vardı ve bu fark Enni ile beni aynı tarafa koyuyordu.</p>
<p>Oradaki ikinci akşamımda, bütün bir gün dışarıda soğuk havada çalıştıktan sonra, karanlık bahçede daireme doğru giderken Enni arkamdan seslendi ve akşam bir şeyler atıştırmam için beni mutfağa davet etti. Uzunlamasına, incecik kesilmiş taze çavdar ekmeğinin üzerinde tereyağı ve salamura alabalık, iyi kalite emmental peyniri ve bahçeden toplanmış</p>
<p><span style="font-style:italic;">ekşi</span> elmalar. Karnım açtı. İşten ve havadan konuştuk fakat çoğunlukla yemeğimizi yedik. Sessizlik rahatsız edici değildi. Yemek yerken Enni’ye baktım, gülümsedi ve biraz daha yemek isteyip istemediğimi sordu. Biraz daha istedim.</p>
<p>Balkona çıkıp denize baktım. Sanki üzerinde yürüyebilecekmişim gibi önümde masmavi ve çarşaf gibi uzanıyordu. Kollarımda sonbahar rüzgarını hissettim. Üzerine basınca gıcırdamasın veya yerinden oynamasın diye bütün gün düzeltmeye uğraştığım yer döşemelerini tekrar kontrol ettim. Gevşek yerleri küçük takozlarla sıkıştırıp yeri düzleştirmek için kumla doldurdum. İyi görünüyordu. Kimsenin sonbaharda haftasonu dışarıda vakit geçireceğini zannetmiyordum fakat bu küçük başarı beni yine de memnun etmişti.</p>
<p>İçeri girip balkon kapılarını kapattım, alet çantamı sağ elime alıp alt kata indim. Bahçenin karşı tarafına geçip önce alet odasına uğradım, oraya çantamı bıraktım ve binanın diğer ucuna, yaşadığım yere gittim.</p>
<p>Zemin kattaki dairemin kendi merdivenleri vardı. Kapıyı kilitlemiyordum. Kilitlemeye gerek duymuyordum. Pek az eşyam vardı, değerli sayılabilecek şeyleri de sadece ben değerli buluyordum. Ağır iş çizmelerimi kapının girişinde bıraktım, Enni’nin geyik eti ezmesini çıtır çıtır çavdar ekmeğine sürüp iki tane sandviç yaptım, yanına da biraz kavrulmuş koyu kahve hazırladım.</p>
<p>Camın kenarında oturup pencerenin kenarına koyduğum kalın vazonun sade şekline ve pürüzlü, eğri büğrü yüzeyine yansıyıp kırılınca çoğalan zayıf, gri akşamüstü ışığına baktım.</p>
<h3><a id="bookmark3"></a><span style="text-decoration:underline;">ARALIK 1993 - HAZİRAN 2003</span></h3>
<p>Bunu daha önce fark etmemiştim.</p>
<p>Küçük, sessiz dairede, oturma odası penceresine doğru giderken sosyal hizmetler görevlilerinin arkamdan baktıklarını hissedebiliyordum.</p>
<p>Annemle birlikte yaşadığımız ev satılacaktı. Orada tek başıma yaşayamayacağımı farklı zamanlarda, çeşitli şekillerde söylemişlerdi. Yalnızca on üç yaşında olduğumu, bana refakat edecek yetişkinlere ihtiyacım olduğunu söylediler. Söylediklerine karşı çıkmadım. Onlardan farklı düşünüyordum fakat direnmemin bir anlamı olmayacağını anlamıştım. Annem kaybolduktan sonra her şey kaçınılmazdı, bir şeyleri değiştirmek imkansızdı, sanki güçlü kuvvetli, amansız bir el geçmişle şimdi arasına bir çizgi çekmişti ve tek başına bir oğlan çocuğunun bu durum karşısında yapabileceği hiçbir şey yoktu.</p>
<p>Sosyal hizmetler görevlisi mutfağa gitti. Vazoyu elime aldmı ve bir zamanlar bu vazoyu annemin tuttuğunu hissettim. Belki vazoyu, hakkında herhangi biri hakkında ne biliyorsam o kadar bilgi sahibi olduğum annesinden almıştı. Belki de bir yerlerden</p>
<p>bulmuş vc eve getirmişti. Her halükarda bu vazoya onun elleri değmişti. Vazoyu sarmak için odamdan bir tişört almaya gittim.</p>
<p>Sosyal hizmetler görevlisine evde bir gece kalıp kalamayacağımı sordum.</p>
<p>Hayır, bu mümkün değildi.</p>
<p>Bir dakikalığına görevlinin gözlerinin içine baktım. Benim için üzüldüğünü söyleyebilirdim. Bunu herkes görebilirdi. Benim için üzülmesi annemi geri getirmedi veya ona ne olduğunu ortaya çıkaramadı.</p>
<p>Odama gittim. Bu, küçük evin en küçük odasıydı, benim kendi odamdı. Annemin bana, artık benim hiçbir zaman sahip olamadığım bir şeye sahipsin, deyişini hatırladım. Gözlerindeki yaşlan görebiliyordum. Ara sıra gözleri dolardı. Özellikle de ben doğmadan önceki hayatından bahsederken olurdu. Bunu bana verebildiği için ne kadar mutlu olduğunu söylerdi. Bu ko-nuşmalan yaparken yalnızca odamdan bahsettiğini sanırdım.</p>
<p>Üzerinde çizikler olan ikinci el masamın çekmecelerini açtım. İçi ıvır zıvır doluydu. Oyuncaklar, çizimler, albümler, kurşun kalemler, lastikler, dergiler, oradan buradan bulup eve getirdiğim her şey. Geçmişle şimdiyi ayıran aynı el buraya da uğramıştı. Artık o resimleri yapan, o dergileri okuyan, o oyuncakları oynayan çocuk olmadığımı biliyordum. Ben artık başka biriydim. Annem her nereye gittiyse eski ben de oraya gitmişti.</p>
<p>Annemin odasında yatağın kenarına oturdum. Oda tıpkı onun gibi kokuyordu, sanki her an çıkıp gelecek ve bu eşyalardan birini eline alıverecek gibiydi. Eşyaları çoktan yerlerinden oynatılmıştı; masasındakiler kaybolmuş, askıdakiler alınmış, yerdekiler kaldırılmıştı. Ne yapacağımı bilmiyordum. Annemin eşyalarının başka bir yere götürüleceği düşüncesi bana ikinci bir kayıp gibi geliyordu fakat aynı zamanda, hepsini yanıma almamın hiçbir yolu olmadığını da biliyordum. Değil hepsini, büyük bir kısmını bile yanımda götüremezdim.</p>
<p>Etrafıma bakındım.</p>
<p>Parmak kalınlığında iki beyaz kurdele aynanın süslü siyah çerçevesinin üstüne iliştirilmişti. Onları bir teli bükerek nasıl oraya taktığını hatırladım. Her bir fıyongun bir hikayesi olduğu aklıma geldi. îlkini, orta kısma en yakın olan, telin en üst kısmındakini annem kendisi bağlamıştı. Hemen tanıdım. Sıkı, mutlu düğümler. Onlara bakınca annemin ellerim ve parmaklarını görebiliyordum, düğüm atıyorlardı.</p>
<p>Düğümü çözmeden teldeki kurdeleyi gevşeterek kaydırabıl-dim. Annemin dediğine göre diğer fiyonk bir pasta kutusundan alınmıştı. Söylediğine göre o pasta herhangi bir pasta değildi, ona özel bir anda, özel biri tarafından, isim gününü kutlamak için verilen el yapımı bir pastaydı. Bu özelliği, o fîyongu diğerlerinden ayırıyordu. O fiyonk her ne kadar tıpkı annemin yaptığı gibi üst üste düğümlerle bağlansa da, bana hep diğerleriyle uyumlu değilmiş gibi gelirdi. Anneminkilere göre daha kalındı ve buna dört düğüm atılmıştı. Daha yakından bakınca, fiyongun basit bir düğümle bağlanmadığını gördüm. Sıkıca sabitlenmişti ve düğümün tam ortası taş gibi sertti. Bu düğüme başka birinin eli değimişti. Fiyonklan aynanın çerçevesinden çekip aldım, avucumun içine koyup yumruğumu sıkıca kapattım ve her iki fiyonk da elimdeyken pencere kenarına geri döndüm. Kurdeleleri vazonun içine attım, vazoyu da kolumun altına koydum.</p>
<p>Görevliye annemin eşyalarının nereye götürüleceğini sordum.</p>
<p>Eminim güzel bir eve, diye cevap verdi.</p>
<p>Eğer güzel bir evse ben de oraya gidebilir miyim?</p>
<p>Görevlinin kendini çok zorlamasına rağmen gülümsemesinin samimi olmadığı belliydi.</p>
<p>Tam olarak öyle demek istememiştim, dedi.</p>
<p>Hiçbir şey söylemedim. Söylemeye çalıştığı şeyin o olmadığını biliyordum. Kapının girişinden çekildi.</p>
<p>Annem bu eşyalardan ibaret değildi mazsam bana kızmazdı. Yalnızca on bazı şeyleri anlayabiliyordum. Yanında madan seyahate çıkmak daha kolaydı.</p>
<div>
<p>ve onları yanıma al-üç yaşındaydım fakat taşıyacak çok şey ol-</p>
</div>
<p>♦ **</p>
<p>Sonraki birkaç yıl boyunca başka şeyler de öğrendim.</p>
<p>Anneme kayıp demeyi bırakmıştım. Kimse yıllarca ortadan kaybolup sağ salim geri dönmez. Böyle bir şey olmaz. Annem öldürülmüştü.</p>
<p>Ordudan ayrıldıktan sonra Sömâinen mahallesinde küçük bir apartman dairesi kiraladım ve bir marangozun yardımcısı olarak işe başladım. Yaptığım işi ve Kauko Raime adındaki marangozu sevdim. Benden bir kafa boyu kadar kısaydı, sabahın erken saatlerinden gece geç saatlere kadar çalışıyor, beni de çalışmaya teşvik ediyordu.</p>
<p>“Benden daha iyi iş çıkardığında benim işim bitmiş olacak,” dedi. “Kimse yardımcı kalmak istemez, herkes patron olmak ister.”</p>
<p>Kendi restorasyon işlerimiz dışında taşeron işler de yapıyorduk. Ranne benden çok şey istiyordu fakat iyi para veriyordu.</p>
<p>Sıcak bir yaz günü televizyonu açtım. Dakikalar önce banyoda, bütün gün üzerimde biriken tozu çıkarıyordum. Etli çorba içmiştim ve bir kahve almış, koltukta oturuyordum.</p>
<p>Gündemdeki haberlerin işlendiği bir programda, ülkenin doksanlarda yaşanan ekonomik gerilemenin en alt seviyesine vurduğundan beri neredeyse on yıl geçtiğini söylüyorlardı. Ekonomik olarak düşüşe geçenlerden bahsediyor, bu düşüşten çıkabilenlerle röportaj yapıyorlardı. Kurtulanlardan biri de yatırımcı Henrik Saarinen’di.</p>
<p>Muhabir, Saarinen’in yatırım şirketi Etelâ Esplanadi’nin ofislerine açılan kapıya sırtı dönük bir şekilde duruyor, şiddetli esen rüzgarda ceketi dalgalanıyor, ince telli, kısa saçlarının her biri ayrı yere kalkıyordu. Genel batlarıyla Saarinen’in faaliyet gösterdiği sektörlerden söz etti: Bir medya şirketinin beşte biri, bir market devinin neredeyse yüzde beşi ve orta ölçekli on farklı Fin şirketinde çeşitli holdingler.</p>
<p>Program iç çekimlerle devam etti. Saarinen’le çağdaş bir işyerinden çok yüzyıl öncesinin beyefendilerinin gittiği bir mekanı andıran rahat bir konferans salonunda röportaj yapılıyordu. Saarinen’in arkasındaki duvarda ünlü bir Fin tablosu vardı; bütün gün çalışan kadınlar gün batımında köydeki kulübelerine dönüyorlardı, ufukta batan güneşin yaydığı kırmızı, mor renkler vardı. Tablodaki kadınlar yorgunluktan bitap düşmüş görünüyorlardı, yüzleri zayıflıktan çökmüştü ve pisti, üzerlerindeki kıyafetler yırtık pırtıktı. Henrik Saarinen, sağ dirseğini deri kanepenin kalın kolçağına yaslayıp gülümsedi.</p>
<p>Bir insan nasıl olur da hem dost canlısı hem de bu kadar vicdansız görünebilir?</p>
<p>Bu soruyu yatırımcı Henrik Saarinen’e sormaları gerekirdi. Altmışına merdiven dayamıştı ve olduğu yaşta ve cüssede olmaktan memnun gibi görünüyordu. Her anlamda büyük bir adamdı. Her ne kadar üzerine göre dikildiğinden emin olsam da, gri, mavi ince çizgili takım elbisesi, beyaz gömleği ve altın sarısı kravatı ona dar gelmiş gibi görüyordu. Saçları sahip olduğu gücü ve parayı gösterircesine siyah beyaz parlıyordu. Hafifçe şişmiş yüzü ya biraz güneşte kalmıştı ya da kendinden sanmtraktı. Yuvarlak çerçeveli gözlükleri, mavi, soğuk bakışlarını yumuşatıyordu, zaten o gözlükleri de bu amaçla taktığına şüphe yoktu. Muhabir ne zaman bir soru sorsa, Saa-rinen’in gözlerinde kibirli bir ifade beliriyor fakat anlaşılması kolay, akıllıca ve nazik cevaplar verdiği için karşısındaki insana her zaman yanlış anlaşılan ve en iyisini isteyip en iyisini yapan ve dahası bunları ondan istenmeden, kendiliğinden yapan bir adam izlenimi veriyordu.</p>
<p>Muhabir, onun karizmasından etkilenmişti. Tartışmalı bir havada başlayan röportaj, dört sorudan sonra sanki bir hayran ziyaretine dönüşmüştü. Saarinen ekonomik gerilemeyi kendi açısından anlattı; nasıl başarılı olduğundan, nasıl muhteşem bir şekilde gerilemenin üstesinden geldiğinden ve aslında kendi söylediğine göre yalnızca kendine ve o tüm övgülere mazhar olan, görünmez ele güvenerek Fin ekonomisinin bütün sorunlarına akıllıca çözümler bulduğundan söz etti.</p>
<p>Henrik Saarinen’in varlığından hep haberim olmuştu. Herkesin vardı. Özellikle de annemin. Saarinen’in şirketlerinden birinde çalışıyordu.</p>
<p>Röportajda görünenden daha fazlasını görüyormuşum hissine kapıldım. Dikkatimi çeken ilk şey elleriydi - birini kanepenin kolçağının üstüne koymuştu, diğeri de dikkatli bir şekilde konuştuklarının altını çiziyor, bilgi ve güven veriyordu. Ellerinde ilgimi çeken bir şey vardı. Ne olduğunu bilmiyordum fakat bir şey vardı. İyice yakından baktığım dudaklarında da bir şey vardı, o kadar dikkatle bakıyordum ki artık ne dediğini duymuyordum. Tek tek söylediklerini dinlemediğimde sesini duyabiliyordum, sanki yanımda biri oturuyor-muş da konuşurken yüzünü bana dönmüştü.</p>
<p>Bardağımı ahşap zemine koydum ve Saarinen’in yüzüne baktım. Elli beş ekran televizyonumu kaplıyordu. Yanaklarındaki daha önce fark etmediğim, neredeyse hiç anlaşılmayan bir makjayla o an için kapatılan kırışıklarda, gözlerinin altındaki mor halkalarda, yüzünün şeklinde, her açılıp kapandığında karanlık bir odaya giriyormuşum da hava ve ışık için dışarı çıkmak zorundaymışım gibi hissettiren ince, gergin dudaklarında ne var diye anlamaya çalıştım.</p>
<p>Kamera uzaklaşınca tekrar ellerini gördüm. Sol elini. Bazen kucağında, bazen havada duran, söylediklerine açıklık getiren, insanı dinlemeye teşvik eden o elim. Başarılarını sayarken parmakları tek tek kalkıyordu. Masabaşı işler yapmasının, temiz olmasının ötesinde, daha farklı çağrışımlar uyandıran kalın parmaklarının saçlarıma, başıma, omzuma dokunduğunu neredeyse hissediyordum.</p>
<p>Röportaj bitmişti.</p>
<p>Muhabir, kameranın boydan çektiği Henrik Saarinen hakkında konuşmaya devam ederken o da bir yandan arka planda yürüyor, sanat eserleriyle süslenmiş aynı konferans salonunda yanındaki üç kişiyle karşılıklı bir şeyler konuşuyordu. Altmış yaşında kalıplı bir adam için adımlan son derece atikti. Ağır bir adamın hantallığından veya onun yaşlarında bir adamda olması beklenebilecek diz ya da kalça sorunlarından, hatta tutukluktan eser yoktu.</p>
<p>Tam da muhabir hobileri ile ilgili kısmı anlatmayı bitirmişken (güzel sanatlar, dünya mutfakları ve avcılık) arkasını döndüğünde - bir dakika önce hissettiğim o karanlık odaya tekrar girdim. Hareketinin keskin, çabuk veya önemli sayılabilecek hiçbir tarafı yoktu. Sadece tanıdıktı. O kadar tanıdık geliyordu ki, karanlıkta onun bronz ve siyah beyaz kafası dışında hiçbir şey göremiyordum. Gördüğüm kafa konuşuyordu. Ses yakmdan, hemen yanı başımdan geliyordu fakat hâlâ ne söylediğini duyamıyordum.</p>
<p>Televizyonu kapatıp oturdum, kendimi karanlık odadan zar zor dışarı attım ve aydınlık yaz gecesine geri döndüm.</p>
<p>Bir şeylerin olduğunu biliyordum. Eşi benzeri olmayan bir şey yaşamıştım. Zaten bildiğim ya da bilmem gereken bir şey bana gösterilmişti.</p>
<h3><a id="bookmark4"></a><span style="text-decoration:underline;">EYLÜL 2013</span></h3>
<p>Malikanenin kapısını kapattım ve verandaya çıktım. Şişkin göğüslü iki karga çatıda heykel gibi duruyordu. Gri gökyüzünde, insanların bir zamanlar eğlence parklarından satın alıp başkalarına aslında zaten bildikleri resimlerdeki kişilerin neye benzediğini göstermek için duvarlarına astıkları kartonlardan kesilmiş siyah silüetler gibi görünüyorlardı. Sonbahar toprağı kucaklıyor, adeta sarıp sarmalıyordu. Araziyi çevreleyen yüksek ladin ve huş ağaçlarının arasından esen sert rüzgarın sesini dinledim. Hava açık ver tertemizdi, insanın burnuna hoş bir koku geliyordu.</p>
<p>Hâlâ sanki başka bir zamana, başka bir evrene adım atmışım gibi hissediyordum. Daha önce hiç Helsinki dışında yaşamamıştım, gerçi şehrin içinde sürekli oradan oraya taşınmıştım. İlk başta annemle birlikle, genelde apartman dairelerinin olduğu, yeşil alanı bol, kuzeyde bir banliyö olan Pihlajanmâki’de yaşadım; annem kaybolduktan sonra ise kuzeydeki başka bir mahalledeki koruyucu ailelerin evinde kalmaya başladım, son olarak da daha uzak mesafedeki Laa-jasalo’ya Reijo ile Sinikka’nın yanma taşındım. Reijo ve Si-nikka, zor durumda olan insanlara yardım etmek isteyen yaşlı</p>
<p>bir çiftti, çocukları evden ayrılıp gideli epey olmuştu. Bir eve yuva demeyi orada öğrendim. Başka hiçbir nedeni yoksa bile sırf onların hatırı için. Dört yıl içinde Sinikka kanserden, bir yıl sonra da onun acısından Reijo ölünce ikinci kez ailemi kaybetmişim gibi hissettim.</p>
<p>Liseyi bitirip ordudan ayrıldıktan sonra şehre, Sörnâinen keşmekeşine taşındım. Başlarda eğitimime devam etmek istedim fakat ilgimi çeken bir şey bulamadığım için bir marangozun yanında çıraklık yapmaya başladım. Sörnâinen’den önce Meilahti’ye sonra da Alppila’ya taşındım. Buraya gelmek için Alppila’daki ikinci evimi bırakmıştım ve apartman dairemin kapısını son defa kapattığımda öyle ya da böyle hayatımda bir devrin kapanacağına karar vermiştim.</p>
<p>Oysa Helsinki’den ayrılmak, bir zamanlar zannettiğim gibi kolay ve sorunsuz olmamıştı. Aşk, bu ayrılığı zor ve karmaşık hale getirmişti. Giderken yüreğimde Miia da vardı, tıpkı son buluşmamızda, ayrılık anımızda olduğu gibi onu yanımda hissediyordum.</p>
<p>Daha iyisini nasıl yapabilirdim? Sadece kendi kalbimi kırmayı nasıl becerebilirdim?</p>
<p>Yüzündeki bir şaşkın bir kızgın ifade sürekli yer değiştiriyordu.</p>
<p>“Anlamıyorum,” dedi.</p>
<p>“Kendim de anlamakta zorlanıyorum...”</p>
<p>“Ben onu kastetmiyorum, seni kendini beğenmiş, bencil, ahmak herif. Yaptığın şeyi gayet iyi anlıyorum. Beni terk ediyorsun. Bu, gün gibi ortada. Benim anlamadığım, hayatta başına gelen en önemli şey olduğuma beni neden inandırdığın.”</p>
<p>“Öylesin zaten,” dedim. “Sen hayatımdaki en önemli ins—“</p>
<p>“Kes sesini,” dedi sessizce. Sesi dışarıdaki hava kadar yumuşaktı. İnsanın içini ısıtan, sapsarı güneş Torkkelinmâki tepesinin üstünde ışıl ışıl parlıyordu. Miia’nın penceresinin önündeki parkta köpeklerini gezdiren, yaz sıcağında tembellik yapan insanları, sarhoşları görebiliyordum. Hallerinden güzel vakit geçirdikleri belliydi. “Kes sesini, Aleksi,” dedi.</p>
<p>Masada karşımda oturan kadın o kadar tatlıydı ki ona bakmak bile kalbimi kırmaya yetebilirdi. Miia Niemelâ, 1.59 boyunda, hafif geniş kalçalı, yuvarlak yüzlü, hazırcevap, esprili, güler yüzlü bir ilkokul öğretmeniydi. Manken veya güzellik kraliçesi değildi belki ama o kadar çekiciydi ki, benim gözümde şehrin en güzel kadınıydı. Ayrıca yirmi yılda başıma gelen en iyi şeydi. Öte yandan benim bir geçmişim bir de geleceğim vardı ve birini anlatmak ne kadar zorsa öbürü de en az onun kadar zordu.</p>
<p>On üç yaşında birinin annesini kaybetmesinin ne demek olduğunu ona nasıl anlatacağımı bilmiyordum. Böyle bir duyguyu yirmi yıl boyunca içinde taşımanın nasıl bir his olduğunu, insana neler düşündürdüğünü, her şeyi nasıl etkilediğini nasıl tarif edeceğimi bilmiyordum. Ayrıca bütün bunlar için neler yapmayı planladığımı da ona anlatamadım. Kalmela Malikanesi’nde işe başladığımı söyleyemedim, Henrik Saarinen hakkında konuşamadım. Nasıl yapacağımı bilmiyordum.</p>
<p>“Senin tüm yaptığın bu mu şimdi?” diye sordu Miia. Kahverengi gözleri ışıldıyor, kolsuz gömleğinden görünen bronzlaşmış, çıplak, narin omuzları parlıyordu. “Aslında öyle olmadıkları halde kadınlara önemli olduklarını mı söylüyorsun? Bu kadar saf olabildiğime inanamıyorum. Bugüne kadar çok şey yaşadım. Otuz iki yaşındayım. Böyle bir şey ilk kez başıma gelmiyor. Buna inanamıyorum ama nedenini bilmediğim bir şekilde sana güvenmiştim.”</p>
<p>Söylediğim her sözde samimiydim. Başıma gelen en iyi şeydi, kendime inanmamı, başkasına inanmamı sağladı, bir</p>
<p>kadınla birlikte olmanın kavganın, seksin, güç oyunlarının ötesinde bir şey olabileceğini bana gösterdi, daha iyi bir hayat yaşayabilme şansım olduğunu bana hatırlattı.</p>
<p>“Sana karşı hep dürüst oldum,” dedim çünkü başka ne söyleyeceğimi bilmiyordum.</p>
<p>“Dürüst mü?” dedi bana bakarak. “Sen dürüstlük nedir ne bilirsin?”</p>
<p>Çok şey, diye düşündüm. En azından, en büyük dürüstlüğün her zaman en karanlık sırlarını ortaya çıkarmak anlamına gelmediğini biliyordum.</p>
<p>“Miia...”</p>
<p>“Unut gitsin. Sende farklı bir adam görmüştüm. Farklı bir insan. Hepsi bu.”</p>
<p>Gördüğü şeyin doğru olduğunu söylemek istedim. Öyle bir adam olduğumu, olabileceğimi söylemek istedim.</p>
<p>Miia’nm evi, içinde yüksek tavanlı, aydınlık bir oda bir de küçücük bir banyonun olduğu bir stüdyo daireydi. Çok az eşya olsa da hepsi özenle seçilmişti ve güzeldi. Koyu kahverengi, antika bir işlemeli dolap, ayaklarımı koyacak bir yer ararken öylece yanımda duruyordu. Ayaklarımı koyacak buyer bulamadım. Sırtımı duvara dayadım. Doğru sözcükleri bulmak çok zordu. Daha önce böyle bir durumda hiç bulunmamıştım. Nasıl bulunabilirdim ki? Aynı anda hem sevip hem de terk etmek olabilir miydi? Bugüne kadar sevdiğim tek kişi annemdi ve onu da elimden almışlardı. Ondan sonra da seksten, nefretten, kavgadan başka bir şey bilmemiştim. Bir de terk etmekten başka. Ne yapacağımı bilmiyordum. Nasıl yapacağımı bilmiyordum.</p>
<p>“Bitir de kurtul. Bütün bunların ne anlama geldiğini anlat. Bırak da neye kızacağımı bileyim. Başka bir kadın olduğunu söyle ya da erkeklerden hoşlandığını fark ettiğini, gizli ajan olduğunu söyle, herhangi bir şey söyle.”</p>
<p>“Söyleyecek bir şeyim yok. Ne başka bir kadın ne de başka bir şey, hiçbir şey yok.”</p>
<p>“Biz ne kadar zamandır birlikteyiz?”</p>
<p>“Altı ay, on bir gün,” dedim.</p>
<p>Miia bana baktı, gözleri o kadar çok öfkeyle, soru işaretleriyle doluydu ki sonunda bunlar göz pınarlarından koklamaya, dokunmaya bayıldığım, bronz yanaklarına döküldü.</p>
<p>“Bunu neden bu şekilde söylüyorsun,” dedi sessizce.</p>
<p>“Ne şekilde?”</p>
<p>“Ne kadar zamandır birlikte olduğumuzu gününe kadar söyleyebiliyorsun fakat benden ayrılıyorsun. Bunun kulağa ne kadar saçma geldiğinin farkında mısın? Beni nasıl çılgına çevirdiğini biliyor musun?”</p>
<p>“Üzgünüm.”</p>
<p>“Sonra da üzgünüm dersin. Üzgünüm, Miia, sen başıma gelen en iyi şeysin ama gitmek zorundayım. Tanrım!”</p>
<p>Dışarıda hava aydınlık ve parlaktı, gözyüzü baştan sona masmavi ve bir kitap kapağı kadar pürüzsüzdü. Üstlerini çıkarmış delikanlılar parklarda uzanıyordu. Sırtıma soğuk çimlerin değdiği düşüncesi bana hem çekici hem de çok yabancı geliyordu.</p>
<p>“Bunu neden yapmak zorundasın?” diye sordu Miia aniden, elinin tersiyle gözyaşlarını siliyordu. Yanağının kenarından bir damla gözyaşının süzüldüğünü görebiliyordum. Sorusu beni şaşırtmıştı. Onu böyle düşündürecek bir şey söylemiş olmama şaşırmıştım.</p>
<p>“Şey, ben...”</p>
<p>Önümüzdeki iki hafta içinde Kalmela’ya taşınmak zorunda olduğumu, bunu da Henrik Saarinen’in anneme neler yaptığını bulmak için, eğer yapmazsam bu konuyu hiçbir zaman kafamdan atamayacağım için yapmak zorunda olduğumu söyleyemedim.</p>
<p>“Ne?”</p>
<p>“Yapmak /.orundayım işte.”</p>
<p>“Eğer başka bir kadın yoksa, acayip biri değilsen ya da yabancı gizli servislerin emrinde çalışmıyorsan o zaman bu tamamen seninle ilgili bir konu olmalı. Ben de seni tanıdığımı zannederdim. Oysa şimdi bakıyorum, benim tanımam, bilmem gereken bugün burada karşımda durduğun halinmiş. Neden söz ettiğimi anlıyor musun?”</p>
<p>Elbette anlıyordum. Geçmişimle, özellikle de ailemle ilgili konulan konuşmaktan bilerek kaçınıyor, bir şekilde geçiştiriyordum. Başka bir deyişle, annemle ilgili konulan. Miia’ya anlattığım resmi hikayeye göre annem ölmüştü. Bu doğruydu. Babam hakkında anlattıklanm da doğruydu ki gerçekten de onunla ilgili hiçbir şey bilmiyordum.</p>
<p>“Oysa yüzün yalan söylemiyor,” dedi Miia.</p>
<p>Onu sevmemin nedenlerinden biri de buydu. Aslında ne olduğumu, kim olduğumu görebiliyordu.</p>
<p>“Miia,” dedim.</p>
<p>Yüzüme bakmadı.</p>
<p>“Git.”</p>
<p>Bu söz Miia’nın ağzından çıkan son söz olmuştu.</p>
<p>***</p>
<p>Aşağı inip saunaya doğru gittim. Arazi aracını ve römorku da kullanımıma vermişlerdi fakat yalnızca bir sefer ihtiyacını olmuştu. Aletlerim, araç gereçlerim veya inşaat malzemelerim gibi ağır şeyler taşımam gerekmediğinde yürümeyi tercih ediyordum. Böyle durumlarda hep yürüyordum. Her açıdan yürümek en iyisiydi. Hiçbir zaman bir yerlere bir an önce yetişmek zorunda kalmıyordum. Düşüncelerim netleşiyordu, şüphelerimi gideriyordum, yürürken taşlar yerine oturuyordu. Bedenimdeki huzursuzluk, zihnimdeki kör noktalar yok olup gidiyordu. Gideceğim yere hem gerçekte hem de kendi içimde adım adım yaklaşıyordum.</p>
<p>Çakıl taşlı dar yol, malikanenin arkasından kıvrılıp çim alanın sol tarafındaki yokuşun aşağısına kadar uzanıyordu. Oradan doğruca gidildiğinde yol neredeyse direkt sahile çıkıyordu. Sahilde sola dönüp on beş, yirmi adım yürüdükten sonra ana sauna dedikleri yere varılıyordu. Ahşap kulübe mevcut yapı kanunları çıkmadan çok önceden yapıldığı için, denize olabilecek en yakın mesafedeydi. Biraz daha yakında olması istense Venedik’teki binalar gibi yapılması gerekiyordu. Aslında öyle de yapılmıştı, deniz tarafmda doldurulan yerler vardı. Binanın denize bakan ön kısımda küçük çapta partilerin verildiği bir teras vardı. Sauna tek katlı, küçük bir ev büyüklüğündeydi, rengi tıpkı malikanenin kendisi gibi soluk sarıydı, siyah bir çatısı, bir fabrikanınki kadar büyük bacası vardı.</p>
<p>Tuvaletleri, her iki soyunma odasını ve büyük ocağı kontrol ettim. Yüksekte kalan pencereler denize bakıyordu. Deniz ve gökyüzü rengarenkti, renklerin birbirine geçişi inşam kendinden geçiriyordu. Renkler bulut kümelerini yarıp geçiyor, kıvrım kıvrım akan coşkun ırmaklar gibi gökyüzünde adeta süzülüyordu. Deniz bir dakikalığına neredeyse siyaha büründü, hemen sonra tekrar masmavi parlamaya devam etti. Sanki canlıymış gibi önce sola sonra sağa hareket ediyor, yer değiştiriyordu.</p>
<p>Tıpkı sauna binasına gittiğim gibi, olabildiğince dikkatli bir şekilde terasa çıktım.</p>
<p>Bu, yaptığım işin esas kısmıydı. Mekanın iyi durumda olduğundan emin olmak ve gerektiğinde birtakım tamirler yapmak. Daha büyük çaplı işler için, ne yapılması gerekiyorsa o konunun uzmanı bir usta çağırıyordum, temizlik için de bir</p>
<p>temizlik firması geliyordu. Kalan zamanda da kendi işlerimle ilgileniyordum ve bu durumdan memnundum. <span style="font-style:italic;">Daha çok</span> zamana ihtiyacım vardı ve işimi iyi yaparsam bana daha fazla zaman kalıyordu.</p>
<p>Terastan tekne iskelesine giden kestirme yolda yürürken dalgalar hafif hafif kıyıdaki taşlara vuruyordu. İskelede iki tekne bağlıydı.</p>
<p>Büyük olan beyazdı ve şaşırtıcı derece uzundu, camlarının tamamı koyu renkti. İskelenin diğer tarafında ise büyük bir takma motoru olan alüminyum bir tekne vardı. Yanından geçip iskelenin sonuna kadar gittim. Kıyıdan yirmi, otuz metre kadar uzaklaşınca suratıma tokat gibi çarpan sert bir rüzgarla karşılaştım.</p>
<p>Soğuk suyun içinden, denize girmek için kullanılan bir merdiven çıkıyordu. İskele sallanıyordu. Sırtımı açık denize verip kıyıya geri döndüm. Tepenin üstündeki malikane gökyüzünün altında tıpkı bir tablo gibi görünüyordu. Sahil hattını bakışlarımla karış karış süzdüm. Taşlık, engebeli bir sahil, onun da ilerisinde sık ağaçlarla kaplı bir orman görünüyordu.</p>
<p>Çok geçmeden akçaağaçlann arasında bir hareketlenme gördüm ve onun siyah saçlarını fark ettim. İskelenin ucunda durdum, rüzgar sırtıma vuruyordu. Arazi aracı diğer uçta durdu, motor sesi kesildi. İskeledeki ayak seslerini duyabiliyor, adımlan tabanlanmda hissedebiliyordum.</p>
<p>Amanda Saarinen kıyafetlerini değiştirmişti. Her nereye gittiyse çok çabuk geri dönmüştü. Tulum giymişti, elinde bir halat, makara ve bir de alet çantası taşıyordu. Balıkçı kıyafetleriyle Amanda mı yoksa bir yabancı olarak ben mi, hangimiz bu ortama daha uzaktık bilmiyordum. Yüzümdeki ifadeyi fark etmiş olacak ki, “Öyle şaşkın şaşkın bakma, balığa çıkıyorum. Sen çıkmaz mısın?” dedi.</p>
<p>“Hayır,” dedim sessizce, nasıl olur da büyük bir mirasın varisi balığa çıkabilirdi anlamaya çalışıyordum.</p>
<p>“Ava çıkar mısın?”</p>
<p>“Hayır,” dedim tekrar, Amanda’yı elinde av tüfeğiyle gözümün önüne getirdim. Hayalimde canlanan görüntü şaşırtıcı derecede bana olağan geldi.</p>
<p>“Peki neden?”</p>
<p>“Hiç böyle bir ihtiyaç hissetmedim.”</p>
<p>“Denedin mi peki?”</p>
<p>“Hayır.”</p>
<p>Peki, ben nerede geyik avlayacaktım, alabalığa nerede olta atacaktım? Sömâinen’de mi? Amanda’ya herkesin elinde beş yüz avroluk olta takımıyla doğmadığını veya deniz kenarında kendine ait bir evi ya da Range Rover’inin gaz pedalına bastığı bin avroluk süet çizmeleri olmadığını söylemedim.</p>
<p>Gözleri şimşek gibi çaktı. Saçları o kadar gürdü ki rüzgar tek seferde havalandıramıyordu.</p>
<p>“Hava esiyor ama yarın güneşli olacakmış,” dedi, benimle değil de daha çok kendi kendine konuşur gibi.</p>
<p>“Umarım.”</p>
<p>İskelede durduk, aramızda birkaç metre mesafe vardı. Amanda zayıf, narin bir kadındı. Burnu karakteristik, çenesi biraz genişti. Gözlerinin etrafında belli belirsiz çizgiler vardı. Beni es geçip denize doğru baktı. “Yardım eder misin?” dediği esnada kabalık etmeden oradan bir an önce aynİmanın yollarını arıyordum.</p>
<p>Tekneyi işaret etti. Yanında durup öne doğru eğildim ve halatı tutup çektim. Teknenin pruvası neredeyse iskeleye değecekken, elindeki halat ve alet çantasıyla tek hamlede tekneye bindi. Yumuşak, sessiz hareketleri ister istemez beni etkiledi. Amanda’nın beni etkileyen pek çok yönü vardı. Hiç çaba sarf etmeden dengesini sağlaması hoşuma gitmişti. Kutuyu ve halatı yere bırakıp motora baktı ve anahtarı kontağa soktu. Yanında durmuş öylece ona bakıyordum.</p>
<p>“Eğer tekne seninse, neyin nerede olduğunu bilirsin,” dedi.</p>
<p>“Ben de böyle düşünmüştüm.”</p>
<p>“Bir şey unuttum. Tekneyi tutabilir misin?”</p>
<p>Aynı kusursuz hamlelerle iskeleye atlatı ve ceplerini karıştırmaya başladı.</p>
<p>“Orada mı acaba,” dedi büyük, beyaz tekneye doğru bakıp başını sallayarak.</p>
<p>“Ne lazım?”</p>
<p>“Bir bıçak. Nedense çantamda bulamadım.”</p>
<p>“Balık tutmak için mi?”</p>
<p>“Denizde... Denizde her türlü şey lazım olur.”</p>
<p>“Arazi aracında bir alet seti olacak. Muhtemelen içinde bıçak da vardır.”</p>
<p>Dört çekerlinin yanma gidip römorktan alet çantasını çıkardım. Çantada küçük bir alet seti vardı, içinden siyah plastik kabında san saplı bir bıçak da çıktı. Aldım, denizi seyre dalan Amanda’ya götürdüm.</p>
<p>“Teşekkür ederim.”</p>
<p>“Önemli değil. Geri getirmeyi unutma.”</p>
<p>Şaka olsun diye söylememiştim ama bıçağı tulumunun ön cebine koyarken Amanda’nın yüzünde küçük bir tebessüm belirdi.</p>
<p>“Can yeleğiniz yok mu?” diye sordum.</p>
<p>“Endişelendin mi?”</p>
<p>Gözlerinin içine baktım. Orada bulunma sebebimi, neyin önemli olduğunu düşündüm. Amanda’yı, onun hayatını veya denizle ilgili alışkanlıklarını düşünmek istemiyordum. Sohbeti zaten fazlasıyla uzatmıştım.</p>
<p>“Fırtına çıkmaz herhalde,” dedim. “Sadece biraz rüzgar olur.”</p>
<p>Amanda hiçbir şey söylemedi. Bir anlığına tekrar açık denize doğru baktı, tulumunun zaten çekili olan fermuarını tekrar çekti ve tekneye atladı. Tuzlu deniz havasını içime çektim, bugün ikinci kez başıma gelen bu tuhaf karşılaşma sona erdi diye düşündüm. Tam o esnada arkasını döndü. Bulutlar aralandı, güneşin ışıkları yeryüzünü delip geçiyordu, sert rüzgar saçlarından yakaladı ve gözlerine vuran kuvvetli ışık sanki ondan daha fazla benim gözlerimi kamaştırmıştı.</p>
<p>Motoru çalıştırıp halatı gevşetti. Tekne geri geri giderek iskeleden uzaklaştı ve güneş tekrar bulutların arkasında kaybolurken, ıssız denizin kucağına doğru sallana sallana yol aldı.</p>
<h3><a id="bookmark5"></a><span style="text-decoration:underline;">AĞUSTOS 1993</span></h3>
<p>Anne...</p>
<p>İçerisi karanlık, sanki odanın kendisi de battaniyeye sarınmış gibi. Kanepenin ucunda annemin nefes alıp verişini duyuyorum. Dikdörtgen şeklindeki oturma odası küçük, duvara dayalı kanepe mutfağa bakıyor.</p>
<p>Işıklan açma, diyor annem.</p>
<p>Neden? diye soruyorum.</p>
<p>Cevap vermiyor.</p>
<p>Kanepeye giden yolu biliyorum. Çıplak ayaklarım önce halının tüylü kenannı buluyor. Halının üstünde dikkatlice iki veya üç adım attıktan sonra bacaklarım masanın kaim kena-nna değiyor, oradan sol elimle masaya dokuna dokuna kanepeye kadar gelip hafifçe dönerek oturuyorum. Annem diğer uçta oturuyor.</p>
<p>Uyuyor olman lazımdı, diyor.</p>
<p>Uyandım.</p>
<p>Bunu görebiliyorum.</p>
<p>Geç mi oldu?</p>
<p>Çok geç oldu. Çok geç.</p>
<p>Parti güzel miydi?</p>
<p>Evet.</p>
<p>öyleyse neden karanlıkta oturuyorsun?</p>
<p>Çünkü parti çok güzeldi.</p>
<p>Ne demek istediğini anlamıyorum. Burnuma gelen kokudan içki içtiğini anlayabiliyorum.</p>
<p>Neden ışıkları açmamı istemiyorsun? diye soruyorum.</p>
<p>Bir dakikalığına oturup düşünmek istiyorum. Rahatsız edilmeden.</p>
<p>Yoruldun mu?</p>
<p>Evet, yoruldum biraz.</p>
<p>O zaman uyuman gerekmez mi?</p>
<p>Öyle. Özellikle de senin uyuman lazım, benim küçük bebeğim.</p>
<p>Küçük değilim artık.</p>
<p>Ama hâlâ benim bebeğimsin.</p>
<p>Bir dakika kadar konuşmadan oturuyoruz. Bina, geceleri yaşayan bir varlığa dönüşüyor. Nefes alıyor, bir şeyler içiyor, sesler çıkarıyor, çiş yapıyor, tıkırdıyor, sanki boşlukta süzülüyor gibi gece hareket ediyor.</p>
<p>Partinin nesi o kadar güzeldi? diye soruyorum.</p>
<p>İnsanlar, diyor. Biri.</p>
<p>Belli biri mi?</p>
<p>Evet.</p>
<p>Nasıl biri?</p>
<p>İyi biri.</p>
<p>Bu iyi biri neye benziyor?</p>
<p>Ne kadar çok soru soruyorsun? Soru sormayı bırakıp uyumaksın.</p>
<p>Uyandım artık.</p>
<p>Uzun zamandır böyle iyi birini tanımamıştım.</p>
<p>Kim bu?</p>
<p>Bu konuyu başka bir zaman konuşalım.</p>
<p>Onu bu kadar iyi yapan şey ne?</p>
<p>Annem hiçbir şey söylemiyor.</p>
<p>Sen uyumayı düşünmüyor musun?</p>
<p>Bir dakika.</p>
<p>Sana battaniye getireyim mi?</p>
<p>Hayır. Biraz oturduktan sonra yatacağım.</p>
<p>Söz mü?</p>
<p>Söz.</p>
<p>Yarın maçım var.</p>
<p>Biliyorum.</p>
<p>İzlemeye gelecek misin?</p>
<p>Tabii ki.</p>
<p>İyi ama bütün gece ayakta olursan yarın yorgun düşersin.</p>
<p>Böyle zamanlarda uyumasan bile yorulmazsın.</p>
<p>Nasıl oluyor da uyumadığın halde yorulmuyorsun?</p>
<p>Eğer mutluysan öyle olur.</p>
<p>Partiye gitmeden önce mutlu olduğunu sanıyordum.</p>
<p>Mutluydum. Şimdi daha da mutluyum.</p>
<p>Tabii ya. Şu iyi adam sayesinde, değil mi?</p>
<p>Doğru tahmin ettin, Sherlock. Seni seviyorum, hadi şimdi yatağına.</p>
<p>Sen yatarsan ben de yatarım.</p>
<p>Pekala.</p>
<p>Kanepeden kalkıyor, ben de kalkıyorum.</p>
<p>Yatağıma gidip battaniyenin altına giriyorum. Uykuya dalmadan önce annemin banyoya girdiğini duyuyorum. Bir şeyler mırıldanıyor. Neredeyse hiç ses çıkarmıyor. Oysa o sessizlikte, bina gecenin içinde oradan oraya boşlukta süzülürken, hangi şarkıyı mırıldandığını anlıyorum.</p>
<p><span style="font-style:italic;">Beni sakın unutma.</span></p>
<h3><a id="bookmark6"></a><span style="text-decoration:underline;">EYLÜL 2013</span></h3>
<p>Ben saunayı ısıtırken yağmur yağmaya başlamıştı. Önce, sanki biri yeryüzüne hepsini aynı anda boca ediyormuş gibi iri iri damlalar düştü. Ocağı çapraz dizdiğim huş ağacı dallan ile doldurup aralanna gazete parçalan koymuştum, tek bir kibritle yakmayı becerdim. Buhar odasının kapısını arkamdan kapatırken ocak gürül gürül yanıyor, içinden alevler çıkıyordu.</p>
<p>Saunanın verandasından, iri yağmur damlalannm tıpkı küçük taşlar gibi suya düştüğünü görebiliyordum. Damlalann sayısı hızla arttı ve çok geçmeden suyun yüzeyi ayın yüzeyine benzedi, uzaydaki gibi engebeli ve karanlıktı.</p>
<p>Burayla ilgili sevdiğim bir şey varsa, o da saunaydı. Evin sahibi olmadığında bile saunayı ısıtmama izin veriyorlardı. Bir gün önce de aynısını yapmıştım. Odun ateşiyle ısınan saunanın buhan tıpkı sıcak, rahatlatan bir pelerin gibi tatlı tatlı sırtıma vuruyordu. Saunadan çıkıp doğruca denize girdim ve dondurucu suda birkaç kulaç attım. Daha sonra terasta biraz oturdum, sakin sakin, hiçbir şey düşünmeden, huzurla nefes ahp verirken bir anlığına kim olduğumu ve neden oraya geldiğimi unutmuştum.</p>
<p>İskelede hâlâ sadece tek bir tekne vardı, Amanda Saarinen’in</p>
<p>teknesi ortalarda görünmüyordu. Rüzgar sertleşmeye başladı. Damlaları ufalmıştı fakat yağmur daha büyük bir öfkeyle yağıyordu. Yağmur damlaları gittikçe çoğalıyordu. Başlarda üst üste binen birkaç dalga, sonraları köpük köpük yığıldı. Rüzgar gittikçe şiddetleniyor, hava daha da soğuyordu.</p>
<p>Motor sesi var mı diye kulak kabarttım fakat tek duyabildiğim denizin, kabaran binlerce dalganın, önüne kattığı her şeyi, yağmuru, sauna binasını, sahildeki ağaçları önüne katan rüzgarın sesiydi. Biri çıkıp denize, yağmura, rüzgara, bütün dünyaya meydan okumak istiyorsa, bu beni niye ilgilendirsin ki?</p>
<p>Görüş mesafesi çok azdı. Saunanın terasındaki direklere asılı ışıklan açtım. Bunlar alt tarafı partilerde kullanılan ışıklardandı tabii fakat öyle bile olsa, görüş alanına girdikleri takdirde yön bulmaya yardımcı olabilirdi. Denize bakıp alüminyum teknenin dalgalann üstünde yüzdüğünü düşündüm. Rüzgar o kadar şiddetlendi ki olduğum yere daha sağlam basabilmek için duruşumu değiştirmek zorunda kaldım. Yağmur soğuğu yüzümü ve ellerimi dondurmuştu.</p>
<p>Köpük köpük kıyıya çarpan dalgalar eğer bu kadar yüksekse, açık denizdeki durum daha da kötüdür diye düşündüm. Balık tutulacak en iyi noktalar ne kadar uzakta olabilirdi? Bu, elbette beni ilgilendirmiyordu. Sorun yaşayan tekneler kıyı güvenliğini arayabilirdi. Sorun yaşayan tekneler kendi başlarının çaresine bakmak zorundaydı. Peki, ya birinin başı beladaysa ve yanında telefonu yoksa o zaman ne olurdu?</p>
<p>Yaptığım şeyin farkına varmadan iskelenin sonuna kadar yürümüştüm. Baştan aşağı sırılsıklam oldum. Birkaç adım sola gidip sonra sağa saptım. Gözlerimi denizden ayırmıyordum. Isınsın diye ellerimi ceplerime sokmaya çalışıyordum fakat pantolonum soğuktan bacağıma o kadar yapışmıştı ki çabam bir işe yaramıyordu. Dalgalar gözlerimin önünde büyüyordu. Rüzgar artık fırtınaya dönmüştü. Sanki bir rüzgar tünelinde duruyormuşum gibi hissediyordum. Yağmur yüzüme o kadar kuvvetli çarpıyordu ki yüzüm acıyordu. Soğuktan tir tir titriyordum. Gözlerimi sildim, kapkara suya bakmaya çalıştım.</p>
<p>Takma motorun sesini duydum. Ses başlarda, ilk seferde çalışmayan elektrikli testere veya çim biçme makinesi gibi kesik kesik geliyordu. Sonra küçük, tek bir ışık gördüm. Gördüğüm, duyduğum şeyden iyice emin olabilmek için iskelede bir dakika daha durdum. Ara ara tamamen kesilse de duyduğum ses gitgide yükseldi. Işık arada gözden kaybolsa da tekrar geri geliyordu. Dalgaların arasında bir yükselip bir kaybolan tekneyi düşündüm.</p>
<p>Motorun sesi netleşip ışık daha belirgin parlayarak görüş alanında daha uzun süre kaldıkça, kendimi aptal gibi hissetmeye başladım. Sanki suç üstü yakalanmıştım. Peki ama neden?</p>
<p>Alüminyum tekne dev dalgaların üstünde sanki bir tüy gibi gidip geliyordu. Bir an dalgaların tepesine çıkıp iskeleye dik geliyor fakat yönünü koruyordu. Dondurucu soğukta birkaç dakika daha geçti. Sonra, motorun, dalgaların ve rüzgarın sesinin arasında Amanda’nın sesini duydum. Tekneyi bağlamak için yardım istiyordu.</p>
<p>Teknenin ışığı, karanlığı küçük ama kuvvetli bir güneş gibi aydınlattı. Amanda ayağa kalktı, arka halatı şamandıraya bağladı, bir eliyle halatı diğer eliyle dümeni tuttu, tekneyi iskeleye yanaştırmak için dümeni çevirip motoru çalıştırdı sonra da birkaç adım pruvaya doğru gitti ve halatı bana atıp geri döndü, teknenin yeterince yaklaştığını görünce de</p>
<p><span style="font-weight:bold;">Anili Iıiom.ıiiK'iı</span></p>
<p>motoru durdurup kendi halatını bağladı ve tekrar öne doğru geldi. Hiçbiı şey söylemeden bana bir ızbarço bağı daha attı. Onu da bağladım. Soğuk hava parmaklarımı uyuşturmuştu. Sanki bir başkasının düğüm atışını izliyormuşum gibi hissediyordum.</p>
<p>Kıyıya çıkmasına yardım etmek için uzandım. Yüzünü göremiyordum. Elleri ellerimin içinde minicik görünüyordu, tıpkı tekneye bindiği gibi çabucak tekneden indi.</p>
<p>Hiç vakit kaybetmeden geri döndüm ve beraber saunaya doğru yürüdük. Amanda hemen yanımdaydı. Hâlâ konuşmuyordu. Elinde bir kova vardı, kovanın içinde de karınları bıçakla yarılmış birkaç tane levrek. Geride bıraktığımız son bir saat iki konuyla özetlenebilirdi, kaçınılmaz bir şekilde neler olacağını bildiğim halde bu gerçeği inkar etmem ve tüm bunların varacağı noktayla ilgili içime kötü hislerin doğması.</p>
<p>Eskiden tarih dersinde, Antik Yunan veya Roma’da rahibelerin balıkların iç organlarından geleceği gördüklerini öğrendiğim aklıma geldi, sonra yaşadığım ana tekrar geri döndüm; Amanda’nın solgun yüzünü, bıçağı büyük bir beceriyle kullanmasını düşündüm ve büyük bir mirasın varisinin avlanan ve balık tutan görüntüsü bana son derece normal, son derece olağan gelmeye başladı.</p>
<p>Saunanın önündeki verandada durduk. Yağmurdan koru-nabilsek de rüzgardan kaçamıyorduk.</p>
<p>Verandanın ışığında yüzünü gördüm. Elmacık kemikleri belirginleşmişti. Teni sanki şeffafmış gibi incecik görünüyordu.</p>
<p>“Yardımın için teşekkür ederim,” dedi ve bana bakmak için yüzünü çevirdi. Nemli, siyah saçlarının çerçevelediği gözleri ve yapay ışıkta gördüğüm kireç gibi beyaz yüzü adeta griye çalan mavi renkte, ıslak inciler gibiydi.</p>
<p>Terasın zemini suyla doldu. Tekrar gözlerimin içine baktı.</p>
<p>“Harika.”</p>
<p>“Ne harika?”</p>
<p>“Bu,” dedi, ortadan ikiye yarılmış karınlarıyla, ağızlarını kocaman açarak yalandan gülüyormuş gibi görünen üç büyük levreği bana göstermek için elindeki kovayı kaldırdı. “İkimiz için yemek yapacağım. Yarım saat içinde yeriz.”</p>
<h3><a id="bookmark7"></a><span style="text-decoration:underline;">HAZİRAN 2003</span></h3>
<p>Memurun adı Ketomaa’ydı. Helsinki Şiddet Suçlan biriminde annemin davasma bakan ekibin başındaki dedektifti. Sabırlı bir ses tonuyla annemin kaybolduğunu söyleyen parlak almh memur oydu. Şimdi, sekiz yıl sonra hikayemi konuşmadan dinliyordu, bitirdiğimde “Televizyonda mı?” diye sordu.</p>
<p>“Evet. Geçen gece. Doksanların başındaki ekonomik gerileme ile ilgili insanlarla ropörtaj yaptıklan bir program.”</p>
<p>“Henrik Saarinen mi?”</p>
<p>“Evet.”</p>
<p>Ketomaa arkasmı metal kafe sandalyesine yasladı. Kaivo-puisto sahili yaz sıcağında turistlerle, yerel halkla, her yaştan, her kılıktan, her türden insanla dolup taşıyordu. Kafenin terasının köşesinde sakin bir masa bulmayı başarmıştık. Keto-maa’nın güneş gözlükleri, on, on beş yıl öncesinin modası gibi burnunun üstüne duruyordu.</p>
<p>“Dosyayı yıllar önce genel merkeze gönderdiler,” dedi.</p>
<p>“Kontrol etmesi kolay. Sadece Henrik Saarinen'in 9 Ekim 1993’te nerede olduğunu bulun yeter. Polisin böyle şeyleri bulmak için birtakım yöntemleri muhakkak vardır.”</p>
<p>Ketomaa cevap vermedi. Yüzünü Suomenlinna Adası’na doğru çevirdi. Güneş yıl içinde çıktığı en yüksek noktadaydı, neredeyse tepemizde ateş gibi yanıyordu. Hava o kadar sıcaktı ki sanki üst üste giyinmişiz de üstümüzdeki çıkaramı-yormuşuz gibiydi.</p>
<p>Ketomaa limonlu sodasının tadına baktı. Elinin arkasıyla ağzını sildi.</p>
<p>“Senin işler nasıl gidiyor?” dedi.</p>
<p>“Ne demek istediniz?”</p>
<p>“Hayatın nasıl? Okulu bitirdin mi? İş buldun mu?”</p>
<p>“Üniversite öğrencisiyim. Marangozum.”</p>
<p>“İyi. Bunu duyduğuma memnun oldum.”</p>
<p>Ketomaa ince, uzun bir adamdı. Alm her zamankinden daha da parlaktı. Sağ bacağını sol bacağının üstüne atmıştı, bir ayağı sanki sanki su içmek için eğilen bir zürafa gibi aşağı sarkmıştı. Bir anlığına bir şey düşünüyormuş gibi göründü sonra güneş gözlüğünü düzeltti.</p>
<p>“Üzgünüm,” dedi en sonunda. “Dosya bana verildiğinde ben elimden geleni yaptım fakat hiçbir şey bulamadık. Başından sonuna kadar karanlıkta kaldık, hiçbir şey açığa çıkaramadık.”</p>
<p>“Zaten ben de bunu bu yüzden anlatıyorum,” dedim.</p>
<p>Yaptığım yorumu geçiştirdi. Duymazlıktan geldi, sözlerim sanki sıcakta buharlaşıp yok oluyordu.</p>
<p>“Annen bir dakika önce diğer iki kişi ile birlikte mesaiye kalmış ofiste çalışıyorken, bir dakika sonra ortadan kayboluyor. Kabanı oturduğu sandalyenin arkasında, çantası içinde cüzdanı ile birlikte masasının üstünde, bir fatura yığını ve sütlü şekerli bir fincan kahvenin yanında kalıyor. Çalışma arkadaştan onun tuvalete gittiğini düşünüyor. Bir saat sonra nerede olduğunu merak etmeye başlıyorlar. Onu arıyorlar. Zemin kat kapısının kilidi açılmış. Kapı ya zaten kilitlenmiyordu ya</p>
<p><span style="font-weight:bold;">Antri Tuomainen</span></p>
<p>da bilinçli bir şekilde kilitlenmeden bırakılmıştı. Annen sigara içmiyor, bu yüzden oraya <span style="font-style:italic;">gitmesi için hiçbir</span> sebep yok. Sigara içmediği için de kapıyı onun açıp açmadığını anlamak için izmaritleri kontrol edemiyoruz. Bir saat, sonra bir saat daha geçiyor. Sabah polis geliyor. Ben <span style="font-style:italic;">geliyorum.<sup>1</sup>'</span></p>
<p><span style="font-style:italic;">Ketomaa</span> kravatını gevşetti. Koltuk altları iyice terlemişti.</p>
<p>“Telefonunda hiçbir ipucu yoktu. Sonra, iş işten geçtikten sonra binanın etrafına tekerlek <span style="font-style:italic;">izleri</span> gibi şeylere bakmaya karar verdik. Tabii ki yağmur yağmıştı. Ekim ayıydı. Güvenlik kameralarından hiçbir şey bulamadık. Tanık ifadelerine dayanarak arabaları araştırdık. Hiçbir şey. Her türlü olasılığı düşündük, toplu taşıma araçlarını, havaalanlarını, her şeyi. Banka hesaplarını inceledik, oturduğunuz daireyi aradık.”</p>
<p>Susup içkisinden içti.</p>
<p>“Bütün bunları biliyorum,” dedim.</p>
<p>“Bildiğini biliyorum.”</p>
<p>“Yani?”</p>
<p>“Ceset olmadıktan sonra elimizde hiçbir şey yok demektir.”</p>
<p>“Önce bir şüphelimiz olsa, olamaz mı? Bir cinayet şüphelisi?”</p>
<p>“Böyle bir şey için ortada önce bir cinayet olması gerekir. Öyle bir şey yok. Herhangi birinden herhangi bir şey için şüphelenebilecek dayanağımız yok.”</p>
<p>Martılar çığlık çığlığa bağırarak geçti. Ketomaa’nın beton duvara benzeyen dış görünüşünde adeta bir çatlak belirdi. Sesi gittikçe inceldi.</p>
<p>“Nasıl hissettiğini ancak tahmin edebilirim. Ben kötü hissediyorum fakat senin duygularını tam olarak kavrayabilmem mümkün değil. Aklına her türlü şeyin geldiğine eminim, öyle ya da böyle içine bir şeyler doğuyordun”</p>
<p>“Annem biriyle buluşacağını söylemişti.”</p>
<p>“Biliyorum. Seninle bu konuyu konuşmuştuk.”</p>
<p>“Eğer bu işle bir ilgisi yoksa neden Saarinen ile ilgili böyle şeyler hissedeyim ki? Sesi bana neden tanıdık gelsin?”</p>
<p>Ketomaa yüzünü çevirip dışarıdaki adalara doğru baktı. Ensesine baktım. Kulak memesi o kadar şeffaftı ki neredeyse arkasındaki deniz ve gökyüzü görülebiliyordu. Güneş gözlüğünü düzeltip tekrar bana doğru döndü.</p>
<p>“Bu sadece ikimizin arasında. Tabii ki işyerinin sahibinin kim olduğunu biliyorduk ve tabii ki işle ilgisi olan her şeyi, işyerini, işin kendisini, sahibini araştırdık. Üstelik bir şey bulduk da fakat bulduğumuz şeyin annenle veya onun ortadan kaybolmasıyla ilgisi yoktu.”</p>
<p>“Ne buldunuz?”</p>
<p>“Önemli bir şey değil. Ayrıca seninle bu konu hakkında konuşamam fakat kesinlikle annenle alakalı bir şey değildi. Henrik Saarinen ile ilgiliydi. Onu sorgulayacaktık fakat o sırada Stockholm’daydı. Bu kadar yani.”</p>
<p>“Stockholm’da mı?”</p>
<p>“Evet.”</p>
<p>“İsteyen buradan bir saatte Stockholm’a gidebilir...”</p>
<p>Ketomaa sağ bacağını sol bacağının üstünden indirip sandalyesini o kadar çabuk çevirdi ki boyunun uzunluğunu, altmışına merdiven dayayan yaşını unuttum.</p>
<p>“Bir insan bir saat içinde buradan Stockholm’a gidebilir, bir kadını kaçırıp cesedini hiçbir iz bırakmadan saklayabilir, özellikle de bu kişi patronsa ve oradaki herkes onu tanıyorsa. Sonraki bir saatte de Stockholm’a dönebilir. Çünkü aslında hiçbir zaman oradan ayrılmamıştır. Bazı şeyler olduğu gibidir ve bizim bu durumu değiştirmek için yapabileceğimiz hiçbir şey yoktur. Saarinen’in bu davayla ilgisi yok.”</p>
<p>Güneş gözlükleri doğrudan benim olduğum tarafa yönel-</p>
<p>di. Koyu kahverengi camların arkasından donuk gri gözlerini dikip gözlerimin içine baktığını düşünüyordum.</p>
<p>“Çok kesin konuşuyorsunuz,” dedim.</p>
<p>Ketomaa ağzını açtı fakat hiçbir şey söylemedi. Bana doğru döndü ve sandalyesine tekrar yaslandı. Tek kelime etmeden bir dakika boyunca oturduk. Bir iki masa ötemizde şampanya patlattılar, ardından sevinç çığlıkları yükseldi, kadehlere çarpan şişenin sesi duyuluyordu.</p>
<p>“Elimizden geleni yaptık,” dedi.</p>
<p>“Emin misiniz?” diye sordum.</p>
<p>“On yıl önceydi.”</p>
<p>“Bu ne biçim bir cevap?”</p>
<p>Önündeki soda şişesini bir öne bir geriye kaydırıyordu.</p>
<p>“Bir dosya çözülmeden kapandığında kimsenin içi rahat etmez, herkes içinde biraz tereddüt hisseder. Neyi daha farklı yapmalıydık? Neyi atladık? Kimin suçuydu? Zayıf halka nerede?”</p>
<p>Şişenin üstündeki parmaklarını gevşetti, elini masanın üstüne koydu.</p>
<p>“Seni düşündüğünden daha iyi anlıyorum. On üç yaşındaydım Seni hatırlıyorum. O ilk geceyi. Olanların sana karşı haksızlık olduğunu düşündüm. Bu olayın seni hâlâ huzursuz ettiğini biliyorum.”</p>
<p>“Artık etmiyor. Kimin yaptığını biliyorum.”</p>
<p>Ketomaa güneş gözlüklerini çıkarıp bana baktı. Gri gözlerinin beyazı kanlanmıştı.</p>
<p>“Benim çocuğum yok. Bir zamanlar bu işi yaparak başkalarının daha iyi bir yaşam sürmesine yardımcı olabileceğimi düşünürdüm. Bir şekilde onlara doğru yolu gösterebileceğimi, onlara bir şey verebileceğimi zannederdim. O gün aklımdan geçenler de bunlardı. Başarılı oldum mu? Belki de olmadım. Bunu zaman gösterecek.”</p>
<p>Gözlerini kısarak denize baktı.</p>
<p>“Umarını akışına bırakmayı öğrenirsin. Ne olursa olsun, yaşadıkların ne kadar acıklı olursa olsun, kaldığın yerden devam etmelisin. Bir keresinde biri bana, hayat olduğun yerde durmana izin vermez demişti. Ortalık yangın yeriyken öylece duramazsın. İlerlemek için kendini zorlamazsan geriye doğru gitmeye başlarsın.”</p>
<p>Kahvemden içmediğimi fark ettim. Bu cehennem gibi sıcak yerde neden kahve sipariş ettiğimi de bilmiyordum. Masanın üstüne kazara dökülmüş gibi duran bir yağ lekesi vardı. Ketomaa devam etti.</p>
<p>“Sadece tek bir hayatın var. Gençsin ve önünde bir sürü seçenek var. Bu hayatı, baktığın her yerde sana özel bir mesaj var diye düşünerek veya televizyondakilerin doğrudan sana seslendiklerini zannederek mahvetme. Bu işte böyle insanlarla hergün karşılaşıyorum. Hiçbiri iyiye gitmedi, hiçbiri. Takıntılar mutlu sonla bitmez.”</p>
<p>Dirseklerini dizine dayayıp tekrar bana baktı ve elindeki modası geçmiş güneş gözlüğünü salladı. Hiçbir şey söylemedim. Ketomaa iç geçirip gözlüklerini tekrar taktı. Yelkenlerini indirip yavaşça süzülen teknenin geçişini sessizce izledik.</p>
<h3><a id="bookmark8"></a>EYLÜL.2013</h3>
<p>Çatal bıçaklar beyaz tabaklara çarptıkça çınlıyor, ağzımı silmek için kaldırdığım peçetenin hışırtısı şelale gürültüsüne benziyordu. Mutfakta ya da mufağın yakınında Enni'yi bulmaya çalışmıştım fakat telaşlı telaşlı iş yaparken, kalkarken, eğilirken, güç sarfederken hep çıkardığı sesleri duymadım. Belki de jest olsun diye mutfağı Amanda’ya teslim edip hemen yakında bulunan restore edilmiş hangarın içindeki dairesine gitmişti.</p>
<p>Her ne kadar rahat hissetmesem ve olabildiğince gardımı almaya çalışsam da kabul etmeliyim ki yemek güzeldi. Hafifçe galetaya bulanmış levrek filetoları sarımsakla lezzetlendirilmiş ve tereyağında kızartılmıştı; patates püresi ipek gibiydi, pürüzsüzdü; fırınlanmış pancar ve havuçların dışı çıtır çıtır içleri ise yumuşacıktı. Yemeğe övgüler düzdüm. Amanda bana baktı.</p>
<p>“Enni gerçek bir usta,” dedi. “Şarap içmeyecek misin?”</p>
<p>“Hayır, teşekkür ederim,” dedim.</p>
<p>“Hiç mi? Asla mı?”</p>
<p>“Bugün içmeyeyim.”</p>
<p>Bir anlığına bana bakıp kendine beyaz şarap doldurdu.</p>
<p>Neden içmediğimi açıklamak istemiyordum. Her zaman bir kadehle başlar, o İkinciye, üçüncüye, onuncuya, o da sonradan pişman olacağım düşüncelere, hareketlere kadar gider.</p>
<p>Son lokmamı bitirdim, bıçağımı ve çatalımı tabağımın kenarına koydum, ağzımı silip koyu yeşil kağıt peçeteyi tabağımın kenarına sıkıştırdım. Başımı kaldırdığımda gözlerim yine Amanda’nmkilerle buluştu.</p>
<p>“Eğer bütün tamircilere yemek teklif edip etmediğimi merak ediyorsan cevabım hayır,” dedi. “Bu ilk defa oluyor. Öyle her gün fırtınaya yakalanmıyorum. Seninle sohbet etmek istedim.”</p>
<p>Hiçbir şey söylemedim. Amanda tekrar konuşmadan önce şarabının tadına baktı.</p>
<p>“Gördün mü? Eğer senin yerinde bir başkası olsaydı seninle neden ve ne hakkında sohbet etmek istediğimi sorardı. Oysa sen sormuyorsun. Akışta kalıyorsun, ne gelirse ne gelsin kabulleniyorsun. Sessizsin ve bilemiyorum aslında, sanırım bekliyorsun. Yaptığın şey bu. Beklemek. Bunda yanlış bir şey yok. Aslına bakarsan keşke ben de aynısını yapabilsem. Keşke yapabilmiş olsaydım.”</p>
<p>“Ne zaman?” diye sordum.</p>
<p>Amanda gülümsedi ya da ben beyaz dişlerinin parlamasını gülümseye yormuş olabilirim.</p>
<p>“Zekisin. Sohbeti daima senin dışındaki konulara çekiyorsun.”</p>
<p>Oturduğum sandalyede olabildiğince geriye yaslandım, îyi geceler demek için vaktin hâlâ biraz erken olduğunu düşünüyordum. Rahatlatıcı bir sauna ve akşam yemeğinden sonra, bırakayım da işler olacağına varsın, konuşmanın akışına göre hareket ederim diye düşündüm. Tabii dikkatli olmam gerektiğini de.</p>
<p>“Bu tedbirli halinin bir sebebi olmalı,” dedi Amanda.</p>
<p>“Benden çekinmiyorsun değil mi? Böyle bir şeye gerek olmadığına eminim. Evde bizden başka kimse yok. Senden yirmi santim kısa, otuz kilo hafifim. Tedbirli olması gereken biri varsa o da benim. Seni tanımıyorum. Enni’yi saymazsak, en yakın komşumuz neredeyse bir kilometre ötede. Ortak noktalarımız olabileceğini düşünmüştüm sadece.”</p>
<p>Dirseklerini masanın üstüne koydu. Ne kadar az yemek yediğini fark ettim. Tabağına neredeyse hiç dokunmamıştı. Kendi tabağımı silip süpürmüştüm. Kim olduğunu, kimin kızı olduğunu bir an olsun aklımdan çıkarmadan yüzündeki ifadeyi anlamaya çalıştım.</p>
<p>“Neler olabilir bilmiyorum,” dedim.</p>
<p>“Aklına bir şey gelmiyor mu?”</p>
<p>Cevap vermedim.</p>
<p>“Bu arada sana asılmaya çalışmıyorum,” dedi. “Sohbet edebiliriz ama değil mi? Evli misin?”</p>
<p>“Hayır.”</p>
<p>“Kız arkadaşın var mı?”</p>
<p>Miia’yı düşündüm. Başımı salladım.</p>
<p>“Kız arkadaşın bile yok.”</p>
<p>Kadehini eline alıp tekrar bana baktı. Makyajlı, koyu renkli gözlerini, ıslak, kalın dudaklarını, ince, narin ellerini, kollarını, dolgun göğüslerini süzerken aklımdan geçenler tam da o anda ihtiyacım olan şeyler değildi. Kalmela’ya gelme sebebimi, neden orada uslu bir çocuk gibi oturduğumu, neden aramızdaki mesafeyi korumanın ve onun üzerinde belli bir etki bırakmamın iyi bir fikir olduğunu kendime tekrar hatırlattım. Karşımda oturan kadının babasını yirmi yıl önce yaptığı şey yüzünden yakalamayı, annemi nasıl öldürdüğünü ortaya çıkarmayı planlıyordum. Eğer bütün bunlar bana düşen rolü kusursuzca oynamamı gerektiriyorsa, ben de oynayacaktım.</p>
<p>“Peki ya siz?” diye sordum.</p>
<p>Amanda gülümsedi. “Ben mi? Ben zengin bir adamın kızıyım. Bu sana bir şey ifade ediyor olmalı, değil mi? Daha önce bir kere evlendim ve iki kez nişanlandım şimdi ise tek başımayım. Finans alanında eğitim aldım ve bir aracı şirkette çalıştım. Şu anda kendimi başka işlere verdim.”</p>
<p>“Nasıl bir duygu? Zengin bir adamın kızı olmak?”</p>
<p>Tekrar öne doğru eğildi. Yakası biraz daha açıldı.</p>
<p>“Bana yaklaşmaya çalışan insanların aslında bunu benim için yapmadıklarını gördüm. Eski kocam bu duruma iyi bir örnektir. Ilari. Tek başına ismi bile işkillenmem için yeterliydi aslında. Düşünsene. Ilari. Kulağa nasıl geliyor?”</p>
<p>Bana bir erkek ismi gibi gelmişti.</p>
<p>“Ilari mükemmeldi. İyi, köklü bir aileden geliyordu. Annem ve babam çok mutluydu. Eminim Ilari ’nin ailesi de öyleydi. Kimse bana mutlu olup olmadığımı sormadı. Ilari bile. O hiç sormadı. Gerçi ne çıkar bundan? Ilari’nin ne düşündüğü hakkında en ufak bir fikrim bile yoktu. Biraz şarap ister misin?”</p>
<p>“Hayır teşekkür ederim. İçmeyeceğim.”</p>
<p>Kadehine baktı. İçti, dilini üst dudağının üstünde gezdirip kalan bir damla şarabı yaladı. Sonra da burnunu sildi.</p>
<p>“Berbat bir hayattı,” dedi.</p>
<p>Son derece varlıklı biriyle evlenen, zengin bir adamın kızı diye düşündüm. Berbat, zor bir hayat olmalı.</p>
<p>“Benden ne bekleniyorsa onu yaptım o kadar,” dedi, “çünkü insanların beni sevmesini istiyordum. İnsanlar ne yapıyorsa zaten bu yüzden yapmıyorlar mı? Asıl neden insanlar tarafından sevilmek değil mi?”</p>
<p>Belki de herkes gibi onun da kabuğunda kırıklar vardı. Görüntüsünün, hayat tarzının, siyah jipinin, balık tutma merakının, avlanmasının, silikon göğüslerinin, sahip olduğu diğer</p>
<p>her şeyin altında gizlediği küçük çatlaklar vardı. O çatlaklan görememeni olmadıkları anlamına gelmezdi.</p>
<p>“Annenizden söz ettiniz,” dedim.</p>
<p>Amanda dirseklerini masadan kaldırdı.</p>
<p>“Ne olmuş ona?”</p>
<p>“Herhalde halâ...”</p>
<p>“Yaşlı cadı Ispanya'da yaşıyor. Hayatının büyük bir kısmını, on dokuz yılını orada geçirdi. Yıllar önce boşandıklarından beri onu pek görmedim, sonunda da, tabii biraz sıra dışı ama, çoğunlukla babamla birlikte yaşadım. Öte yandan sanırım hayatım pek çok açıdan kimsenin hayatına benzemiyor.”</p>
<p>Annem yirmi yıl önce ortadan kayboldu ve bir yıl sonra Henrik Saarinen’in karısı Ispanya’ya taşındı diye düşündüm. Bu iki olay birbiriyle bağlantılı olabilirdi ya da olmayabilirdi.</p>
<p>“Anneniz neden oraya taşındı?” diye sordum.</p>
<p>Amanda’nm suratı değişti. Ciddileşti, başını hafifçe sağa doğru eğdi. Çok güzel görünüyordu.</p>
<p>“Ben nereden bileyim?” dedi sessizce. “Belki kar değil güneş seviyordun Neden soruyorsun?”</p>
<p>“Sadece merak ettim,” dedim, geri çekilmem gerektiğini biliyordum. “Sohbet edebiliriz ama değil mi?”</p>
<p>“Edebilir miyiz?” Amanda gülümsedi, suratı bir dakika önce büründüğü ciddi görüntüden aynı hızla çıktı. “Bu soruyu gidip kendisine sormalısın. Onunla konuşmuyorum. Konuşacak bir şeyimiz yok.”</p>
<p>“Haklısınız,” dedim, başka bir konuya geçmeye çalışıyordum ki Amanda çoktan geçmişti.</p>
<p>“Nerelisin? Ben sana her şeyi anlattım şimdi sıra sende.”</p>
<p>“Kahvaltıda anlatmıştım sanıyorum,” dedim, “marangozluk yapmaya-”</p>
<p>“Hayatının ilgi çekici kısmını kast etmiştim. Eski kanların, çocukların, herkeslerden gizlediğin sırlann?”</p>
<p>Sırlarım mı? Sadece bir tane. Annem. Baban tarafından öldürülen annem.</p>
<p>“Sanırım yok,” dedim. “Eski karım yok, çocuğum yok, hiçbir şey yok. Çok sıkıcı bir insanım. Kendi halinde sıradan bir adamım. Gönül işlerinde çok tekdüzeyim.”</p>
<p>O son cümle doğru değildi. Miia’dan önceki hayatım çok fırtınalı geçmişti. Buraya gelmek için terk ettiğim, hasretini çektiğim Miia. Fiziksel olarak da Miia’yı özlüyordum, zaten belki de bu yüzden gözlerim Amanda’nın tenine, dudaklarına, çarpıcı gözlerine dalıp gidiyordu. İçki içmemem isabet olmuştu.</p>
<p>“Başka?” diye sordu, bir kadeh şarap daha koyarak.</p>
<p>“Helsinki’de yaşıyorum. Bütün hayatım boyunca orada yaşadım.”</p>
<p>“Neresinde?”</p>
<p>“Çoğunlukla Alppila’da.”</p>
<p>“Bana öyle geliyor ki aşağı yukarı aynı yaşlardayız, Helsinki de küçük bir şehir.”</p>
<p>Şarabını içerken bana baktı. Uzun zaman önce annemin en sevdiği yazarlardan F. Scott Fitzgerald’ın yazdığı zenginler senden benden farklıdır diye bir yazı okuduğum aklıma geldi. Bunu Amanda’da görebiliyordum. Kadehi kaldırışında, şarabı içmesinde, konuşmasında, sandalyeye oturmasında. Sıradan insanların omuzlarındaki yük onda yoktu. Bana bakarken sıradan bir hayatla ilgili hiçbir şey bilmediğini anlayabiliyordum. Şarabından içip konuşmaya devam etti.</p>
<p>“Daha önce hiç karşılaşmadığımıza, en azından yan yana gelmediğimize emin misin?”</p>
<p>“Sizi hatırlardım,” dedim ve daha Amanda gülümsemeden önce ne dediğimin farkına vardım.</p>
<p>“Bunu iltifat olarak kabul ediyorum,” dedi ve ben yine su-</p>
<p>çüstü yakalanmışım gibi hissettim. “Bir an içime öyle bir his doğdu, sanki bir bağlantımız varmış gibi.”</p>
<p>Başımı salladım. Bir şeylerin beni içten içe paramparça ettiğini hissediyordum.</p>
<p>“Zannetmiyorum. Yani daha önce karşılaştığımızı sanmıyorum.”</p>
<p>Oradan uzaklaşmak zorundaydım.</p>
<p>“Akşam yemeği için teşekkür etsem iyi olur.”</p>
<p>“Şimdiden mi?”</p>
<p>“Epey geç oldu, sabah yedide işbaşı yapacağım.”</p>
<p>“Sen nasıl istersen.”</p>
<p>Sandalyesinden kalktı, ben de aynı şeyi yaptım. Daha ben sandalyemi yerine itemeden Amanda masanın etrafından dolaşıp yanıma geldi. Benimle kapı arasında duruyordu. Yaklaştı, ellerini kollarımın üzerine koydu ve beni yanağımdan öptü. Öpücük epey uzun sürdü.</p>
<p>“Eşlik ettiğin için teşekkür ederim.”</p>
<p>Işıl ışıl parlayan gözlerine baktım, hafif parfümünün ve nefesindeki şarabın kokusunu aldım, mum ışığında soluk benzini, ıslak dudaklarını gördüm, eğer tek bir damla alkol alsaydım ya da bir dakika daha fazla kalsaydım bedelini ödeyemeyeceğim bir şeylerin olacağını biliyordum.</p>
<p>“Yemek için teşekkür ederim. Her şey çok güzeldi. Yemekler, özellikle de sizinle birlikte yemek.”</p>
<p>Kollarımı tuttuğu ellerini gevşetti, bir adım geri gitti. Gülümsedi. Mutluluktan gülümsemiyordu, gülüşünde sanki başka bir şey vardı.</p>
<p>“İyi geceler o halde.”</p>
<p>“İyi geceler, Amanda.”</p>
<p>Yanından geçip gittim. Başka bir zaman olsa o esnada arkamı döner, tam önünde durup başını hafifçe eğip arkaya atmasını beklerdim ve dikkatli, nazik bir öpücükle karşılık verirdim ve vereceği karşılığa göre ya devam ederdim ya da o mükemmel dudaklarının tadına bakıp geri çekilirdim.</p>
<p>Yarı aydınlık salondan yürüyerek girişe geçtim ve ön kapıyı açtım.</p>
<p>Yağmur dinmişti ve neredeyse hiç rüzgar esmiyordu. Hava durgun ve nemliydi, gece adeta bir şey bekliyormuş gibi hareketsizdi.</p>
<h3><a id="bookmark9"></a><span style="text-decoration:underline;">EYLÜL 2013</span></h3>
<p>“Henrik bugün geliyor.”</p>
<p>Enni’nin ses tonunda hem askeri bir saygı hem de anne şefkati vardı. Pencerenin önünde durmuş dışarı bakıyordu, gelmek üzere olan aslanı görmeye çalışıyor gibiydi. Görülecek bir şey olmadığım biliyordum. Amanda’mn siyah Range Rover’ı ortadan kaybolmuştu. Evden çıkarken öyle pek de araba kullanabilecek bir hali yoktu diye düşündüm. Oysa Amanda, Enni’nin umrunda değildi. O, Henrik Saarinen’in uzun, gri, şoförlü Mercedes’ini bekliyordu.</p>
<p>Dışarıda, altın renkli güneş ışıklarıyla dolup taşan biraz hüzünlü, sakin bir sonbahar havası vardı. Bir gece önceki fırtınadan eser yoktu, ışık, sarının yumuşak tonlarıyla renklenmiş odaya vuruyordu. Bu ışık Enni’nin ellilik yüzünü daha yaşlı, daha toplu gösteriyordu. Yol yol beyazların çıktığı saçlarını topuz yapmıştı, pencereye doğru eğildikçe, parlayan beyazlar daha da belli oluyordu.</p>
<p>Mutfakta kimsenin olmadığından emin olmak için gelmeden kulak kabarttım. Sandviç hazırlamak için gereken malzemeleri buldum, büyük bir fincan sade kahve yaptım, yemek için tam masaya oturacakken Enni bir anda çıkagelip beni korkuttu.</p>
<p>Nereden geldiğini anlayamadım. Evi artık tanıdığımdan, birileri geldiğinde çıkan sesi, odadan odaya geçerken duyulan sesleri bildiğimden emindim. Oysa şimdi tam ben turşuyla ıslanmış yulaflı ekmeğimden bir ısırık alacakken yanıma gelmiş, daha önce hiç böyle bir şey yapmamış olmama rağmen sanki gelip onun bölgesine, bir nevi mabedine oturmam son derece normalmiş gibi davranıyordu.</p>
<p>Enni hakkında bildiklerimi düşündüm. Pek fazla şey bilmiyordum; aramızda geçen konuşmalar kısa sürüyordu, günlük işlerden, havadan sudan, malikane ile ilgili şeylerden söz ediyorduk.</p>
<p>“Ne kadar zamandır burada çalışıyorsun?” diye sordum.</p>
<p>Enni bahçeye bakan pencerenin önünde duruyordu fakat kralın kalesine gireceği çakıl taşlı yola tekrar dönüp bakmadan önce hemencecik gözlerini çevirip bana bir bakış attı.</p>
<p>“Niye soruyorsun?”</p>
<p>“Merak etmiştim de.”</p>
<p>“Neden merak ettin?”</p>
<p>Ona baktım. Olduğu yerde donup kalmıştı, adeta heykel gibi duruyordu. Yan tarafına koyduğu parmaklarını dümdüz germişti.</p>
<p>“Ev sahibi neler sever bilisin diye düşünmüştüm.”</p>
<p>Göz ucuyla duvardaki saate baktı.</p>
<p>“Hangi yemekleri,” diye ekledim.</p>
<p>“Evet bilirim,” dedi Enni pencereden uzaklaşıp tezgahın, ocağın yanma, kendi bölgesine geldi. Rahatlamış görünüyordu. O tanıdık, mesafeli, nazik tavrıyla gözlerimin içine baktı.</p>
<p>“Tabii ki bilirim. Neredeyse yirmi yıldır buradayım.”</p>
<p>“Neredeyse yirmi yıl mı?”</p>
<p>Elimden geldiğince gerçekte olduğumdan daha az meraklı görünmeye çalışıyordum.</p>
<p>“Buraya 1993’te geldim. İlk Noel davetimden önce buraya alışabilmek ve zaman kazanabilmek için işe kasım ayında başladım.”</p>
<p><span style="font-style:italic;">Annem 1993’ün Ekim inde kaybolmuştu. Bir ay sonra Henrik Saarinen in Noel yemeği için Enni jambon seçiyordu.</span></p>
<p>“Nasıl geçmişti, ilk Noel?”</p>
<p>“İyi geçmişti. Ben çoktan...” Gözleri tekrar cama döndü. “Yani, her şey başlarda daha zordu. İyice yerleşip öğrenmeden önce... Gittikçe alıştım, zamanla kimin ne sevdiğini öğrendim. Eminim senin işinde de böyledir.”</p>
<p><span style="font-style:italic;">Eminim öyledir.</span></p>
<p>“Henrik Saarinen o zamanlar hâlâ evliydi, öyle mi?”</p>
<p>“Evet ya da daha ziyade... Helena zaten çoğunlukla Ispanya’daydı ama resmi olarak evlilerdi.”</p>
<p>“O halde genelde yalnız kalıyordu, değil mi?”</p>
<p>Enni sanki bana başka bir açıdan bakmak istiyormuş gibi başını hafifçe eğdi. Belki de daha önce görünmeyen bir şeyi görmeye çalışıyordu. Tabağımda yarısı yenmiş sandviç, önümde bir fincan kahve ile masada oturmaya devam ediyordum.</p>
<p>“Sanırım,” dedi. “Bunu hiç düşünmedim.”</p>
<p>“O zamanlar burada çalışan başkaları da var mıydı?”</p>
<p>Elini beline götürdü.</p>
<p>“Yirmi yıl önce mi? Bunu neden öğrenmek istiyorsun? O zamanlar sen en fazla...”</p>
<p>“On üç,” dedim.</p>
<p>“Gece gündüz burada kalan çalışan sayısı daha fazlaydı.</p>
<p>Şimdi ise yalnızca ikimiz varız.”</p>
<p>“Evde mi?”</p>
<p>“Hayır,” dedi Enni. “Onlar bahçe ve tamir işleriyle ilgileniyorlardı. Evde yalnızca ben kalıyordum.”</p>
<p>Bunu gururla söyledi.</p>
<p>“Tek bir adam için büyük bir ev burası,” dedim.</p>
<p>“Bu, nasıl baktığına göre değişir. Büyük bir adamın büyük bir evi olması gerekir. Benim görüşüm böyle.”</p>
<p>“Peki ya Amanda? O zamanlar daha küçücükmüş. Genç kız bile değilmiş. Burada tek başına mıydı?”</p>
<p>Enni’ye bakıp sandviçimi yedim. Şimdi yüzünde bir gülümseme belirdi. Her şeyin farkında olan, neredeyse muzip bir gülümseme.</p>
<p>“Boş ver Amanda’yı,” dedi.</p>
<p>Yutkundum. Kast ettiğim şey bu değildi.</p>
<p>“Biliyordum,” dedi Enni cevabımı beklemeden. “Elias bana yeni kahyanın otuz yaşlarında olduğunu söylediğinde bunun olacağını söylemiştim. Fazla genç olduğunu düşündüm. Bu yaştakilerin kafasında bazı düşünceler olabiliyor. Yerini, haddini, işlerin nasıl yürüdüğünü bilemeyebiliyorlar.”</p>
<p>Kahvem soğumuştu. Yine de içtim. Enni’nin devam etmesini bekledim fakat o arkasını döndü ve başka bir şey söylemedi. İşe koyuldu, alt taraftaki dolaplara eğildi, tezgaha bir karıştırma kabı koydu, yiyecekleri koyduğu dolabı açtı, belli ki bir şeyler arıyordu.</p>
<p>“Ne zaman geliyor?” diye sordum.</p>
<p>Cevap verirken bana bakmadı. “Akşamüstü gibi gelir.”</p>
<p>Tam olarak ne zaman geleceğini bilmiyordu. Pasta dilimi büyüklüğünde tereyağı kesip karıştırma kabına koydu.</p>
<p>“Akşam geldiğinde saunaya girmek ister tabii,” dedi, hâlâ bana bakmıyordu. “Ayrıca seni görmek de ister. Hepimizi. Bu bir gelenektir.”</p>
<p>“İngiliz filmlerindeki gibi hepimiz ip gibi sıraya mı gire-cejiz? Asillerin hayatını anlatan şu filmlerdeki gibi?&quot;</p>
<p>Elias a fazla genç olduğunu söylemiştim,’’ dedi Ennı. Kendi kendine gülüyormuş gibi geldi, sanki sesinden öyle anladım. &quot;Fazla gençsin.&quot;</p>
<h3><a id="bookmark10"></a><span style="text-decoration:underline;">AĞUSTOS 2003</span></h3>
<p>Tanja Metsâpuro 2003 Ağustos’unda kaybolmuştu.</p>
<p>Davayı haberlerden takip ettim ve başından beri gördüğüm kadarıyla, sarhoşun tekinin bir bardan çıkıp en yakın nehir kenarında bulunduğu, ortada suç işlendiğine dair herhangi bir ize rastlanmayan sıradan olaylardan biri değildi. İki yıl önce televizyonun karşısındayken hissettiğim, emin olduğuma ve içgüdüsel olarak bir şeyleri bildiğime dair o his yine içime doğmuştu.</p>
<p>Tanja Metsâpuro otuz bir yaşında bekar bir anneydi, kuaförlük yapıyordu. İki kızına cumartesi gecesi bakması için bir bakıcı tutmuştu, nadiren yaptığı gibi o gece bir grup arkadaşıyla eğlenmek için Vantaa adlı gece kulübüne gitmişti.</p>
<p>Gece yarısını biraz geçtikten sonra masadan kalkmış ve bir daha dönmemişti. Arkadaşları geri gelmediğini saat dörtte, son siparişler için ışıkları yakıp söndürdüklerinde anlamıştı. Malum sebeplerden dolayı yokluğu daha önce hiçbirinin dikkatini çekmemişti. Hepsi parti havasındaydı ve herkes kendi eğlencesine bakıyordu. İçlerinden yalnızca biri Tan-ja’nin nerede olduğunu merak ettiğini söylemişti fakat o da</p>
<p>dans etmek için kalktığını ve başka bir masaya oturduğunu zannetmişti.</p>
<p>Arkadaşları Tanja’nın kaybolduğunu gece kulübü boşalırken fark etti. Önce gülüştüler. Onlara göre Tanja kesin birini bulmuştu ve onları da oracıkta ekip gitmişti fakat çok geçmeden Tanja’nın kırmızı deri ceketinin tıpkı bir soru işareti gibi boş askılar arasında hâlâ vestiyerde asılı olduğunu fark ettiler. Kız arkadaşlarından biri, vestiyerdeki görevliye Tanja'yı görüp görmediğini sordu. Görevli hatırlamadı, ne o an ne de sonra. Tanja’nın arkadaşı kulübe geri döndü ve ona telefonla ulaşmaya çalıştı. Gece boyunca oturdukları kanepede bir telefon çaldı.</p>
<p>Ertesi sabah bebek bakıcısı uyandı. Tanja’nın kızlan uyuyorlardı. Bebek bakıcısı dairedeki tek yetişkinin kendisi olduğunu fark etti. Tanja’nın cep telefonunun aradı. Tanja’nın akşamdan kalma arkadaşı telefona cevap verdi. Durumu polise haber vermeye karar verdiler. Polis ifadelerini aldı ve Tanja geceyi geçirdiği yerden akşama kadar dönmediği takdirde kayıp ihban çıkaracaklannı söyledi. Tanja geri dönmedi. Kaybolduğuna dair bir dosya oluşturuldu.</p>
<p>îki gün sonraki akşam gazetesinde Tanja’nın sayfanın çeyreğini kaplayan bir fotoğrafı çıktı. Fotoğrafı görünce nefesim kesildi. Sanki kör bir bıçak boğazımı boydan boya kesmiş, soğuk, yuvarlak bir taş da o kesiğe oturmuş gibi hissettim.</p>
<p>Tanja Metsâpuro anneme benziyordu. İkisinin de gür. koyu kahverengi saçları vardı, Tanja’nmki uzun, anneminki-ler ise omuz hizasmdaydı. İkisinin de gözleri yeşille mavinin karışımı bir renkti ve yüz hatları narin ve simetrikti, sivri uçlu, ince bir burnu vardı, dudakları inceydi fakat kocaman, sıcacık ve eğer insan görmek isterse, gizemli bir gülümsemesi vardı. Her ikisi de otuzlu yaşlarının başında, hoş, hatta güzel, ince, narin, ufak tefek kadınlardı. Kaybolduğunda Tanja’nın üzerinde beyaz dar bir bluz, parlak siyah bir tayt, ayağında yüksek topuklu, deri sandaletler varmış. Gece kulübündeki pek çok erkeğin dikkatini çektiğini tahmin ediyorum fakat birini sırf bu yüzden suçlamak çok zorlama olurdu. Zaten Tanja da kulüpte bulunduğu süre boyunca arkadaşları dışında kimseyle konuşmamıştı. En azından gece yarısından önce konuşmamış. Ondan sonra ne olduğunu ise kimse bilmiyordu.</p>
<p>İçlerinden biri, Tanja’nın kendisini iyi hissetmediğini söylemiş olabileceğini zannediyordu. Bu varsayımdan hareketle, temiz hava almak için dışan çıkmış olabileceğini düşündüler. Daha önce böyle bir şey yapmıştı, bu sefer de aynı şeyi yapmış olabilirdi. Vestiyer görevlisi bu fikri çürüttü. Böyle olmadığından emindi, Tanja’nın arkadaş grubundan içeri girip çıkan olmamıştı.</p>
<p>Daha sonra kulüpten dışarı çıkmanın bir yolu daha olduğu ortaya çıkmıştı. Kulübün arka tarafında, çalışanların kullandığı bir kapı vardı. Kapı binanın arkasındaki otoparka açılıyordu. Polis bunların hepsini düşünebilmişti fakat oldukça geç kalınmıştı. Güvenlik kamerasındaki görüntüler otomatik olarak çoktan silinmişti. Başka da somut kanıt yoktu, Tanja Metsâpuro’nun temiz hava almak için veya başka bir gerekçeyle arka kapıdan çıktığını gösteren hiçbir şey bulunamadı.</p>
<p>Tanja’nın davası haftalarca akşam gazetelerinde neredeyse tam sayfa işlendi. Konuyla alakası olan her şeyi deştiler; eski kocasının birkaç defa iflas ettiğini, çocuk nafakasını ödemediğini, Tanja’nın zamanında kocasına karşı yaptığı ve sonradan düşen taciz suçlamalannı, çıkarttığı uzaklaştırma kararını konu ettiler. Öte yandan adamın olayın olduğu gün başka bir yerde olduğu su götürmez bir gerçekti. Tanja’nın kaybolduğu gün, aslında o günün iki hafta öncesinden olay gününün bir hafta sonrasına kadar Helsinki hapishanesinde yatıyordu. Uyuşturucu ile ilgili bir suça yardımdan şüpheli bulunmuştu. Bu dunun, Tanja’nın uyuşturucu işine bulaştığı söylentilerine neden oldu.</p>
<p>Okudukça daha fazla cinin oluyordum. Emin olmamın nedeni sadece iki kaybolma vakası arasındaki benzerlikler de değildi; her iki olay da beklenmedik ve açıklanamazdı, her iki kadın da güzel ve bronz tenliydi, ikisi de bekar anneydi. Bu olayın da Henrik Saarinen ile bir ilgisi olmalıydı.</p>
<p>Saarinen ile ilgili çoktan bir iki şey öğrenmiştim. Bunları bulmam iki yılımı almıştı.</p>
<p>Nerede yaşadığını, nerede çalıştığını biliyordum; geceleri araba kullanmak için bazen daha az dikkat çekici bir arabayla dışarı çıktığını biliyordum. Ketomaa’ya bu bilgileri verdiğimde bana gece araba kullanmanın suç olmadığını, bütün bunlardan en fazla Saarinen’in uykusuzluk problemi olduğu sonucuna varabileceğimizi söyledi. Ketomaa ayrıca araba kullanmanın düşünmeye yardımcı olabileceğini de söyledi. Dediğine göre kendini toparlayabilirmişsin, arabada yalnızken aynı anda dünyanın hem içinde hem de dışında olabilirmişsin.</p>
<p>Ketomaa ayrıca benim için üzüldüğünü de söyledi. Artık annem hakkında konuşmayı bıraktığını biliyordum. Benim hakkımda, ona göre boşa harcadığım hayatım hakkında konuşuyordu.</p>
<p>Tanja Metsâpuro haberi bir ay sonra manşetlerden düştü.</p>
<p>***</p>
<p>Uzun bir doğa yürüyüşünden dönen bir çift, Uutela dinlenme alanında kıyıda güzel bir yer buldu ve güneşli sonbahar sabahının tadını çıkarmak için battaniyelerini yere serip piknik yapmak istedi. Çantalarından yiyeceklerini ve kahvelerini çıkarırlarken suda bir şey fark ettiler. İlk başta her ikisi de bunun insana benzeyen bir şey olduğunu düşündü.</p>
<p>Gerçekten de bir insandı, dalgaların kayalıklara sürüklediği bir ceset.</p>
<p>Tanja Metsâpuro suyun üstünde çıplak bir vaziyette gidip geliyordu, her tarafı şişmişti, neredeyse morarıncaya kadar çürümüştü.</p>
<p>Onun vakasını annemin kaybolmasından ayıran tek bir şey vardı. O bulunmuştu.</p>
<h3><a id="bookmark11"></a><span style="text-decoration:underline;">EYLÜL 2013</span></h3>
<p>Tertemiz, iyice aydınlanmış odaya dolan taze sümbüllerin kokusu, ortama sarhoş edici bir bahar havası veriyordu. Bu his o kadar güçlüydü ki sanki hem takvim hem de ben mevsimden şaşmıştık. Salondaki avizeler yakılmıştı, masanın üzerindeki siyah tepsiye çeşit çeşit içkiler konulmuştu. Benden ne isten-diyse onu yaptım. Kanepeye oturdum ve kristal kadehdeki buz küplerinin erimesini izleyerek bekledim.</p>
<p>Duş alıp ana binaya sözleşilen saatte gelmiştim. Enni ile buluştum, gözlerindeki memnuniyeti, gururu gördüm, sesindeki mutluluğu duydum. Birkaç dakika sohbet ettikten sonra elini omzuma koydu ve bir iki defa şefkatle vurdu; gömleğimin üzerinden avucunun sıcaklığını hâlâ hissedebiliyordum. Son olarak, eğer nükteli konuşmazsam görüşmenin iyi geçeceğini söyledi.</p>
<p>Gülümseyip, verdiği tavsiye için teşekkür ettim ve Henrik Saarinen’in annemi öldürdüğünü söylersem acaba ne düşünür diye merak ettim.</p>
<p>Zamanı gelecekti.</p>
<p>Onun da zamanı gelecekti.</p>
<p>Etrafımı dingin renkler, koyu renk mobilyalar, gümüş şamdanlar, tavandan sarkan kristalin yansıttığı ışıldayan halkalar sarmışken bütün o ayrıntılarıyla birlikte, geçen on yılın birdenbire bambaşka bir hayata ait olduğu ya da sanki çok uzun zaman öncesinde kaldığı düşüncesine kapıldım. Susuzluktan veya başka nedenlerle ağzım kurumuştu. Bir şişe maden suyu açmak için elimi uzattım.</p>
<p>Ayak sesleri duydum. Rahat ve kendinden emin adımlar merdivenlerden iniyordu.</p>
<p>Elimi geri çekip kanepeden kalktım ve odanın ortasındaki antika masaya doğru yöneldim. Yirmi yıldır bekliyordum fakat tam olarak neyi beklediğimi bilmiyordum. Şeytanın gözlerinin içine bakıp olan biteni öğrenmek üzere miydim yoksa yolculuğumun bir zaman kaybı olduğu, hislerimde yanıldığım, takıntımın hüsranla, mutsuz bir sonla bittiği mi ortaya çıkacaktı?</p>
<p>Henrik Saarinen yüzünde kocaman bir gülümsemeyle avizelerin parlak, hafiften sarıya çalan ışığına adımını attı. Ne hissettiğimi bilmiyorum. Geçen on yıl boyunca içimde olan o kesinlik duygusunun birazını bile hissetmediğini biliyorum. Oysa hissetmem şart değildi. Her şey bir anda olacak diye bir şey yoktu. Yirmi yıl beklemiştim, biraz daha bekleyebilirdim.</p>
<p>Saarinen, tıpkı düşündüğüm gibi güçlü ve karizmatik görünüyordu. Varlığıyla odayı doldurdu ve bitmek tükenmek bilmeyen o kesinlik duygusunun verdiği sakinliği de alıp götürdü. Üzerinde pahalı bir kot pantolon, beyaz bir gömlek ve göğsünün üstünde küçük, gülümseyen bir timsah arması olan mavi bir süveter vardı. Ayağına rahat ve pahalı olduğundan emin olduğum yumuşak deri terlikler giymişti.</p>
<p>Ağzından çıkan ilk iki kelime “Henrik Saarinen” oldu.</p>
<p>Uzattığı elini sıktım. Eli büyük ve sıcaktı.</p>
<p>“Aleksi.”</p>
<p>lıpkı elimi kavradığı gibi yumuşakça bıraktı. Yuvarlak çerçeveli gözlüklerinin ardından bana baktı ve kanepeyi gösterdi. Belki de olması gerektiğinden biraz daha uzun süre gözlerimi ondan alamadım.</p>
<p>“îçki?”</p>
<p>“Maden suyu lütfen, teşekkür ederim,” dedim.</p>
<p>Saarinen iki şişe açtı ve birini bana doğru uzattı. Daha sonra tekrar bir şey düşünüyormuş gibi oldu ve duvarın yanındaki sends masasına gidip yeşil bir şişeden kendine viski koydu. Elinde kalın, kristal bir bardakla kanepeye geçti.</p>
<p>“Bir haftan geçti,” dedi, içkisinden tadarak. “Nasıl gidiyor?”</p>
<p>Kendi bardağıma maden suyu koydum. Maden suyu buza girince sanki heyecanlanmış gibi baloncuklar çıkardı.</p>
<p>“Yaptığım iş ilgimi çekiyor. Evin etrafı çok güzel. îyi vakit geçiriyorum.”</p>
<p>“Güzel. Bir işin her zaman ilgi çekici olması gerektiğini düşünmüşümdür. îşte buna kadeh kaldırırım.”</p>
<p>Karşılıklı içkilerimizi içtik. Ağzım o kadar kurumuştu ki su sanki ağzıma can vermişti.</p>
<p>“Elias Ta tanışmışsın. Bir de Enni’yle tabii,” dedi Saarinen pencereye bakarak. Güneş batıyordu. Kısa bir süre sonra ufuktaki kırmızı ve mor renkler de kaybolacak, her yer kararacaktı. “Amanda’yla tanıştın mı peki?”</p>
<p>“Evet,” dedim. Akşam yemeğinden bahsetmeli miyim diye düşündüm, sonra vazgeçtim. “Galiba balık tutmaktan hoşlanıyor.”</p>
<p>Saarinen bardağını masaya koydu.</p>
<p>“Peki, arazinin durumu nasıl? Ne düşünüyorsun?”</p>
<p>“Her şey iyi durumda görünüyor. Önümüzdeki ilkbaharda saçakları ve yağmur giderlerini yenileyebilirsiniz fakat bu kış bittikten sonra düşünülecek şey. Pencereler ise—”</p>
<p>“Burası sana nc hissettirdi?”</p>
<p>“Ne mi hissettirdi? Çok hoşuma gitti. Deniz kıyısını severim. Huzur verir.”</p>
<p>“Sana katılıyorum. Burayı yıllar önce konumu yüzünden satın almıştım. îyi bir teklif gelirse satarım diye düşünüyordum fakat sonra böyle bir yerin son derece işe yarayabileceğini fark ettim. Daha önce hiç düşünemediğim bir biçimde işe yarar olduğunu gördüm. Tahmin edebileceğin gibi.”</p>
<p>Kanepede tıpkı bir kral gibi oturuyordu ve gözlüklerinin ardından bana bakıyordu. Tahmin edebildiğim şeyleri söylemek istemiyordum.</p>
<p>“Yalnızlıktan söz ediyorum,” dedi Saarinen gözlerini bana dikmişti.</p>
<p>“Elbette.”</p>
<p>“Zaten bu yüzden hiç vakit geçirmeden seninle şahsen tanışmak istedim,” dedi gülümseyerek. Gülümsemesi tıpkı gömleğindeki yeşil timsaha benziyordu, ısıracak gibiydi.</p>
<p>“Elbette.”</p>
<p>î &#160;&#160;&#160;&#160;&#160;&#160;&#160;&#160;“Elias, iş sözleşmesini sorgusuz sualsiz imzaladığını söy</p>
<p>ledi.”</p>
<p>it &#160;&#160;&#160;&#160;&#160;&#160;&#160;&#160;Başımla onayladım.</p>
<p>“Demek ki beraberinde getirdiği sorumlulukların yanı sıra</p>
<p>; işin özünü de anlamışsın.”</p>
<p>“Öyle zannediyorum.”</p>
<p>Saarinen içkisinden bir yudum daha alıp tekrar bana baktı. Kollarına, ellerine, parmaklarının her birine baktım. îri kemikli, kalın, yapılı elleri vardı, uzun parmakları belli ki güçlü kuvvetliydi.</p>
<p>“Bu önemli,” dedi. “Hassas bir konu. Görüyorsun, bazı kötü tecrübelerim oldu... Benimle yakınlaşmaya çalışan bazı insanlar sonradan baştan söyledikleri gibi çıkmadı.”</p>
<p>Bana doğru anlamlı bir bakış attı. Bir yudum su içtim. O da viskisinden bir yudum aldı. Mutfaktan gürültüler duyuldu. Sesler uzaktan geliyordu.</p>
<p>“Daha önceki kahya da böyle biriydi. Son derece sevimsiz bir herifti.”</p>
<p>Benden önceki çalışanla ilgili ilk kez bir şeyler duyuyordum. Elias Ahlberg kısaca işine son verildiğini söylemişti o kadar.</p>
<p>“Adı neydi?” diye sordum.</p>
<p>“Bunun bir önemi yok.”</p>
<p>“Buralı mıydı yoksa benim gibi Helsinki’den-”</p>
<p>“Önemli değil.”</p>
<p>Saarinen viskisini içti.</p>
<p>“İlk başlarda güvenilir biri gibiydi. Senden daha yaşlıydı. Bunun iyi bir şey olduğunu düşünmüştük. Hayat tecrübesi, yaşın getirdiği bilgelik, bu tip şeyler. Önceleri her şey iyi gidiyordu. Sonradan pek de hoş karşılanmayan özellikleri, nasıl söylesem eksiklikleri, zayıflıkları iyice ortaya çıktı. Eminim ne demek istediğimi anlıyorsun.”</p>
<p>Anlıyor muydum? Bir insanın kaç tane zayıf yönü olabilirdi? Şüphesiz ki binlerce. Bu örnekte ise bahsettiği zayıflığın insanın başını belaya sokan yedi günahtan biri olduğunu düşündüm. Olur da Saarinen sorusuna bir cevap beklerse diye, benim tahminim açgözlülüktü.</p>
<p>“Her yaşlı, bilge olacak diye bir şey yok,” dedi, viski bulaşmış dudaklarını yalayarak. “Bu yüzden yeni kahyanın genç olması gerektiğine karar verdik ve seni işe aldık.”</p>
<p>“Şans bana gülmüş,” dedim ve gerçekten de böyle düşünüyordum. “Uzun zamandır böyle bir işte çalışmayı istiyordum.”</p>
<p>Saarinen gülümsedi.</p>
<p>“Tavırlar, davranışlar hafife alınmamalı. Bunu tecrübelerimden biliyorum. Eğer bunlar önemli olmasaydı, ben şu an bugünkü konumumda olamazdım. Hayattan ne istediğini bilmelisin ve onu elde etmek için ne gerekiyorsa yapmaya can atmalısın.”</p>
<p>Bakışları donuklaştı.</p>
<p>“Sen ne istediğini biliyor musun?”</p>
<p>“Gayet iyi biliyorum.”</p>
<p>“Güzel,” dedi bardağım tekrar ağzına götürerek. “Bazıları rüzgar nereden eserse oraya gider. Hiçbir zaman hayatlarının kontrolünü ellerine alamazlar. Bunun güçlüyle güçsüz arasında bir mücadele olduğunu anlamazlar. Daima. Her zaman. Beceriksizce, amatörce hareket ederler... Senden önceki kahya da böyle biriydi.”</p>
<p>“Nasıl biriydi?” diye sordum Saarinen sustuğu anda.</p>
<p>Hemen cevap vermedi. Hâlâ bana bakıyordu fakat sanki bakışları uzaklaşmıştı.</p>
<p>“Uzun bir hafta,” dedi. “Sormak, öğrenmek istediğin, aklına gelen bir şey var mı?”</p>
<p><span style="font-style:italic;">Neden küçük bir çocuğun annesini elinden aldın?</span></p>
<p>Aklıma gelen ilk şey buydu. Hemen, o an aklıma gelivermişti. Kanepede oturan bir adam. Sözleri, sesinin ağırlığı, varlığı. On iki yıl önceki gibi değildim, hâlâ kendimden emin olamamıştım fakat o duyguya benzer şeyler hissediyordum. Bunun için çaba sarf etmeme gerek yoktu her şey kendiliğinden oluyordu.</p>
<p>“Hayır,” dedim bardağımı koyarak. “Zannetmiyorum. İşi yaptıkça öğrenirim.”</p>
<p>“Harika. Ben yemeğe geçiyorum. İyi geceler.”</p>
<p>Saarinen kanepeden çabucak kalkıp mutfak ve yemek odasının olduğu tarafa yöneldi. Bir şeyler duyduğumda ya da hissettiğimde kapının girişine kadar gelmiştim. Arkamı döndüm.</p>
<p>Saarinen bana bakıyordu. Odanın diğer ucunda tam karşımda duruyordu. Onu televizyonda gördüğümde hissettiklerim aklıma geldi. Bu sefer o hızlı dönüşü bile görmemiştim fakat biliyordum, bunun olacağını hissetmiştim.</p>
<p>“Bu arada, evraklarında ilginç bir ayrıntı gözüme çarptı.”</p>
<p>Bir anda içim ürperdi. Kendi kendime panik yapacak bir şey yok dedim. Bu anın geleceğini biliyordun. Saarinen senin kim olduğunu bilmiyor. Her şey yolunda. Evraklarında sorun yok. Elbette yok. Eğer sorun olsaydı Elias Ahlberg gibi kimsenin gözünün yaşma bakmayan bir yönetici beni işe almazdı.</p>
<p>“Ailen yokmuş,” dedi Saarinen. “Herhangi bir durumda irtibata geçebileceğimiz kimse yok.”</p>
<p>“Umalım da kötü bir durum olmasın.”</p>
<p>Saarinen bana baktı. Aramızdaki mesafe on ya da yirmi metre olmasına rağmen bir şekilde bana dokunabileceğini, elini omzuma koyabileceğini hissettim.</p>
<p>“Peki o halde,” dedi. “Öyle umalım.”</p>
<p>Arkasını dönüp uzaklaşırken duvara yansıyan gölgesi de evin diğer odalarına kadar peşinden gitti.</p>
<h3><a id="bookmark12"></a><span style="text-decoration:underline;">NİSAN 2008</span></h3>
<p>“Bunu yapamam,” dedi Ketomaa. “Polis böyle bir malzemeyi öyle istediği herhangi birine veremez. Kusura bakma ama sen de herhangi birisin. Annenin on beş yıl önce ölmüş olması bir şeyi değiştirmez. Daha uzun zaman geçmiş olsaydı bile yapamazdım.”</p>
<p>Üç yıldır birbirimizi görmemiştik. Ketomaa zayıflamıştı. Koyu mavi kravatının kalın düğümü, göze çarpacak kadar genişlemiş görünüyordu. Yüzü Buster Keaton’m daha yaşlı, daha kırışık hali gibiydi; sanki ekranın efsane isminin ifadesiz, donuk suratı sarkmış, yanakları ve aim da susuzluğun, cansızlığın, kuruluğun altını çizercesine kat kat olmuştu.</p>
<p>Ketomaa, kanser tedavisi yüzünden başında kalan bir iki tel saç da döküldüğü için, içeride olmamıza rağmen şapka takıyordu. İnsanın içine işleyen, zeki bakışları nasıl olduysa değişmemişti. Nedenini tam olarak bilmiyordum fakat onu yeniden görmek bana iyi gelmişti. Belki de geçmişimle, bir zamanlar olduğum kişiyle aramda kalan son bağ bu çelimsiz, yaşh polis memuruydu.</p>
<p>Yakınlardaki Juttutupa’da öğle yemeği yeriz diye düşünmüştük ama sipariş vermeden kalktık. Ketomaa gerek olma-</p>
<p>dığını söyledi. Nasılsa yemeği tabakta kalacaktı. Bu yüzden biz de Rytmi kalenin arka odasında oturduk.</p>
<p>Odanın diğer taralında, genç bir adam dizüstü bilgisayarına bir şeyler yazıyordu. Özellikle de hızlı hızlı yazdıktan sonra kafasını oynatınca saçlarındaki sarı bukleler ahenkle sallanıyordu. Geniş pencereden dışarı bakınca Toinen Linja caddesinde her zamanki gibi bir aşağı bir yukarı gelip giden uyuşturucu bağımlıları, ofis çalışanları, hippi kılıklı gençler ve o bölgenin sakinleri görünüyordu. Bahar havasıyla her şeye bir parlaklık, bir ışıltı gelmişti.</p>
<p>“Bunu söyleyeceğini biliyordum. Sadece sordum. Ayrıca seninle konuşmak istediğim başka bir konu daha var.”</p>
<p>“Dur tahmin edeyim,” dedi Ketomaa sessizce. Sadece tam karşısında oturduğunda onu duyabileceğin şekilde konuşmanın yolunu biliyordu. “Tanja Metsâpuro. Cevabım aynı.”</p>
<p>“Dosyalara ihtiyacım yok. Dosyalar nerede ve kimin elinde yalnızca bunu öğrenmek istiyorum. Uzun zaman önce ortadan kaybolmuş.”</p>
<p>“Bırak olsun,” dedi Ketomaa sıkkınlıkla. “Davanın bir yere vardığı yok.”</p>
<p>“Anlat sen.”</p>
<p>“Bunun mantıklı olup olmadığından emin değilim. Bunun benimle ilgisi yok. Ben senden bahsediyorum. Seni görmek, en azından iyi göründüğünü bilmek güzel. Yine de... Hiçbirimiz gittikçe gençleşmiyoruz. Hayat çok kısa, ne olursa olsun yaşamalısın.”</p>
<p>“Tanja Metsâpuro,” dedim.</p>
<p>“Senden iyi polis olurdu,” dedi Ketomaa ve alayh bir tavırla kahkaha attı. Şapkasını başına biraz daha yerleştirdi ve bir dakika düşündü. “Hayatını umutsuz vakalar uğruna harcayan bir iyi polis. Bütün kariyeri, hayatı boyunca çözülmemiş dosyaların peşinden koşan, ailesi, çocukları, mutluluğu, dostlan, arkadaşları gibi küçük şeyleri unutan ve hepsinin aslında boşuna olduğunu hayatının sonuna kadar fark edemeyen bir polis. Ben kendimden biliyorum, bunları başkasından öğrenmedim.”</p>
<p>Önce bana sonra sokağa baktı, sonra tekrar yüzünü bana doğru çevirdi.</p>
<p>“Pekala,” diye iç geçirdi. “Bununla ne yapacağın tamamen senin sorumluluğunda. Hayat senin hayatın. Bu dosyada ne var ne yok gerçekten bilmiyorum, şahsen konuya dahil olmadım fakat tabii ki bir iki şey kulağıma geldi. Eminim gazetelerden her şeyin bir ceset bulunmasıyla başladığını öğ-renmişsindir. Öte yandan sonrasında ortaya çıkan başka kanıt olmadı. Başka kanıt bulmak için her yolu denediler.”</p>
<p>Limonlu sodasından bir yudum alıp adeta umut dolu gözlerle bana baktı.</p>
<p>“En sonunda şüpheli olarak eski kocasını tutukladılar.”</p>
<p>“Olay olduğu sırada hapiste olan kocasını mı?”</p>
<p>Ketomaa yakasını çekiştirdi.</p>
<p>“Olan bitenin uyuşturucu işi ile ilgisi olduğunu düşündüler. Bu cinayetle bir mesaj gönderilmek istenmiş. Şu aşamada ellerindeki en güçlü teori bu. Tüm söyleyebileceklerim bu kadar. Zaten söylemem gerekenden fazlasını söyledim. Bu kadar radyasyondan sonra olur o kadar. Ne diyorsun? Duydukların seni tatmin etti mi?”</p>
<p>“Tabii ki hayır.”</p>
<p>“Tabii ki hayır. Nasıl da tahmin edemedim.”</p>
<p>Bir süre konuşmadan oturduk. Genç yazar kulaklık takmıştı. Büyük, siyah kulaklıklar başının yarısını kaplıyor, kızarmış, belirgin burnunu, çocuk gibi yumuşak yanaklarını, sivilceli çenesini açıkta bırakıyordu, başının her yerinden kıvır kıvır bukleler çıkıyordu. Klavyenin tuşlarını parmaklarıyla adeta dövüyordu.</p>
<p>“Tanja Metsâpuro, Henrik Saarinen’i tanıyor muydu?”</p>
<p>Ketomaa'nın ifadesi değişmedi. Soruyu tekrar sordum. Arkasına yaslandı. Takım elbisesinin ceketinin içinde sanki hiçbir şey yoktu, neredeyse boş görünüyordu.</p>
<p>“Aleksi, sana bir şey söyleyebilir miyim?”</p>
<p>“Biliyor muydu-”</p>
<p>“Epey zamandır bu hastalığı düşünüyorum,” dedi. Kollarını göğsünün üstünde birleştirdi, yüzü içten ve masumdu. “Kanserin ne olduğunu düşünüyorum. Kanser hücreleri, çoğalarak içinde yaşadıkları şeyi yok ettiklerini bilmeden çoğalıyorlar. İşte böyle açgözlüler, hiç doymuyorlar. Kendi kendilerini öldürüyorlar. Yok ederken yok oluyorlar.” Limonlu soda masadan kalkıp dudakları arasında kayboldu. “Seçeneğin olsaydı böyle bir şey yapar mıydm?”</p>
<p>Peki ya hiçbir seçeneğin yoksa? diye sormak istedim. Peki ya birileri seçimi senin yerine yapmışsa? Bir süre hiçbir şey söylemedim. Ketomaa’nm sorusu havada asılı kaldı. Bir yudum kahve içip bekledim. Ketomaa tekrar bana baktı.</p>
<p>“Demek benim sorumu cevaplamak istemiyorsun ama ben seninkileri cevaplamak zorundayım öyle mi?”</p>
<p>“Bu benim için önemli,” dedim.</p>
<p>“Emin değilim.”</p>
<p>“Ölmezsin ya.”</p>
<p>“Yüzde elli yüzde elli.”</p>
<p>Gözünü bir an olsun kırpmadı, ifadesiz bir şekilde durmaya devam etti. Sonunda konuştu.</p>
<p>“Evet. Tanja, Henrik Saarinen ile görüşüyordu.”</p>
<p>“Tanrım,” dedim. “Sana yıllar evvel Saarinen'i tutuklaman gerektiğini söyleyebilirdim.”</p>
<p>Ketomaa birdenbire öfkelendi, bakışları sertleşti. Onu daha önce böyle gördüğümü hiç hatırlamıyorum.</p>
<p>“Bunları sana aklın başına topla diye anlatıyorum. Bağlantıları kadının ortadan kaybolmasından altı ay önce kopmuş. Zaten öncesinde de yakın bir ilişki değilmiş. Her zamanki yaşlı, zengin adam, genç kadın hikayesinden ibaret.”</p>
<p>“Kim diyor bunu?”</p>
<p>“Polis tabii ki gidip Saarinen’le biraz sohbet etmiş.”</p>
<p>“Sohbet mi etmiş? Ne halt etmeye konuşmuşlar acaba?</p>
<p>Neden suçlama getirip tutuklamamışlar?”</p>
<p>Ketomaa nefes almaya çalışıyormuş gibi birkaç kez ağzını açıp kapadı.</p>
<p>“Bu aralar ağzım çok kuruyor.”</p>
<p>Tıpkı solmuş bir bitkiyi sularcasına ağzını biraz daha suyla doldurdu ve “Elbette sadece sohbet etmemişler. Her şeyi araştırıp bütün olasılıkları olabildiğince değerlendirmişler. Tanja’nın telefon kayıtlarına, e-postalanna, soruşturmada toparladıkları her şeye, tanıkların ifadelerine, tutanaklara bakmışlar, her şeyi didik didik etmişler. Sorgulamak için binlerini çağırmışlar,” dedi.</p>
<p>Öne doğru eğilip dirseklerini masaya dayadı, bakışlan içime işliyordu.</p>
<p>“Sonrası yok. Koca bir hiç. Koskaca altı ay boyunca bir kez bile buluşmamışlar. Tanja Metsâpuro’nun hayatında Henrik Saarinen’in hiçbir izine rastlanmamış.”</p>
<p>Daha da yakınlaştı.</p>
<p>“Anlıyor musun, Aleksi? Ne dediğimi anlıyor musun?”</p>
<p>Ona baktım. “Yüzde elli hayatta kalma şansın var. Kulağa çok da yüksek bir oranmış gibi gelmiyordun Oysa yüzde yirmi ile karşılaştırıldığında, bayağı çok sayılır. Sıfır ile karşılaştırıldığında ise cennetten bir armağan gibi gelir.” Bir an duraksadım ve sordum, “Ne dediğimi anlıyor musun?”</p>
<h3><a id="bookmark13"></a><span style="text-decoration:underline;">EYLÜL 2013</span></h3>
<p>Henrik Saarinen ile tanıştıktan sonra uyuyamadım. Doğal olarak. Geçmiş, kalın, sivri dikenleri olan bir çalı gibiydi.</p>
<p>Küçük odam ve mutfağım bana yabancıydı, her şey üstüme üstüme geliyordu. Gece vakti dışarı baktığımda gökyüzü apaçıktı, yıldızlar yakından geçen uçaklar gibi parlıyordu. Yatağın ayak ucundan mutfağa gidip gelirken ahşap parkeler hafif hafif gıcırdıyordu. Sonunda yürümekten sıkıldım ve bir çay yapıp masaya oturdum.</p>
<p>Yirmi yılın sonunda neredeydim?</p>
<p>Böyle bir anda keşke bir dosya tutabilseydim diye düşündüm; beni haklı çıkaran, teorilerimi kuvvetlendiren yazılı bir belge, bazı ikna edici ayrıntıları, önemli görüşleri gözden geçirebileceğim bir dosya. Ortada böyle bir belge yoktu. Her şey iki kulağımın arasında, beynimdeydi. Hepsi; inandıklarım, bildiklerim, öğrenebildiklerim, ortaya çıkarabildiklerimden ibaretti. Zaman zaman on iki yıl önce hissettiğim o kesinlik duygusuna tutunuyordum. Bazı anlar haklı olmanın nasıl bir şey olduğunu hissediyordum.</p>
<p>Henrik Saarinen’in anneme benzeyen kadınlardan hoşlan-</p>
<p>dığını biliyordum. Gazetelerde resimlerini görmüştüm. Boşandıktan sonra cn az on farklı kadınla birlikte görülmüştü ve bunların yarısı bir şekilde bana annemi hatırlatıyordu. Saarinen’in annemin çalıştığı orta ölçekli taşımacılık şirketi Simo-la’nın sahibi olduğunu biliyordum. Annemin Saarinen’in yönettiği toplantılara katıldığını biliyordum. Annemin kimliğini gizlemek isteyen biriyle tanıştığını biliyordum. Saarinen’in hayatı ve alışkanları ile ilgili bir iki şey biliyordum. Karanlık bir tarafı olduğunu biliyordum fakat elimde somut bir kanıtım yoktu.</p>
<p>Henrik Saarinen de ortalıkta görünmemeye başlamıştı.</p>
<p>Sosyal bir kelebekken, göze batmayan bir yatınmcı ve perde arkasında bir adama dönüşmesi iki aşamada gerçekleşmişti. İlk değişim, genç bir kadının onu tecavüzle suçlamasından sonra oldu. Bir televizyon şovunun yıldızı olan kadın, yanında başka iki kadın ile birlikte gece kulübünden çıkıp alem yapmaya Saarinen’in Eira’daki dairesine gitmiş. Tehtaankatu Caddesi’ndeki eve geldiklerinde bir şey olmuş. Diğer iki kadın, genç kadını Saarinen ile yalnız bırakıp evlerine gitmiş, kadının söylediğine göre Saarinen’in davranışları sonrasında tamamen değişmiş. Kadının üstündekileri yırtıp kemeriyle kadına vurmaya başlamış, önünde zorla diz çöktürüp ayakkabılarını yalamasını emretmiş. Kadın elinden güç bela kurtulmuş, komodinin üstündeki lambayla Saarinen’e vurup sokağa kaçmış. Vakit geçirmeden olan biteni sansasyonel haberler yapan bir gazeteye anlatmış sonra da bütün suçlamaları geri çekmişti. Yine de olayın Saarinen üzerinde bir etkisi olmuştu. Bir gözü şiş, çenesinin üzerinde de bandaj olan halinin bir fotoğrafı çıkmıştı. Bandajın altından gözüken koyu renkli dikişlerden çenesinde ufak tefek çiziklerden fazlası olduğu belliydi.</p>
<p>İkinci değişim bu olaydan biraz daha sonra, Tanja Metsâ-puro’n m ortadan kaybolmasından ise hemen önce olmuştu. Saarinen’in uzun yıllar yönetici olarak çalışan ve aynı zamanda holdinglerinden birinin Genel Müdürü olan eski dostu, pozisyonundan istifa edip Almanya'ya taşınmıştı. Kimse konu hakkında yorum yapmamış ve bu ayrılığın nedeni hiçbir zaman kamuya açıklanmamıştı. Bu olayların akabinde Saarinen manşetlerden tamamen inmişti.</p>
<p>Dışarı bakıp geceyi seyrettim ve ben burada ayaktayken Henrik Saarinen’in sadece yüz metre mesafede uyuduğunu düşündüm. Yirmi yılın sonunda sorularımın cevaplarının saklı olduğu adam bana bir taş atımı kadar uzaktı. Tek yapmam gereken bu soruları sormanın bir yolunu bulmak ve cevabını almak için ne gerekiyorsa yapmaktı.</p>
<p>Annemi bulmak istiyordum. Vedalaşmak istiyordum. Yirmi yıl önce o ekim gecesinde ne olduğunu ve bunun nedenini bilmek istiyordum. Cevaplar istiyordum.</p>
<p>Önce omuzlarıma oradan da boynuma ve başıma bir ağrı girdi. Ağrıyan yerlerimi nazik hareketlerle ovdum. Kalkıp bir şeyler atıştırıp aspirin almaya karar verdim, kabuslar göreceğimi bilsem de uyumaya çalışacaktım. Şakaklarıma parmak uçlarımla masaj yaptım, dairemin kapısının önüne varıncaya kadar merdivenlerden gelen ayak seslerini, gıcırtıları duymadım. Kısa ve kibar bir şekilde kapının tıklatıldığını duydum, mikrodalga fırının ekranından saate baktım. Kırmızı ekran 00:51 ’i gösteriyordu. Yerimden kalkıp kapıya yöneldim. Işıkları açmadan, kimin geldiğini sormadan kapıyı açtım. Kim olduğunu biliyordum.</p>
<p>Amanda yıldızların aydınlattığı noktada duruyordu, yüzü gölgede kalmıştı, “Bil bakalım ayakta olduğunu nasıl tahmin ettim,” dedi.</p>
<p>“Hiçbir fikrim yok.”</p>
<p>“Babamla tanışmışsın.”</p>
<p>Yana doğru çekildim.</p>
<p>“Çay içer misiniz? İkram edecek daha sert bir şeyim yok.”</p>
<p>“Bir fincan çay iyi gider.”</p>
<p>İçeri girdi ve odanın tam ortasında durdu. Küçük mutfağa gidip çaydanlığı doldurdum ve düğmesine bastım. Masanın diğer tarafındaki tahta sandalyeyi gösterdim. Amanda oturdu. Beyaz spor ayakkabılar ve boru paça bir kot pantolon giymişti, üzerinde de siyah bir deri ceket vardı.</p>
<p>“Yaptığın şey bu mu?” diye sordu. “Bütün gece karanlıkta mı oturuyorsun?”</p>
<p>“Lambanın düğmesi hemen arkanızda.”</p>
<p>“Böyle iyi.”</p>
<p>Çaydanlıktan çıkan ses sanki çaydanlıktan değil de bir düzine radyatörden çıkıyordu. Dolaptan bir tane kupa, diğer dolaptan da bir poşet çay aldım, her ikisini de önüne koydum. O ise etrafına göz gezdirdi. Gözleri belli ki karanlığa alışmıştı, benim gördüklerimi görebiliyordu: Bir oda, bir mutfak, basit mobilyalar, bir yığın kitap ve bir iki eşya. Tekrar bana baktı.</p>
<p>“Evi soyup soğana çevirmişler galiba.”</p>
<p><span style="font-style:italic;">“House and Garden</span> dergisindekiler gibi değil tabii.”</p>
<p>Gözleri yıldızların ışığıyla pırıl pırıl parlıyordu. Sağ elini masanın üzerine koyup sanki içinde gerçekten çay poşeti var mı diye kontrol eder gibi çay paketine parmaklarını bastırdı. Ben hâlâ mutfağın girişinde durmuş, çaydanlığın kaynamasını bekliyordum.</p>
<p>“İçki içince bazen çizgiyi aşabiliyorum... Bütün o hikayeler. Ayyaş zırvaları. Sende çok yanlış bir intiba bıraktım.”</p>
<p>Su kaynamaya başlamıştı. Çaydanlığı aldım, iki kupayı da ağzına kadar doldurdum. Yükselen buhar, yıldızların aydınlattığı odada mavi ve nasıl olduysa sert bir cisim gibi görünüyordu, sanki elimi uzatsam yakalayacak ve avcıımıın içine alıp neden yapıldığını görebilecektim.</p>
<p>“Önemli değil.&quot; dedim. “Bu konunun üstünde durmayacağım.”</p>
<p>“Gerçi şu yaptığım da pek akıllıca bir iş değil. Gecenin bir yarısı buraya gelmek.”</p>
<p>Çay poşetini kupasına daldırdı sonra da masanın diğer tarafına koyduğum kaşıkla poşeti çıkardı. Kupayı kaldırdığında, buharda peşinden tıpkı bir köpek gibi onu takip etti.</p>
<p>“Epey acınası bir hayatım olduğunu düşünüyorsundur,&quot; dedi.</p>
<p>“Hayatınız hakkında hiçbir şey bilmiyorum.”</p>
<p>“Her şey dışında. Sana her şeyi anlattım. Bana bütün gün dert oldu, tabii sadece o da değil. Başka bir şey daha var.&quot;</p>
<p>“Bu sabah evden erken çıktığınızı fark ettim.”</p>
<p>Amanda, koyu renkli maskarasının arasından griye çalan mavi gözleriyle bana bakıyordu. Gecenin bu saati olmasına rağmen makyajı mükemmel görünüyordu, saçları pırıl pırıl parlıyordu. Ona bakarken kıyıda olanları anlayabiliyordum. O soğuk, rüzgarlı, yağmurlu havada iskelede durup neden denize baktığımı anlayabiliyordum. Zaten yine aynı sebeple az önce kapıyı açıp onu içeri davet etmiştim.</p>
<p>“Helsinki'ye gittim, hafta sonunu orada geçiririm diye düşünmüştüm. Hafta sonundan ne kaldıysa. Sonra fikrimi değiştirdim.” Çayından bir yudum aldı. “Bugün hiç içki içmedim.”</p>
<p>“Peki.”</p>
<p>“Sana bir şey açıklamak zorunda olduğum için demiyorum.”</p>
<p>Arkasına yaslandı, kollarını bağladı ve pencereye doğru döndü. Ortam o kadar sessizdi ki buzdolabından çıkan hafit gürültüyü bile duyabiliyordum.</p>
<p>“Tesadüflere inanır mısın?” diye sordu.</p>
<p>“Değişir.”</p>
<p>Gülümsedi ve tekrar bana baktı. Ellerini masanın üzerine koydu.</p>
<p>“Bu sorunun cevabının her zaman ya evet ya da hayır olduğunu düşünmüşümdür.”</p>
<p>“îki cevaptan birini seçmek zorunda olsaydım hayır derdim. Tesadüflere inanmam.”</p>
<p>“Ben de inanmam.”</p>
<p>Ayağa kalktı ben de öyle yaptım. İkimiz de odanın tam ortasına geldik. Dudaklarında tuz, ruj ve sakız çiğnediği için bir de nane tadı vardı. Nefesi ağırdı ve titriyordu. Hem muhteşem hem de son derece yanlış bir şey yapıyormuşum gibi hissediyordum.</p>
<p><span style="font-weight:bold;text-decoration:underline;">altın kızlar</span></p>
<h3><a id="bookmark14"></a><span style="text-decoration:underline;">AĞUSTOS 1993</span></h3>
<p>Dışarıda hava açık, tek bir bulut yok, güneş masmavi gökyüzünde yükselmiş. Cumartesi olmalı çünkü başka bir gün olsaydı kütüphaneye annem işten geldikten sonra akşam giderdik. Kütüphanedeki tek kişi kütüphaneci, o da masasında oturmuş hiç hareket etmeden gözlerini dikip kütüphane kapısına bakıyor. Raftan kitap çekince bir toz bulutu birkaç saniye havada asılı kalıyor, tanecikler yıldız gibi parlayıp bir anda yok oluyorlar.</p>
<p>Annemin önünde büyüklü küçüklü kitaplar, dergiler var. Parlak ışık kümesinin tam ortasında oturmuş, üzgün görünüyor. Onu daha önce hiç böyle görmemiştim. Kütüphane bir fare kadar sessiz olduğundan kitapların, dergilerin sayfalarını birbiri ardına hızlı hızlı çevirince çıkan ses kulağa yüksek geliyor. Kalın telli, kestane rengi saçlarını kulağının arkasına almış, önündeki işe dalıp gitmiş görünüyor. Sanki görünmez bir kalemle işaretliyormuş gibi sağ elinin orta ve işaret parmağını bir dergi sayfasından bir kitap sayfasına götürüp tekrar aynı yere geri dönüyor.</p>
<p>Onu önce uzaktan, rafların arasından izliyorum, sonra da yanına gidiyorum. Göz alıcı ışıkta adeta parlayan açık mavi bir gömlek giymiş. Gözlerini dört açmış, pür dikkat inceliyor - aradığı şeyi buluyor.</p>
<p>Ne yapıyorsun? diye soruyorum.</p>
<p>Cevap vermiyor, okumaya, görünmez işaretlerini koymaya devam ediyor. Tekrar soruyorum. Bu sefer başını kaldırıp bana bakıyor fakat aklı hâlâ okuduğu şeyde. O da durumu fark ediyor, birkaç defa göz kırpıp gülümsüyor.</p>
<p>Bir şey arıyorum.</p>
<p>Ne anyorsun?</p>
<p>Masanın üstündeki dergiler sıkıcı tablolarla, sanki titreyen ellerle çalakalem çizilmiş siyah, beyaz şekillerle dolu. Bana istatistiki bilgiler gibi geliyor. Annemin işi ile alakalı olmalı. Dergilerden biri farklı. Renkli ve üzerinde insanların kocaman resimleri basılmış. Birkaçının elinde içki kadehleri var. Hepsi gülümsüyor. Bazılarının dişleri o kadar beyaz ki sanki sayfada tam ağızlarına denk gelen yer delinmiş de altındaki bembeyaz kağıt görünüyormuş gibi duruyor.</p>
<p>Annemin ilgisini çeken bir şey var.</p>
<p>Annemin sesi kütüphanede farklı çıkıyor. Kısık ama çok net. Tekrar resimlere bakıyorum.</p>
<p>Onları tanıyor musun? diye soruyorum. Ellerinde içki kadehleri, ne olduğunu anlayamadığım bir şeye kahkahalarla gülüyormuş gibi görünen insanları kast ediyorum.</p>
<p>Önce sorumu anlamış gibi görünmüyor. Sonra da önündeki resme bakıyor.</p>
<p>Tanrım, hayır, diyip sayfayı çeviriyor, kapaktaki resmi görüyorum. Koyu renk takım elbiseli, kırmızı kravat takmış, yuvarlak gözlüklü şık bir adamın resmi. Sanki fotoğrafçının ne düşündüğünü biliyormuş gibi makineye bakıyor.</p>
<p>Annem gözlerini ayırmadan resme bakıyor. Adeta adamın</p>
<p>bir şey söylemesini beklermiş gibi görünüyor. Adam hiçbir şey söylemiyor. Işık adeta yağmur gibi üzerine yağıyor.</p>
<p>O derginin bir kopyası bende var. Annemin okuduğu derginin kendisi değil tabii ki ama bunun bir önemi yok. Önemli olan 1993 Ağustos sayısının kapağındaki adamın Henrik Saarinen olması.</p>
</body>
</html>