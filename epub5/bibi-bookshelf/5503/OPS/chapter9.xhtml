<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yaşasın Ç Harfi Kardeşliği</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="70" id="page70"></span><st c="0">Ali’nin rüyasındaki evler</st></h1>
		<p><st c="26">Rüyasında ev ev dolaştı durdu. </st><st c="58">“Bilgisayarımı kaybettim. </st><st c="84">Burada mı?” deyip, ilk gördüğü evden içeriye dalıyordu. </st><st c="140">Girdiği evler daha önce gördüklerine benzemiyordu. </st><st c="191">Ama her gittiği evde mutlaka anne ve babasıyla karşılaşıyordu. </st><st c="254">Annesi hiç konuşmuyor, sorulara cevap vermiyordu. </st><st c="304">Babası ise kâğıtlara yazılar yazıp duvarlara yapıştırıp duruyordu.</st></p>
		<p><st c="370">İlk girdiği evin içi bomboştu. </st><st c="402">Ama duvarlarında gömme dolaplar vardı.</st></p>
		<p><st c="440">“Bu nasıl ev?” diye korkuyla bağırdı. </st><st c="479">Sesi yankılanarak geri döndü. </st><span><st c="509">“Buuu nasıl evvvv!”</st></span><st c="528"> Bir anda yüreği buz kesmişti. </st><st c="559">Aniden dolabın birinden </st><span epub:type="pagebreak" title="71" id="page71"></span><st c="583">babası çıktı. </st><st c="597">Duvara, üstünde </st><span><st c="613">“DOLAP EV”</st></span><st c="623"> yazan bir kâğıt yapıştırdı.</st></p>
		<p><st c="651">Sonra, dolapların içinden koltuklar, sehpalar çıkarıp, sağa sola yerleştirdi. </st><st c="730">Boş oda, bir anda oturma salonu olmuştu. </st><st c="771">Ali’nin salonda oturmak gibi bir niyeti yoktu.</st></p>
		<p><st c="817">“Çalışma odasına gitmek istiyorum!” diye bağırdı. </st><st c="868">“Bilgisayarım orada olabilir!”</st></p>
		<p><st c="898">Babası koltukları dolaba geri koyup, bir başka dolaptan çalışma masası ve sandalye çıkardı. </st><st c="991">Boş mekân, bu defa da çalışma odasına dönüşmüştü.</st></p>
		<p><st c="1040">Ali hayretle masaya doğru ilerledi. </st><st c="1077">Masada bilgisayar yerine bir daktilo vardı. </st><st c="1121">“Yanlış adresteyim,” diye mırıldandı. </st><st c="1159">Koşarak dışarı çıktı. </st><st c="1181">Üstünde tavşanların hoplayıp zıpladığı, geniş basamaklı bir merdivenle karşılaştı.</st></p>
		<p><st c="1263">“Bu merdiven bir eve gidiyor mu?” diye merakla sordu.</st></p>
		<p><st c="1317">Basamaklarda babası beliriverdi. </st><st c="1351">Merdivenin en üst basamağına bir kâğıt astı. </st><st c="1396">Kâğıtta, </st><span><st c="1405">“BU MERDİVEN EVİN KENDİSİDİR ZATEN”</st></span><st c="1440"> yazılıydı. </st><st c="1452">Birden annesini fark etti. </st><st c="1479">Annesi üçüncü basamakta oturuyor, tavşanlara havuç verip, turpları suluyordu. </st><st c="1557">Üçüncü basamak, evin bahçesi olmalıydı.</st></p>
		<p><st c="1596">Babasına, “Beni salona götür,” dedi.</st></p>
		<p><st c="1633">Babası gülerek, “İlk iki basamak salondur,” dedi.</st></p>
		<p><span epub:type="pagebreak" title="72" id="page72"></span><st c="1683">Gerçekten de, merdivenin ilk basamakları diğerlerinden genişti. </st><st c="1748">Basamaklara sandalyeler, koltuklar, sehpalar koymuşlardı. </st><st c="1806">Ali’nin bilgisayarı çalışma odasında olabilirdi.</st></p>
		<p><st c="1854">Onuncu basamağa kadar tırmanıp, evin çalışma odasını buldu. </st><st c="1915">Kırık dökük, beyaz bir masa ve üstünde pinekleyen, fosforlu gözlü bir kediyle karşılaştı. </st><st c="2005">Gözleri otomobil farı gibi, baktığı yeri aydınlatıyordu. </st><st c="2062">Ne yazık ki, Ali’nin bilgisayarı burada da yoktu.</st></p>
		<p><st c="2111">Umutsuzca merdivenin sonuna kadar tırmandı. </st><st c="2156">Uçsuz bucaksız, yemyeşil bir ovaya ulaştı.</st></p>
		<p><st c="2198">Ovada neşe içinde yürüdü. </st><st c="2225">Arılar vızıldıyor, kelebekler uçuşuyordu. </st><st c="2267">Uzaklarda bir yerde annesi ip atlıyor, babası top oynuyordu. </st><st c="2328">İleriye koştu. </st><st c="2343">Koştukça, ufuk çizgisi yakınlaşacağına uzaklaştı.</st></p>
		<p><st c="2392">Sağında aniden bir dağ belirdi. </st><st c="2425">Dağın hemen dibinde dev bir dönme dolap vardı. </st><st c="2472">Yanı başında ise dedesi duruyordu. </st><st c="2507">Ali, onu görünce çok sevindi. </st><st c="2537">Kollarını çaresizce iki yana açarak, “Ev ev dolaşıyorum. </st><st c="2594">Bilgisayarımı arıyorum,” dedi.</st></p>
		<p><st c="2624">Dedesi, “Merak etme,” der gibi baktı ve elindeki boruyu öttürdü.</st></p>
		<p><st c="2689">Annesi ve babası, köpekler, kediler, karga ve martılar bir anda yanına üşüştüler. </st><st c="2772">Sevinçle dönme dolaba bindiler. </st><st c="2804">Ali ve dedesi onları izledi.</st></p>
		<p><span epub:type="pagebreak" title="73" id="page73"></span><st c="2832">Dedesi güldü.</st></p>
		<p><st c="2846">“Bu dönme dolap bir evdir,” dedi.</st></p>
		<p><st c="2880">Elindeki telefonun bir düğmesine basarak, dolabı hareket ettirdi. </st><st c="2947">Bu, amcasının hediye ettiği telefondu. </st><st c="2986">Yavaş yavaş yükseldiler. </st><st c="3011">Biraz sonra dönme dolap durdu. </st><st c="3042">Ali hayretle, dağın yamacında, tam kendi göz hizasında bir televizyon olduğunu gördü.</st></p>
		<p><st c="3127">Dedesi Musa Bey, “Burası televizyon odamız,” diye mırıldandı. </st><st c="3190">Elindeki telefonu dağa tutarak televizyonu çalıştırdı. </st><st c="3245">Ekranda aniden amcası belirdi.</st></p>
		<p><st c="3275">Amcası Sedat Bey sırıtarak, “Bu televizyonun ömrü birkaç saniye sonra tükenecek!” dedi.</st></p>
		<p><st c="3363">Gerçekten de, televizyon ekranı bir anda kararıverdi.</st></p>
		<p><st c="3417">Dedesi dönme dolabı biraz daha döndürdü. </st><st c="3459">Azıcık yükseldiler ve durdular.</st></p>
		<p><st c="3490">Bu sefer de tam kendi hizalarında, dağın yamacına yerleştirilmiş bir mutfakla karşılaştılar. </st><st c="3584">Mutfağın önündeki düzlüğe atladılar. </st><st c="3621">Çay içip, kek, pasta yediler. </st><st c="3651">Çene çalıp, gevezelik ettiler.</st></p>
		<p><st c="3681">Sonra tekrar dönme dolaba binip yükseldiler.</st></p>
		<p><st c="3726">Bu defa, dağın yamacına oyulmuş bir çalışma odasıyla burun buruna geldiler. </st><st c="3803">Odada masa, sandalye ve bir de kitaplık vardı. </st><st c="3850">Ali heyecanla odaya atladı. </st><st c="3878">Sağı solu didik didik etti. </st><st c="3906">Ne yazık ki, burada da bilgisayarı yoktu.</st></p>
		<p><span epub:type="pagebreak" title="74" id="page74"></span><st c="3947">Dönme dolap döndükçe, bahçeler, yatak odaları, banyo ve tuvaletlerle karşılaştılar. </st><st c="4032">Ama bilgisayardan eser yoktu.</st></p>
		<p><st c="4061">Tur tamamlanır tamamlanmaz, Ali dışarı fırladı. </st><st c="4110">Koşmaya başladı. </st><st c="4127">Bilgisayarı bir yerlerde olmalıydı, ama nerede? </st><st c="4175">Etrafta ev falan gözükmüyordu. </st><st c="4206">Zaten rüyalar âleminin sınırına gelmiş olmalıydı. </st><st c="4256">Çünkü karşısına kocaman bir duvar çıkmıştı.</st></p>
		<p><st c="4299">Kerpiç duvarın yanında babası duruyordu.</st></p>
		<p><st c="4340">“Bu duvarı delip, evlere nasıl ulaşabilirim?” diye ona sordu.</st></p>
		<p><st c="4402">Babası gülerek duvara bir kâğıt yapıştırdı. </st><st c="4447">Kâğıdın üstünde, </st><span><st c="4464">“BURASI BİR EVDİR!”</st></span><st c="4483"> yazılıydı.</st></p>
		<p><st c="4494">Ali hayretle, “Böyle ev mi olur?” dedi. </st><st c="4535">“Bu düpedüz bir duvar.”</st></p>
		<p><st c="4558">Babası güldü.</st></p>
		<p><st c="4572">“Bu ev bir İsviçre çakısına benzer,” dedi. </st><st c="4616">“Her şey içindeki yuvalara gizlenmiştir.” Elini uzatıp, duvarın bir parçasını kendisine doğru çekti. </st><st c="4717">Tuttuğu parça, tıpkı çakının içinden çıkan bir bıçak gibi onlara doğru geldi.</st></p>
		<p><st c="4794">Babasının tuttuğu parça birbirinin üzerine katlanmış başka parçalardan oluşuyordu. </st><st c="4878">Sonra babası onları yatay bir hale getirdi ve katları açtı. </st><st c="4938">Bir masa meydana geldi. </st><st c="4962">Daha sonraki parçanın içindense, yine aynı şekilde katlanarak açılan bir mutfak tez</st><span epub:type="pagebreak" title="75" id="page75"></span><st c="5045">gâhı çıktı. </st><st c="5058">Duvarda bazı çekmeceler olduğunu gördü. </st><st c="5098">Onlar dolaplar olmalıydı. </st><st c="5124">Çekmecelerin içinden, katlanmış sandalyeler çıkarıp açtılar. </st><st c="5185">Duvar bir anda bir mutfağa dönüşmüştü.</st></p>
		<p><st c="5223">Babası aynı yöntemle masa, sandalye ve tezgâhı katlayıp duvara geri soktu. </st><st c="5299">Başka parçaları kendine doğru çekerek bir çalışma odası kurdu. </st><st c="5362">En son çıkardığı parça bir bilgisayardı. </st><st c="5403">Ama ne yazık ki, gerçek bir bilgisayar değildi. </st><st c="5451">Sadece bir maketti.</st></p>
		<p><st c="5470">Ali hayal kırıklığına uğramıştı. </st><st c="5504">“Burda hiçbir şey sahici değil!” diye bağırdı.</st></p>
		<p><st c="5550">Biraz yürüyünce kendini çimenlerle kaplı bir arsanın içinde buldu. </st><st c="5618">Çevreyi kolaçan ederek yürüdü, yürüdü. </st><st c="5657">Aniden, yere dik duran ve dönen koca bir silindirle karşılaştı.</st></p>
		<p><st c="5720">Anne ve babası ortada yoktu.</st></p>
		<p><st c="5749">‘Sakın bu da bir ev olmasın?’ diye düşündü. </st><st c="5794">Sağına soluna baktı. </st><st c="5815">Silindirin ne kapısı ne de penceresi vardı. </st><st c="5859">Yaklaşınca, tepesinde çatı olmadığını fark etti. </st><st c="5908">Yukardan içine bakmak için, jet hızıyla yanındaki tepeye tırmandı. </st><st c="5975">Bir de ne görsün? </st><st c="5993">Annesiyle babası silindirin yan duvarında oturmuyorlar mı?</st></p>
		<p><st c="6051">Dönme kuvveti onları duvara yapıştırmıştı.</st></p>
		<p><st c="6094">“Çok komik gözüküyorsunuz!” diye sevinçle seslendi.</st></p>
		<p><st c="6146">Babası ayağa kalkınca, yere paralel bir hal aldı. </st><span epub:type="pagebreak" title="76" id="page76"></span><st c="6197">Duvarın üstünden yürüyerek yukarıya, neredeyse Ali’nin yanına kadar geldi. </st><st c="6272">Ellerini tutması için ona uzattı.</st></p>
		<p><st c="6305">Ali çabaladı, ama dönen babasının ellerini tutmayı başaramadı. </st><st c="6369">Onlara katılmaktan başka çaresi yoktu. </st><st c="6408">Pürdikkat, sağa sola tutunarak, silindirin içine süzülüverdi. </st><st c="6470">Vay canına! </st><st c="6482">Bir anda dönme kuvvetinin etkisine girip, o da duvara yapışıvermişti. </st><st c="6552">Ali de artık yere paralel, yan duvara dik yürüyebiliyordu. </st><st c="6611">Bambaşka bir boyuttaydı!</st></p>
		<p><st c="6635">“Şimdiye kadar düşündüğüm her şey yalanmış!” diye sevinçle kollarını iki yana açtı. </st><st c="6720">“Çünkü, hiç yere paralelken düşünmemiştim.” Bilgisayarı bile aklına gelmiyordu artık. </st><st c="6806">Mutluluk bu olmalıydı!</st></p>
		<p><st c="6828">Aniden bir ses, kulaklarını tırmaladı.</st></p>
		<p><st c="6867">“Eskiciiiiiii!”</st></p>
	</section>
<div id="charCountTotal" value="6883"></div></body>
</html>
