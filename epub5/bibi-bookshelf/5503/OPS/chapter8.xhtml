<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yaşasın Ç Harfi Kardeşliği</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="60" id="page60"></span><st c="0">On sekiz bin beş yüz altı tık!</st></h1>
		<p><st c="31">Ali ertesi gün süklüm püklüm okula gitti. </st><st c="74">Sınıf öğretmenine durumu nasıl açıklayacağıyla ilgili epey hazırlık yapmıştı. </st><st c="152">Ama yine de heyecanlanıyordu. </st><st c="182">Öğretmeni, “ömür törpüleme mühendislerinin” çalışmalarından haberdar olmayabilirdi. </st><st c="266">Ali’nin söylediklerini inandırıcı bulmayabilirdi.</st></p>
		<p><st c="315">Okulun kapısından adımını içeri atar atmaz, bütün gözlerin üzerinde olduğunu hissetti.</st></p>
		<p><st c="402">Merdivenlere doğru yürürken bahçedeki çocuklar etrafına üşüştüler. </st><st c="470">Sevinç, kalabalığın en önündeydi. </st><st c="504">Ali’nin kim olduğunu bile hatırlamayan Sevinç gitmiş, yerine bambaşka biri gelmişti.</st></p>
		<p><span epub:type="pagebreak" title="61" id="page61"></span><st c="588">“Seninle gurur duyuyoruz,” diyerek ona sarıldı.</st></p>
		<p><st c="636">“Neden?” diye şaşkın şaşkın mırıldandı Ali. </st><st c="681">“Ben onca beceriksizlikten başka bir şey yapmadım ki.”</st></p>
		<p><st c="735">Sevinç, “On sekiz bin beş yüz altı tık!” diye ona cevap verdi. </st><st c="799">“Bir gün içinde üstelik. </st><st c="824">Kırılması zor bir rekor.”</st></p>
		<p><st c="849">“Google Arama’da en çok senin ismin tıklanmış.”</st></p>
		<p><st c="897">“Son yirmi beş günün rekorunu kırdın.”</st></p>
		<p><st c="936">Ne diyeceğini bilemedi Ali. </st><st c="965">Tıklanmak umurunda bile değildi.</st></p>
		<p><st c="997">“Bilgisayarım–” diye tam anlatmaya koyulmuştu ki, Sevinç aldırmadı. </st><st c="1066">Olimpiyat rekoru kırmış bir sporcunun antrenörü edasıyla fısıldadı:</st></p>
		<p><st c="1133">“Keşke, kaybolmayı bir kaç gün daha sürdürseydin. </st><st c="1184">Yirmi beş bin tıka çıkıp, iki aylık rekor kırabilirdin.”</st></p>
		<p><st c="1240">Ali, “Ama ödevim–” diyecek oldu.</st></p>
		<p><st c="1273">“Ödevi boş ver. </st><st c="1290">Hiçbir ödev o kadar tıklanmaz! </st><st c="1321">İnan bana, bu çok iyi bir şey!”</st></p>
		<p><st c="1352">Sevinç’e bir şeyler anlatmak imkânsızdı. </st><st c="1394">“Gurur, başarı, harikulade” gibi kelimelerin geçtiği cümleler kurup, çevreye hava atmakla meşguldü.</st></p>
		<p><st c="1493">Sonunda Sevinç, onu fark etmişti. </st><st c="1528">Daha ne istiyordu ki? </st><st c="1550">Ali mutluluktan havalara uçmalıydı. </st><st c="1586">Oysa o, hüngür hüngür ağlamak istiyordu.</st></p>
		<p><st c="1626">‘Sanırım böyle fark edilmek istemiyorum,’ diye </st><span epub:type="pagebreak" title="63" id="page63"></span><st c="1674">düşündü. </st><st c="1683">Hiçbir şey yapmamıştı ki. </st><st c="1709">Sadece tıklanmıştı.</st></p>
		<figure>
			<img src="image/img08.jpg" alt="Resim 08" />
		</figure>
		<p><st c="1728">Derse alkışlar eşliğinde girdi.</st></p>
		<p><st c="1760">Öğretmeni, içeri girer girmez onu kucakladı.</st></p>
		<p><st c="1805">“Arkadaşınız Ali’yi tebrik ediyorum. </st><st c="1843">Ona en yüksek notu verdim,” dedi.</st></p>
		<p><st c="1876">Vay canına! </st><st c="1889">Demek bu kadar basitti ha? </st><st c="1916">Çalışmanın değil, sadece tıklanmanın önemli olduğu bir dünyada yaşıyordu.</st></p>
		<p><st c="1989">Mühendislerin ömür törpülediği bir dünyanın normali buydu belki de... </st><st c="2060">Zihnindeki başarı kavramını gözden geçirmeliydi. </st><st c="2109">Kendisi hatalıydı. </st><st c="2128">Eski çamaşır makinelerinin yetmişinci doğum gününü kutluyordu. </st><st c="2191">Eskiler gibi iki isimli olmaya çalışıyor, soyadının sonuna Ç harfi ekliyordu. </st><st c="2269">Modası geçmiş küçük bir dinozordu o!</st></p>
		<p><st c="2305">Öğretmeni sevinçle devam etti:</st></p>
		<p><st c="2336">“Arkadaşınız Ali’yi niye kutladığımı merak ettiniz, değil mi? </st><st c="2399">Onu, dün bana gönderdiği ödevi için kutladım. </st><st c="2445">Ödevi gönderme yöntemi, eğitim sistemimize biraz aykırı da olsa...”</st></p>
		<p><st c="2512">Ali kızardı bozardı. </st><st c="2534">Ödev falan gönderdiğini sanmıyordu.</st></p>
		<p><st c="2569">“Ali Hoşgörüç, ödevini Facebook’tan göndermiş. </st><st c="2617">Yine de kabul ettim.”</st></p>
		<p><st c="2638">Sevinç, heyecanla el kaldırdı.</st></p>
		<p><span epub:type="pagebreak" title="64" id="page64"></span><st c="2669">“Ben okudum öğretmenim. </st><st c="2694">İki gündür üyesi olduğum, Ç Harfi Kardeşliği sitesine de göndermiş. </st><st c="2762">Çok beğendiğimi söylemeliyim.”</st></p>
		<p><st c="2792">Konuşulanlar tamamen yalandı! </st><st c="2823">Hem de en kuyruklusundan. </st><st c="2849">Ali günlerdir o siteye adımını bile atmamıştı.</st></p>
		<p><st c="2895">Olaylar istediği gibi, ama kendi kontrolü dışında gelişiyordu.</st></p>
		<p><st c="2958">“Bütün bunları ben mi yapmışım?” der gibi Sevinç’e baktı. </st><st c="3017">Sevinç’in gözleri ışıl ışıldı.</st></p>
		<p><st c="3047">“Hayır! </st><st c="3056">Ben ödev falan göndermedim!” demenin âlemi yoktu. </st><st c="3106">Şövalyeliğin sırası değildi! </st><st c="3135">Her şey yoluna girmişti işte. </st><st c="3165">Gizli bir el, karışıklıkları bir anda düzeltivermişti. </st><st c="3220">Önemli olan bu değil miydi?</st></p>
		<p><st c="3247">Öğretmeni, “Özellikle dedesini anlattığı bölüm harika!” diye devam etti. </st><st c="3321">“Şu bölümü okumadan geçemeyeceğim:</st></p>
		<p><st c="3355">“İstanbul dedeme kalmıştı. </st><st c="3383">Şehrin borazancısıydı o! </st><st c="3408">Bomboş sokaklarda, borusuyla marşlar çalarak tek başına dolaşıyor, istediği eve girip çıkıyordu.”</st></p>
		<p><st c="3505">Ali, kesinlikle böyle bir şeyler yazmamıştı. </st><st c="3551">“Kalıbımı basarım ki, yalan!” diye bağırmak çok isterdi, ama yapamazdı. </st><st c="3623">Bir hırsız, Facebook hesabını, dahası elektronik posta adresini ele geçirmiş olmalıydı! </st><st c="3711">İşin tuhafı, kötülük değil, iyilik yapan bir hırsızdı.</st></p>
		<p><st c="3765">Öğretmen devam etti:</st></p>
		<p><span epub:type="pagebreak" title="65" id="page65"></span><st c="3786">“Dedem savaştan korkuyordu. </st><st c="3815">Savaş, insanların ömrünün kısaltılması için icat edilmişti. </st><st c="3875">Oysa o, uzun ömürlü ve sağlıklı yaşamak istiyordu. </st><st c="3926">Evlere girip çıkıyor, bahçelerdeki ağaçlara tırmanıyor, dallardaki meyveleri mideye indiriyordu. </st><st c="4023">Ömrü uzatmanın tek kuralı vardı: Barış. </st><st c="4063">Sürekli barış! </st><st c="4078">Doğayla, insanlarla, kendiyle, hayvanlarla...</st></p>
		<p><st c="4123">“Aynen öyle yaptı. </st><st c="4143">Çocuklarla, büyüklerle, kedilerle, kuşlarla, evlerle, bulutlarla, kaldırım taşlarıyla arkadaş oldu.</st></p>
		<p><st c="4242">“Sokak hayvanlarını gözleyip durdu. </st><st c="4279">Borusundan farklı sesler çıkararak farklı hayvanları çağırmayı öğrendi. </st><st c="4351">Kedileri, köpekleri bir araya toplayabiliyor, isterse tek tek de çağırabiliyordu. </st><st c="4433">Kısa sürede onlara hükmetmeyi öğrenmişti. </st><st c="4475">Gözün gördüğü her şey ondan soruluyordu. </st><st c="4516">Sokakların kralıydı o! </st></p>
		<p><st c="4539">“İyi bir yönetici olmanın tek bir şartı vardır. </st><st c="4587">O da, hiç kimseyi yönetmeye ihtiyaç duymamaktır... </st><st c="4638">İşte, dedem bu kuralı harfiyen yerine getiriyordu. </st><st c="4689">Hiçbir şey yapması gerekmiyordu. </st><st c="4722">Her şey nasıl olsa tıkır tıkır çalışıyordu.</st></p>
		<p><st c="4765">“Kediler zamanı gelince uyukluyor, avlanıyor ve miyavlıyordu. </st><st c="4828">Köpekler tam zamanında gerinmeyi, havlamayı ya da ulumayı beceriyordu.</st></p>
		<p><st c="4898">“Güneş, her defasında doğudan doğup, batıdan batma görevini eksiksiz yerine getiriyordu.</st></p>
		<p><span epub:type="pagebreak" title="66" id="page66"></span><st c="4987">“Rüzgârlar harika çalışıyordu. </st><st c="5019">Lodos hiç şaşmadan güneybatıdan, poyrazsa kuzeydoğudan esiyordu.</st></p>
		<p><st c="5083">“Yağmur da işini düzgün yapıyordu. </st><st c="5119">Islak olmayı asla ihmal etmiyordu.</st></p>
		<p><st c="5153">“Kar, ah kar! </st><st c="5168">Nasıl sorumluluk sahibiydi bilseniz... </st><st c="5207">Bir dediğini iki etmemişti şimdiye kadar. </st><st c="5249">Hiç bir zaman siyah, mavi, mor ya da kırmızı olmazdı. </st><st c="5303">Hep, olması gerektiği gibi bembeyazdı.</st></p>
		<p><st c="5341">“Tavuklar yönetmeliklere uyuyor, ‘gıd-gıd-gıdaaak’ sesi çıkararak gıdaklayabiliyordu. </st><st c="5428">Horozlar sanki yıllarca şan dersi almış gibi, müzik prensiplerine sıkı sıkıya bağlıydılar. </st><st c="5519">İster erken ötsünler ister geç, ‘ü-ürrrüüü-üüü’ sesini mi minör tonundan çıkarabilmeyi başarıyorlardı.</st></p>
		<p><st c="5621">“Dedem de yattığı yerden mutlu mutlu, ‘Benim yapabileceğim bir şey yok,’ diye düşünüyordu. </st><st c="5713">‘Her şey yolunda.’</st></p>
		<p><st c="5731">Tabii ki, iyi yönetici olmanın da büyük zorlukları vardı. </st><st c="5790">Dedeme de çok önemli bir görev düşüyordu. </st><st c="5832">Aklını kullanıp, bu gidişatı bozmamak.</st></p>
		<p><st c="5870">“O da bunu tam anlamıyla yerine getiriyordu.</st></p>
		<p><st c="5915">“Nasıl mı?</st></p>
		<p><st c="5926">“Çiçekleri, arıları, kelebekleri ürkütmeden, suları kirletmeden, gereksiz yere gürültü yapmadan, fazla harcamadan, fazla biriktirmeden yaşayıp gidiyordu işte!</st></p>
		<p><span epub:type="pagebreak" title="67" id="page67"></span><st c="6085">“Hayatını böyle sürdürürse, herkesten daha yavaş yaşlanabileceğini fark etmişti. </st><st c="6167">Yaşamını uzattıkça uzattı. </st><st c="6194">Bunun için ne gerekiyorsa yaptı. </st><st c="6227">‘Sayılı zaman çabuk geçer,’ derler. </st><st c="6263">Bu yüzden saat bile takmadı. </st><st c="6292">Hele saniyeleri gösteren şatafatlı kol saatleriyle hiç işi olmadı! </st><st c="6359">‘Şu saatte şurada ol!’ diyenlerden bucak bucak kaçtı. </st><st c="6413">Kendi zamanını yarattı.</st></p>
		<p><st c="6436">“Hiçbir arkadaşı bugünlere kadar gelemedi. </st><st c="6480">Kötü beslenmeden, aşırı hırstan, hüsnükuruntudan, savaşlardan dolayı erkenden ölüp gittiler. </st><st c="6573">Ama dedeme hiçbir şey olmadı. </st><st c="6603">O hâlâ bizimle ve yavaş yavaş yaşlanmaya devam ediyor.”</st></p>
		<figure>
			<img src="image/img00.png" alt="Resim 00" />
		</figure>
		<p><st c="6658">Öğretmen okumayı tamamladıktan sonra derin bir nefes aldı. </st><st c="6718">Sınıftaki çocuklar çok etkilenmişti. </st><st c="6755">Kimisi alkışladı, kimisi de sıra kapaklarına vurarak korkunç sesler çıkardı.</st></p>
		<p><st c="6831">Sevinç, “Yaşasın Ç harfi kardeşliği!” diye ciyakladı.</st></p>
		<p><st c="6885">Ali ne yapacağını bilemiyordu. </st><st c="6917">İyice canı sıkılmıştı. </st><st c="6940">Böyle bir yazı kesinlikle yazmamıştı. </st><st c="6978">Ama, ‘Kim yazdıysa, pes doğrusu!’ diye düşündü. </st><st c="7026">‘Dedemin karakterini çok iyi anlamış.’</st></p>
		<p><st c="7064">“Bunları ben yazmadım!” diye bağırıp çağırsa </st><span epub:type="pagebreak" title="68" id="page68"></span><st c="7110">bile kimseyi inandıramazdı. </st><st c="7138">Kendini zorlayarak sevinçli kalabalığa katıldı. </st><st c="7186">Otuz iki dişini birden göstererek sırıttı. </st><st c="7229">Herkesi tek tek kucakladı.</st></p>
		<figure>
			<img src="image/img00.png" alt="Resim 00" />
		</figure>
		<p><st c="7255">Ali, o gece yatakta sağa sola dönüp bir türlü uyuyamadı.</st></p>
		<p><st c="7312">Ödevini kim yazmıştı? </st><st c="7335">Öğretmene kim göndermişti? </st><st c="7362">Bilgisayarını kim çalmıştı? </st><st c="7390">Bilgisayarını çalan hırsız, ödevini tamamlamış olabilir miydi?</st></p>
		<p><st c="7452">Pencerenin kenarındaki koltuğa tünedi. </st><st c="7492">Karanlığı delen irili ufaklı ışıklara baktı. </st><st c="7537">‘Yüz binlerce ev!’ diye düşündü. </st><st c="7570">Bilgisayarı onlardan birindeydi, ama hangisinde?</st></p>
		<p><st c="7618">Kim bilir şu anda hırsız, Ç Harfi Kardeşliği grubuna ne tür mesajlar atmakla meşguldü?</st></p>
		<p><st c="7705">Ali de herhangi bir yerden internete girip, gruba tüm gerçekleri açıklayabilirdi. </st><st c="7788">Hırsızın önünü kesebilirdi. </st><st c="7816">Ama okulda aldığı onca övgü çöpe mi gidecekti o zaman? </st><st c="7871">Dedesiyle ilgili o güzel yazı herkesi büyülemişti. </st><st c="7922">“Ben yazmadım, başkası yazmış,” demeye cesaret edemezdi. </st><st c="7979">Bu durumu kabullenmekle de resmen suç ortağı olmuştu. </st><st c="8033">Kendi yazmadığı bir yazıyı çalmıştı. </st><st c="8070">Hırsızının yazısını çalan bir hırsızdı o!</st></p>
		<p><span epub:type="pagebreak" title="69" id="page69"></span><st c="8111">Her şey bu kadar kötü müydü yani? </st><st c="8146">Hani, “En kötü durumun bile iyi bir yanı vardır,” derler. </st><st c="8204">Hiç umut veren bir yan yok muydu bu olayda?</st></p>
		<p><st c="8247">“Var!” diyerek yerinden zıpladı.</st></p>
		<p><st c="8280">Hırsız bilgileri ele geçirebildiğine göre, bilgisayarı çalışır durumda olmalıydı! </st><st c="8363">En azından bu rahatlatıcı bir bilgiydi.</st></p>
		<p><st c="8402">Öfkeyle ayağa kalktı. </st><st c="8425">Sinir içinde, evlerin ışıklarına daha dikkatlice baktı. </st><st c="8481">Ne yapıp edip, bilgisayarını tekrar ele geçirmeliydi! </st><st c="8535">Ama nasıl?</st></p>
		<p><st c="8545">“Bilgisayarım nerede? </st><st c="8568">Hangi evde? </st><st c="8580">Yerin altında mı, göz hizasında mı, yoksa gökte mi?”</st></p>
		<p><st c="8632">Bu soruların içinden çıkması mümkün değildi. </st><st c="8678">Sinirden kasılmıştı. </st><st c="8699">Kendini yorgun hissediyordu. </st><st c="8728">Sanki bir ton çimento taşımış gibiydi. </st><st c="8767">Koltuk onu bir mıknatıs gibi yavaş yavaş kendine çekti. </st><st c="8823">Oracıkta uyuyakaldı.</st></p>
	</section>
<div id="charCountTotal" value="8843"></div></body>
</html>
