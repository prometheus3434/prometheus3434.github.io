<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yaşasın Ç Harfi Kardeşliği</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="41" id="page41"></span><st c="0">Çamaşır makinesinin yetmişinci </st><br /><st c="32">doğum günü partisi</st></h1>
		<p><st c="50">Pazar günü dedeye gitmek için ailecek, yoldan geçen bir taksiye bindiler.</st></p>
		<p><st c="124">Şoför genç biriydi. </st><st c="145">Aynadan, sanki Ali’yi tanıyormuş gibi, “Hoş geldiniz, küçükbey,” dedi. </st><st c="216">“Ç harfini amcanıza anlatmaya başarabildiniz mi?”</st></p>
		<p><st c="265">Ali, babasının ve annesinin şaşkın bakışları arasında, “Evet,” dedi.</st></p>
		<p><st c="334">“Babanızın size hediye ettiği bilgisayarınızı da almışsınız. </st><st c="396">Ev ödevine devam edeceksiniz galiba.”</st></p>
		<p><st c="433">“Evet, dedemle söyleşi yapmak istiyorum.”</st></p>
		<p><st c="475">Şoför, anne ve babanın meraklı bakışlarını fark edince, “Oğlunuzla tanışmıyoruz ama onu Face’ten </st><span epub:type="pagebreak" title="42" id="page42"></span><st c="573">izliyorum,” diye açıklama yapma zorunluluğu hissetti. </st><st c="627">“Kulak çınlamanızın geçmesine de çok sevindim.”</st></p>
		<p><st c="674">Rıza Bey, dişlerini gıcırdattı.</st></p>
		<p><st c="706">Eve yakın bir yerde indiler. </st><st c="736">Tam kapıya yaklaşmışlardı ki, mahallenin temizlik görevlisi, Ali’ye göz kırptı. </st><st c="816">Başparmağını yukarı kaldırarak, “Bol şans,” dedi. </st><st c="866">“Ç harfini deden çok sevecek! </st><st c="896">Ayrıca, çamaşır makinesinin doğum günü kutlu olsun!”</st></p>
		<p><st c="948">Ali, anne ve babasının sorularına maruz kalmamak için, “Face’ten,” diye yapıştırıverdi.</st></p>
		<p><st c="1036">Dedesi Musa Bey ilginç bir insandı. </st><st c="1073">Bir dediği, bir dediğini tutmazdı. </st><st c="1108">Kimi zaman seksen yaşında olduğunu, kimi zaman yüz on yaşında olduğunu söylüyordu. </st><st c="1191">Ali’nin annesine göre, yaşlılıktan aklı gidip geliyordu.</st></p>
		<p><st c="1247">Amcası Sedat Bey’se, babasının kesinlikle seksen dört yaşında olduğuna emindi.</st></p>
		<p><st c="1326">Musa Bey, savaşa katılmamak için padişahın borazancı bölüğüne girdiğini söylüyordu. </st><st c="1411">Sonra da Haliç Tersanesi’nde ustabaşı olarak çalıştığını iddia ediyordu. </st><st c="1484">Sedat Bey ve Rıza Bey çocukluklarında babalarını bir işte çalışırken gördüklerini hatırlamıyorlardı... </st><st c="1587">O, ta başından beri hep aynıydı. </st><st c="1620">Yaşlıca, sürekli evde oturan, şakalar yapan biriydi. </st><st c="1673">Kimse boru ya da başka herhangi bir müzik aleti çaldığına şahit olmamıştı. </st><st c="1748">Rıza Bey, babasının anlattıkları</st><span epub:type="pagebreak" title="43" id="page43"></span><st c="1780">nı kitaplardan araştırıyor, ama bir türlü işin içinden çıkamıyordu.</st></p>
		<p><st c="1848">“Babam eğer borazancı bölüğüne girdiyse, şimdi yüz on beş yaşında falan olmalı,” gibi bir sonuca ulaşıyordu. </st><st c="1958">“Üstelik, babam ustabaşı olacak biri değil. </st><st c="2002">Düğmelerini bile kendi başına ilikleyemez o.”</st></p>
		<p><st c="2047">Musa Bey, Alman komutanlarından öğrendiğini iddia ettiği marşları tüm notalarıyla eksiksiz söylüyordu. </st><st c="2151">Bu iyice kafa karıştırıcıydı. </st><st c="2181">Gemi parçalarını da tek tek sayabiliyordu.</st></p>
		<p><st c="2223">“Peki ama, ne zaman doğdun baba? </st><st c="2257">Bize tarih ver!” sorusunuysa her zaman yanıtsız bırakıyordu.</st></p>
		<p><st c="2317">Dedesinin hayatında rakamlar yoktu. </st><st c="2354">Bu tür sorulara genellikle, “Kiraz çiçekleri soğuktan donduğu yıl, bulutların çatılara çok yaklaştığı gün,” gibi bir cevap veriyordu.</st></p>
		<p><st c="2487">“Yani?”</st></p>
		<p><st c="2495">“Yani, anneniz grip olmuştu ve ay, ceviz ağacına asılı kalmıştı.”</st></p>
		<p><st c="2561">“Buzdolabını kaç paraya aldınız?” sorusuna, “Kümesteki tavuklarla ahırdaki ineğe mal oldu,” gibi bir şeyler söylüyordu.</st></p>
		<p><st c="2681">Adresini tarifi ise ilginçti. </st><st c="2712">“Çınar ağacının kuzeye bakan yosunlu yüzeyini arkana al, poyraz rüzgârının alnından esmesine izin ver, arnavutkaldırımı bitene kadar yürü. </st><st c="2851">Köşede yorgun bir melisa ağacı </st><span epub:type="pagebreak" title="44" id="page44"></span><st c="2882">göreceksin. </st><st c="2894">Onu sağına al. </st><st c="2909">Kerestecinin yanı başındaki sırnaşık sarmaşığa kadar gel. </st><st c="2967">Sarmaşığı geçince, cumbalı, aşıboyası ev benimki.”</st></p>
		<p><st c="3017">Bu kadar “rakamsız” bir insanın, buzdolabının yaşını bilmesiyse tam bir muammaydı.</st></p>
		<p><st c="3100">“Canlıların taşı, cansızların yaşı önemlidir,” diyordu.</st></p>
		<p><st c="3156">Sürekli anılarını anlatıp duruyordu. </st><st c="3194">Ama anlattıkları, kendinin mi, babasının mı, yoksa tamamen başkalarının anıları mı, anlaşılmıyordu.</st></p>
		<p><st c="3293">Aniden heyecanlanır, kahkahalarla güler, aniden üzülür ağlardı. </st><st c="3358">Sağı solu belli olmazdı.</st></p>
		<figure>
			<img src="image/img00.png" alt="Resim 00" />
		</figure>
		<p><st c="3382">O gün çamaşır makinesinin doğum gününü büyük bir keyifle kutladılar. </st><st c="3452">Rıza Bey, kendi eliyle özene bezene yazdığı bir yazıyı çamaşır makinesinin arkasındaki duvara astı.</st></p>
		<p><span><st c="3551">“MAKİNELERİNE İYİ BAK Kİ, O DA SANA BAKSIN.”</st></span></p>
		<p><st c="3596">Musa Bey, yüz yıllık olduğunu iddia ettiği Thonet</st><a epub:type="noteref" id="ref_f1" href="#f1"><st c="3646">1</st></a><st c="3648"> sandalyenin üstüne çıktı. </st><st c="3675">Kendi yazdığı bir şiiri okudu.</st></p>
		<figure>
			<img src="image/img06.jpg" alt="Resim 06" />
		</figure>
		<blockquote>
			<p><span epub:type="pagebreak" title="46" id="page46"></span><st c="3705">“Çamaşır makinesi</st></p>
			<p><st c="3723">Yoktur hatası pası</st></p>
			<p><st c="3742">Yenilerinin varsa havası</st></p>
			<p><st c="3767">İki senede bozulur</st></p>
			<p><st c="3786">Toplarlar tarağı tası...”</st></p>
		</blockquote>
		<p><st c="3812">Ali’nin şortunun makinede yıkanışını seyrettiler. </st><st c="3863">Çikolatalı pasta yediler.</st></p>
		<p><st c="3888">Dedesi o gün çok keyifliydi. </st><st c="3918">Ali’nin karşısındaki koltuğa kuruldu. </st><st c="3956">Kedisi Mırnav’ın tüylerini okşayarak, anılar denizine daldı. </st><st c="4017">Ali hazırlıklıydı. </st><st c="4036">Dizüstü bilgisayarını açmış, hızlı hızlı not alıyor, dedesinin anlattıklarına yetişmeye çalışıyordu. </st><st c="4137">Rıza Bey’se babasının konuşmalarını şüpheyle dinliyor; arada, “Olamaz, mümkün değil! </st><st c="4222">Tarihler tutmuyor!” gibi şeyler mırıldanıyordu.</st></p>
		<p><st c="4269">Musa Bey anlattıkça anlattı.</st></p>
		<p><st c="4298">“Ben bir savaş kaçkınıyım yavrum. </st><st c="4333">Osmanlı’nın son günlerinde her yerde savaş vardı. </st><st c="4383">Savaşmaktan çok korkuyordum. </st><st c="4412">Ama gençleri silah altına alıyorlardı. </st><st c="4451">Savaşa giden de geri gelmiyordu. </st><st c="4484">Tabii ki, beni de askere aldılar. </st><st c="4518">Savaştan kurtulmanın tek yolunun, padişahın merasim bölüğüne girmek olduğunu bir yerlerden öğrenmiştim. </st><st c="4622">Müzikle hiç ilgim olmamasına rağmen, bu bölüğe kapağı atmak için sabır</st><span epub:type="pagebreak" title="47" id="page47"></span><st c="4692">sızlanıyordum. </st><st c="4708">Alman komutanların, ‘İçinizde boru çalmasını bilen var mı?’ sorusuna, ‘Ben varım!’ diye kükreyerek cevap verdim. </st><st c="4821">Boru falan çalmasını bilmiyordum tabii. </st><st c="4861">Almanlar’ın bir sözü vardır: ‘Pata küte pata küte pata küte patagana,’ derler...”</st></p>
		<p><st c="4942">Rıza Bey hemen atıldı. </st><st c="4966">“Uydurma! </st><st c="4976">Bu, Almanca falan değil. </st><st c="5001">Bırak Almanca’yı, Kızılderilice bile değil!”</st></p>
		<p><st c="5045">Musa Bey oralı olmadan pişkin pişkin devam etti: “Yani anlamı, ‘bilmek, istemektir’ demek. </st><st c="5137">Hemen orkestraya alındım. </st><st c="5163">Ölmekten çok korkuyordum. </st><st c="5189">Öğrettikleri marşı delice çalışarak birkaç gün içinde çıkarmayı başardım. </st><st c="5263">Böylece herkes savaşa giderken, ben İstanbul’a demir attım. </st><st c="5323">Düşünebiliyor musun? </st><st c="5344">İstanbul boşalmıştı. </st><st c="5365">Tamamen bana kalmıştı. </st><st c="5388">Bazı hafta sonları boş sokaklarda dolaşır, borumu öttürürdüm. </st><st c="5450">‘Burada sadece benim borum öter,’ lafını ben çıkardım...”</st></p>
		<p><st c="5507">Musa Bey tam konuşmasını ballandırırken, içeriye bin bir özürle oğlu Sedat Bey girdi. </st><st c="5594">Hava soğuk olmamasına rağmen yakası kürklü, şık bir palto vardı üstünde.</st></p>
		<p><st c="5666">“Moskova’ya gidiyorum da,” dedi, “bu paltoyu biraz önce aldım.”</st></p>
		<p><st c="5730">Hayretle çamaşır makinesini inceledi. </st><st c="5769">“Bu çöp hâlâ çalışıyor ha!” diye bağırdı. </st><st c="5811">Rıza Bey, Ayla Ha</st><span epub:type="pagebreak" title="48" id="page48"></span><st c="5828">nım ve Musa Bey’den hiç ses gelmeyince, sustu. </st><st c="5876">Anlaşılan bu nazik bir konuydu!</st></p>
		<p><st c="5907">“Benim çamaşır makinem hiç bozulmuyor,” diye devam etti. </st><st c="5965">“Çünkü yok! </st><st c="5977">Çamaşırlarımı kirlenir kirlenmez atıp, yenilerini alıyorum.”</st></p>
		<p><st c="6037">Ev halkı yine cevap vermedi. </st><st c="6067">Ali şaşırmıştı.</st></p>
		<p><st c="6082">Amcası Sedat Bey pişkin pişkin sırıttı. </st><st c="6123">Babasına bu anlamlı günün anısına bir hediye paketi verdi.</st></p>
		<p><st c="6181">Herkesin meraklı bakışları altında paket açıldı. </st><st c="6231">İçinden ne çıksa beğenirsiniz?</st></p>
		<p><st c="6261"> Bir cep telefonu! </st><st c="6280">Hem de en akıllısından.</st></p>
		<p><st c="6303">Amca böbürlenerek, “Bu, alelade bir telefon değil,” dedi. </st><st c="6362">“İçinde son derece gelişmiş bir yol bulucu var. </st><st c="6410">Buna sahip olan asla kaybolmaz. </st><st c="6442">Son model!”</st></p>
		<p><st c="6453">Musa Bey’e uzun uzun, aletin nasıl çalıştığını gösterdi. </st><st c="6511">İçindeki haritaya; sokaklar, alışveriş merkezleri, dükkân ve okul isimleri kayıtlıydı. </st><st c="6598">Oklar kişiyi gitmek istediği yere, en kısa yoldan yönlendiriyordu.</st></p>
		<p><st c="6664">Amcası, Ali’nin kulağına, “Babam çok yaşlandı. </st><st c="6712">Artık yollarda kaybolmasını istemiyorum,” dedi. </st><st c="6760">Birkaç dakika konuştuktan sonra saatine baktı ve, “Uçağım kaçıyor!” deyip, telaşla fırladı.</st></p>
		<p><st c="6851">Ali söyleşiye kaldığı yerden devam etmek istedi. </st><st c="6901">Ama dedesi anlattıklarını unutmuştu bile. </st><st c="6943">Ali, “Hani İstanbul sana kalmıştı. </st><st c="6978">Oradan anlatır mısın?” deyip dedesine hatırlattı.</st></p>
		<p><span epub:type="pagebreak" title="49" id="page49"></span><st c="7027">Dedesi Musa Bey, soruya soruyla cevap verdi.</st></p>
		<p><st c="7072">“Hadi, öyle mi dedim? </st><st c="7095">İstanbul bana mı kalmış?”</st></p>
		<p><st c="7120">Sonra aniden ayağa kalkıp, bildiği bir askeri marşın notalarını söylemeye başladı.</st></p>
		<p><st c="7203">“Doo, soool, siiii, laaaa!”</st></p>
		<p><st c="7231">Bağırdıkça bağırıyor, uzun kollarını iki yana açarak tüm bedeniyle marşa katılıyordu.</st></p>
		<p><st c="7317">Ali bir yandan ayağıyla ritim tutuyor, bir yandan da marşın notalarını bilgisayarına kaydetmeye çalışıyordu. </st><st c="7427">Tam o sırada beklenmedik bir şey oldu: Bilgisayarının ekranı aniden kararıverdi!</st></p>
		<p><st c="7507">Ali panik içinde birkaç tuşa bastı. </st><st c="7544">Cızırtılı bir ses kulakları tırmaladı. </st><st c="7583">Sanki alet son nefesini vermişti. </st><st c="7617">Tuşlar çalışmıyordu. </st><st c="7638">Ali, bilgisayarı kapatıp açmaya çalıştı. </st><st c="7679">Ama imkânsızdı.</st></p>
		<p><st c="7694">Her şeyi bırakıp, telaşla bilgisayarın etrafına toplandılar. </st><st c="7756">Dedesi Musa Bey kulağını alete dayadı. </st><st c="7795">Elinin tersiyle ekrana dokunarak ateşini ölçer gibi yaptı. </st><st c="7854">Derin bir iç geçirdikten sonra, üzgün üzgün Ali’ye baktı. </st><st c="7912">Bilgisayardan hiç anlamıyordu. </st><st c="7943">Ama çatık beyaz kaşları, kırışık alnı ona öyle inandırıcı bir hava katıyordu ki.</st></p>
		<p><st c="8023">“Bu alet nalları dikti evlat,” dedi.</st></p>
		<p><st c="8060">Rıza Bey, bilgisayarın sapasağlam olduğunu, bozulmaması gerektiğini söyledi.</st></p>
		<p><st c="8137">Ali birden amcasının söylediklerini hatırladı.</st></p>
		<p><span epub:type="pagebreak" title="50" id="page50"></span><st c="8184">Demek, doğruydu! </st><st c="8202">Bilgisayarın ömrü tükenmiş olmalıydı. </st><st c="8240">“İyi ki, bilgilerimi evdeki yedek belleğe kaydettim,” diye mırıldandı. </st><st c="8311">“Yoksa bütün çalışmam uçup gidecekti.”</st></p>
		<p><st c="8349">Tam çıkarken, dedesi bilgisayarı eline aldı. </st><st c="8395">Son derece güvenilir bir yüz ifadesi ve ses tonuyla, “Bu bende kalsın evlat,” dedi. </st><st c="8479">“Bozuk elektronik eşyaları tamir eden şahane bir tamircim var. </st><st c="8542">Yarın onu sapasağlam yapar, merak etme!”</st></p>
		<p><st c="8582">Ali çekiştirdiyse de, bilgisayarı dedenin elinden bir türlü koparamadı. </st><st c="8655">‘Ertesi gün alırım,’ diye düşündü. </st><st c="8690">Dedesinin inatçılığını biliyordu. </st><st c="8724">Fazla ısrar etmenin âlemi yoktu.</st></p>
	</section>
	<section epub:type="footnotes">
	<aside epub:type="footnote" id="f1"><a href="#ref_f1"><st c="8756">1</st></a><span><st c="8758"> Thonet Sandalye: 19. </st><st c="8780">yüzyılda yaşamış Alman mobilyacı Michael Thonet’in tasarladığı ahşap sandalyeler bugün de üretilmektedir. </st><st c="8886">Buharda yumuşatılan ahşap çubuklar, çelik kalıplarda biçimlendirilerek kurutulur; oturma yerleri genellikle hasır örmedir (hezaren).</st></span></aside>
</section>
<div id="charCountTotal" value="9018"></div></body>
</html>
