<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yaşasın Ç Harfi Kardeşliği</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="25" id="page25"></span><st c="0">Yaşasın Ç Harfi Kardeşliği!</st></h1>
		<p><st c="28">Ali çok mutluydu. </st><st c="47">Eve döner dönmez dizüstü bilgisayarını açtı. </st><st c="92">Facebook sayfasındaki ismini “Ali Hoşgörüç” olarak değiştirdi.</st></p>
		<p><st c="154">Arkadaşları şaşırmıştı. </st><st c="179">Kısa sürede Ç harfi, Facebook’un “en çok fokurdatılanlar” listesine girdi. </st><st c="254">Suçlamalar ve övgüler, kıskançlık ve imrenmelerle dolu yazışmalar bitip tükenmedi. </st><st c="337">Ç harfini benimseyenlerle benimsemeyenler kamplara ayrıldı. </st><st c="397">Birbirlerine küsenler, Facebook üyeliğini iptal edenler oldu. </st><st c="459">Ç harfi sanal âlemde ciddi bir yarılmaya neden olmuştu.</st></p>
		<p><st c="514">Annesi Ayla Hanım, Ali’nin tuhaflıklarına alışık</st><span epub:type="pagebreak" title="26" id="page26"></span><st c="563">tı. </st><st c="568">Ç harfini sahiplenmesi onu hiç şaşırtmamıştı.</st></p>
		<p><st c="613">Rıza Bey’se bu mızıkçılığı bir türlü kabullenememişti. </st><st c="669">Sarı bir kâğıda, </st><span><st c="686">“SOYADIMIZA HARF EKEREK AKLIMIZI UZATAMAYIZ!”</st></span><st c="731"> diye yazdı. </st><st c="744">Ayakkabı dolabının üstüne yapıştırdı.</st></p>
		<p><st c="781">“Bu çocuk kendini eksik hissediyor,” diye homurdandı. </st><st c="836">“Alfabenin bütün harflerini üstüne yapıştırsak bile mutlu olmayacak.”</st></p>
		<p><st c="905">Ama konu öyle geçiştirilebilecek türden değildi. </st><st c="955">Aile toplantılarında, engellenemez bir şekilde, söz dönüp dolaşıyor Ç harfine gelip takılıveriyordu. </st><st c="1056">Rıza Bey işi oluruna bırakmış gibi görünmeyi tercih ediyordu. </st><st c="1118">1-0 yenikti. </st><st c="1131">Ama henüz bir ültimatom verme niyetinde değildi. </st><st c="1180">Tabii ki bu saçmalığa göz yummayacaktı. </st><st c="1220">Bir açık arıyordu. </st><st c="1239">Her an tetikteydi.</st></p>
		<p><st c="1257">Ali’nin gözündeyse, havuç, pabuç, alıç, hiç, iç, seç gibi sonu Ç ile biten kelimeler, başka bir anlam taşımaya başlamıştı. </st><st c="1381">Sayıları da o kadar azdı ki! </st><st c="1410">Ancak ayrıcalıklı insanların soyadları böyle bir harfle bitebilirdi.</st></p>
		<p><st c="1478">Küçücük bir Ç harfi Ali’nin hayatına renk katmıştı. </st><st c="1531">O zamana kadar kimse ondan söz etmiyordu. </st><st c="1573">Şimdi ise manşetlerdeydi. </st><st c="1599">Soyadı Hoşgörü’yken kimse onu “Ali Hoşgörü” diye çağırmıyor; kısaca “Ali” diyorlardı. </st><st c="1685">Oysa şimdi herkes ona, soylu biriymiş gibi, iki ismiyle birden hitap ediyordu.</st></p>
		<p><span epub:type="pagebreak" title="27" id="page27"></span><st c="1763">“Ali Hoşgörüç nasılsın?”</st></p>
		<p><st c="1788">“Ali Hoşgörüç bu konuda ne düşünür acaba?”</st></p>
		<p><st c="1831">“Ali Hoşgörüç bugün sınava gitti.”</st></p>
		<p><st c="1866">Ali Hoşgörüç aşağı! </st><st c="1887">Ali Hoşgörüç yukarı!</st></p>
		<p><st c="1907">O, dünyadaki bütün Aliler’den ve Hoşgörüler’den farklıydı.</st></p>
		<p><st c="1966">Ç harfi taşımanın sorumluluğu büyüktü.</st></p>
		<p><st c="2005">Artık dişlerini sabah, öğlen ve akşam mutlaka fırçalıyordu. </st><st c="2066">Baston yutmuş gibi dimdik yürüyor, ayakkabılarını her gün boyuyor, ütüsüz pantolonla asla dışarıya çıkmıyordu. </st><st c="2177">Sürekli ceketle dolaşıyordu. </st><st c="2206">Bazı insanlara “siz” diye hitap etmeye başlamıştı. </st><st c="2257">En çok kurduğu cümle, “Haklı olabilirsiniz ama ben sizin gibi düşünmüyorum”du. </st><st c="2336">Artık o, kimseye ihtiyacı olmayan, yalnız ve başarılı bir insandı.</st></p>
		<p><st c="2402">Son zamanlarda en beğendiği kişinin Sevinç olması tesadüf değildi. </st><st c="2470">Ona büyük saygı duyuyordu. </st><st c="2497">Hatta sevgi... </st><st c="2512">Evet güçlü bir sevgi! </st><st c="2534">Ne de olsa, onun da adı Ç harfiyle bitiyordu. </st><st c="2580">Tabii ki, Sevinç’in sahip olduğu başka şeyler de vardı: İri gözleri, rüzgârda uçuşan saçları, pürdikkatken bile dalgın olmayı becermesi... </st><st c="2719">Üç yıldır aynı sınıfta okuyorlardı. </st><st c="2755">Ama Sevinç henüz onu doğru dürüst fark etmemişti bile.</st></p>
		<figure>
			<img src="image/img04.jpg" alt="Resim 04" />
		</figure>
		<p><st c="2809">Anneleri arkadaştı. </st><st c="2830">Bir şekilde pazarda tanışmışlardı. </st><st c="2865">Arada buluşuyorlardı. </st><st c="2887">Annesi bir gün Sevinç’e, “Ali’nin annesiyle buluştum,” deyince, umursamaz </st><span epub:type="pagebreak" title="29" id="page29"></span><st c="2961">bir tavırla, “Ali mi? </st><st c="2983">Hangisiydi o?” diye sormuştu. </st><st c="3013">“Kötü haber çabuk yayılır,” derler. </st><st c="3049">Bu ilgisizlik jet hızıyla Ali’nin kulağına kadar gitmişti. </st><st c="3108">O gece sabaha kadar uyuyamamıştı Ali.</st></p>
		<p><st c="3145">Görünmez bir adam olmayı nasıl başarıyordu? </st><st c="3190">Ödevinden alacağı yüksek not, görünmesini sağlayabilir miydi?</st></p>
		<p><st c="3251">Ya da Ç harfi kardeşliği?</st></p>
		<p><st c="3277">Aklına harika bir fikir geldi: İnternet ortamında, “Ç Harfi Kardeşliği” başlığında bir grup kurmak!</st></p>
		<p><st c="3377">Sevinç kesinlikle bu gruba üye olabilirdi.</st></p>
		<p><st c="3420">Grubun sloganı </st><span><st c="3436">“YAŞASIN Ç HARFİ KARDEŞLİĞİ!”</st></span><st c="3465"> olmalıydı.</st></p>
		<p><st c="3476">Planını hızlıca hayata geçirdi. </st><st c="3509">Bir hafta içinde, adının sonu Ç ile biten beş kişi gruba üye oldu. </st><st c="3576">Hepsinin de adı Sevinç’ti. </st><st c="3603">(Amma da çok Sevinç varmış dünyada!) Ne yazık ki, hiçbiri Aliler’in sınıfındaki Sevinç değildi.</st></p>
	</section>
<div id="charCountTotal" value="3698"></div></body>
</html>
