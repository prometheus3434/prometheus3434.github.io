<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		Edebiyat ve onun en yaygın şekli olan roman ciddî bir şey olsaydı bütün kadınlar roman okur muydu? O  halde bunca edebiyat tarihi uzmanları boşuna mı uğraşıyor diyeceksiniz. Hayır, boşuna değil. Akıl  hastalıklarının tarihiyle uğraşanlar olduğu gibi edebiyat tarihiyle uğraşanlar da insan topluluğunun bir  yönünü aydınlatıyorlar demektir.<br/>
<br/>
		Edebiyatı bu kadar kınadığıma bakmayın. Bir zamanlar ben de kendimi edebiyat öğretmenlerinin birincisi  sanıyordum. Fakat bir gün bir kadın öğretmenin, beni kendisine sormadan, en iyi edebiyat öğretmeni  olduğunu söylemesi inancımı sarstı. Sözle tartışmadan hoşlanmadığım için itiraz etmedim. Koca edebiyat  öğretmeni yalan söyleyecek değildi ya... Şu halde birinci oydu. Ben ikinciliğe düşüyordum. Kendimi bu  ikinciliğe alıştırmağa çalışırken Türkoloji asistanı Muharrem Ergin'in verdiği bir haber, işleri allak bullak etti.  Muharrem, merdivenden düşerek hastaneye kaldırılan ve can acısıyla kendisini ölümün eşiğinde sanan bir  erkek öğretmenin &quot;Dünya en büyük edebiyat öğretmenini kaybediyor&quot; dediğini hikâye etmişti. O da yalan  söylemeyeceğine göre ben üçüncülüğe düşmüş oluyordum. Beşiktaş futbol takımı gibi her yıl bir derece  düşe düşe ikinci kümenin yolunu tutmaktansa İzzet ü ikbâl ile edebiyat kapısından çekilmeğe karar verdim  ve İlâhî bir mevhibe olan asıl mesleğime döndüm.<br/>
<br/>
		Edebiyat öğretmeni olmadığıma göre şu asıl mesleğimin ne olduğu da şüphesiz sorulacak. Onu da  söyleyeyim: Asıl mesleğim &quot;millî şuur stratejisi ve tabiyesi'dir. Astsubaydan ve köy öğretmeninden  başlayarak devlet adamlarına kadar her isteyene ihtisasım içinde olan bu bilgileri öğretirim. Fakat ne  gariptir ki fahrî olarak ders verdiğim halde şimdiye kadar kimse ders almak için başvurmadı.<br/>
<br/>
		Eski sadrâzamlardan Koca Ragıp Paşa; benden bir tek ders bile almadığı halde millî şuurun ana  prensiplerinden bazılarını sezmişti. Onun siyaseti &quot;Moskof'un yaptığının ve dilediğinin aksini yapmaktı.&quot;  Bugün bu &quot;Moskof'un&quot; yanına birkaç isim daha ekleyebiliriz. Hangi isimler olduğunu artık bu konunun  dersini verirken açıklarım.<br/>
<br/>
		Bu temel ihtisasımın yanında bir de ek ihtisasım vardır ki o da &quot;Asnoloji&quot;dir. Yeni bir bilim dalı olan  asnolojinin konusu yalnız ve ancak Asnus Magnus olduğu halde yine de oldukça dallı budaklı bir marifet  şubesidir. Fakat uzmanları henüz pek azdır.<br/>
<br/>
		Asnolojinin ordinaryüs profesörü genç tarihçi &quot;Yılmaz Öztuna&quot;dır. Tarih, hele soy kütüğü bilgisi üzerinde  derin ihtisası ve üstat Mükremin Halil gibi korkunç bir hafızası olan Yılmaz Öztuna, Asnus Magnus  hakkındaki emsalsiz eseri dolayısıyla bu kürsünün ordinaryüs profesörlüğüne yükselmiştir. Eserinin ilk  basımı tükenmiş olup her taraftan yapıla gelmekte olan istekler ikinci basımını da zaruri kılmaktadır.  Ben bu ilmin ancak profesörlüğüne yükselebildim. Konuya ait eserlerim iki &quot;kıta'dan ibarettir ve Yılmaz  Öztuna'nın derin incelemeleri yanında cidden sönük kalmaktadır.<br/>
<br/>
		Kürsünün bir de doçenti vardır. Bu doçentin üstat Mükremin Halil olduğunu öğrendiğiniz zaman herhalde  şaşıracaksınız. Evet, maalesef öyle... Üstat en yaşlımız, bu ilmin en eski müntesibi ve hattâ kurucusu olduğu  halde sırf eser vermemesi ve ilmini satırdan satıra geçirmemesi yüzünden doçentlikte kalmıştır. Bununla  beraber asnoloji kongrelerindeki tebliğleri daima büyük ilgi ile karşılanmaktadır.<br/>
<br/>
		Kürsünün bir de asistanı vardır. Bu asistan bir hanımdır. Konudaki ihtisasının azlığı ve tevazuunun çokluğu  dolayısıyla adını vermeyeceğim.<br/>
<br/>
		İşte iki ihtisasımı belirttikten sonra artık kendimden bahsedebilirim. Fakat nereden anlatmağa başlasam  diye düşünüyorum. Üstat Köprülüzade'nin &quot;Türk edebiyatında ilk mutasavvıflar&quot; adlı eserindeki metoda  uysam, dedelerimin hikâyesiyle işe girmem icap eder. Çünkü üstat, 12'nci yüzyılda yaşamış olan Ahmet  Yesevî ve 13'üncü yüzyıl sonunda yaşayan Yunus Emre'den bahsetmek için söze Göktürkler'den başlamış.  Hattâ Karluklar'ın kaç boy olduğunu bile incelemiştir. Fakat ben bu kadar geriye gitmeyerek 1923ten  başlayacağım:<br/>
<br/>
		Cumhuriyet ilân olunduğu zaman Askeri Tıbbiye'nin ikinci sınıfında öğrenci idim. Apolet numaram 82 idi.<br/>
<br/>
		Doktorluğa karşı hiçbir isteğim olmadığı halde sırf asker olmak için Tıbbiyeli olmuştum. Osırada İstanbul'da  Harp Okulu yoktu. Beklemeye de bende takat yoktu. 41 kişilik sı ıfın 19’uncusu olarak girmiştim.  AskerîTıbbiye'de herkesin bir derecesi bulunur, bu dereceler yılda iki defa yapılan sınavlarla elde edilirdi.  Sınıfın birincisi aynı zamanda sınıf çavuşu olurdu.<br/>
<br/>
		Tıbbîye, İsmet Paşa'nın çok sevdiği ve çok kullandığı kelime ile &quot;feyizli&quot; bir ocaktı. Bu ocaktan her şey; şair,  politikacı, iş adamı, ihtilâlci, hattâ bazen doktor bile çıkardı.<br/>
<br/>
		Askeri Tıbbiyenin, yeniçeri ocağının devamı olduğu söylenirdi. Zorbalık ve kabadayılık bakımından pek de  yalan değildi. İstanbul işgal altındaydı. Ayrıca Tıbbiye'nin bir kısmında da İngiliz askerleri yatıp kalkıyordu.  Böyle olduğu halde bu İngilizler bile bizden korkardı.<br/>
<br/>
		Tıbbiye, şimdiki Haydarpaşa Lisesi'nin binasında idi. Bu büyük şatonun yarısı AskerîTıbbiye idi. Dersleri  fakültede sivil öğrencilerle birlikte görür; AskerîTıbbiye'de de yatıp kalkar, yemek yer ve mütalaa yapardık.  O zaman Tıbbiye beş yıldı. Üst katta yatakhaneler, orta katta mütalaa salonları, alt katta yemekhaneler  bulunurdu. Okulun şeması bir dik açı olarak gösterilebilir. Açıyı yapan çizgilerden uzun olanında birinci,  ikinci üçüncü sınıfların yatakhaneleri, mütalaa haneleri, yemekhaneleri; kısa olanında da dördüncü, beşinci  sınıflarınkiler bulunurdu. Dördüncü, beşinci sınıfların mütalaa hanelerinin, yahut yatakhanelerinin  bulunduğu koridorlara aşağı sınıf öğrencileri giremezdi.<br/>
<br/>
		Sade bu kadar mı ya? Aynı koridorda bulunan sınıflardan küçüklere mensup olanlar, büyük sınıfların içine  giremezlerdi. Bir birinci sınıf öğrencisi, ikinci sınıftan birisini, hattâ samimî bir arkadaşını görmek için dahi o  sınıfa giremezdi. Her sınıfın iki kapısı vardı.<br/>
<br/>
		Birinci sınıf talebesi ikinci sınıfın arka kapısında bekler, o sınıftan birisini görünce ondan falanı göndermesini  rica ederdi. Falan gelir de kendisini içeri sokarsa, ancak o zaman üst sınıfa girebilirdi. Fakat büyük sınıf  öğrencileri küçük sınıflara her istedikleri zaman girerlerdi. AskerîTıbbiye'nin yasası böyle idi.<br/>
<br/>
		Aramızdaki ocaklılık gayreti olağanüstü idi. Bir Tıbbiyeliye yapılan hakaret bütün Tıbbiyelilere yapılmış  sayılırdı. Bir defa okul civarındaki bir baraka dükkân yıkılmış, sahibi köteklenmiş, içeride içki içen İngilizler  dört ayak olarak kaçmışlardı. Bir defa da Hukuk Fakültesini basmıştık. Cürete bakın ki baskın, zamanın  Adalet Bakanı (galiba Mahmut Esat Bozkurt) binadan çıkmak üzere iken yapılmıştı.<br/>
<br/>
		Hukukta okuyan birçok subay bu baskını önlemeğe çalışmış, başaramamışlardı. Hattâ hukuk<br/>
<br/>
		profesörlerinden Mişon Ventura da sert bir şamar yemişti.<br/>
<br/>
		Çok kötü huylarımız da vardı: dışarıda birbirimize ve askerî hekimlere selâm verirdik de harp subaylarının  binbaşıdan aşağı olanlarına aldırmazdık. Bu yüzden sık sık çatışmalar olur, okulun en üstündeki hapishaneyi  boylardık.<br/>
<br/>
		Okulun içinde de sınıf kavgaları olurdu. Eskiden bu dövüşler saldırma ve muştalarla yapılırmış. Okulun otuz  yıllık bir terzisi vardı ki eski heybetli kavgaları, kahramanlarının adını da söyleyerek anlatırdı.<br/>
<br/>
		Tıbbiyenin ilk kız talebeleri de bizim sınıfta idiler. Bugünün tanınmış doktorlarından operatör Suat Hanım ve  dahiliyeci Müfide Hanım sınıf arkadaşımdır. Erkek arkadaşlarım arasında da Süreyya, Fahri, İhsan, Müslim ve  galiba Hilmi ile Rüştü de general olmuşlardır. Yani paşa... Birkaç yıl önce Süreyya ile Fahri'nin paşa olduğunu  gazetede okuyunca öğünmek iht yacını duyarak zevceme: &quot;Bak. Sınıf arkadaşlarım paşa olmuş. Ben de  meslekte kalsaydım şimdi paşa olacaktım. Bugüne bugün sen de paşa haremi sayılırdın&quot; demiştim.  Ben kendisinden takdir beklerken: &quot;Maaşın kaç&quot; diye sormaz mı? O zaman aslî maaşım 40 lira idi. Yani  kıdemli üsteğmen maaşı... Bizim generallik suya düşmüştü.<br/>
<br/>
		Malatya'da valilik ederek Halk Partisi'ne kan kusturan ve şimdi Darülaceze müdürü olan Turgut Bababoğlu,  şimdi AskerîTıbbiye müdür yardımcısı olan Albay Osman, merhum doktor Nejat Kulakçı da sınıf arkadaşımdı.  Söz, vefakâr arkadaşım Nejat'a gelince ölen öteki arkadaşlarımı da hatırladım: Lûtfi, Asım, Nedim, Edip, Veli,  Hıfzı, Sadi, Mevlût ve İsmail Coşkun... Tanrı hepsine rahmet eylesin..<br/>
<br/>
		Üstümüzdeki sınıfta tanınmış siyaset ve fikir adamlarından doktor Cezmi Türk ve komünizmden mahkûm  olan Haşan Âli Ediz vardı.<br/>
<br/>
		Daha üstteki sınıfta günümüzün tanınmış çocuk hastalıkları mütehassısı doktor Sezai Bedreddin ile komünist  Hikmet Kıvılcım bulunuyordu.<br/>
<br/>
		Daha üstteki sınıf, yani ben birinci sınıfta iken dördüncü sınıf olan sınıf 18 kişiydi. Bunların içinde Döperas  lâkaplı bir Nurettin vardı ki İstanbul tramvaylarıyla yarışıp yarım saat, bir saat koşar ve geçerdi.<br/>
<br/>
		Son sınıf ise çok kalabalık ve doğuşken bir sınıftı. Fenerbahçe'nin ve millî takımın ünlü orta hafi doktor İsmet<br/>
<br/>
		Uluğ bu sınıftandı. Fenerbahçe'nin ve yine millî takımın sağ açığı Sabih de bu sınıftandı. Bir zamanlar birinci  sınıf bir takım olan Süleymaniye'nin forvetlerinden Kemal Halim de bu sınıftandı.<br/>
<br/>
		Fakat Sabih ve Kemal Halim doktor olamadı.<br/>
<br/>
		Görülüyor ki meşhurlar arasındaydım. Kır atın yanında duran ya huyundan, ya tüyünden kaparmış. Bu atalar  sözü çok doğru olacak ki nihayet sâyei cumhuriyette ben de meşhur oldum.<br/>
<br/>
		Eski AskerîTıbbiyeliler'in hayatı çok romantikti. Birçoğu titiz, hırçın kişiler olan ve bazılarının adından önce  bir de &quot;deli&quot; sıfatı getirilen hocalarla da başları dertte idi. Tıbbiyenin en belâlı dersi &quot;teşrih&quot; yani bugünkü  adı ile anatomi idi. Bu çetin hayat, hafta sonu tatillerinde aşk maceraları ile tatlıya bağlanırdı. Askerî  Tıbbiyeliler'in aşkı meşhûrı cihandı, İstanbul'un o zaman cidden nazik ve İstanbullu olan genç kızları da  AskerîTıbbiyelilere karşı teveccühlerini eksik etmezlerdi. Her zaman olduğu gibi o zamanda da bir takım Don  Juan'lar vardı ama onlar bile ince ve romantiktiler.<br/>
<br/>
		Bu aşk maceraları bazen bir facia olurdu. Aramızda sultanlara âşık olanlar bile vardı. Aşk yüzünden deliren  ve intihar eden Tıbbiyeliler de çıktı.<br/>
<br/>
		Bir genç kıza söz verildi mi, o söz tutulur, her ne pahasına olursa olsun randevuya gidilirdi. Bu sözünde duruş  bazen ağıra mal olur, Tıbbiyeli ders gününde &quot;mektepten firar&quot; ettiği için hapse girerdi.<br/>
<br/>
		Tramvaylara para vermezdik. Vapurlarda ikinci mevki bileti ile yani 40 paralık biletle birincide otururduk. O  zaman henüz imtiyazsız, sınıfsız, kaynaşmış bir millet olmadığımız için biz imtiyazlı bir şövalye sının teşkil  ediyorduk.<br/>
<br/>
		Sömestr veya yılsonu imtihanlarında bütünlemeye kalanlar &quot;kışlabend&quot; olurlar, yani mektepten  çıkamazlardı. Bunlar ders zamanında olduğu gibi yalnız perşembe günü öğleden sonra ve cuma günü  çıkabilirlerdi (o zaman hafta tatili cuma günü idi). Kışlabend olan talebe bir de ayrıca hapis veya izinsizlik  cezası aldı mı artık aylarca sokak yüzü görmezdi. Fakat bu, nazarî olarak böyle idi. Tıbbiyeliler mektepten  kaçmanın yolunu bulur, arkadaşları onların yokluğunu belli etmemeye çalışırdı. Ben, iki üç defa  hapishaneden bile kaçtığımı hatırlıyorum Birinde, benimle beraber hapiste olan arkadaşım İhsan (şimdi  generaldir), süngülü nöbetçiyi lâfa tutarak bana yardım etmişti.<br/>
<br/>
		Hapisten kaçanlar, tekrar oraya &quot;ziyaretçi&quot; gibi gelip içeride kalırlar, böylelikle ortalık güllük gülistanlık ve  asayiş berkemâl olurdu.<br/>
<br/>
		Okul talimatına göre hapiste olanlara ekmekle sudan başka bir şey verilmemesi gerekirdi. Fakat mutfak  nöbetçisi olan talebeler (her gün birinci ve dördüncü sınıftan birer kişi mutfak nöbetçisi olurdu) hapisteki  arkadaşlarına yemeğin en iyisini, hem de bol tarafından çıkarırlardı.<br/>
<br/>
		Bir gün sınıf arkadaşım merhum Sadi ile yine hapisteydik. Doktor olduktan sonra kulak boğaz ihtisası yapıp<br/>
<br/>
		yarbay iken askerlikten ayrılan &quot;Sadi May&quot; ilk arkadaşlarımdandı. Gözlük taktığı için &quot;Gözlüklü Sadi&quot; derlerdi.  Bir zamanlar Elisabeth Hailen adında bir Alman kızına âşık olmuştu. Fakat lise, o zamanki adı ile &quot;sultanî&quot;  öğrencisi olduğu zamandan beri sevdiği bir Türk kızı vardı ki adı &quot;M&quot; harfiyle başladığı için ondan &quot;Em  Majüskül&quot; diye bahsederdi. O kadar yakın arkadaşı olduğum halde ben bile bu kızın adım ancak son  zamanlarda ve tesadüfen öğrenebilmiştim. Yatakhanede herhangi bir gecenin herhangi bir saatinde  uyansam Sadi'yi uyanık bulurdum. Sigarasının ışığından bunu anlardım. İşte bu Sadi ile hapiste olduğumuz  bir akşam yine bol bol yemekler gelmişti, ikimize bir karavana da hoşaf göndermişlerdi. Fakat biz yemekleri  bırakmış; hararetli bir tartışmaya dalmıştık. Tartışma konusunu unuttum. Herhalde ya dünyayı, yahut da  dünyanın güzellerini paylaşamıyorduk. Bir aralık<br/>
<br/>
		Sadi kızdı: &quot;Şu karavanayı başından aşağı geçiririm&quot; dedi. &quot;Geçir de göreyim&quot; diye cevap verdim. Meğer,  dâvasında samimî imiş. Başımdan aşağı değil ama, koca karavanayı omzumdan aşağı geçirmez mi?  Mukadderatta hoşafla yıkanmak da varmış. Fena halde kızdım. Ne yaptım biliyor musunuz? Hapisten  kaçarak yatakhaneye indim, yıkandıktan sonra rahat yatağımda yatarak, yukarıda, hapishanedeki tahtalar  üzerinde yatmakta olan Sadi'den intikam aldım ve ertesi sabah erkenden hapse döndüm.<br/>
<br/>
		İntikam tam alınmış, çünkü Sadi beni bütün gece merak etmişti.<br/>
<br/>
		Gündüz firarları, Tıbbiye subaylarına görünmeden umumiyetle Karacaahmet mezarlığı tarafından yapılırdı.  Gece firarları ise dam yolu ile olurdu. AskerîTıbbiye'nin damından Fakülte kısmının damına geçilir, oradan  Fakültenin büyük kapısına inilirdi. Bu kapı sabaha kadar açık durduğu için mesele hallolunurdu.<br/>
<br/>
		Fakat bir zaman sonra firarları önlemek için bu kapı kapatıldı. Ozaman da AskerîTıbbiye'nin nizamiye  kapısında nöbet bekleyen askerlerle ahbaplık ederek içeri girilmeğe başland . Biz kılık bakımından subaya  benzediğimiz için nöbetçiler pek de güçlük çıkarmazlardı. Selimiye kışlasındaki alaylardan gelen bu  nöbetçiye nereli olduğu sorulur, o nereliyse içimizden biri de, tesadüf bu ya, oralı çıkar ve kapı açılırdı.<br/>
<br/>
		Fakat bir gece bu kapı açılmadı. Dört kişi, Yoğurtçu park seyranından dönmüştük. Biraz önce bahsettiğim  Sadi ile Hilmi (galiba şimdi general) sınıf arkadaşımdı. Seyfullah Nutkî bizden bir sınıf üstündü.<br/>
<br/>
		Seyfullah çok öfkeliydi ve sınıfın meşhur dövüşçülerindendi. Sadi’yi yukarıda anlattım. O da iyi dövüşürdü.  Hilmi ise kuvvetli ve cesur, kavgalarda ön safta bulunur olmasına rağmen güleç ve şakacıydı. İlk doktor  olduğu yıllarda Taksim stadyumunda bir Yunan futbol takımı ile yapılan maçta, Yunan kalecisinin bir  hareketine kızarak fırlayıp bir yumrukta onu bayılttığını o zamanki gazeteler yazmıştı.<br/>
<br/>
		İşte bu seçme ekip seyrandan dönüp nizamiye kapısına geldiğimiz zaman nöbetçi hiç birimizin hemşeriliğini  kabul etmedi. Yeniden dil dökmeye vakit bulamadan Seyfullah’ın asabileştiğini ve bağırarak nöbetçinin  üzerine yürüdüğünü gördük. Yumruğunu kaldırmış, nöbetçi de gerileyerek kapıya çarpmıştı. Tatsız bir  hâdiseye ramak kalmışken birdenbire kapı açıldı ve nöbetçi subayı Kâmil’in yüzü gözüktü. Doktor yüzbaşı  Kâmil bizim sınıf subayımızdı. Her sınıfın tabip bir yüzbaşısı vardı. Sonra bir de piyade üsteğmeni verildi.<br/>
<br/>
		Kapı açılıp da gecenin karanlığı arasında Kâmil görününce Hilmi ile ikimiz yüz metreyi on saniyede almak  suretiyle koşarak yakayı kurtardıksa da Seyfullah ile Sadi kaçamayarak yakalandılar.<br/>
<br/>
		Asıl senaryo bundan sonra başladı: Okula girmek için ancak bir tek yer vardı. O da teneffüshanenin  penceresiydi. Tıbbiyenin denize bakan yüzündeki teneffüshanenin pencereleri demir parmaklıklı idi. Bu  parmaklıkların yukarı kısmındaki açıklıktan iç tarafa kaymak suretiyle içeri girmek kabildi. Fakat bu tehlikeli  bir işti. Parmaklıkların yukarı uçları süngü gibi sivriydi. Bir defa tek başıma buradan girmiş, girinceye kadar  da ecel teri dökmüştüm. Çünkü içeride bir hademe yatıyor ve ben bu işi ona duyurmadan yapmağa mecbur  bulunuyordum. Sonbahardı. Kolay girmek için ceketimi de çıkarıp parmaklıktan içeri sokmuş, fakat  parmaklıktan aşağı kayarken takılıp kalmıştım. Sabaha kadar orada kalmanın tehlikesi ve sabahleyin o  durumda yakalanmak ihtimalinin heyecanı beni gayrete getirmiş, insan gücü üstünde bir gayretle içeri  süzülmüştüm.<br/>
<br/>
		Bu sefer hem tecrübeliydim, hem de iki kişiydik amma Hilmi gövdece benden biraz daha kalın olduğundan  benim güçbelâ sığdığım yerden onun nasıl gireceği ciddi bir meseleydi. Bu sefer içeride hademe falan  olmadığı için işimiz daha kolaydı. Yine ceketleri çıkardık. Hilmi benim yardımımla kolayca kendini iç tarafa  sarkıttı. Ben dışardan onu, bacaklarından tutmak suretiyle aşağıya çektim. Cam iyice yandı amma ses  etmedi. Sonra ben onun içeriden yaptığı yardımla kendimi iç tarafa aktardım ve tecrübeli de olduğum için  kolayca teneffüshaneye girdim.<br/>
<br/>
		O zaman Tıbbiyenin uzun ve geniş koridorlarının sonlarında birer gaz lâmbası yana ve uzaktan ancak  insanların silueti görünürdü. Hilmi ile duvarların dibine saklanarak yatakhaneye ulaşmağa çabalarken  yüzbaşı Kâmil'in de, tıpkı bizim gibi duvarlara sürünerek bizi kovalamağa çıktığını gördük. Yalnız olsa mesele  yoktu. Yanına yardımcı olarak bir askerle bir hademe almıştı. Böylelikle bizi kuşatacağını umuyordu.  Koridorlarda ve karanlıkta kovalamaca başladı. Hilmi ile b rbirim zi çağırmak üzere birer parola tertip ettik.<br/>
<br/>
		Düşmanla bazen yakın mesafeye geliyorduk. Yüzler seçilmediği için bunun ehemmiyeti yoktu, iş  yakalanmamaktı. Birbirimizi adımızla çağırırsak kim olduğumuz anlaşılırdı. Bundan dolayı tehlikeyi, karşı  tarafın anlayamayacağı kelimelerle haber vermek zorunda idik. Bir de, işler aksi gider de düşman  kuvvetleriyle yüz yüze gelirsek, bu düşman yüzbaşı Kâmil olmadığı takdirde cepheyi yarmak üzere yumruk  kullanmağa da karar vermiştik.<br/>
<br/>
		Bazen Hilmi geride kalarak ben ileride keşfe çıkıyordum. Bazen ben ihtiyata kalıyordum, o ileriye  gidiyordu. Bazen yıldırım gibi koşmalar oluyordu. Bir seferinde ceketini ve kalpağını bana vererek  ilerleyen Hilmi'nin koridor köşesine başını uzattıkt n sonra geriye dönerek bir koşusu vardı ki dille  anlatmağa imkân yoktur. Onu görünce ben de geriye dönerek kaçmağa başlamıştım ama, ben on  metrelik yolu koşuncaya kadar o kırk metreden gelip beni geçmiş, inanılmaz bir rekor kırmıştı.  Roketleri, füzeleri icat eden Von Braun, Hilmi'nin bu koşusunu görseydi canlı roket olması için herhalde  kendisine teklif yapardı.<br/>
<br/>
		Sözün kısası: Okul kapısında nöbetçi ile çatıştığımız zaman, vakit gece yarısı idi. Yataklarımıza girdiğimiz  zaman ise saat ikiyi geçiyordu. Düşmanı yenmiş, onu savaş meydanını bırakmağa zorlamıştık. Bizim ne halde  olduğumuzu anlatmağa lüzum yok...<br/>
<br/>
		Ertesi sabah, sabah yoklamasından sonra yüzbaşı Kâmil beni çağırttı. Nizamiye kapısının önünden kaçarken  teşhis edebilmiş, fakat Hilmi'yi tanıyamamıştı: &quot;Yanındaki Rıza mı idi?&quot; diye sordu.<br/>
<br/>
		Üstümüzdeki sınıfta üç tane Rıza vardı: Damat Rıza, Sekiz Rıza, îmam Rıza. Damat Rıza ile İmam Rıza, tıknaz  olmak bakımından Hilmi'yi andırırlardı. Herhalde yüzbaşı bunlardan birini kastediyordu. &quot;Yanımda kimse  yoktu&quot; diye cevap verdim. Sadi ve Seyfullah ikimizi ele vermedikleri gibi benim de Hilmi'yi ele  vermeyeceğim tabiî idi. Yüzbaşı Kâmil de aynı ocaktan yetişmiş olduğu için benden lâf alamayacağını  biliyordu. Yanıma süngülüyü katarak hapishaneye gönderdi.<br/>
<br/>
		Sadi henüz uyanmıştı. Üç ahbap çavuşlar biraz konuştuk. İçimizden biri kurtulmuş ya, büyük zafer sağlanmış  demekti. Biraz sonra bir mucize oldu: Tahliye olunduk. Kâmil, bizi idareye rapor etmemişti.<br/>
<br/>
		Bu, belki de, şişmanlamağa yüz tutmuş yüzbaşıyı iki saat koşturarak hayli zayıflatmamızın dile gelmemiş bir  mükâfatıydı.<br/>
<br/>
		Yüzbaşı Kâmil'i ilk üç yıl önce Kadıköy vapurunda gördüm. Bizden bir sonraki sınıftan bir doktor hanımla  evlenmişti. Kadıköy'de röntgen muayenehaneleri vardı. Bir hayli şişmanlamıştı. &quot;Nasılsınız?&quot; diye sormama:  &quot;Tombulluktan başka şikâyetim yok. Onu da öldüğüm zaman taşıyacaklar düşünsün&quot; diye cevap vermişti.<br/>
<br/>
		Geceleyin mektepten &quot;firar&quot; adeta Tıbbiyeliliğin şanındandı. Bunsuz, sanki h yat yürümüyordu. Ya bir sevgili  ile buluşmak yahut meşhur bir filme veya piyese gitmek, bazen sırf gezmek iç n mektepten kaçılırdı.<br/>
<br/>
		Herkesin karyolasının ayakucunda numarasını gösteren bir tabelâ olduğu için nöbetçi subayları, gecenin  herhangi bir saatinde koğuşları teftiş ederler, boş yatakların numaralarını alırlardı. Ogece, yataklarında  bulunmayanlar eğer revirde veya izinli değil iseler &quot;firari&quot; oldukları anlaşılır, hafta sonunda arkadaşları  sokağa çıkarken onlar da hapishaneye çıkarlardı.<br/>
<br/>
		Kışın okuldan kaçmak daha tehlikesizdi. Sınıf arkadaşlarımızdan &quot;Rüştü&quot; yorgan ve battaniyeden öyle  bebekler yapardı ki gören içinde bir insan yatıyor sanırdı. Kışın başlar da kısmen yorgana sokulduğundan bu  iş başarılı olur, baş yerine konulan siyah bir şey, dışarıda kalmış saç gibi görünürdü. Büyük koğuşta bir tek  gaz lâmbası yanıp loşluk arası da görme azaldığından nöbetçi subayları bu tongaya basarlardı. Fakat bir gece  bu bebekleri Rüştü yapmadı. Yapanlar da beceremedi. Foyalar meydana çıktı. On kişi kadar yakalanarak  hafta sonunda kodesi boyladı. Bu arkadaşlar o gece &quot;Çardaş&quot; operetini seyretmeğe gitmişlerdi. Bunlara  Çardaşçılar denildi. Aralarında merhum &quot;Nejat Kulakçı&quot; ve şimdiki Darülaceze müdürü &quot;Turgut Babaoğlu&quot; da  vardı.<br/>
<br/>
		Yemekhanelerde onar kişilik masalarımız vardı. Yemekhane ve yatakhane dizisi adlarımızın alfabe sırasına  göre idi. O zaman soyadı olmadığı için herkesin adının sonuna babasının adı da getirilir ve resmî işlemlerde  öyle çağırılırdı. Benim adım &quot;Nihâi Naif'di. Yanımda &quot;Nejat&quot; ve &quot;Nurullah&quot; vardı. Bu Nurullah da ömür bir  arkadaştı. Öyle bir gülüşü vardı ki o gülmeğe başlayınca bütün sınıf kırılırdı.<br/>
<br/>
		Tıbbiyeden ayrıldıktan sonra kendisini hiç görmedim. Askerlikten çıkıp İzmir'de doktorluk ettiğim işittim.<br/>
<br/>
		Nejat, sonraki adı ile Nejat Kulakçı ayrı bir âlemdi. Derste, onun yanında bulunmak hem bir zevk, hem bir  felâketti. İnsanı fena halde güldürürdü. Kendisi de gülmekten katılır, fakat hocanın görmesi ihtimali olunca  kendini tutardı. En büyük zevki münakaşa idi. Bir de, en büyük ciddiyetle bir şey anlatırken birdenbire bir  şaka veya nükte yaparak insanın sinirlerini harap ederdi.<br/>
<br/>
		Bir gece, yatakhanenin sessizliği arasında ve epey geç bir saatte futbol ve millî takım meselesini yavaş sesle  konuşuyorduk. &quot;Bu, böyle olmaz. Millî takımı ben yapayım da gör&quot; dedi ve saymaya başladı: &quot;Kaleci Nedim.  Bekler Kâmil'le Cafer. Sağ haf Nihat, orta haf ismet, sol haf Fahir. Sağ açık Sabih, sağ iç Alâeddin, merkez  muhacim Zeki...&quot;<br/>
<br/>
		Nihat müstesna, hepsi Fenerbahçeli olan bu oyuncuları saydıktan sonra Nejat durdu. Sol içle sol açığı tayin  edemiyordu. Ben de gözlerimi ona dikmiş, merakla takımın tamamlanmasını bekliyordum.<br/>
<br/>
		Birden Nejat'ın yüzü tuhaflaştı: &quot;Sol iç ben, sol açık sen&quot; diyerek yorganına sarıldı. Yatağına gömüldü.  Katılarak gülüyor, fakat yorganın altında olduğu için sesi işitilmiyordu. Arkadaşları uyandırmamak için ben  de öyle yaptım.<br/>
<br/>
		Benim büyük bir yetki ile futboldan söz edişim de garipsenecek ve burada bir marifetimi daha açıklamak  gerekecek: Sınıfımın kalecisi idim ve bugünkü Turgay kadar şöhretim vardı. Bakın şöhret kazanmak ne kolay,  şimdi size onu anlatacağım:<br/>
<br/>
		&quot;Şu mukaar kapıyı görüyor musun? Oradan dışarıya arş!..&quot;<br/>
<br/>
		Nejat şaşırmıştı. Bu kadar çalışıp bu kadar bildikten sonra da refüze edilmeye razı olmadığı belliydi. Bu  sebeple yerinden kıpırdamadı. Fakat hoca öfkelenmişti. Yeniden ve daha kuvvetle bağırdı:<br/>
<br/>
		&quot;Mukaar kapıdan dışarıya arş ulan!..&quot;<br/>
<br/>
		Çare yoktu. Nejat yüz geri etti ve Köse bize doğru haykırdı: &quot;Gel ulan..&quot;<br/>
<br/>
		İhsan'la bakıştık. Bende hiç niyet olmadığını görünce iste istemez girmeye mecbur oldu. Sorular, cevaplar  birbirini kovalıyordu. Fakat &quot;çık&quot; der demez çıkmadığı için Nejat bir kere hocayı kızdırmıştı İhsan'ın başına da  bir iş geleceği belliydi. Nitekim ilk ufak takılışında Köse Tevfik gürledi:<br/>
<br/>
		&quot;Çık ulan!..&quot; &quot;Efendim...&quot; diye söze başlayacak oldu.<br/>
<br/>
		Floca köpürdü: &quot;Çık ulan..&quot;<br/>
<br/>
		Bunu söylerken oturduğu yerden de fırlamıştı. Daha kötüsü, elinde de koca bir oyluk kemiği vardı. Bugünkü  yumuşak ve sevimli coplardan şikâyet edenler Köse Tevfik'in talebesi olsalardı başka türlü fikir yürütürlerdi.  İhsan, bu sert sopayı başına yememek için hızla kapıyı doğru gelirken Köse bağırıyordu: &quot;Başka girecek var  mı ulan?&quot;<br/>
<br/>
		AskerîTıbbiyeye girdikten bir müddet sonra ikinci sınıfla bir maçımız oldu. Biz daha birbirini tanımayan,  kimin futbol oynadığını bilmeyen, teşkilâtsız bir sınıftık. Futboldan anlayan bir iki kişi takımı kurmuşlar ve bu  arada, ilk sömestrin sınıf çavuşu olan Süreyya Cemil de (şimdi generaldir) kaleci olmak istemiş. Süreyya,  Kadıköy Sultanisinden sınıf arkadaşımdı. Beni tanımakla beraber birinci sınıf bir kaleci olduğumu bilmiyordu.  Bilmesi için fırsat çıkmamıştı. Süreyya, kaleci olmak isteyince sınıfın en uzun boylusu olan, Antakya'da  doğup Konya Sultanisinden Tıbbiyeye gelen Salih sormuş: &quot;iyi ama sen plonjon yapmasını biliyor musun?&quot;<br/>
<br/>
		Uzun boylu olan Süreyya, tepesinden bakan Salih'i şöyle bir süzdükten sonra onun, iki kale arasındaki  mesafeye yakın olan boyunu düşünerek ve plonjon gibi salt bilimsel bir tâbir kullanmasına bakarak  çekinmiş, Salih'i birinci sınıf bir kaleci zannederek onun kaleye geçmesine itiraz etmemiş.<br/>
<br/>
		Seyrine biraz geç geldiğim bu tarihî maçta Sarihi hakikaten ardı ardına plonjon yaparken gördüm. Fakat  galiba gözlerinde mürekkep bir astigmatizm vardı. Çünkü her plonjonu topun geldiği tarafa değil, gelmediği  tarafa yapıyor, İkincisi sınıfın her akını gol ile bitiyordu. İkinci sınıf bile bu durumdan müteessir olmuştu.  Bizim takımın asları Salih'i çıkararak beni kaleyi diktiler. Ondan sonra işler değişti. Salih, kaleyi bana  bırakırken plonjon bilip bilmediğimi sormadı. Soracak hali kalmamıştı. Ben de hiç plonjon yapmadım. Karşı  tarafın savurduğu şutlar tesadüfen hep bana geliyor, seyredenler de beni yer tutmasını bilen mükemmel bir  kaleci sanıyordu. Tıpkı bazılarının, İsmet Paşayı devlet kalesini başarı ile koruyan bir kaleci sanmaları gibi...<br/>
<br/>
		İşte benim topa doğru plonjon yapmama lüzum kalmadan top tesadüfen avucuma düştüğü için böylece  meşhur kaleci oldum. Karşı taraftan birisi bizimkilere: &quot;Aranızda bu çocuk varmış da ne diye işin başında  kaleye koymazsınız?&quot; diye bağırıyordu.<br/>
<br/>
		Ne tuhaf! Yine ismet Paşa ile aramızda bir benzerlik oldu: Sayın paşa, &quot;Akis&quot; dergisindeki hatıralarında ilk  futbolu binbaşı olduğu zaman oynadığını yazıyor. Acaba ne oynuyordu? Kaleci mi idi? Kaleci idiyse ve  kalecilikteki ustalığı da devlet idaresindeki gibi idiyse çok gol yemiştir. Yok kaleci değil de bek oynadıysa  kendi kalesine gol atmış, haf oynadıysa hep karşı taraf oyuncularına pas vermiştir. Forvet oynayıp da kazara  karşı kaleye gol attıysa bunu da hakeme göstermeden hentbol ile yapmıştır.<br/>
<br/>
		Acaba bizim Millî takımın boyuna yenilmesiyle Millî Şefin vaktiyle futbol oynamış olması arasında bir orantı  var mı? Kader ve talih meselelerinin bilimsel olarak açıklanması henüz kabil olmamıştır amma belki  Süleymaniye Genel Kitaplığındaki cifir ve havsa kitapları arasında bunun cevabını verecek satırlar bulunur.  Bu kadar tatvîli kelam yani Oğuzlar dilince sözü uzatmak yetişeceğinden biz yine cumhuriyetin ilânına  dönelim. 29 Ekim akşamı, hattâ akşamdan epey geç bir zamanda toplar atılmağa başladığı zaman hiç bir şey  anlamamıştık.<br/>
<br/>
		Gerçeği ertesi sabah öğrendik. Askerî Tıbbiye allak bullak oldu. Bu da olur mu idi? Askerî Tıbbiyeye  sormadan cumhuriyet ilân etmişlerdi. Halbuki biz kendimizi merkezi âlem sanıyorduk. Atatürk'e, o zamanki  adı ile Gazi'ye gücenmekte hakkımız vardı. Cumhuriyet ilân ederken Millet Meclisinde mebus diye oturan  Diyab Ağa'nın reyini almıştı da İstanbul'da oturan 200 şövalyenin fikrini sormamıştı.<br/>
<br/>
		Biz &quot;Türkiye Büyük Millet Meclisi Hükümetine alışmıştık. Hatta okul müdürlüğüne dilekçe verirken:  &quot;T.B.M.M.H. Tıbbiyei Askeriye Müdürlüğüne&quot;<br/>
<br/>
		Diye başlık koyuyorduk. Bu sebeple cumhuriyeti yadırgamıştık. Bu yadırgayışın başka bir sebebi daha vardı.  Refet Paşa, Ankara hükümeti adına İstanbul’a geldiği zaman Darülfünun konferans salonunda benim de  dinlediğim konferansta, bir Almanca dergi göstererek şöyle demişti: &quot;Bu dergide Gazi'nin, benim ve diğer  bazı arkadaşların resimlerimiz var. Altında Türk Cumhuriyet Partisinin liderleri diye yazılı. Bu çürük bir  fikirdir. Biz cumhuriyetle idare olunmağa tenezzül etmeyiz, Türkiye Büyük Millet Meclisi hükümeti şekli en  ideal, en üstün idare şeklidir...&quot;<br/>
<br/>
		Aşağı yukarı bir yıl önce dinlediğimiz bu sözleri hiç birimiz unutmamıştık. Fakat heyecan derecelerimiz bir  değildi. Sınıf arkadaşım merhum Mevlût, en sinirli olanlar arasındaydı. Yüzü o kadar gergindi ki: &quot;Ne  oluyorsun?&quot; diye sormağa mecbur oldum. Elini tehditkâr bir şekilde sallayarak ve bağırarak: &quot;Cumhuriyet  çürük bir fikirdir&quot; diye cevap verdi. Bu sözü, cumhuriyet rejimine itiraz ettiği için değil, Refet Paşanın sözüyle  tezat olduğu için söylüyordu. Belki de o sinirlilik ve öfke arasında beni Refet Paşa sanmıştı. Mevlût'un  durumu o kadar samimi idi ki, sanki gerçekten Refet Paşa imişim de bir yıl önce cumhuriyeti tenezzül sayan  benmişim gibi sustum ve yanından uzaklaştım.<br/>
<br/>
		Mevlût o günkü sinirliliğine rağmen çok soğukkanlı idi. Vazifesini müdrik ve çalışkan bir arkadaştı. İki üç yıl  önce İzmir'de albay iken deli bir işçinin arkadan sıktığı kurşunlarla ölmüştü.<br/>
<br/>
		İşte, Tıbbiyede cumhuriyeti bu şekilde idrâk etmiştim. Tıbbiye hayatım bir kasırga gibi geçmeseydi belki  rejim meseleleri üzerinde düşünmeye, tartışmaya fırsat bulacaktım. Fakat bir yandan belâların beni  bulması, bir yandan da benim onları davet etmem yüzünden altına sömestrin ilk günlerine kadar süren  Tıbbiyeliliğim sırasında huzur ve rahat yüzü görmedim.<br/>
<br/>
		Birkaç defa da hastalandım. Bunlardan biri korkunç bir gripti ki 41 dereceye yakın ateşle kendi hayatımda  bir rekor kırmıştım. Ondan sonraki uzun hayatımda bu rekoru hiçbir zaman egale edemedim. Doğrusunu  ararsanız içimdeki yanar dağlara göre 41 derecelik ısı hiç bir şey değildi ama doktorlar bunu cehennem ateşi  ile eşit tutuyorlardı.<br/>
<br/>
		Bir sefer de, yine ateşli ve haftalarca süren bir hastalık geçirdim. Bunun apandisit olduğunu iddia ettim. Beni  muayene eden altı doktordan hiç biri apandisit teşhisi koyamadı. 1951 ve 1952'deki korkunç krizlere de  kimse apandisit demedi. Yalnız yaşlı ve pratisyen bir hekim, müzmin bir apandisitten şüphelendiğini söyledi.  1953'te fıtık ameliyatı olmak üzere masaya yattığım zaman asıl derdimin çok eski bir apandisit olduğu  anlaşıldı. Doktorluk iflâs etmiş, benim tıp talebesi olduğum sırada anladığım bu hastalığı ünlü doktorlar ve  profesörler teşhis edememişti. Teşhis edemeyen bu doktorlar arasında, son ölümcül hastalığı sırasında  Atatürk'ü tedavi edenlerden Abrevaya da vardı. Acaba Atatürk de doktorların hazakati dolayısı la mı 57  yaşında ölmüştü? Doğrusunu isterseniz doktorluk bir sanattan başka bir şey değildir. Sanat olduğu için de  bazı malzemeler, yani insanlar, bu sanatkârların zevkine kurban gitmektedir.<br/>
<br/>
		Biraz yukarıda, ateşin 41 dereceye yaklaştığını anlatırken, ondan sonraki &quot;uzun hayatım&quot; da bu rekora bir  daha çıkmadığımı söylemiştim. Uzun hayatımdan bahsedişim bir dil sürçmesi veya matematik yanlışı  değildir. Birçok devletlerden, meselâ 88 milyonluk Endonezya'dan bile yaşlı olduğuma göre bu iddiam  yerindedir.<br/>
<br/>
		Ruhî ve fikrî hiçbir hazırlığım olmadığı için Tıbbiyenin derslerine hiçbir zaman ısınamadım. Sömestr ve  yılsonu imtihanlarında hemen daima bir dersten bütünlemeye kalırdım. Bu yüzden 19'uncu olarak girdiğim  sınıfımda, birinci sömestr sonundaki imtihanda 38'inciliğe düştüm. Bu bile büyük bir başarı sayılabilirdi.  Çünkü sınıfımız 41 kişiydi. Kendilerine karşı öğünebileceğim 3 kişi vardı ya, benden ilerdeki 37 kişiyi  düşünmeğe gerek yoktu. Kışlabendlik, hapis ve izinsizlikler dolayısıyla sınıf arkadaşlarımdan birisi, Harput  Sultanisinden geldiği için Harputlu Celâl dediğimiz şakacı arkadaş bana takılır: &quot;Nihâi eyyâmı tâtiliyyede  kışlabend, eyyâmı âdiyyede izinsizdir&quot; derdi. Doğru idi.<br/>
<br/>
		Hayvanat müderrisi olan baytar İsmail Hakkı büyük bir hatipti. Her yıl &quot;hayat kavgası&quot; nazariyesini anlatırken  büyük sınıfların öğrencilerinden de birçoğu bu edebî ve İlmî ziyafete gelirdi. O zaman ordinaryüslere  &quot;müderris&quot;, profesörlere &quot;muallim&quot;, doçentlere &quot;müderris muavini&quot; denirdi.<br/>
<br/>
		Birinci sınıfın sonunda bu hayvanattan bütünlemeye kalmıştım. Fakat bugün bu bütünleme için hiç bir esef  duymuyorum. Çünkü benimle birlikte günümüzün meşhur doktoru Müfide Hanım da kalmıştı.<br/>
<br/>
		Nebatat müderrisi Esat Şerefeddin, takrirlerini mızmız bir eda ile verirdi. Bitkilerin mikroskobik organlarının  gelişmesini anlatırken &quot;büyür, büyür, büyür&quot; diye tarif eder, bir yandan da iki elinin arasını açarak bu  büyümeyi eliyle müşahhas bir hale getirirdi. İki eli arasındaki yarım metrelik mesafeye bakarak hayalimizi  ona göre ayarlayan bizler nihayet hocanın &quot;büyür, büyür, on mikron olur&quot; diye cümleyi bitirmesiyle  birdenbire şaşalardık. Çünkü mikronun, bir milimetrenin binde biri olduğunu öğrenmiştik.<br/>
<br/>
		Fizik dersinin eski adı &quot;Hikmeti tabîiyye&quot; idi. Kısaca hikmet derdik. Hocası Şevki Bey eski AskerîTıbbiyenin  yaman talebelerindenmiş. Hapiste olduğu bir sırada Tıbbiyenin kulesine kadın getirdiği hakkında bir söylenti  dolaşırdı.<br/>
<br/>
		Kimya hocamız Hadi Bey babacan bir adamdı. &quot;Hadi Müştak&quot; adında bir de muavini vardı. Yüzbaşı  rütbesinde bir askerî doktor olan bu muavin gayet tombalak bir adamdı.<br/>
<br/>
		Teşrih dersinin müderrisi Nureddin Ali, İsmail Hakkı ile Köse Tevfik'ti. Giritli olan ve Girit ağzıyla konuşan  Köse Tevfik de ayrı bir tipti. İlk derste yoklama yaparken arkadaşlarımızdan Nurullah'ı haşlamış, kız  arkadaşlarımızdan Müfide Hanımın adını da &quot;Müfide Hanımefendi&quot; diye okumuştu. Sonraki derslerin  birinde, ön sırada oturarak not tutan kız arkadaşlarımızdan İffet Hanıma:<br/>
<br/>
		&quot;Ulan aferin be kız! İyi not tutuyorsun&quot; diye iltifat etmişti. Fakat kendisi de askerden yetişme olduğu halde  biz askerlere karşı hiç de yumuşak davranmazdı.<br/>
<br/>
		Bir gün merhum Nejat ve şimdi general olan İhsan ile birlikte üçümüz Köse Tevfik'e kemikten vize vermeğe  gittik. Arkadaşlarımın ikisi de benden daha bilgili ve hazırlıklı idiler.<br/>
<br/>
		Muallim odasına önce Nejat girerek selâm verdi ve vizeye geldiğini söyledi. Biz ikimiz kapının önünde  bekledik. Köse Tevfik not cetvelini açarak sordu:<br/>
<br/>
		&quot;Numaran kaç bakayım ulan?&quot;<br/>
<br/>
		Nejat'ın numarası 33’tü. Söyledi. Sorular başladı. Nejat iyi hazırlanmış olduğu için iyi biliyordu. Fakat<br/>
<br/>
		birdenbire &quot;muhaddep&quot; diyecek yerde yanılarak &quot;mukaar&quot; (1) dedi. Usulca sıvıştım. Hayatımda gösterdiğim  tek siyasî basiret, o gün kemik vizesine girmeyişim olmuştur.<br/>
<br/>
		(1) &quot;Mukaar, bugünkü terimle &quot;içbükey&quot;dir. Bunun zıddı olan &quot;muhaddeb&quot;in yeni karşılığı ise &quot;dışbükey'dir.<br/>
<br/>
		Sınıfımızın 41 kişi olduğunu söylemiştim. Bu, 41 kişi değil, 41 dünya demekti. Aramızda kâinatlar da vardı.  Arkadaşlarımızdan ikisi &quot;Süreyya&quot;, ikisi &quot;Celâl&quot;, ikisi &quot;Asım&quot;, ikisi &quot;Lütfü&quot; idi. Süreyyalarla Lütfüler'in birine  &quot;büyük&quot;, birine &quot;küçük&quot; derdik, Zavallı Küçük Lütfü, mektebe girdikten biraz sonra veremden yattı,  yılsonuna doğru öldü. 40 kişi kalır gibi olduk ama, bizden önceki sınıftan &quot;Naci&quot; ilk yıl, hastalık dolayısıyla  derslere devam edemediğinden bizim sınıfa kaldığı için yine 41 kişi olduk. Fakat bu Naci de sonraları delirip  öldü.<br/>
<br/>
		&quot;Asım'lardan biri Konyalı, biri Harput'lu idi. Konyalı Asıma &quot;Çiçek Asım&quot;, Harputlu Asım'a &quot;Usta Asım  derlerdi. Zavallı Usta Asım, doktor çıkmak üzere iken pritonitten öldü.<br/>
<br/>
		Bu Asım'ı, aynı Harput lisesinden gelen Celâl kızdırır, Asım da onu &quot;Seni hain Arap, seni...&quot; diye dakikalarca  kovalardı. Celâl, Arap falan değildi; Türk'tü. Fakat ya Şam'da doğduğu veya Şam'da bir müddet okuduğu,  yani orası ile bir ilgisi bulunduğu için Asım kızınca ona Arap derdi.<br/>
<br/>
		Bu Celâl gayet akıllı ve çalışkan olduğu halde ona &quot;Kaçık Celâl&quot; derdik. Onda hiç bir muvazenesizlik  bulunmadığı halde bu lâkap neden takılmıştı diyeceksiniz. Celâl, okula ilk girdiği aylarda daimî bir baş  ağrısına tutulmuştu. Biz de hep doktorduk ya, teşhisi derhal koymuştuk.<br/>
<br/>
		Öteki Celâl'e &quot;Hacı Celâl&quot; derlerdi. Galiba Yemen'de doğmuştu ve galiba annesi de oralıydı. Çok esmerdi.  Fakat birinci Celâl &quot;Kaçık&quot; lâkabına aldırmazdı da bu, &quot;Hacı&quot; denilince küplere biner, sövüp sayardı. Talebe  milletinin psikolojisi de malûm: birisi bir nesneye kızdı mı, hep onu yapar. Arkadaşlar, Celâl'i öfkelendirmek  için bazı Arapların ağzıyla &quot;Hajiii&quot; diye bağırıp onu cin atma bindirirlerdi.<br/>
<br/>
		Daha sonraları bu kelimeyi özetlemişlerdi. Yalnızca &quot;iiiiii&quot; diye bağırırlardı. Bununla da matlup hasıl olurdu.  Kaçık Celâl sık sık: Kellei bî devletin teşbih ederdim karpuza, Hiç de ummazdım İd çıksın böyle hâlis bir kabak  Beytini tekrarlardı. Doğrusu bu beyit, beşeriyetin her ferdi için, hattâ dâhi olan veya sanılanlar da istisna  edilmemek şartıyla, fazla yanlışlığa d şmeden söylenebilirdi.<br/>
<br/>
		Arkadaşlarımız arasında bir de &quot;Rıdvan&quot; vardı. Ufak tefek, zayıf bir şeydi. Ozamanın çocuk artistlerinden  &quot;Çeki Kovan&quot;a benzerdi. Bir de nedense kendisine &quot;Marki Garoni&quot; adı takılmıştı. İşe bakın ki arkadaşlardan  bazıları bıkmadan, usanmadan, üşenmeden:<br/>
<br/>
		Marki, Marki, Garoni Çeki, Çeki, Çeki, Çeki Kovan<br/>
<br/>
		Şarkısını dakikalarca söylerlerdi. Bu Marki Garoni, galiba o zamanki İtalya Hariciye Nazın idi. Bu şarkıyı  söyleyenlerin başında da &quot;Nurullah&quot; bulunurdu. Nurullah da çalışkan bir arkadaşımızdı. Fakat kahkaha attığı  zaman dünya yerinden oynar, onunla beraber herkes de gülerdi.<br/>
<br/>
		Çileli, trajik, trajedik, romantik fakat renkli olan AskerîTıbbiye hayatını anlatırken akla bir anda birçok şeyin  birden gelmemesine imkân yok. İşte 'Nurullah&quot; deyince de aklıma bir ceket hikâyesi geldi: Yatakhaneye  çıktıktan sonra, yatmadan önce uzun bir &quot;fasıl&quot; geçerdi. Bu fasılda yataktan yatağa anlatılan iğneli fıkralar,  takılmalar, tartışmalar ve güreşler vardı. Bir gece de Nurullah, &quot;Adnan&quot; adındaki başka bir arkadaşımızla  güreşti. O zaman soyadı kanunu çıkmamış olduğu için bu Adnan'ın soyadı nedir bilmiyorum. Herhalde  Adnan Menderes değildi. Gayet sessiz, terbiyeli, fakat yaramaz bir çocuktu. Yaramazlıkta ortaokul  öğrencilerine benzerdi.<br/>
<br/>
		Güreş Nurullah'ın yatağında, yani benim yatağımın bir metre sağında yapılıyordu. Adnan'a göre iri ve  kuvvetli olan Nurullah'ın bu güreşi kazanması beklenirdi. Meğer Nurullah fena halde gıdıklanırmış.<br/>
<br/>
		Adnan da bunu bildiği için Nurullah'ı gıdıklamağa başlamış. Biz, hepimiz, her gece birkaç tanesi yapıldığı için  kanıksadığımız, bakmağa bile lüzum görmediğimiz bu güreşle birdenbire ilgilendik. Çünkü Nurullah bir  yandan o ünlü kahkahalarını atıyor, bir yandan da korkunç ve sert hareketlerle adeta mezbuhane tekmeler  savuruyordu.<br/>
<br/>
		0 zaman Tıbbiyede elektrik yoktu. Sınıflarda lüks lâmbaları yanar, yatakhanelerde bir tek petrol lâmbası  bulunurdu. Koca bir yatakhane için bu bir tek lâmba devede kulak kabilinden olduğu için lâmbadan biraz  uzakta bulunanlar için bir şey okumağa imkân olmazdı.<br/>
<br/>
		O gece, tek lâmbamızı ben kendi yatağımın yanındaki komodine almıştım. Herhalde bir şey okuyacaktım.  Nurullah'ın şakrak kahkahaları üzerine gözlerimi ona çevirip akrobatik hareketlerine bakarken nasıl oldu  bilmem yatağında takla mı attı, yoksa başka bir şey mi oldu, onun farkında değilim, Nurullah'ın bir tekmesi  benim komodine gelince lâmba devrildi ve komodinin üstünde, lâmbanın yanında duran dahilî ceketimi  yaktı. Okulda giydiğimiz elbiselere dâhili elbise, dışarıda giydiklerimize de haricî elbise derdik.<br/>
<br/>
		Lâmbayı hemen kaldırarak bir yangını önlediğimiz gibi, Adnan da güreşi bıraktı. Faka Nurullah hâlâ katıla  katıla gülüyor, herkesi de güldürüyordu. Kendisine: &quot;Ceketimi yaktın&quot; diye çıkıştım. Umursamadı bile...  Atmakta olduğu kahkahalar arasında: &quot;Zararı yok, yansın&quot; diye cevap verdi. Doğru... Nurullah için hiçbir  zarar yoktu. Yanık ceketi daha aylarca giyecek olan bendim. Bununla beraber o zamanki gerçek yanıklığım  arasında bu yanık ceketin sözü mü olurdu?<br/>
<br/>
		Nurullah ya çok ciddî, ya çok neşeli olurdu. Bir perşembe günü, öğle yemeğinden sonra izinli çıkacağımız için  yine neşesi üstündeydi. Kadife yakalı, parlak düğmeli, şatafatlı haricî elbiselerimiz yatakhanelerimizde  durduğu için giyinmek üzere orada bulunuyorduk. Nurullah'ın neşesi üstündeydi ya, arkadaşım Turgut bu  neşeden beni kızdırmak pa asına fa dalanmak sevdasına kapılmış ve Nurullah'a gizlice akıl öğretmiş. B enim  bir şeyden haberim yok, kendi hazırlığımla uğraşırken Nurullah seslendi:<br/>
<br/>
		&quot;Nihâi!&quot;<br/>
<br/>
		Ne söyleyecek diye yüzüne baktım. Acayip bir şekilde gülüyordu. Bir şaka yapmak istediğini bu gülüşten  anlamalıydım. Fakat dertli bir zamanımdı. Çevreme dikkatli bakacak durumda değildim. Nurullah, gülmesini  artırarak sordu: &quot;Senin soyunda Kürtlük var mı?&quot; En hassas damarıma dokunmuştu. Bağırdım: &quot;Deli misin?<br/>
<br/>
		Nereden çıkarıyorsun?&quot; Hâlâ gülüyordu: &quot;Hiç&quot; dedi. &quot;Kürde benziyorsun da...&quot;<br/>
<br/>
		Elimdeki elbise fırçasını Nurullah'a doğru savurdum. İsabet ettiremeyince de üzerine saldırdım. Bu sırada  gözlerim Turgut'un yüzüne ilişti. Sinsi sinsi gülüyordu. Biz ikimiz kaçıp kovalayarak koridora fırlayınca  birdenbire durduk. Çünkü müdür geliyordu. Koşmalarımız derhal normal yürüyüşe döndü ve kültlere karşı  beslediğim sempatiden eğlence çıkarmak isteyen Turgut'un manevrası, müdüre verilen birer selâmla kazasız  belâsız sona erdi.<br/>
<br/>
		Arkadaşlarımız arasında bir de &quot;Nizameddin&quot; vardı. Ben hayatımda bu kadar orijinal bir tip görmedim.  İmtihana girdiği anlar müstesna, daima güler yüzlü idi. Bir arkadaşını, herhangi bir konuda anlayışsız gördü  mü, ona &quot;Kazof1 diye hitap ederdi. İkide bir &quot;Ben itilâfçıyım, yaşasın Hürriyet ve İtilâf' diye bağırırdı.  Aramızda ittihatçı falan yoktu. Niçin böyle bağırdığını sormak da aklımıza gelmezdi. Yine arada sırada: &quot;Ben  doktor falan değil, tavukçu olacağım, anladınız mı, tavukçu&quot; derdi. Galiba insanları tavuk gibi kuş beyinli,  yolunmağa lâyık yaratıklar saydığı için böyle söylerdi.<br/>
<br/>
		Orijinal bir arkadaştı dedim ya, talihine de çok inanırdı. Koca Tıbbiye imtihanlarına girerken ancak bir iki  yere çalışırdı. Nebatat imtihanına 40 soru ile girmiştik. Nebatat müderrisi Esat Şerafeddin her yıl 30 ile 50  arasında soru verirdi. Bize 40 soru düşmüştü. Her soru bir fasile yani bitki ailesi idi. Sorular tombala usulü ile  torbadan çekilirdi. Her öğrenci, hocanın önüne gelince torbadan bir soru çeker, buna verdiği cevaba göre  not alırdı. İkinci bir soru çekmek âdet değildi. Bizim Nizameddin bu 40 sorudan yalnız ikisine çalıştı idi.  &quot;Yahu, Nizameddin ne yapıyorsun?&quot; diyenlere: &quot;Ben senin gibi çalışamam kazof! Biri çıkmazsa elbette öbürü  çıkar. Benim talihim var, talihim, anladın mı?&quot; diye karşılık verirdi. Tabiî, gerçekten o iki sorunun biri geldi mi  diye sorarsanız. Ne gezer? Nizameddin umduğu talihe erememişti. Bununla beraber yine de talihli  sayılabilirdi. Çünkü talihe güvenmek metodu gibi gayet çürük bir usulle hareket ettiği halde birinci sınıfın  dört imtihanından ikisini vermiş, ancak ikisinden bütünlemeye kalmıştı. Bu nebatat imtihanı bir yığın Latince  i im ezberlemekten başka bir şey değildi. Meselâ şu bizim &quot;bamya&quot;nın adı &quot;ibiscus esculantus&quot;dü. Bu  maskaral klar farkına varmadan sinirlerimizi bozardı. Bü yüzden arkadaşım Turgut, yani şimdiki Darülaceze  Müdürü Turgut Babaoğlu bir aralık bizlere &quot;Dostum Poligala&quot; diye hitap eder olmuştu. Poligala adında bir  bitki ile bunun Poligala grandifloro, poligala calcara, poligala avara gibi nevileri nebatat kitabımızda ve  notlarımızda geçiyordu. Merhum Sadi ise bitki adlarını derme çatma manzumeler şeklinde birleştirmiş ve  bunlara birer beste uydurmuştu. Günlerce bu şarkıları dinlemiştik. Fakat Sadi bu sayede nebatat (bu gündü  adı ile botanik) imtihanını başarı ile vermişti. Bana &quot;cevziyye fasilesi&quot; çıkmıştı. Yani ceviz ağacının ailesi...  &quot;Karîbi âlâ&quot; yani &quot;iyiye yakın&quot; not almıştım. Çünkü Nizameddin gibi talihe güvenim olmadığı için 40 soruya  da çalışmıştım.<br/>
<br/>
		Nizameddin'in güler yüzlü olduğunu söylemiştim bu güler yüzlülük eşsiz bir soğukkanlılıktan geliyordu.<br/>
<br/>
		Bir gün bu soğukkanlılığın bir gösterisine şahit olduk: Sınıfın en uzun boylusu olan ve hani şu aksi istikamete  plonjonlar yapan Salih, her nedense, galiba bir tartışma sonunda, Nizameddin'e kızmıştı. Buna kızmak değil,  delirmek bile denebilirdi: &quot;Nizameddin sus&quot; yahut &quot;Nizameddin git&quot; diye bağırıyordu. Fakat onun her &quot;sus&quot;  yahut &quot;git&quot; d ye haykırışına beriki gayet soğukkanlılıkla ve gülümseyerek &quot;Ne var&quot;, &quot;Ne oluyor&quot;, &quot;Neden  susayım&quot; diye karşılık veriyor ve Nizameddin'in bu rahatlığı Salih'i çileden çıkarıyordu. İşi sonunun neye  varacağını anlamak için falcı olmaya lüzum yoktu. Bunun bir meydan savaşı ile sonuçlanacağını İstanbul  gazetecileri bile kestirebilirdi.<br/>
<br/>
		Nitekim onların bile tahmin edebilec ği nesne oldu. Salih çılgın bir öfkeyle Nizameddin'e saldırdı. Sarmaş  dolaş yere yuvarlanarak birkaç kere döndüler ve aynı hızla ayağa kalkarak birkaç saniye önceki durumlarını  aldılar. Salih aynı sözü bağırarak tekrarladı: &quot;Nizameddin git!&quot;<br/>
<br/>
		Nizameddin gülümseyerek aynı karşılığı verdi: &quot;Neden? Ne var ki?&quot;<br/>
<br/>
		Bu kadar temaşayı yeter bularak ikisini ayırdık. Nizameddin'in soğukkanlılığına hepimiz hayran olmuştuk.  Merhum Nejat ise umumî telâkkiye itiraz etmek prensibi veya keyfi dolayısıyla Nizameddin'i değil, Salih'i  beğeniyor: &quot;Aferin Salih'e! Bu kadar öfke arasında küfretmedi&quot; diyordu. Nizameddin'i ben Tıbbiye'den  ayrıldıktan sonra görmedim. Yalnız ciğerlerinden hastalanarak Haydarpaşa Askerî Hastanesinde tedavi  gördüğünü ve umumî ahlâkın düşüklüğünden büyük bir üzüntüyle bahsettiğini bizden çok sonraki bir askerî  doktordan işittim.<br/>
<br/>
		Onun talihe güvenmek prensibine güvenmediğimi yukarıda söylemiştim. Fakat ikinci sınıf sonundaki  imtihanlarda başıma gelenler Nizameddin'i haklı çıkardı. Şöyle ki: Bu sınıfın iki imtihanı vardı: Teşrih yani  anatomi'nin kemik kısmı ve en sac yani histoloji.<br/>
<br/>
		0 zaman, yılsonu imtihanlarında öğrenciler birkaç postaya ayrılarak sınava girerlerdi: Her posta başka günde  imtihana girer, böylelikle hocalar bir günde az öğrenci imtihan ettikleri için yorulmazlardı. Bu usulün bir  üstünlüğü de öğrencilerin kendilerini ayarlayarak işlerine elverişli bir postaya girip imtihan vermeleriydi.<br/>
<br/>
		O yıl ben, merhum Sadi ile aynı postaya düşmüştüm. İlk imtihanımız kemiktendi. Tıbbiyelilik hayatımda en  iyi hazırlandığım imtihan bu oldu. Sonradan Edebiyat fakültesinde verdiğim en başarılı imtihanda da ancak  bu kadar bilgili olmuşumdur.<br/>
<br/>
		Sadi ile ikimiz bütün kemik bahsini bazen ayrı ayrı, bazen birlikte çalışarak yutmuştuk. İmtihan sabahı gayet  erken kalkarak bir tekrarlama daha yapacaktık. Çalar saatimiz yoktu, olsa da 40 kişilik koğuşta öttüremezdik  ama Sadi vardı ve istediği anda uyanır, yahut da hiç uyumazd . Malûm ya: Majüskül em meselesi...<br/>
<br/>
		Sabahleyin saat dört sularında Sadi omzuma dokunarak beni uyandırdığı sırada, rüya görmeden zihnimde  &quot;azmi sudgî&quot; yani şakak kemiğini tekrarlıyordum. Bu bir şuuraltı faaliyeti idi. Kemikler arasında en iyi  bildiğim de oydu.<br/>
<br/>
		İmtihan saatine kadar birer teşrih allâmesi olmuştuk. Nu arası benden küçük yani 49 olduğu için Sadi  benden önce imtihana girdi. Aramızda birkaç kişi daha olduğu için imtihan odasından uzak bir yerde vakit  geçiriyordum. Allâme olduğum için artık notlara, kitaplara bakmaya falan tenezzül etmiyordum. Hoca  istediği kemiği sorabilirdi. Hele azmi sudgî'yi sorarsa notum mutlaka &quot;şâyânı takdir&quot; olacaktı. O zaman  Tıbbiyede notlar sayı ile değil kelimelerle verilirdi: Şâyânı takdir Aliyül'âlâ Âlâ Karibi âlâ Vasat Zayıf Zayıf  alandan başkası geçerdi. Askerî öğrencilere sınıf derecesi vermek için notlar hesaplanırken yukarıda ki  dereceler sırası ile 20,18, 16, 14, 12 diye sayılırdı.<br/>
<br/>
		İşte böylece bir müddet oyalandıktan sonra yavaş yavaş imtihan kapısına yaklaştım. Tam o sırada Sadi  imtihandan çıkmış, birkaç basamaklık merdivenleri iniyordu. Bana aldırmadan geçerken görmedi sanarak<br/>
<br/>
		onu kolundan tuttum: &quot;Nasıl oldu? diye sordum. Gayet bezgin bir tavırla ve başını yana çevirerek: &quot;Bırak  Allah'ını seversen&quot; diye cevap verdi. Anlamıştım imtihan kötü gitmişti. İmtihanı merhum İsmail Hakkı Hoca  yapıyordu. Gayet aksi ve numaracı bir adamdı. Bazen caka olsun diye talebe döndürürdü. Sıra bana geldiği  zaman gayet heyecansızdım. İmtihanlarda heyecanlanmak âdetim değildir. Üstelik hocayı imtihan edecek  kadar da bilgili idim.<br/>
<br/>
		İsmail Hakkı bana ilkönce burun kemiklerinden birini soracak oldu. Bu kemikler gayet küçük ve nazik  oldukları için pamuklar arasında olarak bir kutunun içindeydiler. Hademeden kutuyu istedi. Eline aldı.  Uğraştı, zorladı, fakat kapağını açamadı. Açamayınca kutuyu bırakarak başka bir soru sordu: &quot;Azmi sudgî!&quot;<br/>
<br/>
		İşte talih diye buna derlerdi. &quot;Âlâ&quot; yahut &quot;aliyül'âlâ&quot; yerine &quot;şâyânı takdir&quot; alacaktım.<br/>
<br/>
		Şimdiki usûl nasıldır bilmiyorum. O zaman imtihanlarda kemiği vaziyete koymakla işe başlardık. Yani kemik,  ayaktaki bir insanın iskeletinde hangi durumda ise onu tarifle işe girişirdik. Ben de öyle yaptım. Daha iki  cümle ya söylemiş, ya söylememiştim. Hoca bana hitap etti:<br/>
<br/>
		&quot;Yeter! Çık dışarı!&quot;<br/>
<br/>
		Bu kadarcık bir cevapla İsmal'i Hakkı'nın yetindiği görülmüş, işitilmiş değildi: ama hoca adamdı. Bunca yıllık  tecrübesi vardı. İnsan sarrafı olmuştu, iki cümle ile de talebenin bilgi derecesini anlayabilirdi.<br/>
<br/>
		Askerce selâmlayarak çıktım. Çıktıktan sonra içime kurt düştü. Geçmiş mi idim, yoksa kalmış mı? En iyi  bildiğim yerden dönecek değildim ya... Dönmedimse o &quot;Çok dışarı&quot; ne oluyordu. Gerçi Tıbbiyenin hocaları  pek de o kadar nazik adamlar değillerdi ama...<br/>
<br/>
		Sözün kısası bütün postanın imtihanı bitinceye kadar sonucu öğrenemedik. Sonuç hazindi: Sadi de, ben de  çakmıştık.<br/>
<br/>
		Doğrusunu isterseniz haksızlıktı. Fakat hak ancak değirmende bulunduğu için ses çıkaramamıştık. Sadi'nin  başına gelen pek de haksızlık sayılamazdı. Çünkü o, bir karavana hoşafı üstüme dökerek devlet hâzinesini  zarara sokmuş, cezaya hak kazanmıştı. Ya ben ne yapmıştım?<br/>
<br/>
		Talih bu haksızlığı ikinci imtihanda giderdi. Ensac yani histoloji imtihanına iyi hazırlanamadığım gibi bana  çıkan sorular da bildiğim nesneler değildi. Saat tam 12'de histoloji hocası Tevfik Recep'in karşısına çıktım.  Müderris bey her halde acıkmış olduğu için telâş ediyor, galiba pek de iyi işitmediği için benim ne  söylediğimi iyi anlamıyordu.<br/>
<br/>
		Sonunda aliyül'âlâ almaz mıyım? Benim imtihanlar Bektaşi'nin hikâyesine benzemişti:<br/>
<br/>
		Bektaşi açlıktan bitkin bir halde, kalabalık fırının önüne gelerek biricik meteliğini uzatmış, mis gibi kokan  taze ekmekten istemiş. O zaman kuyruk usûlü hiç bilinmediği için herkes birden tezgâhtara doğru  yuvarlayarak seslenmiş: &quot;Erenler! Bir ekmek de bana...&quot;<br/>
<br/>
		Tezgâhtar ya meteliği görmemiş, yahut da kelimenin bütün mânası ile tezgâhtar olduğu için aldırmamış ve<br/>
<br/>
		kalabalık arasında zavallı Bektaşi'nin meteliği kaynamış. Kalabalık dağıldıktan sonra, parayı önceden vermiş  olduğu iddiasına karşı da b r temiz azarlanmış, Melül, mahzun ilerlerken ikinci bir fırın daha görmüş. O nda  da aynı taze ekmekler ve aynı kalabalık.. Canı çekmiş ama para yok ki alsın. Birden aklına gelen bir  düşünceyle kalabalığa sokulmuş. Tezgâhın önüne kadar gelmiş. Sağa sola bakıp kimsenin kendisini  görmediğini anlayınca yapmacıktan bir öfkeyle tezgâha vurarak bağırmağa başlamış: &quot;Be adam! Hani benim  ekmeğim? Hem parayı aldın, hem de hâlâ başkalarına dağıtıp benim ekmeğimi vermiyorsun!.&quot;<br/>
<br/>
		Fırıncı bu çıkışmaya inanmış. Özür dileyerek Bektaşi'ye ekmeği sunmuş. Bizim baba erenler bir köşeye  çekilip taze ekmeği gövdeye indirdikten sonra göğe bakarak: &quot;Yarabbî! Sen işin gerçeğim biliyorsun ve her  şeye muktedirsin. Benim meteliği o fırıncıdan alarak ötekine artık sen veriver&quot; demiş.<br/>
<br/>
		Ben de teşrihi çok iyi biliyor, ensacdan tamamıyla cahil bulunuyordum. Aldığım notun ensac not cetvelinden  silinerek teşrihe göçürülmesi doğru olurdu. Fakat ben Tanrıdan böyle bir dilekte bulunmadığım gibi  bulunsam bile şüphesiz isâf olunmazdı. Çünkü o zaman İsmet İnönü de beni örnek göstererek rica ve  dileklerde bulunmaya başlar ve şüphesiz onun dilekleri benimki gibi mütevazı olmazdı. Ne mi isterdi  diyeceksiniz? En azından bin yıllık ömür ve ebedî iktidar...<br/>
<br/>
		Nasıl? Dehşetten diken diken oluyorsunuz, değil mi? Ben bile, bunun kendi kalemimden çıkmış bir imkânsız  nesne olduğunu bildiğim halde baygınlıklar geçiriyorum...<br/>
<br/>
		İyisi mi, bu korkunç hayalleri bırakalım da yine AskerîTıbbiyelilerin romantik hâtıralarına dönelim: Sınıf  arkadaşlarımızdan, şimdi Askerî Tıbbiye Müdür Yardımcısı olan Albay Osman, Samsunlu idi. Ufaktefekti.  Fakat yaman bir pehlivan ve koşucuydu. Fazla kuvvetli değildi amma öyle oyunlar bilirdi ki kendisini  yenmeğe imkân olmazdı. Sınıfın baş pehlivanı olan Hasankaleli Rüştü ile bir gün iddialı bir güreş yapıp  yenişemedilerdi.<br/>
<br/>
		Mukavemet koşularında da eşsizdi. Benimle de iddialı bir mukavemet yarışı yaptıydı. Meşhur bir kaleci  olduğumu yukarıda anlatmıştım. Fakat ne sürat, ne de mukavemet koşularında meşhur değildim. Osman'ın  verdiği avansı kabul ederek bu yarışa girmiştim. Yarış yeri de kimsenin tahmin edemeyeceği kadar or ijinal  bir yerdi: AskerîTıbbiye'nin taraçası.<br/>
<br/>
		Orası da nereden aklımıza geldi, değil mi? Aklımıza geldi değil, başka yer yoktu da onun için orada yarıştık.  Çünkü yarış yapıldığı sırada Osman'la ikimiz hapisteydik ve taraça, boyuna gidip gelmek şartıyla 150 0  metrelik koşuya elverişliydi.<br/>
<br/>
		Böyle ikide bir hapisten bahsedince okuyucularda bir şüphe uyanacak: Bütün ömrüm hapiste mi geçiyordu  diye... Hapishaneye en çok şeref verenlerden birisi olduğum halde, okuyucular emin olsunlar ki bütün  ömrüm orada geçmiyordu. Ömrümün orada geçen zamanı da yürürlükte olan askerî nizamlar dolayısıyla  orada geçiyordu. 1944'te olduğu gibi bir adamın keyfi ve kuruntusu içinde değil... Sözü bu kadar uzatmakla  da yarışın sonucunu unutturmak istediğim sanılmasın. Yarışı Osman kazandı. Hem de nasıl biliyor musunuz?  Tıkanmak derecesine gelerek son birkaç metreyi koşamadığım için çok gerilerden gelip beni geçmek  suretiyle...<br/>
<br/>
		Arkadaşlarımız arasında bir de &quot;Cahit&quot; vardı. En çalışkan ve metotlumuz oydu. Bütün mütalaa saatlerinde  yalnız dersle meşgul olup not ve kitap okuyan tek kişi Cahit'ti. Ne kadar çalışkan arkadaşlarımız vardı ki bazı  mütalaa saatlerind oyun ve eğlence ile vakit geçirirler, hattâ ufak tertip kumar bile oynarlardı. Cahit'te böyle  şey yoktu. Zeki, ciddî ve terbiyeli olduğu kadar da çalışkandı.<br/>
<br/>
		Daha ilk günlerde bu çalışkanlığı dikkatime çarpmış, ona &quot;Müstakbel çavuş&quot; diye hitap etmeye başlamıştım.  Gerçekten de birinci sömestr sonunda yapılan imtihanda Cahit birinciliği kazanarak çavuş oldu ve galiba  çıkıncaya kadar da bu çavuşluğu muhafaza etti.<br/>
<br/>
		Bir gün Cahit'i, Taksim stadyumunda yabancılarla yapılan mühim bir futbol maçında görmüştük. Bu,  şaşılacak bir işti. Fakat asıl şaşılacak nokta Cahit'in koltuğundaki büyük teşrih kitabıydı. Her halde  halftaymda birkaç sayfa okuyarak zamanı değerlendirmiş olacaktı.<br/>
<br/>
		Sınıfımızda çok şarkı söyleyen arkadaşlar da vardı. Merhum &quot;Hıfzı&quot;, geceleri yatakhanede yatmadan önce  mutlaka birkaç şarkı söylerdi. Bunlar garâmî şeylerdi. Zavallı Hıfzı birkaç yıl önce enfarktüsten öldü.  Galiba onun Tıbbiyeli kalbi bu kadar çok aşk ve garâma dayanamamıştı.<br/>
<br/>
		Allah selâmet versin, &quot;Cemal&quot; ise gündüzleri ve mütalaa hanede şarkı söylerdi. Fakat Cemal'inkiler aşka,  sevdaya dair olmayıp güldürücü nesnelerdi. En çok söylediği şarkı:<br/>
<br/>
		Üç Baba Torik, etme telâş, Sakalım uzun, etme tıraş.<br/>
<br/>
		Diye başlardı. Her ne kadar bu şiir sanatı bakımından günümüzün kübik şairlerinin şaheserlerine üstün ise  de bize o zaman pek tuhaf gelirdi. Herkesin bildiği, sevdiği veya söylediği besteler de vardı. Yalnız bizim  Turgut'la Büyük Süreyya şarkı söylemesini bilmezlerdi. Turgut &quot;mi&quot; yerine mutlaka &quot;fa diyez&quot; okur, Süreyya  ise biz ikinci mısraın ortasında iken birinci mısraı yeni bitirirdi.<br/>
<br/>
		Tıbbiyelilerin şarkısı haline gelip birlikte söylenenler de vardı. Bunlar bazen &quot;teneffüshane&quot; denilen salonda,  piyanonun refakati ile söylenirdi. İçimizde birçok piyano çalan vardı. Bu şarkılardan biri şuydu:<br/>
<br/>
		Çok özledim sesini, Çok var görmedim seni Senden ayrı yaşamak Pek harap etti beni... Aşkının ben esiri,  Geçmez asla tesiri.<br/>
<br/>
		Hatırla bir dem beni,<br/>
<br/>
		Çok sevmiştim ben seni...<br/>
<br/>
		Kimin güftesi, kimin bestesi olduğunu bilmediğim bu basit mısralar ve bu güzel beste Tıbbiyelilerin hayatını  aksettiriyor gibiydi. Tıbbiyeli seviyor, hasretle harap oluyor, esiri olduğu bu aşktan kurtulamayacağını  sanıyor, fakat sonra unutuyordu. Bun nla beraber unutulamayan aşklar da vardı. Teneffüshanede veya  sınıfta, aklına sevgilisi gelen Tıbbiyelinin gür bir sesle: Senden ayrı yaşamak Pek harap etti beni Beytini  söylemesi sık sık görülen bir olaydı. Bazen da aşk rekabetleri yüzünden müthiş dövüşler olur, fakat bunlar  daima mektep binasının içinde yapılırdı. AskerîTıbbiyenin tarihinde böyle birkaç sahne vardır ki Türk  çocuklarına meselâ Fransız ihtilâli veya Çin'deki afyon harbi gibi adi mahalle çocuğu kavgaları okutulduğu<br/>
<br/>
		halde bunlardan bahis olunmayışı asil jestler adına büyük birer kayıp tır.<br/>
<br/>
		Eski Tıbbiyelilerin çok sevdiği ve çok söylediği yukarıdaki şarkıyı geçenlerde radyoda dinlediğim zaman çok  duygulandım ve radyonun bayağı zenci musikisi ve kedi miyavlamasına benzeyen İngilizce cazırtılar yerine  bize mazinin sesini getiren besteleri dinletmesini gönülden dilerim.<br/>
<br/>
		Koro halinde söylenen şarkılardan biri de şuydu:<br/>
<br/>
		Denizler kadar berrak ve derin Ah o gözlerin, ah o gözlerin! Ölsem, atılsam gönlüm gibi ben Dalgalarına o  denizlerin.<br/>
<br/>
		Altın saçların ipek telleri Bağlar kendine hep gönülleri Öpsem açılsa, sevsem çözülse Beyaz göğsünün pembe  gülleri.<br/>
<br/>
		Bu manzumenin de şiir değeri yoktu amma Tıbbiyelilerin aşkına uygun düştüğü için beğenilirdi. Dikkat  olunursa, bize mazinin bir sahnesini hatırlatan, beynimizde bir hâtırayı canlandıran şiir veya musikiden daha  çok hoşlandığımız teslim olunur. Bunlardan başka bazı grupların ve şahısların da şarkıları vardı. Merhum  Nejat da güftesini rüyada yazdığı bir şarkıyı bestelemişti. Fakat bütün bu şarkılar, tekerlemeler, şakalar,  kahkahalar arasında hâkim olan şey, gizlenen, açığa vurulmayan bir ıstıraptı. Ağlamamız, Mefisto gibi  gülmek şeklinde olurdu. Eski AskerîTıbbiyelilerin hayatı için şimdiye kadar birkaç roman ve piyes, hattâ  senaryo yazılmayışı büyük bir eksiktir. Merhum Nejat'ın Askeri<br/>
<br/>
		Tıbbiye hayatından alarak ömrünün son yıllarında yazdığı &quot;Beyaz Geceler&quot; adlı hissî ve samimî roman, yazık  ki lâyık olduğu rağbeti bulamamıştır.<br/>
<br/>
		Şimdi gözde olan romanlar, ya mahalle kızları tarafından yazılan ve aşkla fuhşu birbirine karıştıran iğrenç  teraneler, yahut da Moskofçu oğlanlar tarafından kaleme alınan ve halk efendimizin, asla duymadığı,  duyamayacağı ıstırapları dile getiren ve savcıların gözünden kaçan yıkıcı propaganda tekerlemeleridir. Tabiî,  sömürülen (!) işçi ve köylü dururken sömüren Tıbbiye burjuvalarının romanını kim yazar?<br/>
<br/>
		Birinci sınıfta okunan &quot;Hayvanat&quot; dersinin parazitlere ait kısmı birçoğumuzda kuruntular doğurmuştu.  Parazitin yaptığı hastalık arazını kendimizde bulurduk. Fakat kuruntu rekorunu arkadaşımız &quot;Şerif kırmıştı.  Bir hasta termometresi edinmişti. Ders dinlerken bunu ağzına sokar, ellerini çenesine dayayarak  termometreyi gizler ve boyuna hararetini kontrol ederdi. Çok dikkatli ve akıllıydı. Sınıfın satranç ustası  merhum &quot;Edip&quot;ten bu oyunu öğrenerek yaptığı ilk maçta Edip'i yenmişti.<br/>
<br/>
		&quot;Azmi&quot; adındaki arkadaşımız sınıfın neşesiydi. Her şeyin gülünç, hoş ve garip tarafını bularak çevresinde bir  kahkaha tufanı patlatırdı. Karga taklidini b yük bir ustalıkla yapardı. Bir kahve şekerini ağzında tutarak  yüksekçe bir yerde durur, &quot;Edip&quot; onun karşısına geçerek &quot;Lafonten&quot; in &quot;Tilki ile Karga&quot; hikâyesinde,  karganın ağzındaki peyniri düşürmek için tilkinin dil dökmesini anlatan mısraları okurdu. Mısralar bitip de  Azmi &quot;gaaak&quot; diye bağırarak ağzındaki şekeri düşürünce gülmekten bayılırdık. Kaç defa tekrarlanmış olan bu  sahneyi böyle gülünç yapan Azmi'deki komik deha idi. Başka birisi aynı şeyi yapsa her halde aldırmazdık.<br/>
<br/>
		Azmi'nin bu kabiliyeti bi defa benim bir imtihan kazanmamı sağladı: Birinci sınıfın sonundaki kimya  imtihanına iyi hazırlanamamıştım. Konunun ancak yansını biliyor ve &quot;Nizameddin&quot; gibi talihe de  güvenemiyordum. Bu imtihana hazırlandığımız yedi sekiz günün üç gününü de hapishanede geçirmiş,  rahatsız olduğum için çalışamamıştım. Son sınıftan merhum &quot;Kemalettin Cemil&quot; hapishane arkadaşımdı.  Birçok sınıf arkadaşları onu ziyarete geliyor, konuşuyorlardı. Tabiî bu konuşmalar sırasında bir şey  okuyamıyordum.<br/>
<br/>
		Hapisten çıktığım zaman, imtihana bir iki gün kala dershane koridorunda Azmi ile karşılaştım. Elindeki  kimya kitabı formasını sallayarak: &quot;Şuna bak şuna&quot; dedi. Gösterdiği şey &quot;dülfonal&quot;, &quot;trional&quot; ve &quot;tetronal&quot;  adındaki üç kimyevi terkibin açık formülleri ve kimyevi isimleri idi. Bunların açık formülleri bir şaheserdi.  Terkiplerine göre isimleri de öyle...<br/>
<br/>
		Birinin adı &quot;di etil sülfon di etil metan&quot;dı. İkincisinin adı ise sondan bir önceki kelimeye bir harf ilâvesiyle &quot;di  etil sülfon di metil metan&quot; oluyordu. Üçüncüsü bir karma idi : &quot;Di etil sülfon metil etil metan&quot;...<br/>
<br/>
		Böyle garip şeyler akılda kalır. Kendi kitabımdan da bu acayip nesneleri okudum ve arkadaşım Turgut'a  gösterdim. Turgut, Tıbbiyeye girmeden önce bir yıl Eczacı okulunda okuduğu için bunları biliyor, hattâ  onların açık formülünü bile ezberden yazıyordu. Sözü uzatmayalım, imtihan günü çattı ve sıram gelince  hocamız Hadi Bey ilk soruyu sordu: Sodyum. Bunu okumağa fırsat bulamamıştım.<br/>
<br/>
		Lisedeki bilgimin aklımda kalanlarını ortaya döktüm. Yine bir şeydi amma Tıbbiye imtihanı için tatminkâr  sayılamazdı. Kimya imtihanında iki soru soruluyordu. Mukadderatım ikinci soruya kalmıştı. İkinci soru<br/>
<br/>
		olarak o acayip nesneler çıkmaz mı? Arkadaşımız Nizameddin'in kendisinde var olduğunu iddia ettiği talih bu  sefer bende tecelli etmişti. Koridorda Azmi'ye rastlayışım nasıl bir sonuç vermişti. Tesadüflerin felsefesi  hakkında çok şey yazılabilir amma felsefeyi erbabına bırakarak konuya devam edelim.<br/>
<br/>
		Merhum arkadaşımız &quot;Edip&quot; 41 kişilik sınıfta lise mezunu olan tek kişiydi. Diğerleri hep 10,11,12'nci  sınıflardan imtihan vererek girmişlerdi. Edip, çok çabuk konuşur ve kelimelerin bazı harf, hattâ hecelerini  yutardı. Gramer kitaplarında &quot;hece, ağzın bir hareketiyle söylenen sözdür&quot; diye bir tarif vardır. Bu tarifi  yapan gramerci her halde merhum Edip'i görmemiş olacak. Çünkü Edip, ağzım yedi defa hareket ettirerek on  iki hece söylerdi. Bu sebeple ilk köylü dururken sömüren T bbiye burjuvalarının romanını kim yazar?  Günlerde Edibin sözlerini pek anlamazdım. Sonra alıştım.<br/>
<br/>
		Edip iriyarı ve iştahlı bir arkadaşımızdı. Fakat obur değildi. Arkadaşlar ona takılırlar, oburluğuna dair fıkralar  uydurup anlatırlardı. Bir aralık Edip'in bir oturuşta otuz kâse aşure yediğine dair bir masal dillerde dolaşmağa  başladı. Edip buna o kadar kızardı ki artık yanında &quot;aşure&quot;, &quot;otuz&quot;, &quot;obur&quot;, &quot;iştah&quot; kelimelerini bile  söyleyemez olmuştuk.<br/>
<br/>
		Bir gün Edip'e bu yüzden müthiş bir oyun oynadık: Kadıköy'de, Tıbbiyeli koleksiyonu yapan çapkın bir kız  vardı. Bu kıza, Edip'e giderek: &quot;Siz bir oturuşta otuz kâse aşure yermişsiniz, bu doğru mu?&quot; deyip  diyemeyeceğini sorduk. Kız gayet cüretkârdı. &quot;Söylerim&quot; diye cevap verdi. Ve söyledi. Hem de nerede biliyor  musunuz? Köprüdeki Kadıköy iskelesinde ve günün en civcivli zamanında... Vakit akşamdı ve günlerden cuma  idi. Tatil gününün sonunda okula dönmek için vapur bekleyen Tıbbiyeliler ve başkalarıyla iskele, o zamana  göre epey kalabalıktı. Belli etmeden epey uzak bir mesafeden Edip'in ne yapacağını gözetleyen bizler onun  kıpkırmızı olduğunu gördük. Yüzü öyle bir biçim almıştı ki o cüretkâr Don Juan bile ürküp uzaklaştı ve dayak  yemekten korktuğunu sonra bize de itiraf etti.<br/>
<br/>
		Zavallı Edip mezun olduğu sırada vere e yakalandı. Askerlikten çıktı, veremden kurtuldu. Fakat sonra vazife  ile gittiği Afganistan'da zatürreeye yakalanarak öldü.<br/>
<br/>
		Aramızda bir de komünist vardı. O zaman &quot;Aydınlık&quot; gibi komünist dergileri serbestçe çıkıp aşırı derecede  propaganda yaptıklarından komünistlik pek de yasak bir şey değildi ve bu arkadaş da bunu saklamazdı. Ben  ona &quot;Hain komünist&quot; diye hitap ederdim. O bana daima: &quot;katil, kan içici faşist&quot; diye uzun bir mukabelede  bulunurdu.<br/>
<br/>
		Görülüyor ki faşistliğimin çok eski bir mazisi vardır. Bereket versin Halk Partisi, birçok şeyler gibi, bunun da  farkında olmadı. Yoksa 1944'te, AskerîTıbbiye'deki sınıf arkadaşlarımı tevkif ederek faşistliğim hakkında yazılı  ifadelerini almağa kalkacak, o kadar kişi çoluk çocuklarıyla birlikte perişan olacaktı.<br/>
<br/>
		Askeri Tıbbiyede komünist tevkifatı olduğu zaman bizimki de galiba göz hapsindeydi. Evindeki komünistliğe  ait evrakı imha etmek üzere samimi arkadaşlarından birini göndermiş ve dolabının anahtarını da benim  yanımda ona vererek zararlı evrakın yerini tarif etmişti. Bu yakışıksız olayı, arkadaşlık duygusunun bazen ne  zararlı tecelliler göstereceğini açıklamak için yazıyorum. Arkadaşlığın bu yanlış yorumlanmasını daha sonra  da birkaç defa gördüm.<br/>
<br/>
		Benim en yakın arkadaşlarım merhum Nejat'la Turgut'tu. Turgut'un Yargıtay üyesi olan babasının adı  &quot;Mehmet Ali Münir&quot;di. Herkes yoklamada falan hem kendi adı, hem de babasının adı ile birlikte çağırılıyordu  ya... İdare, Turgut'un adının sonuna, babasının üç isminden &quot;Mehmet&quot;i getirmiş ve Turgut, &quot;Turgut Mehmet&quot;  olmuştu. Allah selâmet versin, bizim Turgut'un birtakım titizlikleri vardı. Bazı şeyleri beğenmezdi. &quot;Mehmet&quot;  ismi de daha çok köylülerde olduğu için &quot;Askerî Tıbbiye talebesinden Turgut Mehmet Efendi&quot; olmak hiç  hoşuna gitmemişti. İşte sırf bu yüzden sınıf subayına giderek ne yaptıysa yaptı, adını değiştirdi, &quot;Turgut  Nejat&quot; oldu. &quot;Turgut Nejat&quot; onun nüfus kâğıdındaki adı, yani babasının kendisine taktığı isimdi. Böylece  Turgut, bütün Tıbbiyeliler arasında, kendi adına babasının adı eklenmeyen tek imtiyazlı kişi oldu.<br/>
<br/>
		Çok terbiyeli ve kibardı. Bir gün, kendisini ısrarla rahatsız eden bir hanıma fena halde çıkıştığını söyleyince  hayret etmiş ve merak içinde kalmıştık. Acaba ne söylemiş, nasıl çıkışmıştı? Bunu derhal sormuş ve bu &quot;fena  halde çıkışma&quot;nın &quot;Böyle devam ederse maalesef yanınıza gelemeyeceğim&quot; demekten ibaret kaldığını  öğrenince gülmekten kırılmıştık.<br/>
<br/>
		Fakat bu kadar nazik olan Turgut, bir gün beni öfkeden deliye çevirdi. Fakat şunu da itiraf edeyim ki kızmakta  haklı değildim. Olay şöyle oldu: Yine felsefî bir tartışmaya dalmıştık. Zaten daha aşağısı kurtarmazdı. Fikir  vuruşmalarıyla bütün meseleleri halleder, bütün dertlere çare bulurduk.<br/>
<br/>
		Tartışmanın civcivli anında ben: &quot;Şüphe bir nura koşmakt r.&quot; Dedim. Bu, malûm, Fikret'in mısraı idi. Turgut da  bunun ikinci mısraı ile cevap verdi: &quot;Hakkı tenvir ukûl için haktır...&quot; Bu cevap, benim iddiama karşı yerinde bir  cevaptı. Fakat Turgut bu kadarla kalmadı. Mısraı şerh etmeğe kalktı ve bana: &quot;Ukûl nedir biliyor musun?  Aklın cemî şeklidir&quot; diye bir de ders verdi.<br/>
<br/>
		Bu açıklama beni çileden çıkarmağa kâfi geldi. Her halde, cehaletle itham olundum diye alınmış, kızmıştım.  Turgut'un böyle bir maksadı yoktu, onu söz gelişi söylemişti amma o zaman 1819 yaşlarında idim. Ukûl'un  tekili yani müfredi olan aklım, kalpağımdan bir karış yukarıda ikamet ediyordu. Halk Partisinin millî eğitim  politikası sayesinde, günün birinde 500 kelime ile konuşan &quot;bitirim&quot; bir liseli nesli ve 750 kelimeyle bütün  fikirlerini anlatan &quot;matrak&quot; bir üniversiteli nesli yetişeceğini tahmin etseydim Turgut'a asla kızmazdım. Zaten  kızılacak insan değildi. Bütün Tıbbiyelilik hayatında bir tek defa dövüştü. Telâş etmez, fakat vapura daima son  dakikada ve koşarak yetişirdi. Bir de küçücük kusuru vardı: Çok ve çabuk âşık olurdu. Derslerle arası iyiydi.  Doktorluğu seviyordu.<br/>
<br/>
		Yalnız, aşkının hararetli olduğu günlerde bir teşrih vizesinden refüze edilmişti.<br/>
<br/>
		Elbiselerine de fazla dikkat ederdi. Hukuk Fakültesini bastığımız zaman, mevsim icabı çoğumuz kaputlu idik  ve numaralarımız gözükmesin diye yakalarımızı kaldırmıştık. Turgut, yakam bozulmasın diye kaldırmamış ve  numarası Hukukçular tarafından tespit olunarak<br/>
<br/>
		Askeri Tıbbiye idaresine verilmişti. (Numarası 54'tü). Böylelikle Turgut Nejat Efendi hapishaneyi boylam işti.<br/>
<br/>
		Benim numaram 82 idi. Yakam kalkık olduğu için bunu 83 olarak görmüşlerdi. Eski rakamlarda 2 ile 3  birbirine çok benzerdi. Böylece benim yerime sınıf arkadaşım 83 Saim hapse girmişti.<br/>
<br/>
		Nejat'a gelince: İçerenköy'de, eskice, fakat bahçeli ve çok ferah bir evde otururdu. Evine karşı duyduğu  sevgiden midir, nedir, çoğu zaman, hafta ortasında izin alarak çıkar, bir geceyi evinde geçirdikten sonra  gelirdi. Nasıl izin aldığına şaşardım. Çünkü ben resmen izin almasını beceremediğim için işimi halletmek<br/>
<br/>
		üzere daima &quot;firar&quot; tarikini ihtiyar ederdim.<br/>
<br/>
		Nejat’ın bir merakı da ikide bir ameliyat olmaktı. Aklına esince ya bademciklerini aldırır, ya burun kemiğini  düzeltir, yani ufak çapta da olsa bir ameliyat geçirirdi. Ben böylece geçirdiği dört ameliyat biliyorum.<br/>
<br/>
		Turgut'a: &quot;Sen hodbinsin. Hodbinlik küçük çocukların umumî vasfıdır. Şu halde sen bir çocuksun&quot; der ve hep  &quot;çocuk&quot; diye hitap ederlerdi. Turgut'la boyuna güreşirlerdi. Teneffüshanede veya kantinde yapılan bu  güreşlere öyle bir azimle ve kendilerini vererek girişirlerdi ki masanın devrilmesi veya tabakların kırılması  onları asla ilgilendirmezdi. Nejat'la bazen beraber ders çalışırdık. İşte o zaman gülüp bayılmak işten bi le  değildi. Bir gece, bir buçuk saatlik akşam mütalaası boyunca, bütün sınıfın ders çalıştığı ve büyük bir  sessizliğin hüküm sürdüğü salonda merhum Sadi ile beni kırıp geçirmiş, kendisi de beraber gülmüştü. Sessiz  gülmeğe mecburiyet, sinirlerimizi büsbütün yıpratmış, gözlerimizden yaş gelmişti.<br/>
<br/>
		Neşesini ve şakacılığını hiçbir zaman bırakmazdı. Yıllarca sonra, bir parti kurmak için bazı arkadaşlarla  konuşup büyük güçlüklere uğradığımız günlerde tam bir ciddiyetle: &quot;Bu iş böyle olmaz. Programı ben çizeyim  de onun üstünde konuşalım... Demiş ve bana kâğıt, kalem vererek yazdırmağa hazırlanmıştı. Aynı büyük  ciddiyet içinde: 'Yaz, birinci madde&quot; diyerek bir ara düşünmüş, sonra bu ilk maddeyi şöyle tespit etmişti:  &quot;Fırkanın koridorlarında sigara içmek memnudur.&quot;<br/>
<br/>
		O zaman bir kahkaha tufanına sebep olan bir maddenin gerçekte Halk Partisinin tek maddesi olduğu aklımıza  gelmemişti. Çünkü onların zamanında, salonda konuşmak yasak olduğu gibi koridorda da şüphesiz sigara  içilemezdi. Köprülüzade Fuat, vaktiyle Halk Partisinin saylavı olduğu sıralarda, siyasî durum hakkındaki fikrini  saran eski talebelerinden azılarına: &quot;Mebusların siyasetle uğraşması yasaktır&quot; diye cevap vermişti. Bence,  üstattan tarihe kalacak eser, makale veya kitapları değil, bu vecizesidir. Onun kitapları zamanla eskiyecek,  günün birinde İlmî değerini büsbütün kaybederek kullanılmaz olacaktır.<br/>
<br/>
		Fakat Türkiye tarihinin bir çağını, ölmez bir doğrulukla anlatan yukarıdaki vecizesi unutulmayacak, asla  eskimeyecektir.<br/>
<br/>
		Bizim zamanımızda AskerîTıbbiyeliler ders bakımından sivil talebeden üstündü. Yatılı oluşları ve Askerî  Tıbbiye idaresince sıkı kontrol altında bulundurulup müzakereciler tarafından çalıştırılmaları bu üstünlüğü  sağlardı. Müzakereciler yüzbaşı ve binbaşı rütbesinde doktorlardı.<br/>
<br/>
		Bu üstünlük ara sıra kuvvet gösterileriyle de ispat olunur, aşağı yukarı yılda bir defa siviller, dayak haklarını  alırlardı. Fakat o, ileriki samimiyetleri bozmaz, hâtıralarda iz bırakmazdı. O kadar ki günümüzün ünlü  psikiyatri uzmanlarından milletlerarası şöhreti haiz doktor Izzeddin Şadan'ın hafızasında bu yıllık dayak tayini  tamamıyla ters bir şekilde kalmıştır. Yani Izzeddin Şadan'a göre siviller, askerleri döverlermiş. Tabiî buna  imkân olmadığı aşikârdır. Belçika hiçbir zaman Almanya'yı yenemez. Askerî Tıbbiyelilerin sivillerden dayak  yemesi tabiatı eşyaya aykırıdır. Buna senet verebilirim. Yalnız yıllık ziyaretlerden sayın dostum İzzeddin  Şadan'ın payına ne düştüğünü tayin edemem.<br/>
<br/>
		Benim, AskerîTıbbiye'ye girdiğimin ikinci senesi sonuna doğru yine böyle bir hadise oldu: Sivil talebeden  Niğdeli Ruhi'ye mükemmel bir ziyafet çekildi. Fakat iş birdenbire vahim bir durum aldı. Dayak atanlar hapse  girdiler. Bunlar bizden iki sınıf öncekilerdi. Aralarından Hayri'nin, künyesi bir hayli dolu olduğu için<br/>
<br/>
		mektepten tardolunmak ihtimali belirdi. İşte o zaman isyan bayrağım çektik.<br/>
<br/>
		AskerîTıbbiye'de büyük bir ihtilâl toplantısı yapamazdık. Fakültenin konferans salonuna geçtik.  Arkadaşlarımızdan bir teki bile tardolundugu takdirde mektebi bırakarak Çamlıca'ya çekilmeğe karar verdik.  Müzakerenin ateşli bir zamanında Fakülte reisi olan profesör (adı galiba Vâsıftı) hiddetle salona girerek bizi  çıkarmağa kalktı. Çıkmadık. Bilâkis biz onu salondan çıkardık. Neticede zafer sağlandı. Arkadaşlarımız hapis  cezasıyla kurtuldular.<br/>
<br/>
		İşte biz böyle bir serkeş tayfa idik. Bizden sonraki sınıflara, Kuleli Askerî Lisesi'ni bitirenlerden de talebe  alınmağa başlandı.<br/>
<br/>
		Bunlarla birlikte AskerîTıbbiyeye &quot;İtaat&quot; girdi. Bizden iki sonraki sınıfta yine Türk meşhurlarından Safaeddin  Karanakçı vardı. O zamanlar biz ona sadece &quot;Safa&quot; derdik. Kadıköy sultanîsinden sınıf arkadaşımdı. Flakikaten  pek safalı ve tuhaf bir çocuktu. Komikti. Fakat kızdırmağa ge mezdi. Sokağın ortasında insanın arkasından  &quot;Borcunu vermeden nereye kaçıyorsun?&quot; diye bağırıverirdi. Lisede gazete çıkarır, güldürücü manzumeler  yazar, hocaların taklidini yapard . Ben AskerîTıbbiye'ye girdikten sonra bir yıl daha Sultanî'de okuyarak Harp  Okuluna girmiş, Harbiye'den de Tıbbiye'ye naklettiği için benden iki sınıf sonraya kalmıştı. Fakat Tıbbiye'yi  Edebiyat Fakültesi veya Gazetecilik Okulu mu sandı, nedir, girer girmez işi edebiyata döktü. Bir dergiye  hikâyeler yazmağa başladı. Bunlar hikâye değil, tamamıyla hakikatti. Bu arada bazı AskerîTıbbiyelilerin aşk  maceraları da kaleme geldi. Yalnız vaka kahramanlarının adını aynen değil de, ilk harflerim yazarak  gösteriyordu. Fakat işler o kadar açıktı ki gizli kapaklı bir tarafı kalmıyordu.<br/>
<br/>
		Derken, günün birinde bir hikâyede, Hukuk talebesi olan bir kızdan bahsetti. Kız, âfeti devrandı. Hukukta  birçok âşığı vardı. Bu âşıklar coştular ve Hukuk Fakültesine giden bir arkadaşımızı bir meydan savaşında  yendiler. Her ne kadar bizim arkadaş cepheyi yarıp kurtulduysa da epey kayıp verdi.<br/>
<br/>
		İşte bunun üzerine AskerîTıbbîye şahlandı. Ders kitapları kapandı. Hukuk Fakültesine dört kişilik bir keşif  heyeti yollanarak kapıların, sınıfların durumu tespit edilip taarruz plânı hazırlandı.<br/>
<br/>
		Taarruzdan bir gün önce, yazılarıyla yarınki cihan savaşma sebep olmuş bulunacağı için zavallı Safa bir iyice  pataklandı ve ertesi günü Hukuk akültesine taarruz edildi. AskerîTıbbiye'nin o zamanki mevcudu 200 kişi  kadardı ama herkes bizi çok kalabalık sanırdı.<br/>
<br/>
		Genç kızlar bizi birkaç bin kişi olarak tahmin ederler, &quot;Nereye gitsek Tıbbiyeli görüyoruz&quot; diyerek bu kadar az  olduğumuza inanmazlardı. Demek ki o zaman birimiz on kişi gibi görünüyorduk. Şövalyelik kolay mı?<br/>
<br/>
		Hukuk taarruzunu bu 200 kişinin aşağı yukarı 120 kadarı yaptı. Çünkü son sınıf, sözlerini dinlemediğimiz için  darılmış. Safa'nın sınıfı da Safa'ya dayak atıldığı için içerleyerek genel taarruza katılmamıştı.<br/>
<br/>
		Taarruz günü Adliye Vekili Mahmut Esat Bozkurt, Hukuk Fakültesini ziyaret edeceği için bütün talebe  oradaydı. İlahiyat Fakültesinin sarıklı ve iriyarı talebeleri de orada bulunuyordu. Bize göre çok kalabalıktılar.  Dört AskerîTıbbiyelinin birkaç gün önce gelerek yaptığı keşiften de şüphelendikleri için hazırlığıydılar. Sopalar<br/>
<br/>
		bile hazırlamışlardı. Yani karşı taraf, sayı ve silâh bakımından bize üstündü.<br/>
<br/>
		Fakat yüksek kumandadan mahrumdular.<br/>
<br/>
		Bu sebeple biz, binanın en üst katı Edebiyat Fakültesinden bize gülerek bakan cici bici Edebiyatçı kızların  gözleri önünde, bir yıldırım harbi ile birkaç dakikada işi hallettik. Hukuk talebesi olup çoğu yüzbaşı rütbesinde  bulunan bir hayli subayın bizi durdurmak teşebbüsü, bizim sınıftan Nurullah'ın, hani yukarıda kendisinden  bahsettiğim, şu benim ceketimi yakan Nurullah'ın, &quot;Alın onları da aşağıya&quot; diye bağırması üzerine akim kaldı  ve yıldırım harbi tam bir stratejik ve taktik zaferle sona erdi. Bu öyle bir hızdı ki belki de merhum Hitler,  yıldırım harbini bizim bu hareketimizden öğrenmiştir. Hitler'e &quot;merhum&quot; dediğim de garipsenmesin ve yine  derhal faşistliğime verilmesin. Başta Moskof dostlarımız olduğu halde bunca milyon gâvur ve çıfıt öldüren  adama merhum denmez de ne denir?<br/>
<br/>
		Yıldırım harbi o kadar tertipli yapılmıştı ki Askerî Tıbbiye idaresi bir türlü suçlu bulamıyordu. Gerçi bozgundan  sonra Hukuklular sokaklara dökülerek yaka numarası tespit etmeğe başlamışlar ve Askerî Tıbbiye  Müdürlüğüne bir liste takdim etmişlerdi. Fakat bu liste pek beceriks zce üstünkörü idi. Meselâ hâdise günü  Tıbbiye revirinde hasta yatanlardan da bir ikisinin numarası verilmiş, bu saf, AskerîTıbbiye idaresinde bir  şüphe uyandırmıştı. Herkes, hâdise olduğu sırada kendisinin başka bir yerde bulunduğunu delillerle ispat  ediyor, AskerîTıbbiye idaresi şaşkına dönüyord . İçimizden bazıları müdürün: &quot;Allah, Allah!.. Kimseyi  yakalayamıyoruz. Bu hâdiseyi cinler mi yaptı?&quot; diye bağırdığını işitmişlerdi.<br/>
<br/>
		Gazeteler de bize yardım ediyordu. En insaflısı üç dört yü Tıbbiyelinin sopalar ve taşlarla Hukuk'a saldırdığını  yazıyor, Tıbbiyeli ordusunu beş altı yüze çıkaranlar bile bulunuyordu.<br/>
<br/>
		Hapse tıkılan Tıbbiyelilerden hiç birisinin suçlu olduğuna mektep idaresi emin değildi. Bu yüzden  şövalyelerini boşuna harcamak istemiyordu. Fakat bir de koskoca olay vardı. Mutlaka bir suçlu bulmak  lâzımdı. Bu suçlu bulundu ve kabak, zavallı Safa'nın başında patladı. Bu baskına, yazılan ile sebep olduğu için  AskerîTıbbiye'den çıkarıldı.<br/>
<br/>
		İşte, adalet yerini bulmuştu. Zaten adalet çok defa yerini böyle bulur. Yani boş bir yere oturur da herkes yerini  buldu sanır. Safa da buna, tam lâyık olduğu şekilde karşılık verdi: Romanya'ya giderek hukuk tahsil etti.  Şüphesiz, Romanya yakın olduğu için oraya gitmişti. Yoksa pekâla Arnavutluk'ta pırasa ziraatı tahsili de  yapabilirdi.<br/>
<br/>
		AskerîTıbbiye'den her şey çıktığını yukarıda söylemiştim ya, bu &quot;Safa&quot; de sonradan Safaeddin Karanakçı  olarak vali çıkıp Zonguldak ilini idare etti. On altıncı yüzyılda olsaydık, hiç şüphesiz, hazırlayacağı donanma ile  Romanya'ya bir çıkarma yapar, büyük doyumluklarla dönerdi. Fakat dönen kendisi değil, talihi oldu. Hem de  duyumluksuz olarak döndü. Çünkü şeytan dürtmüş, içinde bir hürriyet aşkı doğmuştu. Bundan dolayı  Hürriyet Partisi'nin kurucularından oldu. Tanzimat'tan sonraki tarihimizde, sonuçları bakımından daima  uğursuz bir rol oynamış olan hürriyet sevgisi, bu sefer de Millet Meclisindeki faydasız ve mânâsız  demeçlerden başka bir şey doğurmadı.<br/>
<br/>
		Millet Meclisinde, mebus sayısı bakımından ana muhalefet partisi haline geldikleri sırada, bir gün kendisiyle  karşılaştım. &quot;Ne yapıyorsun?&quot; diye sordum. &quot;Adnan ağabeyle uğraşıyoruz&quot; diye cevap verdi. Aramızda kısa  bir bir tartışma oldu. Tartışmanın tafsilâtını buraya alamayışım okuyucular için edebî bakımdan da, tarihî  bakımdan da kayıptır. Bu tartışmada benim neler söylediğimi öğrenmek isteyenler Karanakçı'ya  başvurabilirler. Onun ne dediğini merak edenler de bana gelsin...<br/>
<br/>
		Sözün kısası Hürriyetçiler 1957'de bozguna uğradılar. İktidara geçmek isterken 4 mebusçukla politika  haritasından silinir gibi oldular. Daha sonra da asıl çıktıkları yere dönerek Cumhuriyet Halk Partisinin sinei  hamiyetinde eridiler. Zavallı Fevzi Lûtfi Karaosmanoğlu, Türkiye'nin dördüncü cumhurbaşkanı olmak isterken  mebusluktan da oldu. Böylelikle de Türk milleti, Boşnak Kara Osman Ağanın dölünden gelme bir adamın  kendisine başkan olması gibi akılların almayacağı acayip bir durumdan kurtuldu.<br/>
<br/>
		Bu ırkçı ve Turancı veciye savurduktan sonra yine konuya dönerek artık AskerîTıbbiye masalına bir son  verelim: O zaman beş sınıf olan Tıbbiyede, üçüncü sınıfın yarısını birkaç gün geçtikten sonra 4 Mart 1925  tarihinde okuldan çıkarılışım, hayatımdaki dramların ilkidir. Zülfi yâre dokunacağı için tafsilâtını  yazamayacağım. Şu kadarını söyleyeceğim ki ona sebep, yıllardır savunduğum, ömrümü ziyan ettiği halde  vazgeçmediğim, asla vazgeçmeyeceğim temel prensiptir. Bunun yanında benim serkeşliğim, biraz da kadın  parmağı rol oynamadı değil. Ozaman Türk ordusunda sanimülâzım rütbesinde bulunan Bağdatlı Mesut  Süreyya aleyhimdeki tertipte vazifesini alıp başarı ileyaptı.<br/>
<br/>
		Askeri Tıbbiyeden çıktım. Fakat onun hâtırası hafızamdan çıkmadı. Yıllardan sonra, artık Haydarpaşa Lisesi  olmuş bulunan o binada edebiyat öğretmeni olarak vazife gör rken hâtıralarla dolardım.<br/>
<br/>
		Koridorlar, sınıflar bana eski günleri hikâye ederdi. Zaten hayat, birkaç hâtıradan başka nedir ki?<br/>
<br/>
		O heybetli şatonun muhteşem ruhu kaybolmuştu. Şimdi içinde bulunanlar o eski ruha yabancı insanlardı.  Onlar, öğretmenden beş numara koparabilmeğe uğraşan çocuklarla, ay başını iple çeken ve maaş  hesabından başka hiç bir şeyle ilgilenmeyen bir takım ölülerdi. Asıl yaşayanlar bir zaman orada bulunmuş,  konuşmuş, şakalaşmış, çalışmış, dövüşmüş ve hepsinden fazla olarak da ıstırap çekmiş olan  AskerîTıbbiyelilerdi.<br/>
<br/>
		Atmacalar yuvasında şimdi serçeler bulunuyordu.<br/>
<br/>
		Doktorluğa karşı hiç bir zaman sevgi ve ilgi duymamıştım. Fakat doktorluk başka, Askeri Tıbbiyeli olmak  büsbütün başkaydı.<br/>
<br/>
		Bana en ağır gelen şey askeri üniformayı ç karmak oldu. Gariptir: Sivil elbise içinde de en çok boyunbağı  sinirime dokunuyordu. Yıllardan sonra, subayların da yakası açılıp onlar da boyunbağı takmağa başladıktan  sonra çok müteessir oldum. Çevreye uymakta o kadar kabiliyetsizim ki buna hâlâ alışamadım. Adeta,  mabetleri yıkılmış ve dini tahkir olunmuş mutaassıp bir dindara döndüm. Bunu hazmedemedim. Hâlâ da  edemiyor ve subayların yakasını kapatacak, bellerine kemer taktıracak, mintanları ceket, berelerle kepleri  kasket haline getirecek yeni bir kıyafet talimatnamesinin çıkmasını ümitle bekliyorum.<br/>
<br/>
		Askerî Tıbbiyeden ayrılmanın manevî sarsıntısını geçirdikten sonra kendimi Türk tarihine verdim ve yavaş  yavaş İlmî yayınları okumağa başladım. Bu arada Türkiyat Mecmuası'nda basılmak üzere gönderdiğim bir<br/>
<br/>
		makale, Köprülüzade'nin beni evine çağırmasına, tanışmamıza sebep oldu. Merhum Neci Asım ve Alman  profesörü Menzel de oradaydı. Bunların İlmî konuşmaları kendime güvenimi arttırdı.<br/>
<br/>
		Bu tanışma sırasında ben &quot;Mahmut Şevket Paşa&quot; vapurunun kâtip muavini idim. Köprülünün Edebiyat  Fakültesine girmem teklifine müspet cevap verememiştim. Talebe olunca, maaş sahibi olmak vasfımı  kaybedeceğim için yeniden baba ocağına dönmem gerekiyor, babama böyle bir teklifte bulunmaya  utanıyordum. Onun bunu memnuniyetle karşılayacağı muhakkaktı amma o devirde &quot;utanma&quot; denilen bir şey  vardı.<br/>
<br/>
		Bu meseleyi merhum arkadaşım Nejat halletti: Beni, ben gemiyle Mersin seferine çıktığım bir sırada hem  Edebiyat Fakültesine, hem de Yüksek Muallim Mektebine kaydettirmiş. Benim, böyle bir yatılı mektepten  haberim bile yoktu. Yanan Zeynep Hanım konağının üst katındaki bu mektep, Darülfünunun leylî kısmı gibi  bir şeydi.<br/>
<br/>
		Edebiyat Fakültesinin edebiyat zümresine (şimdiki adı ile Türkoloji dalına) girdiğim zaman birçok  arkadaşlarım &quot;Şimdi yerini buldun&quot; diye beni tebrik etmişlerdi. Ne de yerimi bulmuşum ya... Bu yer az kalsın  bana mezar vazifesi görecekti. Pek şahane derslerimiz vardı.<br/>
<br/>
		Ben daha, bunca ilmin üstesinden nasıl geleceğimi düşünürken beni askere aldılar. Taşkışla'daki Beşinci  Alayda askerliğimi yaptıktan sonra Fakülteye devama başladım. Yüksek Muallim Mektebinde de gece dersleri  görüyorduk. Bunlar da büyük isimli şeylerdi: Usûli tedris ve pedagoji, Fransızca...<br/>
<br/>
		İleride öğretmen olacağımız için pedagoji bilmemiz şarttı. Talebeyi olağanüstü yetiştirmemiz için bu bilgiye  muhtaçtık. Pedagoji hocamız da Sadreddin Celâl adında sicilli bir komünistti. Halk Partisi, yarının lise  hocalarına bula bula bu adamı öğretmen diye seçmişti. Vaktiyle &quot;Aydınlık&quot; adlı komünist dergisini çıkarmış,  Moskova'daki Enternasyonale katılmış, sonra komünizmden hapse mahkûm olmuş, umumi aftan  faydalanarak hapisten çıkmıştı.<br/>
<br/>
		Bunların hepsi olabilirdi. Fakat acaba bir memleketin istiklâlini başka bir memlekete satmak isteyen bir  adam, dünyanın neresinde olursa olsun bir telkin müessesesine getirilir miydi? Bu, görülmemiş bir hamakat,  yahut eşsiz bir ihanetti. Herifin komünist olduğu yetmiyormuş gibi üstelik pedagogdu da... Malûm ya: Türk  milletini tahrip eden başlıca üç türlü mikrop vardı: Stafilokok, gonogog ve pedagog... İlk ikisinin aşısı, ilâcı  falan var. Sonuncusu berbat bir şey... İlâ ı yok. Bunların yüzünden değil midir ki okullarda seviye yıldan yıla  düşüyor... Pedagogların sistemleri liseleri orta okul, orta okulları da ilkokul derecesine düşürdü. Tabiî bunun  neticesinde üniversiteye de imlâ bilmeyen, kültürsüz çocuklar doluyor ve bunlar büyük harfin nerede  kullanılacağını bilmedikleri halde her yıl yapılan açılış törenlerinde profesörlerle birlikte nutuk çekmeğe  kalkıyor. Peki ama azizim, sen kim oluyorsun da profesörle birlikte konuşmak istiyorsu ? Ne konuşacaksın?  Senin sözlüğün topu topu 1000 kelimeliktir. Bununla hangi parlak fikirleri müdafaa edeceksin? Konferanstan  vazgeç de vaktinde imtihan vermeğe bak... Yoksa pedag g mikrobu seni öldürür.<br/>
<br/>
		Bu Sadreddin Celâl'in Sakallı Celâlle olan binr vaka'sı da, karakterini göstermesi bakımından dikkate değer.  Hâdiseyi Sakallı Celâl anlatmıştı.<br/>
<br/>
		Sakallı Celâl, malûm, sapma kadar komünisttir. Çok zeki ve orijinal bir adamdır ve işin tuhafı Moskof uşağı  olmayan tek komünist kendisidir. Birinci Cihan Savaşı'nın sonunda Moskova'daki beynelmilel komünist  kongresine giderlerken bir istasyonda tren durunca Sadreddin Celâl, Sakallı Celâl'e: &quot;İstasyondaki çeşmeden  bize biraz su alsana!&quot;demiş. Sakallı Celâl sormuş: &quot;Neden sen almıyorsun?&quot; Sadreddin Celâl'in cevabı şu: &quot;Ya  tren kalkarsa...&quot;<br/>
<br/>
		Bu hodbinliğe fena halde kızan Sakallı Celâl ise hak ettiği karşılığı hemen yapıştırmış:<br/>
<br/>
		&quot;Ulan köpoğlu... Benim trenden hızlı koştuğumu sana kim söyledi...&quot; İşte bu zat bize pedagoji okutuyordu.  Fransızca hocamız ise meşhur masonlardan ve terbiyecilerden Kâzım Nami idi. Her iki dersin de nasıl bir  curcuna olduğunu söylemeğe lüzum yok. Kâzım Nami, serbest terbiye taraftarı olduğunu söyler dururdu. O  kadar serbestlik taraftarı idi ki bir gün Fransızca dersinde bizim Orhan<br/>
<br/>
		Şaik'e Nedim'in garâmi şiirlerinden birini okutmuştu. Benim ikisiyle de ufak birer bakışmam oldu: Sadreddin  Celâl beni sınıfı terk etmeğe davet etti. Fransa ihtilâlini okumuştuk ya... &quot;Beni hiç bir kuvvet çıkaramaz&quot; diye  cevap verdim. Kendisi çıktı. Kâzım Nami'ye de, söylediği bir söz için &quot;Bana vız gelir&quot; mukabelesinde  bulundum. Meğer bu söz yüreğine işlemiş... Yüreğine işlemiş olduğunu annem öldüğü zaman (18 Mart  1930), &quot;Nasıl, bu da vız geliyor mu&quot; demesinden anladım. Darülfünunu bu şahane şartlar altında 1930'da  bitirerek hayat denilen acayip denize atıldım. Bir bakıma çok toy, bir bakıma göre ise çifte kavrulmuştum...<br/>
<br/>
		<b>10. Bölüm</b><br/>
<br/>
		<b>CHP'NİN TÜRKÇÜLERE VE KOMÜNİSTLERE KARŞI 1944’TEN EVVEL TUTUMU</b><br/>
<br/>
		Bu, ikinci bölümle artık asıl konuya giriyoruz. Zamanımızın âdetlerine göre doğrudan doğruya maksada  girmek nezaket icaplarına uymadığından ben de nezaket göstermek için öyle yaptım. Başlangıç, belki biraz  uzun oldu. Belki bazılarını sıktı. Fakat çaresiz...<br/>
<br/>
		AskerîTıbbiye hayatına dair verdiğim tafsilât, başkaları da bu konuda bir şeyler yazmazsa, ileride tek ana  kaynak olacaktır. İnsanlar ot gibi, hayvan gibi yalnız o an için yaşamak istemiyorlarsa ilerisini kollamak  mecburiyetindedirler.<br/>
<br/>
		Kendilerini dünya zevklerinden mahrum ederek kendisinden çok sonrakilerin bahtiyarlığı için didinen ve  &quot;deli&quot; veya &quot;kaçık&quot; denilen insanlar gerçek insanlardır. Hayvanlar gibi yalnız &quot;tagaddî&quot; ve &quot;tenâsül&quot;ü  düşünen, bu ikisinin dışında ise ancak rahatına bakan insanlar, hayvanlaşmış kişilerdir.<br/>
<br/>
		İnsanla hayvanın farkı şuradadır ki: İnsan, bir düşünce veya ü kü için hayatını verebilen yaratıktır. Hayvan ise  yalnız menfaati için boğuşabilen bir canlıdır.<br/>
<br/>
		Kurtuluş Savaşı bittiği zaman 17 -18 yaşımda b r gençtim ve millî mânada bahtiyardım. Çünkü Türk milletinde  eşsiz bir üstünlük duygusu, yarına inanç, devlet başındakilere güven ve birlik vardı.<br/>
<br/>
		İstanbul'un azınlıkları süt dökmüş kedi gibi değil de tam mânasıyla köpek gibi idiler. Yüksek sesle bile<br/>
<br/>
		konuşamazlardı. Türk milleti onları çok aşağı görüyordu. O zaman dünyanın en kuvvetli devleti olan  İngiltere'ye karşı bile maneviyat mükemmeldi. Lozan Barışından sonraki ilk yıllarda İngiltere'yle bir savaş  çıksa, millet gözünü kırpmadan ve İngilizleri yeneceğine inanarak bu dövüşe, düğüne gider gibi giderdi.<br/>
<br/>
		Halk Partisinin yanlış idaresi yüzünden bu maneviyat yavaş yavaş çöktü, ondan sıfıra indi ve bugünkü aşağılık  duygusunu doğurdu. Bunun sebebi neydi? Tabiî, bütün büyük hâdiselerde olduğu gibi bununda bir tek değil,  birçok sebepleri vardı. Bu sebeplerden bazılarını açıklamanın daha zamanı gelmemiştir. Diğer bazılarını ise  artık tarafsız bir gözle incelemek kabildir. Şimdi ben de burada aynı şeyi yapacağım: 1) Mustafa Kemal Paşa  iyi bir kumandan, ondan daha üstün olarak da dâhi bir siyaset adamıdır. Dağınık ve işgal altındaki Türkiye'yi  birleşik olarak kurtarmak için başvurmadığı tertip, girmediği kalıp kalmamıştır. Usta bir satranççı yahut  damacı nasıl on hamle, on beş hamle, hattâ yirmi hamle ilerisini görerek ve düşünerek ona göre taş sürerse,  Mustafa Kemal Paşa da Yunanlıların ne kadar asker çıkarılabileceğini, İngiltere'nin onları nereye kadar  destekleyeceğini, Fransa ile İtalya'nın ne zaman İngiliz menfaati aleyhine gizlice çalışacağını isabetle tahmin  ediyor, Türkiye'nin depolarında kaç askeri silâhlandıracak kadar tüfek ve cephane bulunduğunu biliyor, yeni  çıkan komünizmden de İngiltere aleyhine ne şekilde faydalanacağını hesaplıyordu. Komünizm, ilk çıktığı  sıralarda insanlar için meçhul bir fikirdi, bütün milletlere hürriyet vaat etmesi dolayısıyla çok taraftar  toplayacağı belliydi. İlk bakıştan görünüşü çekici idi. Fakat Mustafa Kemal Paşa, hakkında bir şey bilmediği,  belki adını bile ilk defa işittiği komünizme ulu orta kapılacak bir insan değildi. Ankara'da ki Rus elçiliği  mensuplarının komünizm propagandası yaparak taraftar kazanmaları da gözünden kaçmıyordu. Bu sebeple  kendisi bir Komünist partisi kurarak başına kendi adamlarını geçirmeYe ve bütün komünistleri bir araya  toplayarak sıkı kontrol altında bulundurmaYa karar verdi. Karar başarı ile tatbik edildi ve Moskova'dan gelen  şiddetli propaganda önlendikten sonra da parti lağvolundu. Mustafa Kemal Paşa maksadını herkesten o  kadar gizliyordu ki başlangıçta en yakın arkadaşlarından birisi olan Refet Paşa'ya bile bunun bir danışıklı  dövüş olduğunu söylememiş, hattâ komünizme samimî taraftar olduğunu göstermek için bir gün Vekiller  Heyetine: &quot;Yarın komünizm ilân edeceğiz&quot; diye bir de sürpriz yapmıştı. Bu sürpriz, ilk şaşkınlıktan sonra Refet  Paşa ile doktor Rıza Nur Beyin şiddetli muhalefetleri yüzünden boşa çıkmıştı. Hiç şüphesiz, Mustafa Kemal  Paşa'nın maksadı gerçekten komünizm ilânı değildi.Bu bir numara idi. Bolşevik casuslarının, kendisi  tarafından böyle bir eklif yapıldığını, fakat vekillerin karşı koymaları yüzünden teklifin başarısızlığa uğradığını  öğreneceklerini biliyordu.<br/>
<br/>
		Bolşeviklerin güvenini kazanarak onlardan yardım koparmak, bir de Mustafa Kemal varken ayrıca Türkiye  üzerinde uğraşmanın lüzumsuzluğunu telkin için böyle yapıyordu.<br/>
<br/>
		Mustafa Kemal Paşa, siyasî dehası ile Rusları kündeden attı. Fakat komünist partisinin faaliyet gösterdiği kısa  süre içinde komünistler de Türkiye'de bazı subaşlarına yerleşebildiler. Bunlar hâlâ bulundukları yerlerden  atılabilmiş değildirler. Demokratik usullerle atılmalarına da imkan yoktur. Bunlar ancak tam yetkili ve çok  namuslu bir adamın bu işe memur edilmesiyle temizlenebilir.<br/>
<br/>
		İşte, daha Kurtuluş Savaşı başlarken memlekette ağ kuran komünizm, zamanla ve Rusya'nın cömertçe  harcadığı para ile gelişerek önce maarife, sonra basına, tiyatroya, orduya, donanmaya, Millet Meclisine ve  kabineye k dar girdi. Fakat Halk Partisi kendisini &quot;sorumsuz ve yanlışsız&quot; saydığından ima yolu ile yapılan  tenkitlere dahi tahammül edemedi. Düşünen kafalar da, yavaş yavaş &quot;ekmeğinden olmamak&quot; veya hapse  girmemek&quot; için susmağa alıştılar. Böylelikle komünizm yayılmağa ve memleketi top yekûn Bolşevikleştirme  plânı üzerinde sistemli bir şekilde yürümeğe başladı.<br/>
<br/>
		Komünizme karşı ya milliyetçilikle, yahut dinle durulabilirdi. Bunların ikisini birden kullanmak şüphesiz daha<br/>
<br/>
		akıllıca olurdu. Bizim milliyetçiliğimiz Türkçülüktü. Fakat Halk Partisi, altı oktan biri milliyetçilik olduğu halde  nedense &quot;Türkçülük&quot;ten ürküyordu. Bu yüzden Türk ocakları kapatılmıştı. Halk Partisinin kendisine göre  acayip bir milliyetçiliği vardı.<br/>
<br/>
		Din ise halkın ruhuna işlemiş bir kuvvet olmak bakımından büyük bir millî enerji ve savunma kaynağı  olabilirdi. Fakat Halk Partisi lâiklik ilân etmiş olduğundan kendisini tamamıyla dinin dışında, hattâ dinsiz  hissediyordu.<br/>
<br/>
		Halk Partisinin en büyük hatalarından biri budur. Medreseler kapatıldığı, tekkeler kaldırıldığı zaman yüksek  bir ilahiyat enstitüsü veya fakültesi açılarak memlekete kültürlü, doktora yapmış, Batı dillerini bilen, felsefe  öğrenmiş din adamları yetiştirilseydi Türkiye'nin bugünkü manevî durumu bambaşka olur ve bugün din  bilgini diye ortalığı kaplayan bilgisizler, gülünç hezeyanlarını savuramazdı.<br/>
<br/>
		Mustafa Kemal Paşa gençliğinde tekkelere devam etmiş, zikretmiş, fakat oradaki ahlâksızlığı görerek  soğumuştu. Kendisi, zannederim, Allah'a inanıyordu. Fakat etrafında, kendisine Hıristiyanlığa girmemizi  telkin eden bir zümre vardı. Bunlar İsviçre ve Fransa'da yüksek öğrenimlerini yapmış, fakat ne Birinci Cihan  Savaşı'na, ne de Kurtuluş Savaşı'na katılmamış olan hem yurtsever, hem de dalgacı aydınlardı.<br/>
<br/>
		Bunlar korkunç bir aşağılık duygusu içindeydiler. Ya bu aşağılık duygusunun tesiri, yahut da vicdanî kanaatleri  ile dinsizdiler. Medeniyet ve teknik bakımından bizi çok geçmiş olan Batının, geçmişteki kuyruk acılan ve  süregelen Hıristiyanlık taassubu dolayısıyla Türklüğü yaşatmayacağına; aralıksız 12 yıllık dört savaştan çıkmış  olan yıkık, yoksul, bilgisiz, hastalıklı ve seyrek nüfuslu Türkiye'nin, dışarıdan büyük yardım görmezse yok  olacağına inanıyorlardı. Onlara göre, yok olmamak için Hıristiyanlığı kabulden başka çare yoktu. Kendilerince  nasıl olsa Müslümanlık da, Hıristiyanlık da birer uydurmadan başka bir şey değildi. O halde, yaşamak için, bir  uydurmayı bırakarak öteki uydurmayı kabullenmekte hiç bir mahzur yoktu. Hıristiyan olursak birdenbire  dünyanın sevgilisi o acak, her yerden yardım görecek, el üstünde tutulacaktık. Kalkınmamız harikalı bir  şekilde olacaktı.<br/>
<br/>
		Buna karşılık komünist bir zümre de dinsizlik telkini yapıyor, her türlü dinin ilerlemeği baltaladığını ispata  uğraşıyordu. Bunlar Türkçülüğün de devleti batıracak bir macera düşkünlüğünden başka bir şey olmadığını  sinsi sinsi yayıyorlardı. İttihat ve Terakki Fırkası, Turan'ı alacağım diye memleketi batırmıştı. Türkiye'nin böyle  ikinci bir deneme geçirmeye tahammülü yoktu.<br/>
<br/>
		Komünistler, Türkçülüğü ittihatçılığın bir şekli gibi göstermekle Mustafa Kemal Paşa'nın en hassas tarafına  dokunmuş oluyorlardı. Çünkü o, genç subaylık çağından beri, aralarına karışmış olmakla beraber ittihatçıları  sevmezdi. İttihatçılar ona lâyık olduğu değeri vermemişlerdi. Kurtuluş Savaşı sırasında Enver Paşa Türkiye'ye  girerek başkanlığı ondan almak istemiş ve burada kendisine epey taraftar edinmişti. Meselâ Millet  Meclisinde Ri e mebusu Rauf tarafından öldürülen Deli Halit Paşa ile Topal Osman tarafından boğdurulan  Trabzon mebusu Şükrü bunlardandı. Deli Halit Paşa, vurulduğu sırada Kel Ali ile boğuşmakta olduğu için Kel  Ali, canını kurtarmak için onu vurdu diye mesele kapatılmış, Topal Osman da Çankaya köşkünü basmak  isterken muhafız taburu askerleri tarafından öldürülmüştü.<br/>
<br/>
		İttihatçılar daha sonra İzmir suikastı ile Mustafa Kemal Paşayı yok etmek istemişler, fakat kendileri yok<br/>
<br/>
		olmuşlardı. İşte bu sebeplerle Mustafa Kemal Paşa ittihatçılardan nefret ediyordu. Kendisine suikastı  hazırlayan şebekenin başında olduğu için asılan Selânikli Yahudi dönmesi Cavit'in idamı dünya basınında  büyük tepki uyandırmıştı. Çünkü Cavit hem Yahudi, hem de farmasondu.<br/>
<br/>
		Fakat Mustafa Kemal Paşa kabadayı adamdı. Dünya gazetelerinin ulumasına aldıracak tiplerden değildi.  Cavit'i astırdığı gibi mason localarını da kapatmaktan çekinmedi. Bu da Mustafa Kemal Paşa'nın en müsp et  icraatından biridir. Çünkü bu localarda mason kardeşliği adına devletin en gizli işlerini Yahudiler, Rumlar ve  Ermeniler öğreniyor ve bunların hepsi yabancı casusu olduğundan düşmanlarımızca bilinmedik devlet sırrı  kalmıyordu.<br/>
<br/>
		İşte, Mustafa Kemal Paşanın ittihatçılardan tiksinmesi, çevresindeki komünistlerin de çok ustaca ve sinsice  telkinler ile Türkçülere karşı oldukça çekingen davranmasına sebep oluyordu. Fakat bu arada Türk ocağı  kapatılarak teşkilâtlı tek milliyetçi grup ortadan kaldırılmıştı.<br/>
<br/>
		Din aleyhtarlığı ve Türkçülüğe karşı çekingenlik, yavaş yavaş bir Moskof dostluğu doğurmaya doğru  gidiyordu. Bu hususta İsmet İnönü veTevfik Rüştü Araş herkesten ileri idiler.<br/>
<br/>
		Onların düşüncesi her halde şu olmalıydı: Kurtuluş Savaşı'nda Rusya bize az da olsa yardım eden tek  devlettir. Komşumuz olan bu devlet gayet kuvvetlenmiştir. İngiltere'ye ve diğer Batı devletlerine karşı Rus  dostluğu ile bir muvazene kurabiliriz. Memleketimize komünizmi sokmadan onlara mümâşât edersek  kendimizi toplamak için vakit kazanabiliriz.<br/>
<br/>
		Fakat İsmet Paşa bu mümâşâtın memlekette komünizmin yayılmasına sebep olacağını hiç düşünmüyordu.  Hattâ daha ileri gidiyor; Şevket Süreyya, Vedat Nedim gibi komünizmden mahkûm olmuş kimseleri toplayan  ve Yakup Kadri tarafından çıkarılan Kadro dergisine kendisi de yazıyordu. Bunun, millet üzerinde ne kadar  yıkıcı tesir yapacağını düşünemiyordu. Komünizmi Moskofçuluk diye bilen millet, Moskofçuların türlü türlü  mühim işlerin başına getirildiğini görünce ister istemez kırılıyor, şüpheye düşüyordu. Bir kısmı ise başka türlü  düşünüyor, komünizmin e onun neticesinde Rusya'nın tehlikeli bir şey olmadığı düşüncesine varıyordu.<br/>
<br/>
		Bu Rus dostluğu bazen millî izzeti nefisten fedakârlık derecesine bile vardırılıyordu. Meselâ 1935 Ekiminde  Ankara'da Türk ve Rus millî takımları arasında yapılan karşılaşmayı proletaryanın burjuvaziye karşı zaferi diye  göstermeğe başlamışlardı.<br/>
<br/>
		O zaman güreş takımları yedi kişi olurdu ve berabere kalmak usulü yoktu.Bizim ağır sıkletimiz Çoban  Mehmet'in ise Rus'u yeneceği yüzde yüz muhakkaktı.<br/>
<br/>
		Halk Partisi ekâbirinden bazılarının da seyrettiği güreşler büyük bir iddia içinde başladı. İlk beş güreşten  üçünü biz kazandık, ikisini Ruslar... Onlar meğerse plânlarını hazırlamışlar, tabiî ve bermutat bizim bir şeyden  haberimiz yok. Altıncı güreş bittiği zaman hakemler bizimkini sayı ile galip ilân ettiler. İşte o zaman meşhur<br/>
<br/>
		Rus mızıkçılığı başladı. Rus idarecileri işe karıştılar ve şirretliğe başladılar.<br/>
<br/>
		Bizimkiler bunu kabul etmeyince tartışma büyüdü ve Türk Rus dostluğunu (!) sarsacak bir şekil aldı. O sırada,  Halk Partisi Genel Sekreteri olan Recep Peker işe karıştı. Malûm edası ile bizimkilere çıkışarak: &quot;Mağlûbiyeti  kabul ediverin efendim, ne çıkar?&quot; diye bağırdı. Bizimkiler mağlûbiyeti kabul ettiler. Durum üç üçe oldu.  Bundan sonrası daha enteresan... Şimdi bir de ağır sıkletlerin güreşi kalıyordu. Onu nasıl olsa kazanacaktık.  Fakat Ruslar, plânlarını hazırlamışlardı ya... Rus ağır sıkleti hastalık bahane ederek mindere çıkmadı. Güreş  nizamnamesi gereğince, sebep ne olursa olsun, sahaya çıkmayan güreşçinin yenilmiş sayılması gerekirken  Ruslar bu müsabakanın iptalini istediler. Eh, Recep Peker orada oldukça Ruslara karada ölüm yoktu. Bu da  kabul olundu ve hakikatte 25 kazanmış olduğumuz karşılaşma 33 beraberlikle bitirildi.<br/>
<br/>
		Rus dostluğunun diğer neticeleri de malûm: Vatan haini Nâzım Hikmet'in, Rusya'dan dönüşünde burada bir  millî kahraman gibi karşılanması ve büyük şair tanınması... O kadar ki ciddî bir ilim adamı olması gereken  Köprülü Zade Fuat bilel9291930 ders yılında bize yazdırdığı Türk edebiyatı tarihi notlarında ondan &quot;genç ve  kudretli şair&quot; diye bahsetti ve bu umumî gaflet neticesinde de memleketin edebî zevki tamamıyla  soysuzlaşarak bugün gördüğümüz maskara şiir meydana geldi. En millî karakterli ve en ciddî kişiler bile  Bolşevik vezniyle millî destanlar yazmağa başladı.<br/>
<br/>
		Arkasından, İsmet Paşanın maaşlı dalkavukları olan Halk Partisi çağının Meclisinde komünist saylavlar...  Radyodan Namık Kemal'in eserlerinin kaldırılması ve Rum, Ermeni, Yahudi taklitleri yapılmasının yasak  edilmesi...<br/>
<br/>
		Ve en sonunda köy enstitüleri faciası... Bu enstitülerin birer komünist yuvası haline gelmesi için sistemli  faaliyet... Son Kolej hâdisesinin kahramanı olan kızları birer Muzahraf Ana haline getirecek kadar çirkin ve  iğrenç, fakat hepsi örtbas edilmiş olaylar...<br/>
<br/>
		Sicilli komünist Sadreddin Celâlin, mikroplarını daha geniş bir alanda saçması için Yüksek Öğretmen Okulu  pedagoji öğretmenliğinden alınarak İstanbul Üniversitesi Edebiyat Fakültesinin pedagoji profesörlüğüne  getirilmesi...<br/>
<br/>
		Komünist Sabahattin Ali'nin, tahsil durumu elverişli olmadığı halde Ankara Devlet Konservatuarında çifte  görevle kayırılması ve Millî Şefin, Konservatuara her şeref verişinde Sabahattin Ali'yi, okşayarak iltifatlara  boğması...<br/>
<br/>
		Ankara'daki Dil ve Tarih Coğrafya Fakültesinde Pertev Nailî, Muzaffer Şerif, Niyazi Berkes ve Behice Boran  adlı aşırı solcu dört doçentin aleni propagandası ve milliyetçi talebeyi haksız yere döndürmeğe kadar işi  azıtmaları...<br/>
<br/>
		Bu arada, modaya uymak kabilinden, iki tanınmış profesörün komünizm krizi geçirmeleri ve söz ile, yazı ile  bilfiil, geçici bir zaman için olsa da, o cepheye katılmaları...<br/>
<br/>
		O halde arada bir yapılan komünist tevkifleri ne idi diyeceksiniz. Ne olacak? Hamamın namusu meselesi...<br/>
<br/>
		Çünkü tevkif olunanlar işçi, şoför kabilinden, komünistlerin ayak takımı idi. Asıl yüksek tabakası, yani kendi  tabirlerince &quot;ak amele&quot; takımı su başında, rahatında ve propagandasında idi. İşte bütün bu saydıklarım,  millette maneviyatı sarsan ve aşağılık duygusunu doğuran sebeplerin başında geliyordu.<br/>
<br/>
		İkinci sebep birinciyi tamamlıyor ve Batıyı üstün görmekten doğuyordu. Merhum Kâzım Karabekir Paşa bir  gün bana demişti ki: &quot;Ben ve Ali İhsan Paşa, mütareke ilân olunduğu zaman galip orduların başında  bulunuyorduk. Bu sebeple maneviyatımız yüksekti. Diğer kumandanlar, Suriye'de yenilmiş orduların başında  bulundukları için İngilizlere karşı manevî kuvvetleri yerinde değildi. Hattâ İsmet Paşa o kadar ümitsiz ve  bedbindi ki, bundan sonra biz ancak çiftlik ağası olabiliriz diyor ve kendimizi Kâzım Ağa, İsmet Ağa olmağa  şimdiden alıştırmalıyız mütalaasında bulunuyordu&quot;.<br/>
<br/>
		Merhumun bu teşhisi ve müşahedesi psikanaliz bakımından çok ilgi verici ve dikkate alınmağa diğer bir  mahiyettedir.<br/>
<br/>
		Yalnız şu kadarı var ki Mustafa Kemal Paşa zekâsı ve ileriyi görüşü sayesinde moral bozukluğundan kendisini  kurtarabiliyordu. Çünkü olayların nasıl gelişebileceğini iyi hesaplıyor, kuruntuya ve korkuya kapılmıyordu.<br/>
<br/>
		Nitekim Adalar denizi kıyılarında Türk nöbetçileri, donanma filikası ile sahillerimize yanaşan bir İngiliz  subayını öldürdükleri zaman moral bozukluğundan eser kalmadığını ispat etmişti. Makine başında<br/>
<br/>
		İngiltere ile temasa geçerek onların tehdit makamında savurdukları bombardıman gerçekleşirse bunu Türk -  İngiliz savaşının başlangıcı sayacağını haber vermiş, İngilizler bunu beceremeyince, cakaları bozulmasın diye  donanmalarını İstanbul ziyaretine göndereceklerini bildirmişler, fakat Mustafa Kemal Paşa bunu da kabul  etmemişti.<br/>
<br/>
		İngilizler, Lozan Barış Antlaşmasına dayanarak İstanbul'a birkaç gemi göndermekte direnmişlerse de ka bul  etmemiş ve: &quot;Barışın sağlanması için gerekirse Lozan Barışım çiğneriz&quot; şeklinde tam siyasî bir cevap vermişti.<br/>
<br/>
		Mustafa Kemal Paşa İngiltere'nin ihtiyarladığını ve demokrasinin cılız taraflarını gördüğü için, İngiltere'nin  bize karşı bağışlamaz bir gizli düşmanlığı olduğunu bildiği için böyle yapıyordu. Nitekim, geberen İngiliz'in  ailesine biraz sadaka vermek ve kızıl tamuya giden ruhun sevindirmek üzere denize bir çelenk atmakla iş  tatlıya bağlanmıştı.<br/>
<br/>
		İngilizlerin bize gizli düşmanlığı önce mutaassıp Hıristiyan olmalarından, sonra Haçlı seferlerinde boyuna  dayak yemiş bulunmalarından, en sonra da kendilerinin en kuvvetli oldukları bir zamanda Çanakkale  savaşlarında yenilmelerinden doğmaktadır.<br/>
<br/>
		Belki de İstanbul'da gözleri vardı. Cebelitarık, Süveyş ve Singapur gibi kilit noktalarını elde ettikten sonra  Boğazlara da hâkim olmayı herhalde kurmuşlardı. Hattâ Üçüncü Selim zamanında donanmalarını Çanakkale  Boğazından geçirerek İstanbul önüne kadar getirmişlerdi. Türkiye'nin bu en zayıf zamanında fırsattan<br/>
<br/>
		faydalanarak İstanbul'u ele geçirmek istemişlerdi.<br/>
<br/>
		Bütün başarısızlıkları, bize karşı gizli düşmanlıklarının artmasına sebep oluyordu.<br/>
<br/>
		Son ayalarda Amerikan'ın yayınladığı, 1941 yılma ait gizli vesikalar İngilizlerin Türk düşmanlığına yeni bir  tanık daha vermektedir. Şöyle ki: Sözde müttefikimiz oldukları halde Amerikanın bize yaptığı silâh yardımını  sinsi sinsi baltalamışlar ve bir zaman için Amerika'yı da aldatmışlardır.<br/>
<br/>
		Türk ordusu için yeni silâhlan alacak en değerli subay, gedikli ve askerî öğrencileri taşıyan Refah gemisinin  Kıbrıs yakınlarında meçhul bir denizaltı tarafından torpillenerek battığı ve birçok Türkün şehit olduğu  malûmdur. Refah gemisini batıran meçhul denizaltının malûm dostlarımız ve müttefiklerimiz olan İngilizlere  ait olduğu şimdi anlaşılmış bulunuyor.<br/>
<br/>
		İsmet İnönü işte bu ihtiyar ve hasta İngiltere'den ve İngiltere dolayısıyla bütün Batıdan çekiniyordu. Onun  gayet garip bir mekanizması olan kafası, İngiltere ve Fransa'yı Birinci Cihan Savaşındaki kuvvetleriyle mütalaa  ediyordu. Hiç şüphesiz bu da kendisinin ileri görüşlü olmayışından doğuyordu. İsmet Paşanın bütün siyaseti  ihtiyat ve çekingenliğe dayanıyordu. Herkese dostluk göstermekle tehlikelerin önleneceğim sanıyordu.<br/>
<br/>
		Şüphesiz bu büyük bir yanlıştı. İsmet Paşa ya Türk tarihini hiç bilmiyor, yahut jeopolitik icapları anlamıyordu.  Uzun yüzyıllar boyunca sıcak denizlere çıkmak için didinen, bunu bir millî siyaset haline getiren, bu uğurda  Türkler'le destanı boğuşmalar yapan, fakat bir türlü emeline kavuşamayan Rusya'nın, kendisine dostluk  gösterirsek Türkiye üzerindeki isteklerinden vazgeçeceğini sanmakla İsmet Paşa tarihin en büyük gafını  yaptığının farkında değildi. Moskof'a dostluğun bir korkudan doğmayıp içimizden geldiğini göstermek için de  tabiî iş Bulgar'a dostluk, Yunan'a dostluk, Sırp'a dostluk şekline dökülüyor ve bu dostluklar, o devletler  toprağında yaşayan yüz binlerce Türkün hakkını, Türklüğünü, hattâ insanlığını bize unutturacak kadar  korkunç bir sivrilik alıyordu.<br/>
<br/>
		O küçük milletler, kendi tarihlerini Türk'e düşmanlıkla yoğurarak, okutabiliyor, Türklerin İktisadî yoksulluğa  ve kültür kargaşalığına düşmesi için her çareye başvuruyor, fakat biz ağzımızı açıp da Türklerin hukukunu  koruyacak tek kelime söyleyemiyorduk.<br/>
<br/>
		1940 sonlarında, Türkiye'nin kuruluşunun 900 üncü yıldönümünü kutlamak ve bunu Türk milletine  hatırlatmak için &quot;900 üncü Yıldönümü&quot; adıyla 28 sayfalık bir kitap yayınlamıştım. Bu kitap, 2 Ocak 194'de,  başbakanlıktan telefonla gelen emir üzerine polis tarafından toplatıldı. Bununla beraber polisin eline ancak  beş on tanesi geçti. Kalanı dağıtılıp satıldı. Fakat mühim olan bu toplatma değil, onun sebebi idi. Çünkü  kitapta Bulgarların aleyhinde bir iki kelime vardı. Tabiî Cumhurbaşkanı İsmet İnönü ve onun Başbakanı Dr.  Refik Saydam, benim o küçük kitabı nasıl bir çağlayan gibi Türkçülük duygusu içinde yazdığımı, o kitabın Türk  aydınları üzerinde nasıl bir uyarıcı tesir yapacağını anlayamıyordu. Bulgar elçisi kendilerini rahatsız etmesin,  bu kâfiydi.<br/>
<br/>
		Bir insan aynı hareketi defalarca yaparsa sonunda alışır ve o hareket kendisine tabiî gelmeğe başlar. İsmet  Paşa da yabancılara cemile göstere göstere nihayet bu, kendisinde huy haline geldi ve çevresindekilere de<br/>
<br/>
		bulaştı. Böylelikle ikinci Cumhurbaşkanının yanında Batı'ya karşı aşağılık duygusu besleyen bir zümre peyda  oldu.<br/>
<br/>
		Bu zümre, belki, bu davranışlarıyla memleketi dıştehlikelerd n kurtardığına inanıyordu. Fakat gerçekte  milletin maneviyatı bozuluyor, siyasî sebeplerin ve zaruretlerin inceliklerini kavramaktan daima âciz olan  halk, kendi hükümetinin Moskof a, İngiliz'e ve başkalarına aşağıdan aldığını göre göre kendi millî gücüne  inancını kaybediyor ve hükümete de güvenemez hale geldiğinden halkla hükümet arasında bir uçurum  açılıyordu.<br/>
<br/>
		Ve işte manevî kuvvet, böylece sıfıra indi. Çünkü aşağılık duygusu ruhları sarmıştı.<br/>
<br/>
		Bunun çok acı ve çirkin, çirkinden daha beter, iğrenç ve tiksindirici bir örneğini tarihe hâtıra kalsın diye  burada anlatacağım. Tâ ki millî yapının doktorları, onaracakları gövdenin derin yarasını iyi bilsinler...<br/>
<br/>
		Olay şu: Cumhuriyetin ilânından sonra bir Tıbbiyeli kafilesi Romanya'ya gidip birkaç gün konukluk etti.  Rumen öğrencileri bizimkileri gezdirip tozdurduktan sonra bir de medârı iftiharları olan genelevlerine  götürerek ikramda kusur etmek istememişler.<br/>
<br/>
		Birkaç hafta veya ay sonra Rumenler bu ziyareti iade ettiler. Bizimkiler de Rumenler'i gezdirip eğlendirdiler.  Tabiî ikramcılıkta onlardan geri kalacak değillerdi ya... Onlar da Rumenleri Beyoğlu'nun genelevlerine  götürmüşler. Bu kafileye başkanlık eden üstümüzdeki sınıftan ve Galatasaray'dan geldiği için Fransızca'yı iyi  bilen birisiydi. İşte o zaman bir şaheser iş oldu. Bugünün şartlarını düşünen her insanda gözleri  nemlendirecek olağanüstü bir iş...<br/>
<br/>
		Genelev kadınları, hani şu en nazik tabirle &quot;fahişe&quot; diye aşağıladığımız kadınlar &quot;Sen bize gâvur mu  getiriyorsun&quot; diyerek o arkadaşı da, Rumenleri de sille tokat kovdular.<br/>
<br/>
		Bir bunu, bir de bugünün sosyete kadını denilen vesikasız orospularını düşünün ve Amerikalı zenci çavuşlarla  yakalanıp isimleri ayyuka çıkan bu kaltakların yanında dünkü fahişelerin birer Meryem Ana kadar temiz ve  haysiyetli kaldığını lütfen kabul edin.<br/>
<br/>
		Millî gururun bu kadar düşmesinde İsmet Paşa hükümetinin çok vebali vardır: Amerika'nın Missuri uçak  gemisi İstanbul'a geldiği zaman Rumenleri koğan evlerin sokakları süpürülmüş, o sokakların bütün başları  polis ve inzibatlarla tutularak Türkler'in bu sokaklara girmesi yasak edilmiş ve oraları günlerce yalnız  Amerikalılara açık bırakılmıştı.<br/>
<br/>
		Zannedersem böyle bir faciaya da insanlığın tarihinde ikinci bir örnek gösterilemez. Aşağılık duygusunun  böyle bir görünüşü yurtsever insanları çıldırtmağa kâfidir. Halk Partisini savunanlar ve İsmet Paşayı milletin  tek ve son ümidi diye gösterenler &quot;Bu emri de İsmet Paşa vermedi ya&quot; diyeceklerdir. Şüphesiz Millî Şef  doğrudan doğruya böyle bir emir vermemiş, fakat bütün diktatörlüklerde olduğu gibi derece derece bütün  memurlar istişmam ettikleri siyasî ve idari havaya göre Şefin arzusuna en uygun davranışı yaptıklarına  inanarak bu şekilde hareket etmişlerdir. İsmet İnönü millî gururu her şeyin üstünde tutan Türkçü bir şef<br/>
<br/>
		olsaydı bu çirkin olay olmazdı. Çünkü Bakanlar, valiler, umum müdürler ve daha aşağıları, bunun şef  tarafından korkunç bir tepki ile karşılanacağını bilirlerdi.<br/>
<br/>
		Burada Halife Ömer'e isnat olunan bir fıkrayı anlatmak yerinde olacaktır: Ömer bir gece dolaşırken yaşlı bir  kadının durmadan kendisine lanet savurduğunu duyarak sormuş: &quot;Ne oldu? Neden Ömer'e soğuyorsun?&quot;  Kadın: &quot;Keçim kayboldu&quot; diye cevap verince Ömer: &quot;Senin keçin kaybolduysa bunda Ömer'in ne suçu var?&quot;  demiş.<br/>
<br/>
		Karşısındakinin Halife Ömer olduğunu tanımayan kadının cevabı şu:<br/>
<br/>
		&quot;Ömer iyi bir adam olsa dı şehre iyi bir vali tayin eder, o iyi vali de iyi bir inzibat âmiri bulurdu. İnzibat âmiri  iyi olunca da bekçiler dikkatli ve uyanık olur, hırsızlara keçimi çalmak fırsatını vermezlerdi.&quot;<br/>
<br/>
		Yaşlı kadının, bu fıkradaki devlet ve idare felsefesi, mübalâğa payı bir tarafa bırakılırsa, doğrudur. İsmet  Paşa'nın ruhunda Batıya karşı aşağılık duygusu olmasaydı o zamanki İstanbul valisi, yahut İstanbul polis  müdürü bu çirkin tedbir almaz, millî gurur böyle onmaz şekilde yaralanmazdı.<br/>
<br/>
		<b>11. Bölüm</b><br/>
<br/>
		<b>KOMÜNİZMLE İLK ÇARPIŞMAM</b><br/>
<br/>
		Bir toplulukta aşağılık duygusu başladı mı, artık dışarıdan gelen her şeye hayranlıkla bakılır. Milletin aydınları,  profesörleri, gazetecileri baştanbaşa dalkavuk ve riyakâr olursa, bir topluluk hak ve hakikat uğruna şehit  veremez duruma düşerse, artık ona kabul ettirilemeyecek batıl kalmaz.<br/>
<br/>
		İşte topluluğun böyle şekilsiz, biçimsiz ve kıvamsız olduğu sırada, damarında bir damla Türk kanı bulunmayan  Nazım Hikmet, Moskova'da iyice Moskofçuluk öğrendikten sonra oradan aldığı buyrukla yıkıcı faaliyet  yapmak üzere Türkiye'ye gönderildi ve bizim o şahsiyetsiz, o seviyesiz ve seciyesiz aydın tabakamız  tarafından millî bir kahramanmış gibi karşılanarak göklere çıkarıldı. Bu satılmış köpek, ruhta ve şekilde  Moskof şiirini getiriyordu. Bir anda çevresinde yığınla mukallit maymunlar peyda oldu ve Moskof nazım kalıbı  çıkmamak üzere bizim nazmımıza girdi. Aydınlarımızın, şairlerimizin, yazıcılarımızın millî ve edebî kültürünün  feyzi sayesinde...<br/>
<br/>
		Nazım Hikmetof Yoldaş, şiir dediği tekerlemeleriyle âdeta Türkiye'yi fethediyordu. Ahmet Haşimi, Yakup  Kadri'yi ve Hamdullah Suphi'yi manzumelerle hicvettikten sonra ise umumî ürküntü başladı. Demek ki  insanların hakikaten maymundan farkı yoktu. Şuursuz ve tamamıyla hayvanı bir korku ile bu aşağılık Moskof  uşağından çekmiyorlardı. Yoksa o kızıl çomarı susturmak için bir sille yeterdi de artardı bile...<br/>
<br/>
		Köpek, kaçanı kovalar; Nazım Hikmetof da kendi havlamalarından korkarak kaçanları gördükçe küstahlığını  artırdı. Dergilere yazarak saldırganlığını çoğalttı ve sonunda &quot;Putları kırıyoruz&quot; diye millî değerlere hücuma  başladı. Kırmak istediği putlar şimdilik edebî şöhretlerdi. Türkçü şair Mehmet Emin'e, büyük şair Abdülhak  Hâmid'e, vatan şairi Namık Kemal'e Moskofçu bir hınçla saldırdı: Türkleri seven Piyer Lotiye de &quot;Domuz  burjuva&quot; dedi.<br/>
<br/>
		Memleket sanki bir mezaristandı. Bu &quot;köpek proleter&quot; havlar af kurur ve ulurken hiç bir itiraz sesi<br/>
<br/>
		yükselmiyordu.<br/>
<br/>
		O sırada, yani 1935'te ben refaha kavuşmuştum. Millî tarih tezi denen maskaralığa itiraz ettiğim için 28 Aralık  1933'te Vekâlet emrine alınmış, 9 Eylül 1943'te Deniz Gedikli Hazırlama Okulunda Türkçe öğretmeni  oluncaya kadar Halk Partisi sayesinde nefis günler geçirmiş, nihayet babamın kurmuş olduğu mektepte  okumak dolayısıyla biraz teveccüh görerek o zaman Kasımpaşa'da bulunan bu ortaokula Millî Müdafaa  Vekâleti tarafından tayin olunm ştum.<br/>
<br/>
		Tabiî, Türk'ün karnı tok, sırtı pek olunca savaş arar. Ben de öyle yaptım. Komünizmin propaganda faaliyeti  gitgide artan bir hızla millî ruh üzerinde gedikler açarken savcılık uyuyordu. Millî murakıplar olması gereken  basın, Üniversite ve Talebe Birliği de uyuyordu. Tabiî bu arada zaten uyuyup da büyüsünler diye tayin edilmiş  olan Halk Partisi mebusları da, hem de Yemlihâ uykusu ile uyuyordu. Kimseden ses çıkmadığını görünce millî  bir öfkeye kapılarak kızıl çomara bir değnek vurmak istedim ve &quot;KOMÜNİST DON KİŞOTU PROLETER  BURJUVA NAZIM HİKMETOF YOLDAŞA&quot; adlı bir broşüre cevap<br/>
<br/>
		verdim. O zaman kitapların en kabadayısı 1000 tane basılırdı. Ben, imkânsızlık dolayısıyla bunu ancak 500  tane bastırabildim. Zaten çevrenin manevî çoraklığına göre de, imkânım olsa bile 500 den fazla bastırmayı  düşünmezdim.<br/>
<br/>
		Bu broşür, Nazım Hikmetof a anlayacağı dille verilmiş çok sert ve hattâ kaba bir cevaptı. Moskof oğlanına  hakaretlerle doluydu. Fakat her şeyi göze almıştım. Ben de İsmet İnönü gibi, kızınca her şey yapabilirdim. Şu  farkla ki o, yapacağını ancak devlet kuvvetlerine dayanarak, yahut siyasî dokunulmazlığına güvenerek,  kendisine bir zarar gelmeyeceğinden emin olduğu zaman yapar. Benim nasıl davrandığımı ise artık &quot;yâr ü  ağyar&quot; söyleyip hükmünü versin...<br/>
<br/>
		500 nüshalık broşür bir günde satılıp bitti, istekler, siparişler yapıldı. Fakat sırf, kazanç için yaptı demesinler  diye ikinci basıma gitmedim. Dedim ya, o zaman 30 yaşımda romantik bir küçük çocuktum.<br/>
<br/>
		Savaşı devam ettirmek için Moskofçu oğlanın cevap vermesini veya dâva açmasını bekliyor, bu arada birçok  tebrik mektupları alıyor, takdirler görüyordum. Demek ki sinmiş oldukları halde bu broşürü bekleyen bir  grup, hem de kalabalık bir grup vardı.<br/>
<br/>
		Ben, aleyhime açılacak dâvayı beklerken aylar geçti. 1936 yılına girdik. Refaha kavuşmuş olduğum için  evlenme hazırlıklarına da başladım. Bu sıralarda bir gün, 21 Şubat 1936 Cuma günü İstanbul Üçüncü Ceza  Mahkemesi'nden hükümeti tahkir ve gençliği Ceza kanunda yazılı suçlara tahrik ettiğim iddiası ile celp geldi.  Dâva benim broşürden çıkıyor ve işin korkunç tarafı, Halk Partisi hükümeti, Nazım Hikmetof'un vekili ve  savunucusu olarak harekete geçiyordu.<br/>
<br/>
		O zaman Adliye Vekili olan Saraçoğlu Şükrü, aleyhimde dâva açılması için İstanbul Savcılığını ikaz etmiş, fakat  broşürü inceleyen savcılık bunda bir suç unsuru görmediğini bildirince bizzat Adliye Vekâleti dâvayı tahrik  etmişti. Bunu epey sonra öğrendim.<br/>
<br/>
		İşte yine korkunç bir aşağılık duygusu veya Moskof dostluğu karşısında idik, ir zaman sonra Türk'üz,  Türkçüyüz, daima Türkçü kalacağız diye ötecek olan Saraçoğlu, broşürümde komünizmin aleyhinde  bulunduğum için Moskoflara bir cemile yapıyor, bunu açıkça söyleyememek dolayısıyla da hükümeti tahkir  ve tahrik kulplarını takıyordu.<br/>
<br/>
		Bir hükümet'in yabancılara hoş görünmek için kendi vatandaşlarına kıyması kadar iğrenç şey pek azdır.<br/>
<br/>
		Bolşevik devriminin ne mal olduğu ve Moskofların Türkiye'ye hiç bir zaman dost olamayacaklarını en açık  şekilde anlaşılmış olmakla beraber, ruhlara işlemiş bulunan aşağılık duygusu dolayısıyla hükümet,  memleketteki en güvenilir unsur olan milliyetçilerden bir ferdi, hiç yoktan suç icat ederek hapse atmağa  kalkıyordu. Bu nasıl hükümetti? Bu ne biçim mantık ve kafa, bu ne kara vicdan ve izandı!<br/>
<br/>
		Beni 26 Şubat'ta duruşmaya çağırıyorlardı. Bense ondan bir gün önce evlenecektim. Hayatımın mühim bir  merhalesine, doğrusu, güzel bir başlangıçla başlıyordum.<br/>
<br/>
		Tl Şubat 1936 Perşembe günü, tam bana lâyık şekilde şahane bir törenle evlendim. Bu ikinci zevcem, tarih  zümresi mezunlarından Bedriye idi. O zaman evlenme dairelerinde pek kalabalık olmazdı. Biz de geç vakit  gitmiş olduğumuz için ikimizden ve iki de şahidimizden başka kimse yoktu. Şahitlerimizden biri doktor Cezmi  Türk, öteki de Deniz Gedikli Okulu Tabiiye öğretmeni merhum Sadi Erülgen'di. Tabiî, bize şahit olduğu zaman  henüz merhum değildi. Yıllardan sonra öldü. Bu Sadi Erülgen gayet komiksel bir şahıs olduğu için  evlenmemizdeki tanıklığı da hayli garip olmuştu. 27 Şubat 1936 Perşembe günü akşamı, Kasımpaşa'daki  Deniz Gedikli Okulundan çıkarken bir mesele için benimle beraber gelip gelmeyeceğini sordum. Gelirim ama  nereye gidiyoruz dedi. Gidince görürsün dedim. Evlenme dairesine gelinceye kadar nereye ve ne için gittiğini  bilmedi. Evlendirme memuru bizi evlendirdikten sonra şahitlerime mükellef bir ziyafet çektik. Bu ziyafet,  Cağaloğlu'ndaki meşhur Bozacı Sinan'dan içilen nefis bozalarla verildi. Doğrusu tam bir Oğuz şöleni idi. Fark  şurada idi ki ziyafetten sonra kap kaçak yağması yapılmıyordu. Şubata rağmen hava oldukça güzel  olduğundan tanıklar, bizi evimizin kapısına kadar getirmek nezaketinde bulundular ve bahtiyarlık dileyerek  ayrıldılar.<br/>
<br/>
		Ertesi 28 Şubat 1936 Cuma günü Üçüncü Ceza Mahkemesine gittik. Pek kalabalık bir dinleyici yığını vardı.  Hâkim sordu: &quot;Hükümeti tahkir etmişin. Ne dersin?&quot;<br/>
<br/>
		O zaman henüz hukuk bilgini olmamıştım. Hâkimin böyle misli geçmişli konuşması tuhafıma gidiyordu. Cevap  verdim:<br/>
<br/>
		&quot;Broşür meydanda... Hükümeti değil, hükümetin karşısına çıkan bir köpeği tahkir ettim.&quot; Cevap galiba biraz  fazla dolgun kaçmış ve hâkim, işittiklerine inanamamıştı: &quot;Efendim?&quot; diye sordu. Ben de cevabımı bîtekellüf,  Oğuzâne tekrarladım: &quot;Hükümeti değil, hükümetin karşısına çıkan bir köpeği tahkir ettim.&quot;<br/>
<br/>
		Artık işin anlaşılmadık tarafı kalmamıştı. Hâkim, sözlerimi zapta geçirdi. Yalnız, benimle birlikte kendisi de suç  işlememek için &quot;köpek&quot; kelimesini çıkararak &quot;hükümetin karşısına çıkan bir şahsı tahkir ettim&quot; şeklinde  yazdırdı. Arkasından gençliği suçlara kışkırtmak maddesi geldi. Şu Saraçoğlu da doğrusu yaman röntgenci  imiş. Gönlümden geçenleri, ters tarafından da olsa anlıyordu. Hiç şüphesiz, aklımdan geçmeyen bir suçu  kabullenecek değildim. Şiddetle reddettim. İlk oturum bitti.<br/>
<br/>
		Salondan çıktıktan sonra birkaç gazeteci beni kuşattı. Bir tanesi zamanın ruh durumunu gösteren bir soru  sordu: &quot;Siz Nazım Hikmet'e mi köpek dediniz?&quot; &quot;Evet!&quot; Nasıl olur? O, bir şair!.&quot; Cevabım gayet kesindi: &quot;Fakat  komünist...&quot;<br/>
<br/>
		Gazeteciler her halde anlayışlı idiler. Çekilip gittiler.<br/>
<br/>
		13 Mart 1936 Cuma günkü oturumda; savcı, iddiasını okuyarak beraatımı istedi. Hâkim ne diyeceğimi sordu:  &quot;Beni mahkûm ederseniz, bu memleket çocuklarının millî dâvaları savunmak hususundaki şevkini kırarsınız&quot;  dedim. Karar verilmek üzere duruşma dört gün sonraya bırakıldı.<br/>
<br/>
		17 Mart 1936 Salı günü, üç kişilik mahkeme heyetinin iki yesinden biri oldukça uzun olan kararı okudu.  Hâkimler ifademi kaba bulmakla beraber vatanperver duygularla yazıldığını kabul ediyor ve suç unsuru  bulunmadığı için de ittifakla beraatıma karar veriyordu. İşin ilgi çeken bir tarafı da duruşmadan ve karardan  sonra hâkimlerin bir vasıta ile benden birer broşür istemeleriydi. Gönülden istediğim halde onların bu  arzusunu yerine getiremedim. Çünkü broşürlerin hepsi satılmıştı.<br/>
<br/>
		Komünizmle ilk çarpışmam böyle bitti. Bunun en acıklı tarafı; teferruatı, mugalâtayı falan bir yana bırakırsak,  bir komüniste saldıran Atsızın karşısına o komünistin veya başka komünistlerin değil de o zamanki  Cumhuriyet Hükümetinin, onun Adliye Vekili Saraçoğlu Şükrü'nün ve tabiî perdenin biraz daha arkasından da  Saraçoğlu'ya emir ve ilham veren o idi. işte İsmet Paşa, siyaseti böyle anlıyordu:<br/>
<br/>
		Zehî pâşâ vü mâşâ vü temaşa...<br/>
<br/>
		Ve hâşâ sümme hâşâ sümme hâşâ!<br/>
<br/>
		<b>12. Bölüm</b><br/>
<br/>
		<b>BİR ALIKLIK ŞAHESERİ</b><br/>
<br/>
		&quot;Deniz Gedikli Erbaş Hazırlama Orta Okulunda Türkçe öğretmeni olarak bulunduğum 9 Eylül 1934 -1 Temmuz  1938 tarihleri arasında da çok şeyler gördüm, çok hârikalara rastladım ama bunların çoğu konumuzla ilgili  olmadığı için buraya alacak değilim. Fakat bir tanesi var ki Halk Partisi çağının hangi zihniyetle işlediğini  göstermesi bakımından bulunmaz bir örnek, eşsiz bir zekâ pırlantasıdır:<br/>
<br/>
		Gedikli Okulu, ilkokul mezunlarını alır ve bunlara üç yılda hem maarifin ortaokul derslerini, hem de  denizciliğe ait meslek derslerini göstererek mezun ederdi. Mezun olanlar Kasımpaşa'daki talim taburuna  giderler, burada altı ay sıkı bir askerî eğitim gördükten sonra onbaşı olarak donanmaya dağıtılırlardı.<br/>
<br/>
		Bu çocuklar çok iyi yetişiyorlardı. Birinci sınıfla dönenler okuldan çıkarılırdı. Üç yıllık öğrenim süresinde de,  birinci sınıfta olmamak şartıyla bir defa dönmelerine müsaade edilirdi. Öyle ikinci sınıfta<br/>
<br/>
		bir defa, üçüncü sınıfta da ikinci bir defa kalmak yoktu. Ancak üç dersten bütünlemeye kalınabilirdi. Borçlu  olarak sınıf geçilemezdi. Fazla olarak, mezun olurken birinci ve ikinci dereceyi kazananlar deniz subayı olmak  üzere Heybeliada'daki Deniz Lisesine, yedinciye kadar olanlar da sanat subayı olmak için Kırıkkale Askerî  Lisesi'ne gönderildiğinden öğrenciler arasında büyük bir rekabet olur, derece almak için olağanüstü  çalışırlardı.<br/>
<br/>
		Disiplin de mükemmeldi. Terbiyeli çocuklardı. Kaz adımıyla heybetli resmî geçitler yaparlardı. Bugün bu<br/>
<br/>
		çocuklardan hayatta olanların üniversite mezunlarından hiç bir farkı yoktur. Çoğu, Türk topluluğuna faydalı  birer evlât olmuşlardı. Meslekten ayrılanları da öyledir. Yani bu okul bir zamanlar verimli bir ocaktı. Şimdi de  öyle olmasını dilerim.<br/>
<br/>
		Bir gün, mektebi bitirip de talim taburuna gitmiş olanlardan birkaçı bana ge erek talim taburundaki bir erin  kendilerine komünist propagandası yaptığını, propaganda kitapları verdiğini söylediler. Bu propagandayı  yapanın kim olduğunu sordum. Adını, sanını, karakterim bildirdiler ve liseden kovulmuş olduğunu da ilâve  ettiler. Onun adını, kendilerine propaganda yapılan eski öğrencilerimin adlarını tespit ederek icabına  bakacağımı söyledim.<br/>
<br/>
		Halk Partisi'nin ne olduğunu az çok anlamış olduğum için bu çocuklara bir zarar gelmesi ihtimalinden  korkuyordum. Meseleyi okulun dahiliye müdürü Binbaşı elâle açmağa söz verdim. &quot;Gazoz Celâl&quot; denilen bu  binbaşı Hukuk Fakültesini de bitirmiş olduğu için çocukların hukukunu korumak bakımından yararlı olabilir  diye düşündüm.<br/>
<br/>
		Çocukların adını vermeden durumu Binbaşı Celâl'e açtım. Derhal bir dilekçe yaz dedi. &quot;Onu ben de  düşünüyorum ama bir yanlışlıkla çocuklara zarar gelmesinden korkuyorum. Bunların muhbir olduğu  unutulmamalı&quot; dedim. Bana teminat verdi. Dilekçeyi yazdım, verdim. Aradan epey zaman geçti... Bir gün,  Fındıklı'da bulunan bir askerî mahkemeye tanık olarak çağırıldım. Gittiğim zaman ne görsem beğenirsiniz?  Komünisti haber veren çocukların hepsi birden mevkuf değil mi? Yerin dibine geçtim. Sanki çocuklara iftira  atmışımda, o yüzden tevkif olunmuşlar gibi bir utanç duydum. Belki onlar da o dakikada öyle düşünüyorlardı.<br/>
<br/>
		Öyle düşünmekte de yerden göğe kadar hakları vardı. Hayvandan daha mankafa bir idarenin hırsızla polisi  karıştıracağını, tanıklara sanık muamelesi yapacağını kim düşünebilirdi?<br/>
<br/>
		Hay Allah belâsını versin! Bu herifler insanı vatanî bir hizmette bulunmaktan da tiksindiriyorlardı. Bu  davranış, halkı hükümetten soğutmak için bir komünist baltalaması da olabilirdi. Fakat bunu kimin, hangi  hainin, yahut hangi eşeğin yaptığı belli değildi ki...<br/>
<br/>
		İfademi alan askerî hâkime teessürlerimi bildirdim. Galiba biraz da dokunaklı konuştum ki kendi foyasını  meydana çıkarmaktan çekinmedi. Bana komünizm ve komünistler hakkında öteberi sordu. Zavallının  dünyadan haberi yoktu. Birkaç broşür vererek: &quot;Ben pek anlayamıyorum, şunlarda komünist propagandası  var mı?&quot; diyordu. Doğrusu çok basit ve kültürsüz bir adamdı. Halk Partisi çağının alaydan yetişme  hâkimlerinden olsa gerekti.<br/>
<br/>
		Bizim çocuklar biraz sonra kurtuldular. Fakat şu muamelenin, onların genç ruhları üzerinde yaptığı tahribatın  derecesini Tanrı bilir. İşte İsmet Paşa çağı bu idi. Her şeyden korkan bir yürek, sinirli kadınlara hâs bir telâş  ruh hastası insanlara mahsus bir kuruntu...<br/>
<br/>
		İsmet Paşa, milletlerarası münasebetlerde &quot;hayat kavgası&quot; prensiplerinin bütün şiddetiyle yürürlükte  olduğunu, bu kavgada çekingenlik gösterenlere hayat hakkı tanınmayacağını, en iyi savunmanın saldırış  olduğunu bilmiyordu. Onun bu çekingenliğini iyi bildikleri içindir ki Ruslar küstahlıklarını arttırdıkça<br/>
<br/>
		arttırıyorlar siyasî kuryelerimizi birbiri ardınca öldürüp evrak çantalarını açıyorlar, bütün sırlarımızı  öğreniyorlar sonra fotoğrafını aldıkları gizli evrakı yine çantaya doldurarak, intihar etmiş süsünü verdikleri  kuryemizin cesedi ile birlikte bize geri veriyorlardı.<br/>
<br/>
		İsmet Paşa Hükümeti bu cinayetleri örtbas edip millete duyurmamakla siyasî basiret gösterdim sanıyor ve  zavallı davranışlarıyla devlet idare ettiğini zannediyordu. Bir yandan da valilerinin, memurlarının, polislerinin  zekâdan tamamıyla mahrum muamele ve hareketleriyle milleti soğutuyor, iğrendiriyordu. Sözün kısası  memleket baştanbaşa çürümüştü. Her ye de hamakat ve rezaletten başka bir şey görünmüyor, Millî Şef ise  şurada burada nutuk çekerek o mahut gülmesiyle &quot;Vatandaşlarım sizi neşeli ve sıhhatli gördüm&quot; diyerek  işleri yoluna koydum sanmakta devam ediyordu.<br/>
<br/>
		<b>13. Bölüm</b><br/>
<br/>
		<b>İKİNCİ CİHAN SAVAŞI'NDA</b><br/>
<br/>
		İkinci Cihan Savaşı, bizim için meraklı bir film seyretmekten farksızdı. Siyasî ve askerî olaylar yıldırım hızı ile  birbirini kovalıyordu. Aynı zamanda Rusların ne kadar kalleş olduğu da her gün biraz daha ortaya çıkıyordu.  Moskoflar, İngiliz ve Fransız heyetlerini müzakerelerle oyaladıktan sonra 24 Ağustos 1939'da Almanlarla  anlaşma yaparak büyük bir sürpriz yapmışlar, biraz ilerisini gören gözler için dünyayı istilâ plânlarını  gerçekleştirmek teşebbüsüne gireceklerini belli etmişlerdi.<br/>
<br/>
		Rusya, geniş casus şebekesi sayesinde dünyanın kuvvet durumunu iyi bildiğine inanıyordu, İngilizlerle  Fransızlar, Almanlarla boğuşarak birbirlerini yıpratacaklar, yıllardan beri bugün için hazırlanan Bolşevikler de  böylece Avrupa'yı ele geçireceklerdi.<br/>
<br/>
		O zamanki Amerika bugünkü gibi güçlü değildi. Mecburî askerlik yoktu. Gönüllülerden mürekkep iki üç yüz  bin kişilik ordusunun fazla bir değeri olmadığı gibi subay kadrosu da büyük bir orduyu çabucak yetiştirecek  kuvvetten mahrumdu. Fakat bütün bunlara rağmen Rusya dört esaslı noktada yanıldı:<br/>
<br/>
		1) Kendi kuvvetini fazla gördü.<br/>
<br/>
		2) Alman kuvvetini eksik gördü.<br/>
<br/>
		3) İngiliz - Fransız kuvvetinin kofluğunu kavrayamadı.<br/>
<br/>
		4) Amerika'nın gayet çabuk toparlanacağını hesaplayamadı. İngiltere'de yanıldı.<br/>
<br/>
		O şimdiye kadar kendisine rakip olabilecek devletleri müttefikleriyle birlikte yenmek prensibini gütmüştü.  Bunun en başarılı örneğini de Birinci Cihan Savaşı'nda vermiş, bütün dünyayı ayaklandırarak denizlerde  kendisine rakip olabilecek Almanya ve hilâfeti elinde tutarak Mısır ve Hindistan yollarını tehdit eden Türkiye  imparatorluklarını tasfiye etmişti. Fakat işte hepsi o kadar...<br/>
<br/>
		Birinci Cihan Savaşı İngiltere'nin son zaferiydi. İngiltere bu birinci savaşta 4.5 milyonu asıl İngiliz; kalanları da<br/>
<br/>
		İskoç, Galli, İrlandalI, KanadalI, AvustralyalI, Yeni ZelandalI, Güney Afrikalı ve Hintli olmak üzere 8.5 milyon  insanı silâh altına alarak kendi tarihinde bir rekor kırmış, İngiliz askerleri ve imparatorluğun bütün unsurları  canla başla çarpışmışlar, fakat zafere rağmen yorgun ve bitkin düşmüşlerdi.<br/>
<br/>
		İkinci savaş başlarken İngiltere artık yorulduğunun ve ihtiyarladığının farkında değildi. Hitler rejimi sayesinde  çok kuvvetlenmiş bulunan ve yalnız askeri değil, İktisadî alanda da kendisini tehdit eden Almanya'yı yine  müttefikler güruhu ile yenebilirim ve yine şampiyon kalabilirim sanıyordu.<br/>
<br/>
		İngiltere'nin dillere destan, fakat gerçekte bir kuruntu olan siyasî uzak görüşlülüğü artık bilfiil de iflâs etmişti.  İngiltere, öyle iddia olunduğu gibi yüzyıl sonrasını değil, beş yıl ilerisini bile göremiyordu.<br/>
<br/>
		Sözlerimin ispatı şudur: Napolyon savaşlarından, Kırım savaşından, Birinci C han Savaşından şampiyon olarak  çıkan İngiltere, İkinci Savaştan topal bir üçüncülükle yakasını kurtardı ve Birmanya, Hindistan, Mısır, Irak ve  Filistin'i yüzde yüz olarak kaybettiği gibi Asya ve Afrika'daki sömürgelerinin de tasfiyesine başladı.<br/>
<br/>
		İngiltere'nin üçüncülüğü geçicidir. Pek yakın bir zamanda Almanya ve Japonya lâyık oldukları seviyeye erince,  ufuklarında güneş batmayan imparatorluk beşinciliğe düşecek ve altıncılığa düşmemek için Fransa ile yarışa  girişecektir.<br/>
<br/>
		Bunları falcılık ederek değil, milletlerin oluş ve ölüş kanunlarına bakarak söylüyorum. Yaşayan görür. Yanılan  İngiltere, şaşkın ve ihtiyar İngiltere, Rusya tarafından aldatılarak 24 Ağustos 1939 Alman - Rus antlaşmasının  imzalandığını görünce, kendi tarihind örneği Imayan bir çabuklukla ertesi gün, yani 25 Ağustos 1939'da  Polonya ile bir yardım antlaşması imzaladı.<br/>
<br/>
		Tabiî bu, Lehlilere karşı duyulan sevgiden veya İnsanî duygudan değil, Almanların Polonya'ya saldıracakları  anlaşıldığı için onlarla bir kavga çıkarmak arzusundan doğuyordu. Çünkü İngiltere kendisini hâlâ o eski  İngiltere sanıyor, Almanya'yı ezerek yine en büyük devlet kalmak amacını güdüyordu.<br/>
<br/>
		1 Eylül 1939'da Almanya, Danzig şehrini ve Polonya elinde kalmış olan eski Alman topraklarını kurtarmak için  Lehistan'a saldırdı. Bundan sorumlu olanlar da yine İngiltere'yle Fransa idi. Lehistan'ı denize çıkarmak için  Almanya'yı birbirinden ayrı iki parça haline getirmişlerdi. Savaştan biraz önce Hitler, Fransız Başbakanının bir  mektubuna verdiği cevapta:&quot; Marsilya bir koridorla birlikte yabancı bir devlete verilse siz buna razı olur  musunuz?&quot; diye soruyordu. Fakat maksat dünya barışı veya insanlık değil, sadece hodgâmlık olduğu için  Alman Leh savaşı bir bahane sayılarak dünya ateşe verildi. 3 Eylül 1939'da İngiltere ve Fransa Almanya'ya  harp açtılar.<br/>
<br/>
		İkinci Cihan Savaşı'nın ilk günlerinde, Moskof'ların gizli maksatlarını açığa vuran olaylar oldu: 17 Eylül'de  Almanlar kendileriyle çarpışan Polonya kuvvetlerini saf dışı ettikleri ve Leh hükümeti Romanya'ya sığındığı bir  günde Moskoflar da zaten ezilmiş olan Polonya'yı arkadan vurmaktan çekinmediler. 27 Eylül'de Varşova  teslim olarak Polonya haritadan silindi. 7 Ekim Moskoflar, küçük Baltık devletlerinden, yani Estonya, Letonya  ve Litvanya'dan askerî üsler aldılar. 30 Kasım'da Ruslar Finlandiya'ya saldırdı. Fakat bu üç buçuk milyonluk  büyük millet, iyi avantajla Moskof sürülerine kahramanca dayandı. Birkaç tümeni teker teker kıstırıp yok etti.  Nihayet azlığın verdiği bir yorgunlukla 12 Mart 1940'da yani 102 günlük bir boğuşmadan sonra Moskoflara<br/>
<br/>
		biraz toprak bırakmak şartıyla barış yapmağa mecbur kaldı. Polonya gibi koca koca memleketleri işgal altında  bulunduran Ruslar'ın, Fin bağımsızlığına saygı göstermeğe mecbur kalmalarına Türk gençliğinin dikkatini  çekerim. Bu, sadece Finler'deki millî şuur ve millî birlik sayesinde alınmış bir sonuçtur.<br/>
<br/>
		Bu arada İsmet Paşa 19 Ekim 1939'da İngiliz ve Fransızlarla bir antlaşma imzalayarak siyasî bir başarı  gösterdiyse de bu antlaşmada yine bir aşağılık duygusu göze çarpıyordu. Çünkü Moskof sevdasından bir türlü  vazgeçemeyen sayın İnönü bu antlaşmaya bir madde ekleterek hiç bir durumun Türkiye'yi Ruslarla savaşa  sokamayacağını kaydettirmişti. Yani müttefiklerimiz olan İngiliz ve Fransızlar Moskoflarla kapışsalar bile biz  tarafsız kalacaktık.<br/>
<br/>
		Doğrusu pek şahane bir ittifaktı. Dostlar başına... Bizim ittifakımız Ruslar'ı çileden çıkarmış ve Molotof bizi  tehdit ederek: &quot;Türkler bu ittifaktan bir gün pişman olacaklardır&quot; demişti. Görülüyordu ki kendilerine sadık  kalmakla dahi Moskoflar'a yaranamıyorduk. Ne yapalım, sayın İnönü bunu bir türlü anlayamıyor,  memlekette Ruslar'a düşman bir kuşun uçmasına bile müsaad etmiyordu.<br/>
<br/>
		Fakat Ruslar şaşmaz bir programla adım adım hedeflerine doğru ilerliyorlardı. 1940'ta Fransa yıkılıp 22  Flaziranda AlmanFransız mütarekesi imzalandıktan birkaç gün sonra, 27 Flaziran 1940'ta Romanya 'ya  ültimatom vererek 24 saat içinde Besarabya ve Kuzey Bukovina'nın kendilerine teslimini istediler. Romanya o  zaman 19 milyonluk zengin bir devletti. Fakat Finler'in millî ruhuna malik olmadıkları için bu teklifi kabul  ederek o koca vilâyetleri tüfek patlatmadan Moskof'a verdiler.<br/>
<br/>
		Ruslar Avrupa'daki ilk hedeflerine ulaşmışlardı. Bundan sonrasını Batıkların kendi aralarında boğuşarak  yorulmalarına bırakıyorlardı. Fransa iskambil kâğıdı gibi devrilmiş, ciddî bir çarpışma yapmadan saf dışı  olmuştu. O halde uzun sürecek olan Alman - İngiliz savaşını bekleyerek bu cephede pusuya yatmaktan  başka yapacak iş yoktu.<br/>
<br/>
		Ruslar kendi bakımlarından çok haklı olan bu düşünceyle gözlerini Türkiye'ye çevirdiler. Türkiye o zaman 17  milyon nüfuslu, yoksul ve geri bir devletti. Yolları çok az, istihsali az, halkının ancak yüzde yirmisi okuyup  yazan bu devletin ordusu da silâh bakımından çok geri idi. Pek az tankı, iki üç yüz uçağı vardı. Nakliyesini at,  katır ve develerle yapıyordu. Klâsik usulde bir piyade ordusu idi. Topçusu bile yeter derecede değildi. Hele  gaz hücumlarına karşı korunma tedbiri yok gibi idi. Bütün memlekette de, Çankaya'da İsmet İnönü ve maiyeti  için yapılmış olan sığınaktan başka sığınak yoktu. Bu ordunun güveneceği tek nesne vardı: Millî inanç henüz  ayakta idi.<br/>
<br/>
		Fakat Ruslar, memleketi bütün varı yoğu ile biliyorlardı. Köy enstitüleri yavaş yavaş komünist yuvası haline  geliyor, komünist propagandası müthiş bir hızla çalışıyordu. Ruslar tarihî isteklerine kavuşmak için tarihî  fırsatın gelip çattığına inanıyorlardı. Bu geri ve yoksul Türkiye'ye hiç bir yerden yardım gelemezdi. Hızlı bir  askeri yürüyüşle Türkiye'yi işgal edeceklerini sanıyorlardı. Bu sebeple Kafkasya'ya kuvvet yığmaya başladılar.<br/>
<br/>
		Yeni Cihan savaşı dolayısıyla Türkiye dahi kısmî seferberlik yapmıştı. Yavaş yavaş sınırlara asker topluyordu.  Fakat Türkiye, ordusunun büyük parçasını Trakya ve Boğaz bölgesi için ayırmaya mecbur olduğundan,  Ruslara karşı Kafkas cephesinde istediği gibi yığınak yapamayacaktı.<br/>
<br/>
		Bu sırada Türkiye'yi ilgilendiren yeni bir şey oldu: 28 Ekim 1940'ta İtalyan - Yunan savaşı başladı. O zaman  Halk Partisinin büyük marifetlerinden olan bir Balkan paktı sözde yürürlükte idi. Türkiye Romanya Yugoslavya  Yunanistan arasındaki bu ittifak hiç şüphesiz Bulgaristan'a karşı değildi. İtalya, Yunanistan'a saldırınca,  Yunanistan'ın müttefikleri olan Türkiye ve Yugoslavya'nın ona yardım etmesi gerekirdi. Romanya toprağının  bir kısmını Rusya'ya kaptırmış olması ve Yunanistan'la sınırdaş bulunmaması dolayısıyla mazur görülse bile  komşu müttefik olan Türkiye ve Yugoslavya'nın yardıma koşması zaruri idi.<br/>
<br/>
		İsmet Paşa burada, doğrusu Reha Oğuz Türkkan'ı kıskandıracak bir kurnazlık yaptı: Belgrat'taki Türk elçisi  vasıtasıyla, o zamanki Yugoslavya Devlet Başkanı olan Naib Prens Pol'a başvurarak ortaklaşa İtalya'ya harp  açmamızı teklif etti. Prens Pol şu cevabı verdi: &quot;Sizi bilmem. Ama biz küçük bir devletiz. Ben küçük  donanmamızı hava hücumlarından saklayacak yer bulamıyorum. Bu şartl r içinde İtalya ile harp edemem.&quot;<br/>
<br/>
		İsmet Paşa'nın beklediği de bu cevaptı ve Naib Prensin böyle bir cevap vereceğini biliyordu. Bu cevabı alınca  Yunanlılara: &quot;Görüyorsunuz ya! Ben ittifak gereğince yardımınıza gelecektim ama Yugoslavlar mİZİ kladılar.  İttifakımıza göre yardıma teker teker değil hep beraber gelmemiz gerekirdi. Romanya saf dışı kaldığına ve  Yugoslavlar oyunbozanlık ettiğine göre Balkan antlaşması hükümsüzdür. Beni mazur görün&quot; diyebilecekti.  Her halde buna benzer bir şey söyleyerek Yunanlıları atlatmıştır.<br/>
<br/>
		Olaylar hızla gelişiyordu: 1 Mart 1941'de Bulgaristan üçlü pakta girdi. Üçlü pakt yahut Mihver, aslında  Almanya - İtalya - Japonya arasındaki ittifaktı. Bu ittifaka Macaristan, Romanya ve Slovakya da daha önce  girmiş olduğundan Bulgarların katılmasıyla bir yedili pakt oluyordu. 2 Mart 1941'de Alman orduları  Bulgaristan'a müttefik sıfatı ile girerek memleketin her tarafını işgal etti. 4 Martta Alman elçisi Von Papen,  Hitler'in bir mektubunu İsmet Paşa'ya verdi. Bu mektup, Almanya'nın eski müttefiki olan Türkiye'ye  saldırmayacağına dair Hitler'in teminatını ihtiva ediyordu, İsmet İnönü buna dostane bir cevap hazırladı ve  müttefiki olan İngilizlerin muvafakatini almak üzere Dışişleri Bakanı Saraçoğlu Şükrü'yü 19 Mart 1941' de  uçakla Kıbrıs'a göndererek İngiliz Dış Bakanı ile görüştürdü. İngilizler razı oldu. 21 Mart 1941'de Berlin'deki  Türk elçisi, İsmet Paşa'nın cevabını Hitler'e verdi. İsmet Paşa âdeti olduğu üzere tavşana kaç, tazıya tut  demekte devam ediyordu. Moskof'un da gönlünü almadan edemezdi. Onlarla da gizli görüşmelere devam  ediyordu. 24 Mart 1941'de Türk ve Rus hükümetleri Ankara'da Türkçe, Moskova'da Rusça bir beyanname  yayınlayarak Türkiye savaşa girerse Rusya'nın, Rusya savaşa girerse Türkiye'nin tarafsız kalacağım bildirdiler.  Fakat bu işin karanlık bir noktası vardı:<br/>
<br/>
		Rusya, Türkiye ile savaşa girerse Türkiye yine tarafsız mı kalacaktı? Çünkü Moskoflar Kafkasya'da yığınaklarını  tamamlamak üzere idiler. Burada tam mânasıyla askeri hareket Haziran'da yapılabileceğinden Ruslar  Haziran'ı bekliyorlardı. Dörtte biri zırhlı olmak üzere 40 tümenyığmışlardı.<br/>
<br/>
		Rus tümenlerinin insan sayısına göre aşağı yukarı 700.000 kişi... Buna karşı hazır bulunan Türk kuvveti ise  müstahkem mevkilerle birlikte 8 piyade ve 1 süvari tümeninden ibaretti. Yani en çok 120130 bin kişi. Ruslar  saldırmağa fırsat bulsalardı, doğrusu sayın İnönü'nün askeri tedbirleri sayesinde yine çok hamasî savaşlar  yapmış olacaktık. İsmet Paşa'nın Ruslarla müşterek beyanname yayınlamasının ertesi gününde, yani 25 Mart  1941'de Yugoslavya'da üçlü pakta girerek Almanya’nın müttefiki oldu. Bu sırada bir İngiliz ordusunun Birinci  Cihan Savaşı'nda olduğu gibi Selânik'e çıkmış olduğu haberi geldi. İngilizler, Almanları kızdırarak Yunanistan  üzerine çekmek ve Almanya’nın başına, sivrisinek kabilinden olsa da bir dert açmak istiyorlardı. O sırada  öğretmeni bulunduğum Boğaziçi Lisesinde Elliot adında bir İngilizce hocası vardı. Bir İskoç olan ve İskoçların  pintiliği hakkında türlü fıkralar anlatan bu neşeli adam galiba İngiliz Kültür Ataşeliğinde de vazifeliydi.<br/>
<br/>
		Selânik'e çıkan İngiliz ordusunun sayısını sordum. 250 bin kişi dedi. Kendisine bir şey söylemedim ama bunun  mübalâğalı bir rakam olduğunu, olsa olsa bunun yarısı kadar asker çıkarabileceklerini düşündüm. Meğer 60  bin kişi imişler, İngilizler benim gibi birinci sınıf bir strateji uzmanını bile aldatmışlardı. Beni aldattıktan sonra  başkalarını haydi haydi kandırabilirlerdi. Derken 27 Mart 1941'de Yugoslavya'da bir hükümet darbesi oldu.  Bunda İngiliz parmağı olduğunu ben o zamanki Belgrat elçimizden bizzat işittim. Prens Pol iktidardan  çekilerek memleketin idaresini 17.5 yaşındaki Kral İkinci Petar'e bıraktı. İnsan 17.5 yaşında bir ülkenin başına  geçebilir ama Osman oğlu Fatih Sultan Mehmet olmak şartıyla... Karayorgi oğlu Petar olmakla bu iş yürümez.  Tabiî bu yeni Yugoslav rejimi Alman aleyhtarı bir idareydi ve iki gün önce Almanlarla yapılan ittifak suya  düşmüştü.<br/>
<br/>
		Buna karşı Almanların tepkisi ne olacaktı? Almanya'dan ses değil, korkunç bir sessizlik geliyordu. Kasırgadan  önceki sessizlik...<br/>
<br/>
		Yunanistan'daki İngiliz ordusu sipere giredursun 6 Nisan 1941'de Almanlar Yunanistan ve Yugoslavya'ya  saldırdılar. Aynı gün Alman Genelkurmayı Berlin'deki Türk Askerî Ataşesi ile yardımcısını çağırarak  Almanya'nın taarruz hedeflerini ana çizgileriyle anlattıktan sonra Türkiye'nin buna bir itirazı olup olmadığını  sordu.<br/>
<br/>
		Ataşeler durumu derhal Ankara'ya bildirdiler. Ankara, bu hedeflere hiçbir itirazı olmadığını, yalnız Alman  ordusunun Türk Yunan sınırından birkaç kilometre uzakta durmasını teklif ettiğini bildirdi ve Almanya bu teklifi  kabul etti.<br/>
<br/>
		Aynı gün İngiliz propagandası Belgrat'ta kuvvetle işlemeğe ve Türkler'in de Yugoslavya ile birlikte Almanya'ya  karşı savaşa girdiğini yayarak, Belgrat hava bombardımanı ile kırılan Yugoslav maneviyatını yükseltmeğe  başladı.<br/>
<br/>
		9 Nisan'da Almanlar Selânik'e, 12 Ni an'da da Belgrat'a girdiler. Yunanistan'daki İngiliz ordusu Yunanlıları işe  bulaştırdıktan sonra Almanlarla hiç bir çarpışma yapmadan Tesalya'ya, oradan da Mora' ya doğru kaçıyordu.<br/>
<br/>
		17 Nisan'da kahraman Yugoslav müttefiklerimizin, 23 Nisan'da asil Elen kardeşlerimizin orduları teslim oldu.  27 Nisan'da Alman ordusu Atina'ya girdi. 2 Mayıs 1941'de de Mora' nın işgali bitirildi. İngilizler Mora' dan  kaçarken her zamanki ustalıklarını gösteremediler, 60.000 kişilik ordularının 8.200 kişisi Almanlara tutsak  düştü. Almanlar 20 Mayıs 1941'de Girit'e havadan bir indirme yaptılar. Yunan Kralı ve hükümetiyle  Yunanistan'dan kaçan İngiliz askerleri burada idiler. Deniz hâkimiyeti dolayısıyla İngilizler'in burada  tutunmaları ve havadan inen Alman birliklerini yok etmeleri beklenirdi. Fakat 2 Haziran'da Almanlar meseleyi  hallettiler. İngilizler de âdetleri üzere silâhlarını ve askerlerinin bir kısmını bırakarak gemilerine binip  sıvıştılar.<br/>
<br/>
		<b>14. Bölüm</b><br/>
<br/>
		<b>TÜRKİYE'NİN SAVAŞA GİRMESİ İHTİMALLERİ</b><br/>
<br/>
		Almanlar yıldırım hızı ile Yunanistan ve Yugoslavya'yı işgal edince Türkiye'nin de savaşa katılacağına dair  söylentiler başladı. Tabiî mahalle kahvesi söylentilerinden değil, mantık temellerine, olayların gelişmesine  dayanan söylentilerden bahsediyorum.<br/>
<br/>
		Savaşı muhakkak gibi gösteren bir delil de şuydu: Her yıl Haziran'da tatile giren okullar o yıl hükümetin  emriyle Nisan'da tatil yapıyorlardı. Ben o zaman özel Boğaziçi Lisesi'nde edebiyat öğretmeni idim.<br/>
<br/>
		Lisenin Selanik dönmesi öğretmenlerinden biri büyük bir korku ve heyecanla bana: &quot;Bu erken tatil çok fena...  Harp muhakkak...&quot; demişti. Bu sayın dönme aynı zamanda gazeteci idi ve haber alma servisinin çok kuvvetli  olduğunu bir olayla biliyordum. Çünkü ortada fol yok, yumurta yokken şekerin pahalanacağını söylemiş, stok  yapmamızı teklif etmişti. Biz buna aldırmamıştık ama lise idaresi büyük bir stok yaparak şekerin ateş pahası  olduğu günlerde öğrencisine, öğretmenine nefis balkabağı tatlıları ikramında kusur etmemişti. Bu sefer aynı  zat harp ol cak dediği zaman sözlerine aldırış etmemek olamazdı. Kendisine haberin mevsuk olup olmadığını  sordum. Mevsuk olduğunu temin etti.<br/>
<br/>
		Evvelce de söylemiştim ya: O zaman ben bağımsız bir dev ettim ve Türkiye'nin müttefiki olarak savaşa  katılacaktım. İki müttefik arasında silâhların standart olması için de silâhlarımı Türkiye'den alacaktım. Yalnız  diğer hazırlıklarımı kendime göre yapıyordum: Bir sırt çantasına sargıdan iğneye kadar her şeyimi  doldurmuştum. Öyle ki, sefere gitmem hiç bir telâşa lüzum kalmadan olacak ve aceleyle hiç bir şey  unutulmayacaktı. Bunlardan başka bir hazırlığım daha vardı: Zevceme ve oğluma birer vasiyetname yazmış  ve bunları Osmanlı Bankasındaki bir kasaya koymuştum.<br/>
<br/>
		Vasiyetname yazmamın sebebi şuydu: Almanlarla Trakya'da yapılacak bir harbin pek kanlı ve kıyasıya  olacağına inanıyordum. Alman orduları Kolonyayı 17, Fransa'yı 17, Yugoslavya'yı 10, Yunanistan'ı 16 günde  çökertmişti. Türkiye, Trakya'ya yarım milyonluktan fazla bir ordu yığmıştı. Her kilometreyi bir tümen  koruyacaktı. Bu ordu, Almanlara göre silâh ve malzeme bakımından pek iptidaî olduğu için ne korkunç  kayıplara uğrayacağı muhakkaktı. Alman tank tümenleri ve hava kuvvetlerinin görülmemiş saldırışları  karşısında Türk ordusu Boğazları geçip Anadolu'ya çekilemezdi. Sınırla İstanbul şehri arasında görülmemiş  boğuşmalar olacaktı. Belki Alman tankları Boğazlara kadar sokulacak, fakat sağ kalan Türk piyadeleri Alman  piyadesini geçirmemek için Çanakkale savaşlarını gölgede bırakan çarpışmalar yapacaktı. Bu cümbüşte sağ  kalmak büyük bir talih, sağ kalmayı düşünmek çok büyük iyimserlik olurdu. Bu sebeple vasiyetnameleri  hazırlamıştım. Tabii bu vasiyetnameler, apartman ve iş hanlarıyla çiftliklerin zevcemle oğlum ve mevcut  olmayan kedimle kanaryalarım arasında nasıl bölüştürüleceğine dair değildi. Milyarder olsam bile, köpeğine  servet bırakan Amerikalı gibi gülünç ve budala olamazdım. Bu vasiyetler millî ve siyasî öğütlerden ibaretti. Bu  arada cumhuriyet çağı ileri gelenleri hakkında da kanaatlerimi ihtiva ediyordu.<br/>
<br/>
		Ben hazırlıklarımı yapadurayım, Millî Şef İsmet İnönü, Trakya'daki kuvvetlerin Çatalca hattına çekilmesini  emretti ve ordu, Meriç üzerindeki köprüleri yıkarak hızla, emredilen yerlere çekildi. Şimdi burada biraz  duralım ve bu acele Trakya çekilişinin sebeplerini araştıralım:<br/>
<br/>
		Bu ordu neden çekilmişti? Almanlar sınırımıza kadar geldiği için... Peki!.. O halde bu ordu sınırda, bu kadar  büyük kuvvetle kimi bekliyordu? Herhalde Bulgarları değil... Ve şüphesiz Almanları... Çünkü Almanlar<br/>
<br/>
		Bulgaristan'a 1941 Mart'ının ilk günlerinde girmişlerdi. Çekilme yapılacaksa daha o zamandan ve yavaş yavaş  yapılmalı, hızlı çekilişlerin kayıplarına lüzum bırakılmamalı idi. Eğer yalnız Türk - Bulgar sınırı berkitilip Türk -  Yunan cephesi için tedbir alınmadığı ve Almanlar Yunan hudutlarına geldiği için bu ricat yapıldıysa yine  hatadır. Çünkü Fransızların Majino hattını Belçika sınırında da devam ettirmemeleri gibi fahiş bir yanlış  yapılmıştır. Sözün kısası, Trakya çekilişi dar görüşlülüğün, tedbirsizliğin eseridir. Daha başlangıçta ordular geri  hatlara yerleştirilerek ileride örtme birlikleri bırakılsa ve bütün plânlar bu konuşa göre yapılsaydı sinirler  böyle gerilmez, bazı kimselerde görülen panik olmazdı.<br/>
<br/>
		Okullar Nisan'da tatil yapınca, tabiî öğretmenler kurulu toplantıları da erken yapıldı. Bu toplantılarda  öğrencilerin mukadderatı görüşülür. Daha doğru başarısız öğrencilere ne dereceye kadar müsamaha  edileceği karar altına alınır. Söz gelişi, birisi altı dersten kırık not almış r; o zaman üç dersten kırık alanı,  bütünlemeye kalıp daha çok dersten kırığı olan döndüğü için, toplantı yapılınca ilk düşünülen iş, bu altı  dersten üçünün notunu beşe çıkararak talebeyi sınıfta kalmaktan kurtarmak olurdu.<br/>
<br/>
		Öğretmenler de evliya mertebesinde, yani erenlerden oldukları için sağları, solları pek belli olmazdı. Bazen  dört dersten kırığı olan bir öğrenciyi sınıfta bırakırlar, bazen de yedi dersten çakmış olana dört dersten not  verip onu bütünlemeli durumuna getirirlerdi.<br/>
<br/>
		Bu işin hesabı, kitabı neydi diyeceksiniz. Hesabı falan yok. İnce Dayı'nın dediği gibi biz hesaba gelmeyen  milletiz...<br/>
<br/>
		Bizim Boğaziçi Lisesinde öğretmen toplantısı yapılırken şöyle düşünüyordum:<br/>
<br/>
		Savaşa gireceğimiz muhakkak. Bu çocukların d yaş 18'den yukarı olanları askere gidecek. Savaş olursa pek  kanlı olacak ve bizim çocuklardan kim bilir ne kadarı can verecek. Bu çocuklardan sınıf dönenler  bütünlemeye kalırsa bütünlemeye kalmış olan sınıf geçerse, o talihin savaş sayesinde olduğunu düşünerek  savaşa karşı bir sempati duyacaklar, hiç değilse savaşa karşı duyacakları menfi duygu biraz azalacaktır.  Cepheye gide gençler savaşa severek giderlerse bu, harp gücü bakımından bir kazanç olur. O halde bu  gençleri sınıf dönmekten kurtaralım ve bunu kendilerinebildirelim...<br/>
<br/>
		Ben böyle düşündüm ve öğretmen toplantısında bu düşüncemi şiddetle ve talâkatla savundum.<br/>
<br/>
		Öğretmenlerin büyük kısmını yumuşattım. Kimya öğretmeni Abdülkadir İdil o günkü toplantıda yoktu. Aksi  gibi de çocukların çoğu kimyadan kırık not almıştı. &quot;Abdülkadir İdil bana tam yetki verdi. Kimya notlarını  düzeltmek hakkım var.&quot; diye de bir dinamit savurdum. Yurt müdafaasına koşacak insanların bir okka  hidrojenle iki okka oksijenden hangisinin daha ağır olduğunu bilmelerine hiç lüzum yoktu.<br/>
<br/>
		Böylece o gün birçok öğrenciyi kimyadan geçirdim. Sonuç şu oldu ki, o yıl Boğaziçi Lisesi'nde kimse dönmedi.  Yalnız bir miktar talebe bütünlemeye kaldı ve bunun bir savaş piyangosu olduğu tarafımdan onlara  duyuruldu.<br/>
<br/>
		Kimya öğretmeni Abdülkadir İdil'in bunu nasıl karşıladığını sorarsınız. Hiçbir şey demedi. Ben orada Trakya  sınırlarının savunmasını sağlarken Abdülkadir'in kimyevî itirazlarını nasıl olsa dinlemezdim. O da bunu  anlamış olmalı ki anadan doğma bir muhalif ve muteriz olduğu halde bana bir itirazda bulunmadı.<br/>
<br/>
		Bu hareketimi ve bu fikrimi, Balıkesir Lisesi'nde öğretmen olan kardeşim Nejdet Sançar’ a yazarak ona da  aynı metotla hareket etmesini tavsiye ettim.<br/>
<br/>
		Okuyucularımın bu noktaya dikkat etmesini rica ederim. Memlekete bir faydası olsun diye böyle  davranmıştım. Düşüncem isabetsiz olabilirdi. Fakat bundan millî bir kazanç doğmasa bile millî bir kayıp da  doğamazdı. Ordunun subay kadrosunu tamamlamak için askerî okullarda iki yılda üç sınıf mezun edildiği bir  çağda benim bu davranışım en az askerî okullardaki metot olarak düşünülebilirdi. Fakat ileride de  anlatacağım gibi İsmet Paşa 19 Mayıs 1944 tarihli nutkunda benim bu yaptığımı âdeta bir hainlik olarak  vasıflandırdı. Zavallı ismet İnönü...<br/>
<br/>
		Trakya'dan çekilen ordu, sonbaharda çadırdan çıkıp dam altına girmek için tedbirler almağa başlamış, bu  arada bazı birlikler İstanbul'a, hattâ İstanbul'un Anadolu yakasına kaydırılmıştı.<br/>
<br/>
		Sonbaharın serin, kapalı ve hüzünlü bir pazar gününde; Maltepe'de, F yzullah caddesindeki kâşanemizde  otururken birdenbire düzgün adımla yapılan bir askerî yürüyüşün sesini duydum. İki katlı kâşanenin üst  katında kitap odasındaydım. Feyzullah caddesine bakan bu odadan görülen manzara iç açıcı idi.  Karşımızda, şimdiki asrî yapıların dizildiği geniş alan, bir tarla idi. Uzaktaki Dragos tepesine kadar hiç bir ev  yoktu. Şimdi &quot;Orhantepe&quot; denilen ve Halk Partisi ileri gelenlerinin evleriyle dolu bulunan bu tepenin  eteğindeki &quot;Cevizli&quot; istasyonu bizim kâşanenin üst katından görülür, hattâ bazen trenin oradan kalktığını  görerek evden çıkar ve tren Maltepe'ye gelinceye kadar biz de Maltepe istasyonuna yetişirdik.<br/>
<br/>
		O zaman Maltepe'nin sokakları, şimdiki gibi asfalt değil, topraktı. Buna rağmen askerî yürüyüşün yankısını  bana ulaştıramazlık edemezdi. Ben de ölmeyecek olan bir ilgi ile pencereye yaklaşarak baktım: Bir piyade  bölüğü, tüfek asmış olduğu halde düzgün adımla caddenin aşağısına yukarısına doğru yürüyordu. Aşağısı  derken caddenin küçük numaralı evlerini, yukarısı derken de aksini kastediyorum. Bölüğün kılığı, bermutat,  yoksulca idi. Yoksul kılıklı ve duygusunu dışarı vermeyen yüzlü Türk askerlerinin muntazam yürüyüş ünde  anlatılmaz bir hüzün vardır.<br/>
<br/>
		Yine bu hüznü duyarken bir şey dikkatime çarptı: Son mangalardaki bir iki er yalınayak yürüyordu. Uzun bir  yürüyüş dolayısıyla belki pabuçları vurmuştur da daha kolay yürüyebilmek için çıkarmışlardır diye düşündüm.  Bu düşünceyle gözlerim teçhizatlarına takıldı: Herhalde bu vuran pabuçları bir yerlerine asmış olacaklardı.  Boşuna göz gezdirdim. Böyle bir şey yoktu.<br/>
<br/>
		Sonra öğrendim: Bu erler ve başka birliklerden birçok başka erler, Trakya'dan İstanbul'a kadar böyle  gelmişlerdi. Depolarda, pabucu parçalananlara verilecek yeni ayakkabı bulunamamıştı.<br/>
<br/>
		Bu bölük, kâşanemizin yanındaki büyük bir kâgir yapıyı işgal etti. Seferberlik zarureti ile boş binalara askerin  el koyması kabul edilmişti. Yanımızdaki büyük yapı, gayet kalabalık bir göçmen ailesinindi. Birçok odaları ve  ahırı vardı. Fakat bitirilmeden kalmıştı. Meselâ pencereleri yoktu.<br/>
<br/>
		Yine caddenin başındaki küçük ahşap ev de askerî revir yapılmıştı. Bölüğün gelişinden bir iki gün sonra bir er<br/>
<br/>
		kapımızı çalarak doktorun revir için biraz tentürdiyot istediğim söyledi. Evet, inanılır gibi değil amma böyle  işte... Bizim konakta her türlü sıhhî levazımımız bulunduğunu, doktor kimden öğrendiyse öğrenmişti. O  zamanki Maltepe şimdiki gibi 89 bin nüfuslu bir kasaba değil; sokakları fenersiz ve çamur, çarşısı pek iptidaî,  23 bin nüfuslu bir köydü. Fakat şaşılacak nokta bu değil, seferberlik yapmış bir ordunun askerî revirinde  tentürdiyot gibi en basit bir maddenin bulunmayışı idi. Arkasından bir harika daha oldu:<br/>
<br/>
		Kolu sargılı ve hasta benizli bir er gelerek alkol istedi. Soruşturma yapıp öğrendik ki doktor yoktur ve er,  pansumanını kendi kendine yapacaktır. O zaman, sayın zevcem Bedriye Atsız bu erin tedavisini üzerine aldı.  Evde pamuk, gaz ve sargı bulunduğu için günaşırı yaptığı pansumanlarla zavallı eri tedavi etti. Zaten bu gibi  işlerde büyük bir tecrübesi vardı. İğne yapmasını da kendi kendine öğrenmiş ve pek çok kimseye yüzlerce  iğne yaparak ün kazanmıştı. Askerin tedavisinden sonra şöhreti büsbütün arttı. Zaten o zaman Maltepe'nin  valisi gibi bir şeydi. Kimin ne derdi olsa ona koşar, o da yüksünmeden yapardı. Küçük çocuklar kendisini  doktor sanırlardı. Hattâ bir komşu, ağaçtan düşerek kolu kırılan oğlunu, doktordan önce Bedriye'ye getirmiş  ve ondan vize aldıktan sonra doktora göndermişti.<br/>
<br/>
		Mesleğim güvensizlik esası üzerine kurulu olduğu halde bana bir öyle bir güven gelmişti ki apandisit  ameliyatı olacağım zaman: &quot;Acaba bir iki ameliyatta bulunarak kurs gördükten sonra bu işi o yapsa olmaz  mı?&quot; diye düşünmekten kendimi alamamıştım. Sözün geleceği yer şu ki bir savaş çıktığı takdirde sayın Adnan  Menderes, hiç tereddüt etmeden Bedriye Atsız' a bir büyük hastanenin baş hemşireliğini verebilir ve  hastanenin iyi vazife yapacağına güvenebilir. Şu şartla ki kendisine büyük otorite ve yetki verilmelidir. Çünkü  benden başka herkese söz geçirmeğe alışmıştır.<br/>
<br/>
		1941 -1942 kışı sert geçti. Bu sert kışta, ayaz bir gecede şahit olduğumuz bir manzarayı da unutmadım,  unutamıyorum.<br/>
<br/>
		O zaman Maltepe'de evlere su dağıtılan tesisat yapılmamıştı. Sucular, mevcut üç dört çeşmeden tenekelere  doldurdukları suyu, eşeklerine yükleyerek evlere taşırlardı. Bu işi meslek edinmiş dört beş kişi, müşterileri  paylaşmışlardı ve her eve kaç günde bir su götürüleceğini bilirlerdi. Kanun gözünde sayın bir vatandaş olduğu  için adım söyleyemeyeceğim ilk sucumuz, her su getirişinde kaşla göz arasında küçük bir şey, meselâ bir kutu  kibrit aşırmayı âdet edinmiş olduğu için değişmeye mecbur olmuştuk. Âdetler ve alışkanlıklar mukaddes  olduğu için onu bu huyundan vazgeçiremedik. Esasen, sayın vatandaşın cebinde duran kibrit kutusunun veya  iki patatesin bir dakika önce bizim mutfakta ikamet etmekte olduğunu ispata da hukuken imkân yoktu.  Patatesin dili yoktu ki seyahat intihalarını anlatabilsin. Hem belki de bu vatandaş bu işi fenalık olsun diye  değil de insaniyet namına yapmış olabilirdi. İsmet İnönü, bunca işleri arasında, sanat namına viyolonsel  çalmıyor muydu? Bizim sucunun elinden viyolonsel çalmak gelmediği için elbette kibrit veya patates  çalacaktı.<br/>
<br/>
		Fakat ben sanata pek itibar etmediğim için sucuyu değiştirdim ve Bilâl adında genç bir sucu ile bir su ittifakı  yaptım. Cidden doğru ve namuslu bir insandı. Eski talebemden olan, Maltepe'nin dinamik Belediye Reisi  &quot;Selami Oğuz&quot; evlere su getirinceye kadar bu ittifak aksamadan devam etti ve ne NATO'da olan  geçimsizlikler, ne Bağdat Paktında huysuzluklar bunda olmadı. Sucunun eşeği bizim kapının önünde durduğu  zaman bunu herkesten önce küçük oğlum Buğra fark eder ve bu mesut hâdiseyi: &quot;Eşeğin Bilâli geldi&quot; diyerek  eve ilân ederdi. Niçin &quot;Bilâlin eşeği&quot; değil &quot;Eşeğin Bilâli&quot; derdi? Herhalde su getirerek evi ihya eden eşeğin  çok muhterem bir şahsiyet olduğuna inandığı için... Buna bakarak diyebilirim ki Buğra büyüdüğü zaman  tarihçi olursa insanlar hakkında isabetli hükümler verecek ve muhterem sayılmış olan birçok eşeklere göre<br/>
<br/>
		hakikaten muhterem olan eşekleri ayırtabilmekte parlak başarılar sağlayacaktır.<br/>
<br/>
		Eşeklerin insan hayatında ne kadar tesirli rolü olduğunu böylece tespit ettikten sonra asıl olaya dönelim:  1941 -1942 kışı sert geçti. Maltepe'nin eşekleri çok nazik olduğu için sucular böyle sert havalarda onları suya  çıkarmazlardı. Haklı idiler; zira kendilerine sonsuz hizmetleri olan eşek hastalanıp ölürse bu onlara büyük bir  darbe olurdu.<br/>
<br/>
		Böyle havalarda çeşmeden suyumuzu kendimiz getirir, fakat bu işi hava iyice karardıktan sonra yapardık.  Herhalde herkesin gözü önünde, elimizde kovalarla çeşmeye gidip su taşımaktan sıkılıyorduk. Bu sıkılma  belki ruhî bir dayanıksızlıktan belki de devletin haysiyetini düşünmekten doğuyordu. Birimiz resmî lisede,  birimiz özel lisede öğretmendik. İki lise hocasının İstanbul gibi bir manevî başkentte, kendi evlerine de olsa,  sakalık yapması hoş bir şey değildi.<br/>
<br/>
		&quot;Bunda ne var?&quot; denebilir. Görünürde bir şey yok ama bir hâkimin kahveye gidip tav a oynamasında, bir  subayın üçüncü mevki trene binmesinde, bir bakanın yazlıkta şortla dolaşmasında da bir şey yok. Fakat  bunlar yapılmaz. Biz de aynı duygu ile suyu geceleyin taşıyorduk Üstelik zevcem Maltepe'nin valisiydi. Benim  de gayet zengin olduğum, hattâ elektrikli bir tarağa malik bulunduğum hakkında bir söylenti dolaşıyordu. Şu  elektrikli tarağın ne olduğunu hâlâ öğrenemedimse de, bu zenginlik şöhretime mâni değildi. İşte, o kış gecesi,  zevcemle birlikte kovaları alarak sessizce evden çıktık. Saat 18 -19 arası, fakat ortalık kapkaranlıktı. O  zamanlar Maltepe sokaklarında hiçbir ışıklandırma olmadığı için kararmış bir dünyada yürüyor gibiydik. Gök  o kadar kara idi ki sokakları örtmüş olan karlar bile siyah gözüküyordu. Feyzullah caddesinin Bağdat  caddesiyle birleştiği yerdeki çeşmeye gidiyorduk.<br/>
<br/>
		Solumuzda, piyade bölüğünün işgal etmiş olduğu tamamlanmamış büyük ev, ondan sonra da &quot; üç evler&quot;  denilen birbirine bitişik üç ahşap ev vardı. Sağ tarafımız bomboştu. Flenüz hiçbir ev yapılmamış olan bu  büyük tarla, çevremizi büsbütün ıssızlaştırıyordu. Birkaç adım attıktan sonra soldan gelen hafif sesler  dikkatimizi çekti. Bir şeye benzetilemeyen ses insanı daha çok ilgilendirir. Kış günlerinde Maltepe'ye,  demiryoluna kadar kurt indiğini işitmiştik. Bundan dolayı, karanlığı delmeğe çalışarak seslerin geldiği yöne  baktık. Gözlerimiz karanlığa iyice alışmıştı. Gördüğümüz şuydu:<br/>
<br/>
		O büyük yapının önündeki yerde Türk askerleri akşam yemeğini yiyordu. Buz gibi soğuğun altında  karavanalar karın üzerine konulmuş ve her karavananın başına dört er çömelmişti. Hiçbir konuşma olmuyor,  yalnız iki yüz kişinin karavanaya kaşık götürüp getirmesinin sesi işitiliyordu. 1926 - 1927’de Taşkışla'da,  Beşinci Piyade Alayın Birinci Bölüğünde er olarak askerliğimi yaptığım zamandan beri Türk askerinin  kültürsüzlüğü ve iptidailiği arasında nasıl efendice ve kibarca yemek yediğini biliyordum.<br/>
<br/>
		Şimdi bu askerler de aynı temkin ve ağırbaşlılık içinde, yere oturabilmek imkânından bile mahrum olarak  yemek yiyorlar, hiç birisinde bir telâş gözükmüyordu. Bu, göz yaşartıcı bir manzaraydı. Fakat karanlık, bu  haşmetli görünüşü bütün gözlerden saklıyor, en kudretli ressamlara ilham verecek olan bir konu kaybolup  gidiyordu. Bu memleket, kendisini bekleyenlere bunu mu lâyık görüyordu?<br/>
<br/>
		Eğlenmek için kendisine kapalı manej salonu yaptıran Millî Şef, yalnız seferberlik durumunda bulunup da  savaşa girmemiş olan Türk ordusu birliklerinin bu sarp hayatından cidden habersiz miydi? Flabersiz olmağa  hakkı var mıydı? Akis dergisindeki hâtıralarında, 1918 yılında Suriye cephesinde en başarılı çekilişi kendi  kumanda ettiği Üçüncü Kolordunun yaptığını iddia eden İsmet İnönü'nün o başarısı, acaba bir manzarasını<br/>
<br/>
		hüzünle seyrettiğim şu Trakya çekilişindeki başarı gibi bir şey miydi? Adı kolordu olan, gerçekte ise asker  sayısı bakımından takviyeli bir alayı geçmeyen birliğini Halep'e kadar getirmekle sayın İnönü kendisini cidden  büyük bir stratejik hareket yapmış kumandan olarak mı görüyor? Bir olayın teferruatını gizleyince bozgunu  başarı gibi göstermek her zaman mümkündür. Mısır başkanı Nasır'da Yahudilerin saldırması üzerine sınır  birliklerini Kanala çekmek kararını başarıyla tatbik ettiğini iddia etmekte aynı metoda başvuruyor. Fakat  Nâsır'dan başarılı bir çekiliş diye işittiğimiz hareketin tafsilâtını öğrenince fikrimiz değişiyor. Çünkü Arapların  hiçbir çarpışma yapmadıkları halde altı yedi bin tutsak verdiklerini, pabuçlarını bırakarak kaçtıkları için  Yahudilerin eline binlerce çift pabuç ve pek çok silâh ve malzeme geçtiğini öğreniyoruz. Sayın İnönü,  başarısını rakamlarla belgelendirmeğe mecburdur. Lütfen bana bildirsin: Kolordu adındaki alay, İngiliz  taarruzu başlarken kaç subay, er, tüfek, makineli tüfek, top ve hayvandan ibaretti? Halep'e geldikleri zaman  bunların sayısı neydi? Başarılı çekilişi Irak'ta Ali İhsan Paşa yapmış, hattâ İngilizler, kendilerine göre, birinci  savaşın on büyük kumandanı arasına Türklerden yalnız Aleksan Paşa dedikleri Ali İhsan Paşayı koymuşlardı.  Zifirî karanlık ve dondurucu soğuk altında akşam yemeklerini y yen Türk askerlerini görünce iradem dışında  olarak, tarihin kahramanlık şiirlerini yazan Türk askerlerini düşündüm.<br/>
<br/>
		Hepsinde kim bilir ne acılara katlanılmıştı. Ama bu kadar boşuna ve hamakat eseri, tedbirsizlik neticesi olan  sıkıntı çekilmemişti. Fakat Türk milleti sapasağlam duruy rdu. Türk milleti, işte şu karanlıkta sessizce yoksul  karavanalarını yiyen, yüzleri gözükmeyen, ş kâyet etmeyen, katlanan, katlanan, dayanan meçhul askerlerden  ibaretti. O sırada, kendi çaplarında birer Samuray hayatı yaşayan iki lise öğretmeni, su dolu kovalarla eve  dönüp ışığı yaktıkları zaman, ikisinin de gözleri yaşlıydı ve hayatlarının en dinç yıllarında bulundukları halde  yorgun ve bitkindiler. Onları kovalardaki su değil, karanlıktaki meçhul askerlerin şikayetsiz sefaleti  çökertmişti.<br/>
<br/>
		<b>15. Bölüm</b><br/>
<br/>
		<b>TÜRKLER VE DEVŞİRMELER</b><br/>
<br/>
		Halk Partisinin, istibdat ve diktatörlük tarafından doğurulmuş ve yoğrulmuş acayip bir karma olduğu  malûmdur. Devletimiz &quot;Osmanlı&quot; adı yerine &quot;Türk&quot; adı bu parti tarafından getirilmiş olduğu halde bu parti  su katılmamış bir Türk partisi olmadığı gi i zihniyet ve ülkü bakımından da Babil kulesinden farksızdı.<br/>
<br/>
		Partinin en yüksek kademelerine, bakanlıklara, başbakanlıklara geçenler arasında Türk soyundan olmayanlar  göze batacak kadar çokt. Bunların, kendi soydaşlarını kayırmaları gözden kaçmıyor, Türk gözüktükleri halde  Türkçülüğe ve hele Türk ırkçılığına düşmanlık gütmeleri şiddetle dikkati çekiyordu. Sosyal kanaatler  bakımından da böyle idi: Softalarla dinsizler, muhafazakârlarla sosyalist temayüllüler, milliyetçilerle  komünistler Halk Partisi kazanında yan yana kaynıyorlardı. Bunları birleştiren iki nesne idi: Menfaat ve  korku...<br/>
<br/>
		Halk Partisi, içine alacağı adamların mazisini, ırkını, ahlâkını, siyasî düşüncesini hiç dikkate almıyor, yalnız  şefe bağlılık istiyor, bu bağlılığın da gerçek olup olmadığını araştırmağa lüzum görmüyordu. Bir şahsın:  &quot;Yaşasın Ebedî Şef yahut &quot;Yaşasın Millî Şef demesi makbul olması için yetiyordu. Bulgaristan'a kaçarken  öldürülen Sabahattin Ali, Atatürk ve İnönü'ye söven bir manzumesi dolayısıyla hapse mahkûm olduğu halde  sonradan kendisine devlet kadrosunda iş verilmişti. Çünkü o, &quot;Varlık&quot; dergisinde, ulu Gazi'ye gönül  verdiğinden bahseden bir tekerleme yazmış, zamanın Maarif Vekili Hikmet Bayur' da bunu bir sadakat ispatı  sayarak bir vatan hainine öğretmenlik gibi bir vazife vermekten çekinmemişti.<br/>
<br/>
		İkinci Cihan Savaşının heyecanları ve gittikçe artan hayat pahalılığının kaygıları arasında yalnız küçük bir  zümre, yani millî şuur mümessili olan Türkçüler, vatanı yok etmek isteyenlerin sinsi hareketlerini görebiliyor  ve ellerindeki bütün imkânlarla bunu millete, hükümete, yukarıya duyurmağa çalışıyordu. Hükümet tam  mânasıyla kozmopolitken ve &quot;Türk&quot; kelimesini aşağı yukarı &quot;Hitit&quot; anlamında kullanırken, yüksek mevki  sahipleri arasında yalnız bir tek kişi, merhum Mareşal Fevzi Çakmak, Türk ırkçılığı yapıyordu. Onun  zamanında bütün askerî okullara alınan öğrencilerin Türk ırkından olması, nizamnamelerle şart koşulmuştu.  Ders yıllarının başında, askerî okulların öğrenci almak için gazetelere verdiği ilânlarda bu ırk şartı herkes  tarafından okunurdu. Irka o kadar ehemmiyet verilirdi ki Türkiye'nin bazı malûm bölgeleri halkından olan  çocuklar askerî okula asla alınmazdı. Hattâ okula girmesinden uzun bir zaman sonra, annesi Ermeni dönmesi  olduğu için çıkarılan bir çocuk, Yüce Ülkü Lisesi'nde benim talebem olmuştu. Hiç şüphesiz Balkan, Birinci  Cihan ve İstiklâl savaşlarının verdiği acı dersleri unutamayan Mareşal Çakmak bu sert, fakat çok yerinde  kararı ile vatanın emniyetini saklamak, güç durumlarda başımıza gelmiş olan ihanetlerin de tekrarlanmasını  önlemekistiyordu.<br/>
<br/>
		Onun bu isabetli kararı askerî okullar dışında da yavaş yavaş tatbik olunmağa başlamıştı. Meselâ  Zonguldak'taki orta dereceli Maden Mektebi ile Hemşire Okulu da Türk ırkından öğrenci seçmeğe  başlamışlardı. Bu sebeple Türkçülerin, Mareşal Fevzi Çakmak'a karşı sevgi ve saygıları vardı.<br/>
<br/>
		Ordu Türkçü idi. Yani hem ırkçı, hem Turancıydı. Gerçi şatafatlı bir ülkücülük yapılmıyor, fakat fikrî ve manevî  hazırlık tamamlanıyordu. Memlekette gözükmeyen, fakat kendisini şiddetle duyuran bir Türkçülük esiyordu.  Mazide tarihî hakikat olan şeylerin â de de tarihî hakikat olabileceği düşüncesi beyinlere girmiş, gönüllere  yerleşmişti. Komünizmin bütün faaliyetine ve tahribatına rağmen Türkçülük öyle bir baskı yapıyordu ki  nihayet bu baskının tesiriyle Başbakan Şükrü Saraçoğlu 5 Ağustos 1942 günü, Millet Meclisindeki bir  söylevinde aynen şöyle demişti: &quot;Biz Türk'üz, Türkçüyüz ve daima Türkçü kalacağız. Bizim için Türkçülük bir  kan meselesi olduğu kadar ve lâakal o kadar bir vicdan ve kültür meselesidir.&quot;<br/>
<br/>
		Bu parlak cümlelerde İsmet Paşa'nın bir telkini olacağını umuyorum. Çünkü ırka değer verdiği nispette  &quot;vicdan ve kültür&quot; diyerek Türk ırkından olmayanları da bu topluluğa kabul etmek, yani hemen nalına, hem  mıhına gitmek ona yaraşırdı. Bundan başka, bu sözleri Saraçoğlu gönlünden ve vicdanından koparak  söyleseydi, 1944'te Türkçüler aleyhindeki fırtına koptuğu zaman bir ölü sessizliği ile susmaz, hiç olmazsa sıhhî  sebepler dolayısıyla istifa ederdi. Tabiî, vicdanlı bir adam idiyse...<br/>
<br/>
		Bunu böylece belirttikten sonra Saraçoğlu'nun parlak cümlelerindeki bir yanlışı da düzeltmek yerinde olur.  Şöyle ki: Kan meselesi veya kültür meselesi olan nesne Türkçülük değil, Türklüktür. Saraçoğlu Türkçe'yi  bilseydi, yahut bu söylevini daha önce bana düzelttirseydi, yukarıdaki ibare ya: &quot;Bizim için Türklük bir kan  meselesi olduğu kadar ve lâakal o kadar bir vicdan ve kültür meselesidir&quot; şeklini alır, yahut da, mutlaka  &quot;Türkçülük&quot; kelimesini araya katmak istiyorsa: &quot;Bizim için Türkçülük prensibi bir kan meselesi olduğu kadar  ve lâakal o kadar bir vicdan ve kültür meselesidir&quot; kılığını alırdı.<br/>
<br/>
		Yine sırası gelmişken arz edeyim ki Saraçoğlu'nun parlak cümleleri bilimsel bakımından yanlış olmakla  beraber biz Türkçüler bundan çok hoşlanmıştık. İlk defa bir Başbakanın milliyette kan meselesi nden  bahsetmesi Türklük aleyhinde kırk türlü gösterinin beyinleri bulandırdığı bir çağda, gönüllere ferahlık verecek  bir belirtiydi. Gerçi ben, Saraçoğlu'nun Adalet Bakanı olduğu günlerde, Nâzım Hikmetof aleyhinde yazdığım  broşür dolayısıyla beni mahkemeye verdirdiğini unutmamıştım. Fakat siyaset adamları için, bizim  memlekette, fırıldak gibi dönmek, yani fikir değiştirmek olağan nesne olduğundan, geçici de olsa şu şimdiki  demeçten sevinç duymamağa imkân yoktu.<br/>
<br/>
		İnsanlar o kadar çabuk fikir değiştiriyor ve zıt fikirleri öyle bir ustalıkla savunuyorlardı ki, şaşmamak kabil  değildi. Hattâ bir gün bu konu üzerinde konuşulurken o zaman henüz doçent olan bir devşirme profesör,  kendisi de sık fikir değiştirdiği için, aynı fikirde sabit kalmanın imkânı olmadığını, değişmenin yaşama belirtisi  olduğunu, aynı halde ancak ölülerin kalabileceğini ileri sürmüş ve &quot;Hayat tekâmülden ibarettir&quot; vecizesini  söylemişti. Ben de şu cevabı vermiştim:<br/>
<br/>
		&quot;Tekâmül aynı çizgi üzerinde olur. Elma çekirdeği tekâmül ederken elma ağacı olur. Fakat tekâmül eden bir  kabağın elma olduğu görülmemiştir. Kendi çerçevesini aşan bir tekâmüle tekâmül değil, soysuzlaşma denir.&quot;<br/>
<br/>
		Zamanımızda, fikir alanında türlü soysuzlaşmalara rastlıyoruz. Fakat bir defa soysuzlaşan artık soysuz kalıyor,  düzelmesi imkânı bulunmuyor. Lâikliğin din düşmanlığı, halkçılığın komünizm, asrîliğin milliyet aleyhtarlığı  olması gibi... Soysuzlaşanlarda bir de öyle hımârîinat hasıl oluyor ki demiryolunun üzerinde bacaklarını gerip  duruyorlar ve karşıdan katar son hızla ge mkte olduğu halde yerlerinden kımıldamıyorlar. Köy enstitülerinin  komünizm ve ahlâksızlık yuvası haline geldiği, bunların birinde Türk bayrağının lâğıma atıldığı, kendilerine  söylendiği, gösterildiği, ispat olunduğu halde hâlâ durup durup: &quot;Köy enstitüleri niçin kapatıldı?&quot; diye  soruyorlar. Köy enstitüleri yerine Öğretmen Okulları açıldığı, bunların sayısının ötekilerden çok fazla olduğu,  bu okullarda milliyetçi bir hava estiği, komünizmin temizlendiği söylendiği halde bunları hiç işitmiyorlar. Yine  durup durup arsız ve ahmak çocukların tutturdukları bir şeyi ikide bir tekrarlamaları gibi &quot;Köy enstitüleri niçin  kapatıldı?&quot; diyorlar. Böyle aydın kişilerle tartışma yapılabilir mi? Bunlar ya maksatlı yahut maksatsız  ahmaktır. Her iki şıkta da bunlara ancak falaka atılır.<br/>
<br/>
		Başbakan Saraçoğlu'nun parlak cümleleri söylemesinden sonra hiç şüphesiz Türkçülerin mânevi gücü  artmıştı. Binlerce yıldan beri devlete bakan, devlet başındakilerin kalıbını almağa alışmış bulunan  milletimizde yukarı makamlarda bulunanların şu veya bu şekilde davranışları sevinç veya üzüntü yaratır.<br/>
<br/>
		Biz de aynı duygu ile sevinçliydik. Saraçoğlu'nun bu sözleri Türkçü dergilerde ve Türkçüler arasında sık sık  tekrarlanıyordu. Tabiî aramızdaki devşirmeler bundan huylanıyorlar, sanki biz öyle bir şey iddia etmişiz gibi  &quot;Kanda şuur olur mu?&quot; diyorlardı.<br/>
<br/>
		&quot;Kan sembolik bir şeydir. Kanda şuur olmaz ama kromozom ve genlerde atalarımızdan gelen irsiyetler  bulunur ve değişmeyen bu irsiyetler bizim ırkımızı yaratır. Kahramanlık gibi manevî meziyetler bile ırkın  kuvvetine dayandığı için yine irsidir&quot; diye cevap veriyorduk.<br/>
<br/>
		Dinleyen kim? Hemen şirretliğe başlıyorlardı: &quot;Yirminci göbek babanın Türk olduğunu ispat edebilir misin?  Kan ararsan aramızda kaç kişi Türk çıkar?&quot; vesaire...<br/>
<br/>
		Bu adamlara kendiniz, babanız, dedeniz ve hattâ dedenizin babası Türk olduktan sonra yirminci göbek atanın  Türk olmadığını ispatın kendilerine düştüğünü, ispat olunamayan bir iddiayı kabul etmenin İlmî<br/>
<br/>
		olmadığını söylemenin faydası olmazdı. Her Türkün yukarıdaki dedesinin gayri Türk olduğunu he men  kabul ettikleri halde bunun Türk olabileceğini kabule asla yanaşmazlardı. Sözün kısası bu devşirmeler<br/>
<br/>
		<a id="C1">ırkçılığa</a> muarız değil, düşmandılar. Bizi yedi göbek saymayanı Türklüğe kabul etmiyorlar diye gözden  düşürmeye uğraşıyorlardı. Kendisinde yabancı bir milliyet şuuru olmayanları kendimizden saydığımızı<br/>
<br/>
		dinlemek istemiyorlardı. Hele, annesi gayrı Türk olmağa hiç aldırmadığımızı, annesi Türk olmayan Yıldırım  Beyazıt'ı millî kahraman sayıp onunla övündüğümüzü bilmezlikten geliyorlardı. Tabiîdir ki bizim açı k  sözlerimizi, bütün tekrarlamalara rağmen anlamaktan âciz olan ahmaklarla uğraşacak değildik. O kara  kargaları güzelim sesleriyle ötmekte serbest bırakıyor, kendi işimize bakıyorduk.<br/>
<br/>
		<b>16. Bölüm</b><br/>
<br/>
		<b>ORHUN'UN YENİDEN ÇIKMAYA BAŞLAMASI</b><br/>
<br/>
		İlk sayısı 5 Kasım 1933'te çıkmış olan aylık Orhun dergisi ancak dokuz sayı yayınlanmış ve Bakanlar Kurulunun  14 Temmuz 1934 tarihli kararıyla kapatılmıştı. Gösterilen sebep: &quot;Hükümetin iç ve dış siyasetine aykırılıktı.  Orhun, millî tarihi tezi denilen ve bugün tamamıyla ortadan kalkmış olan gayrı İlmî tarih tezini şiddetle tenkit  ettiği; Ali İhsan Paşa'nın bir mektubunu yayın adığı; Yahudiler, Fransızlar ve Mussolini aleyhinde sert yazılar  koyduğu için kapatılmıştı.<br/>
<br/>
		1943'te Balıkesir'de kimya öğretmeni olan Reşide Sançar adına pek büyük güçlüklerle imtiyazını aldığımız  &quot;Türk Sazı&quot; dergisinin Mayıs 1943 tarihinde ilk sayısının çıkacağını ve &quot;Türk Sazı&quot;nın Atsız Mecmua ile  Orhun'un devamı olduğunu gazetelerde ilân ettik. Fakat Ankara'dan telgrafla gelen bir emir üzerine dergi  satışa çıkmaktan men olundu.<br/>
<br/>
		Türkçülüğe bir darbe daha vurulmuştu. Zarar hem manevî, hem maddî idi. O zamanki Basın Kanununa göre  dergisi kapatılan kimse başka bir dergi çıkaramazdı. Ben dergi çıkaramayacağım için Nejdet Sançar adına  imtiyaz almağa uğraşmış, bu da tafsili lüzumsuz küçük hilelere maruz kalarak bu imtiyazı almaktan ümidi  kesince nihayet Reşide Sançar adına bir imtiyaz alabilmiştik. Fakat işte o aldığımız imtiyaz da böyle suya  düşmüş oluyordu.<br/>
<br/>
		Bu durum karşısında, sebep araştırmak ve hak imiz korumak için Ankara'ya gittim. Ankara'ya ilk gidişimdi. O  zaman Konservatuar Müdürü olan arkadaşım Orhan Saik Gökyay<a href="#C1">1 </a>a konuk olarak onun aracılığı ile Matbuat  Umum Müdürü Selim Sarper ve iç Matbuat Müdürü Server İskit'le görüştüm. Selim Sarper beni nezaketle  karşıladı ve &quot;Türk Sazı'nın niçin kapatıldığı hakkındaki soruma: &quot;İmtiyazı Balıkesir'de olduğu halde İstanbul'da  basıldığı için&quot; diye cevap verdi.<br/>
<br/>
		Bu bir savuşturma cevabı idi. Dedim ki: &quot;Vaktiyle Edirne'de çıkan Orhun da İstanbul'da basılıyordu. Bu bir  mahzur olsaydı o zamanda müsaade olunmazdı. Hem de Matbuat Kanununda, bir derginin ancak imtiyazının  alındığı şehirde basılacağına dair bir madde yok.&quot; &quot;Reşide Sançar kimya öğretmeni olduğu halde dergi<br/>
<br/>
		1 Türk milliyetçiliği deyince &quot;Türkçülük, Ana oluculuk ve Türkiyecilik&quot; ten hangilerini düşünüyorsunuz?<br/>
<br/>
		<a id="C2"><a id="C3">edebîdir.</a></a> Matbuat Kanununa göre öğretmenler ancak meslekî dergi çıkarabilirler&quot; dedi.<br/>
<br/>
		Buna şöyle cevap verdim: &quot;Bundan maksat öğretmenlerin siyasî dergi çıkarmamasıdır. Yıllarca halk bilgisine  ait bir meslek dergisi çıkaran Halit Bayrı, belediye memurudur. Kimse ona, sen ancak belediye işlerinden  bahseden dergi çıkarabilirsin demedi. Hem de bir kimya öğretmeni pekâlâ bir kültür dergisi çıkarabilir ve  bilgisi buna elverişlidir.&quot; Bunun üzerine Selim Sarper, baklayı ağzından çıkardı: &quot;Gazetelere verdiğiniz ilânda  Türk Sazı'nın Atsız Mecmua ile Orhun'un devamı olduğunu yazdınız. Orhun, hükümet tarafından  kapatılmıştır. Kapatılmış bir derginin devamını nasıl çıkarabilirsiniz?&quot;<br/>
<br/>
		İşin içyüzünü anlayınca şu cevap verdim:<br/>
<br/>
		&quot;Orhun'un devamı demek onun fikirlerinde yürüyecek demektir. Zannedersem bunun için de kanunî hiç bir  engel yoktur.&quot;<br/>
<br/>
		Selim Sarper, birdenbire samimî bir tavırla sözü biraz başka tarafa çevirdi ve: &quot;Azizim! Türk Sazı üzerinde  neye ısrar ediyorsun? Bu muvazaadan vazgeçsen de yine Orhun'u çıkarsan olmaz mı?&quot; dedi. Orhun'un  yeniden çıkması için Bakanlar Kurulunun müsaade vermesi gerekiyordu. Halbuki Bakanlar Kurulunda sayın ve  pek değerli dostum Haşan Âli Yücel vardı ki ben dergi işleriyle falan uğraşıp da yorulmayayım diye buna engel  olacağı muhakkaktı. Bu düşüncemi Selim Sarper'e bildirdim.<br/>
<br/>
		Selim Sarper, Bakanlar Kurulundan gerekli müsaadeyi alacağına dair bana söz ve teminat verdi. Artık benim  için, yapacak iş kalmamıştı. Gereken resmî ve kanunî müracaatı yaparak İstanbul'a döndüm. Selim Sarper  dürüst hareket etti: Birkaç gün sonra Orhun'un yeniden çıkması hakkındaki izin İstanbul'a geldi.<br/>
<br/>
		Bu iznin nasıl alındığını bilmiyorum. Selim Sarper bi umum müdürdü. Bakanlar Kuruluna tesir etmesi için  herhalde Başbakan Saraçoğlu'nun çok inandığı ve güvendiği kişi olması lâzımdı. Doğruluğu ve çalışkanlığı ile  de güvene lâyıktı. Aldanmıyorsam Hariciye mensupları arasında en değerlilerden biridir ve günlük siyaset  dalaverelerinden uzak kalarak devlete hizmet etmiştir.<br/>
<br/>
		Orhun, 1943 Ekim'de çıkmaya başladı. Ekim nüshası 10'uncu sayı olacaktı. Çünkü evvelce kapatıldığı zaman  9'uncu sayıda kalmıştı.<br/>
<br/>
		&quot;Türk Sazı&quot;ndaki yazılardan çoğunu Orhun'a aktardım. 1 Aralık 1943 tarihli 12'nci sayısında 12 sorulu bir de  anket açtım. O zamanın ve her zamanın meselelerine, dertlerine ve duygularına temas eden bu soruları  aynen buraya da alıyorum. Çünkü bunlar Halk Partisini çok ürkütmüştü: 1 <a href="#C2">2 </a><a href="#C3">3</a><br/>
<br/>
		4) Irkları üstün ve aşağı olarak ayırmaya taraftar mısınız? Taraftarsanız üstünlük sebepleri olarak  kahramanlık, savaşçılık, ahlâk, sanat zekâ, ilim, teknik, din vesaire, hangilerinigörüyorsunuz.  5) Yeryüzündeki bütün Türklerin bir millet olduğunu kabul ediyor musunuz?<br/>
<br/>
		6) Geçmişe sövmek ve gelenekleri inkâr etmek sizce neden ileri gelmektedir?<br/>
<br/>
		7) Türk ırkına kötülüğü dokunan milletlere karşı öç beslemek millet için faydalı mıdır, değil midir?  2 Türkçülüğün baş unsuru siz göre ırkçılık mıdır, kültür müdür, vatan mıdır, devletmidir?<br/>
<br/>
		3 Türkiye'de Türklük aleyhinde bir fik cereyanı var mıdır? Varsa nedir?<br/>
<br/>
		8) Türk'e gerçekten dost olan bir millet tanıyor musunuz? Tanıyorsanız hangileridir?  9) Herhangi bir yabancı millete karşı hayranlık ve taraftarlık sizce nedir?<br/>
<br/>
		10) Savaşı mutlak bir felâket olarak gösteren yayınlar sizce millî ruh bakımından doğru mudur, değil<br/>
<br/>
		midir?<br/>
<br/>
		11) Türk milletinin güçlenmesi için okullarda askerî bir terbiye sistemine mi, yoksa beşerî bir terbiye<br/>
<br/>
		sistemine mi taraftarsınız?<br/>
<br/>
		12) Kendi milletinizin küçük menfaatleri için, insanlığın büyük menfaatlerini fedaya taraftar mısınız?<br/>
<br/>
		Derginin kapatıldığı 16'ncı sayısında, o zamana kadar cevapları yayınlanmış olanlar 74 kişiydi. Yetmiş  dördüncü cevabın altında şu imza vardı: Bekir Berk (Liseli)<br/>
<br/>
		Evet, bu imza günümüzün ünlü ve ateşli avukatlarından Bekir Berk'in imzası idi ve kendisi o sırada (Nisan  1944) Balıkesir Lisesinde öğrenci bulunuyordu. Ankete katılanların büyük kısmı, imzalarının<br/>
<br/>
		yanına mesleklerini de koymuşlardı. Bu bakımdan ilgi çekiciydi. Şöyle ki bu 74 kişi arasında 13 öğretmen (lise,  orta, ilk), 3 üniversite hocası (2 profesör, 1 doçent), 11 yüksek tahsil öğrencisi, 21<br/>
<br/>
		liseli, 4 doktor, 2 veteriner, 2 subay, 1 erbaş (yani bugünkü terimle astsubay), 1 er, 5 memur, 1 ressam, 8  emekli, 2 tane de dergi sahibi bulunuyordu.<br/>
<br/>
		Aralarında o günün ve bugünün tanınmışlarından bir hayli kimse vardı ve ezici çoğunluk ırkçı ve komünist  düşmanı idi. Bir iki istisna ile hemen herkes yeryüzündeki bütün Türkleri tek millet sayıyordu. Dergi  kapatıldığı zaman daha yayınlanmamış pek çok cevap hazır bulunuyor, bunlar da ruh ve karakter bakımından  öncekilere benziyordu.<br/>
<br/>
		Orhun kısa zamanda Türkçülüğün organı olmuştu. Kâğıdı ve baskısı da oldukça iyi olan dergide İlmî ve millî  kaliteli yazılar çıkıyor ve bu yazılar Türkçü bir nesil yetiştiriyordu. Bilhassa merhum doktor Mustafa Hakkı  Akansel ile Nejdet Sançar'ın Türkçülük ülküsü üzerindeki yazıları çok kuvvetliydi.<br/>
<br/>
		Kimselere dalkavukluk etmeyen, kimseden yardım istemeyen bir dergi olduğu için Orhun, ülkücü insanlar  tarafından tutuluyor, gönüller Türklük ateşiyle tutuşuyor, âdeta memlekette millî bir romantizm havası  esiyordu.<br/>
<br/>
		İsmet İnönü'nün büyük suçu, Türkçülüğü düşman bilerek bu romantizmi yıkmaya çalışması olmuştur. Halbuki  Türkçülük, o zamana kadar İsmet Paşa'ya düşman değildi. Hattâ aile babasıdır diye onu biraz tutuyordu bile.  Fakat o, bunu anlayamadı. Tarihin asla bağışlamayacağı bir suç işleyerek Türkçülüğü yıkmağa çalıştı.  Türkçüler takım takım hapislere girdiler ama Türkçülük yıkılmadı. Yıkılan kendisi oldu.<br/>
<br/>
	</body>
</html>