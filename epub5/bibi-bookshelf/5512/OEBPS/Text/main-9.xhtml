<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: normal;"><a id="bookmark0"></a>On Yedi</span></h2>

  <p>Yorgun ve biraz sıkıntılı çıktım yukarı. Niye böyle hissediyordum, bilmiyordum. Beni kimin tehdit ettiğini bulmaya yaklaşmış ve Victor’dan tam öğün beslenmiştim ki bu kadarı, güneş altında&nbsp;tenim canımı iyice yakacak denli kabarana kadar koşturduktan&nbsp;sonra gücümü toplamama yetmeliydi. Yetmemişti nedense.</p>

  <p>Brook kapıdan kafasını uzatıp, “Odama gelip biraz yanımda yatsana,” dediğinde pabuçlarımı çıkarmış, Wright’la paylaştığımız yatağa uzanmıştım.</p>

  <p>Önerdiği şey, önerdiği anda tek arzuma dönüştü. Yataktan sü-zülürcesine indim, odasına gittim.</p>

  <p>Yanma uzanınca beni çevirdi, arkamdan tüm bedeniyle sarıldı.</p>

  <p>“Daha iyi mi böyle?” dedi kulağıma. “Yüzünü acıtıyor muyum yoksa?”</p>

  <p>İç çektim. “İyi.” Kollarından birini kaldırıp belime sardım. “Yüzüm iyileşiyor. Neden daha iyi geldi bu?”</p>

  <p>“Ortakyaşarına daha fazla dokunmaksın,” dedi. “Victor gibi geçiciler işe yaramaz. Joel ise henüz senin değil. Bize dokunman,&nbsp;yanında ve gerektiğinde yardıma hazır olduğumuzu anlaman&nbsp;lazım.” Eli yavaşça saçlarımda dolaştı. “Bizim de dokunulmaya&nbsp;ihtiyacımız var. Aynı ölçüde haz alıyoruz, aynı ölçüde hoşumuza&nbsp;gidiyor. Biz seni korur ve besleriz; sen de bizi. Ina-Ortakyaşar&nbsp;ailesi böyle yürür. Yahut böyle yürümelidir. Bence senin için de&nbsp;böyle olacak.”</p>

  <p>Elini ağzıma çekip öptüm. “Sağ ol,” dedim.</p>

  <p>“Uyu biraz,” dedi. “Bugün başka tehlike çıkacak gibi görünmüyor. Dinlen.”</p>

  <p>Memnun mesut daldım uykuya.</p>

  <p>“Short? ”</p>

  <p>Karanlık bastırmıştı; elimden geldiğince usulca Brook’un kollarından kurtuldum. Doğrulup kulak kabarttım. Biri seslenmişti. Daniel’ın sesiydi; bağırmıyordu. Odada hatta evin içinde bile der&nbsp;ğildi ama bana seslendiği açıktı.</p>

  <p>Brook’u uyandırmak istemedim; koridorun sonundaki banyoya gittim. Banyonun penceresi diğer evlere bakıyordu.</p>

  <p>Gözlerimi kapayıp dikkatle dinleyerek, “Efendim?” dedim pencereden dışarı.</p>

  <p>“Yakaladığın adamı sorgu için evime getir. Korkutacağız; koruyucu rolünü üstlenebilirsin.”</p>

  <p>“Bir İna bizi öldürmesini emretmiş,” dedim. “Gönüllü değil bu adam. Araç sadece.”</p>

  <p>Kısa bir sessizliğin ardından, “Tamam,” dedi. “Sen getir yine de. Gereğinden fazla yakmayız canını.”</p>

  <p>“Birkaç dakikaya oradayız.”</p>

  <p>Wright’la paylaştığımız odaya gidip yatağın altından pabuçlarımı aldım. Wright hafifçe horluyordu. Uyandırmadım. Banyoya döndüm, pabuçlarımı giyip yüzümü yıkarken Daniel ile ne kolay konuşabildiğimi düşündüm. Evinden bile çıkmadığı&nbsp;halde sesini duymuştum. Duyacağımı biliyordu. Banyoda kımıldamadan durup önce kaldığımız konuk evine odaklandım.&nbsp;Victor ve dört ortakyaşarım sakin uyuyor, düzenli soluk alıp&nbsp;veriyorlardı. Ardından Preston’m evine odaklanınca dişi bir ortakyaşarın Hiram adlı erkek bir ortakyaşara, kendisi yaralılarla&nbsp;ilgilenirken arayan Pittsburgh’deki kız kardeşine telefon açmasını söylediğini duydum. Bir başka erkek, bir şeyleri tamir ediyordu. Art arda küfürleri sıralıyor, metalik takırtılar çıkarıyor&nbsp;ve “Böyle yapmaması lazım bunun!” diyordu. Birine söylemiyordu bunu galiba. Bir de kadın, küçük bir kıza atlı bir masal&nbsp;okuyordu.</p>

  <p>işitmemin keskinliğinin neredeyse mağarada uyandığımdan beri farkındaydım ama İnaların arasında ne ölçüde hassas işitebileceğimi kavrayacak kadar uzun kalmamıştım. Birinin başka bir&nbsp;evden ve normal bir tonla sadece adımı söyleyerek dikkatimi çekebileceği aklıma hiç gelmemişti. Yoksa bir bakıma adıma alesta&nbsp;beklediğim için mi duymuştum? Hayır, benden ben yokken veya&nbsp;uyanık değilken ilk defa bahsediliyor olamazdı.</p>

  <p>Ama belki ilk defa bu kadar uzaktan biri uyurken seslenmişti bana. Belki de ufacık bir ayrıntı, Daniel’ın sesiydi dikkatimi çekmeyi başaran.</p>

  <p>Odasına gidip Victor’ı uyandırdım. Ardından, hem söz verdiğim hem de daha sonra bilgi almama fayda edeceği için ısırdım; tadına bakıp azıcık kanını emdim. Kanını alırken zevkle kıvranıp bana sarıldı. Birden kimsenin Ina salya bezlerini hiç araştırıp&nbsp;araştırmadığını ya da salyamızı sentezlemeye kalkıp kalkmadığını merak ettim. Babam gibi İnaların varlığımızı gizlemek için&nbsp;onca çaba sarf etmesinde şaşılacak yan yoktu.</p>

  <p>Isırık yerindeki kanama durunca kalktık. Washington’a gidenler hariç tüm Gordonların bizi beklediği Daıüel’ın evine gittik.</p>

  <p>Yolda Victor, “Ne olacak bana?” dedi. Korkmuş ama boyun eğmiş görünüyordu. Kaçamayacağını, kaderini reddedemeyece-ğini bilecek denli lna elinden geçmişti.</p>

  <p>“Bilmiyorum,” dedim. “Sen elinden geleni yaparsan ben de yapanm. Rahat ol ve sorulan yalansız cevapla.”</p>

  <p>Gordonlar evin salonuna toplanmışlardı. Ortakyaşar yoktu içeride. İlginçti. Benimkileri uyandınp getirmeyi hiç düşünmemiştim. Victor bu gece ölecekse görsünler istemiyordum. Benden&nbsp;nefret eden bir lna’nın eline geçmeleri halinde başlanna neler gelebileceği gerçeğiyle yüzleşsinler istemiyordum. Ama biliyorlardı&nbsp;elbette. Akıllı insanlardı. Aklımı kaçırsam, kötülüğe sapsam onlara neler yapabileceğime dair bile fikirleri vardı tabii. Ama bana&nbsp;güveniyorlardı ve güvenlerine ihtiyacım vardı. En beterini görmeleri gerekmiyordu.</p>

  <p>Victor’ın yanma oturdum. Korkudan titremeye başlamıştı. En azından bir kişi yanında olmalıydı. Aramızda yabancıydı; insan</p>

  <p>olmayanlar arasında tek insandı ve durumunun farkındaydı.</p>

  <p>Oturunca Gordonlara, “Adı, Victor Colon,” dedim. Ardından “Victor,” dedim; bana baktı. “Kim bunlar?”</p>

  <p>Hiç düşünmediğini gösteren bir hızla yanıtladı. İtaat ediyor, kendine verilen bilgiyi naklediyordu. “Gordon ailesi. Çoğu.”&nbsp;Karşısındakilere bakıyordu şimdi. “İkisi eksik. On kişi olacak&nbsp;dendi bize. On Gordon ve sen.” Bana döndü.</p>

  <p>Başımla onay verdim. “Güzel. Şimdi rahatla, sorularım dinle ve hepsine cevap ver. Doğruyu söyle.” Gordonlara baktım. İnalar&nbsp;tarafından kötüye kullanılmış insanların nasıl sorgulanabileceği-ni benden iyi bilirlerdi herhalde. Sorguyu mümkün mertebe onlara bırakacaktım.</p>

  <p>Preston, “Başka neyiz biz, Victor?” dedi. “Başka ne biliyorsun hakkımızda?”</p>

  <p>“Sapık olduğunuzu... İnsanlar üzerinde Naziler gibi deneyler yaptığınızı... Kadın ve çocuk sattığınızı... İnanmıştım. Şimdi doğruluğundan emin değilim.” Feci titremeye başlamışa. Koluna&nbsp;dokunduğumda sıçradı, ardından biraz sakinleşti. “Sizi durdurabilmek için güç birliği etmemiz gerektiğini söylediler.”</p>

  <p>Ailenin diğer büyükbabası Hayden, “Kaç kişiydiniz?” dedi. Kırklı yaşlarının sonlarında yahut ellilerinin başlarında denebilecek, uzun boylu, ince yapılı iki adam gibi görünmelerine karşın&nbsp;Hayden ve Preston asırlarca yaşlıydılar. Ortakyaşarların anlattığına göre, İngiltere’den göç edip on sekizinci yüzyılın sonlarında&nbsp;Virginia’daki koloniye gelen Gordonlar onlardı.</p>

  <p>“Başta yirmi üç kişiydik,” dedi Victor. “Bazıları öldürüldü. Tanrım... Önce beş kişi, şimdiyse neredeyse hepsi... Bugün on&nbsp;sekiz kişiydik.”</p>

  <p>“On sekiz,” dedi Hayden. “Peki, diğerleri arkadaşın mıydı? İyi tanır miydin hepsini?”</p>

  <p>“Bir araya gelene dek hiçbirini daha önce görmemiştim.”</p>

  <p>“Tanışmıyor muydunuz?”</p>

  <p>“Öyle.”</p>

  <p>“Ama onlara katılıp bizi öldürmeye geldin, öyle mi?”</p>

  <p>Victor kafasını salladı. “Tüm bu şeyleri yaptığınızı söylemiş-</p>

  <p>lerdi...”</p>

  <p>Preston, “Neredeydiniz?” dedi. “Nerede bir araya geldiniz?”</p>

  <p>“Los Angeles,” dedi Victor. Kaşları çatıldı. “Los Angeles’ta oturuyorum ben.”</p>

  <p>“Nasıl seçildin? Gruba nasıl girdin?”</p>

  <p>Victor’ın kaşları iyice çatıldı. Acı çeker görünmüyordu; hatırlamak ve anlamak için ciddi çaba sarf eder gibiydi. “Sanki hep birlikteymişim gibi geliyor onlarla,” dedi. “Yani, öyle değildim, biliyorum ama öyleymişim, yaptığımızın dışında hiçbir&nbsp;şeyin önemi yokmuş gibi geliyor. Kardeşim ve kuzenlerimden&nbsp;ikisiyle televizyon izlediğimi hatırlıyorum. Lakers maçıydı. Basketbol işte. Sigaram bitmişti. Bakkala gittim ve dönüşte uzun&nbsp;boylu, zayıf biri beni ara sokağa çekiverdi. Acayip kuvvetliydi.&nbsp;Kurtulamadım elinden. Beni... Isırdı.” Dönüp bana baktı. “Deli&nbsp;sandım. Karşı koydum. Kuvvetliyimdir ben. Ama karşı koymayı&nbsp;kesmemi söyledi. Kestim.” Birden durdu, bana döndü ve omuzlarımı yakaladı. “Bizi ısırdığınızda ne yapıyorsunuz? Ne? Lanet&nbsp;vampirler!”</p>

  <p>Sarsıyordu beni. Galiba canımı yakmak istiyordu ama o kadar kuvvetli değildi. Önce sağ, sonra sol elini tutup omuzlarımdan&nbsp;ayırdım. Ellerini ellerimde bir araya getirerek gözlerine baktım.&nbsp;“Bize yalan söylemezsen sorun çıkmayacak, Victor,” dedim. “Rahatla. Sorun çıkmayacak.”</p>

  <p>“Beni bir daha ısırmanı istemiyorum,” dedi.</p>

  <p>Omuz silkerek, “Peki,” dedim.</p>

  <p>“Hayır!” diye bağırdı. Ardından daha sakince, “Hayır, yalan söyledim... Şimdi, yarın, ne zaman olursa olsun istiyorum ısırmanı. İhtiyacım var!” İyice alçaldı sesi. “Ama ihtiyaç duymak istemiyorum. Kokain falan gibi bir şey bu...”</p>

  <p>İçimden sarılmak, teskin etmek geldi ama kımıldamadım. “Sakinleş, Victor,” dedim. “Rahat ol ve sorulara cevap ver.”</p>

  <p>Gordonlar ilgiyle izliyorlardı. Özellikle Daniel gözünü benden ayırmıyordu. Anlaşılan Victor kadar ben de ama faklı bir şekilde&nbsp;yargılanıyordum. Ne hatırlıyordum? Hatırlamadıklarıma karşılık&nbsp;ne kadar başarıyla hareket edebilmiştim?</p>

  <p>Hâlâ istiyorlar mıydı beni? Daniel istiyordu sanki. Kokusu çekiyordu beni. Kardeşlerinin kokulan ilginçti ama onunki taciz edici, zorlayıcıydı.</p>

  <p>İç çekerek dikkatimi tekrar Victor’a çevirdim. Prestonla Hayden a baktım. Şimdiye kadar sorgu işini onlara bırakmıştı diğerleri.</p>

  <p>“Victor,” dedi Preston, “ilk ısınlışından sonra nereye götürüldün?”</p>

  <p>“Büyük bir Toyota Sequoia’si vardı... Binmemi söyledi. Bindim; turlamaya başladık. Başka birilerini buluyor, arabaya alıyordu. O&nbsp;geceki ilk avı bendim herhalde. Beş kişi daha aldı ve hepimizi birden San Gabriel Dağlan’nda, Altadena’nm yukarısında ve bir yolun sonundaki bir yerleşime götürdü. Ailesi burada oturuyordu.&nbsp;Hepsi ona benziyordu. Aynca bir sürü başka, sıradan insan vardı.”</p>

  <p>Gordonlar arasında bir kımıldanma oldu. Yorum yapmadılar ama bir şey bildikleri açıktı. Büyük ihtimalle San Gabriel Dağlan’nda, Altadena’da hangi İna ailesinin yaşadığını biliyorlardı. Bu tür yerleşimlerin ne gibi yerlerde, ne tür uzaklıklarda bulunabileceğine dair hiçbir fikrim yoktu ama onlann vardı.</p>

  <p>“Victor,” dedi Hayden, “ne zaman oldu bunlar? İlk ne zaman ısırıldm ve alındın?”</p>

  <p>Düşündü Victor. “Bir aydan fazla mıydı? Evet, evet. Altı hafta belki...”</p>

  <p>Lafın nereye varacağını anlamıştım. Gözlerimi yere, halıya diktim. Daha fazlasını dinlemek, öğrenmek istiyordum ama aynı&nbsp;zamanda istemiyordum. Victor’m iki ailemi birden katledenlerden çıkması gayet akla yakındı.</p>

  <p>“Başka işler de bitirdin öyleyse?” dedi Hayden.</p>

  <p>“Washington Eyaleti’nde, evet,” dedi Victor. “Üç iş bitirdik o taraflarda.”</p>

  <p>“Nasıl gittiniz oralara?”</p>

  <p>“Tam teçhizatla özel uçaklara bindirildik. İndikten sonra araç kiraladık. Verdikleri haritalara göre hareket ettik.”</p>

  <p>“Yeni kimlikler verdiler mi? Kredi kartlan?”</p>

  <p>“Bana değil. İçimizden beşine... Bol nakit de verdiler. Cep</p>

  <p>telefonları da. İşe hazır olduğumuzda arıyor ve hareket emri veriyorlardı. Iş bitince yine arıyorlardı, ne yapacağımızı söylüyorlardı. Motellere gidip sonraki iş emrini bekliyorduk genelde.&nbsp;Seçtikleri beş kişi asker eskileriydi. Biri Özel Kuvvetler çıkışlıydı.&nbsp;Ne yapacağımızı onlar söylüyordu bize.”</p>

  <p>Öyleyse şimdiye dek telefon edilmeyişi yüzünden efendileri bir şeylerin ters gittiğini anlamış olmalılardı. Düşman İnalann&nbsp;yeni insanlar toplayıp bir daha üzerimize salmalarının ne kadar&nbsp;zaman alacağını düşündüm.</p>

  <p>“Üç iş bitirdiğinizi söyledin,” dedi Preston. “Washington’da nerede bitirdiniz bu... İşleri?”</p>

  <p>“Biri, Gold Bar diye bir kasabanın birkaç kilometre dışındaydı. Diğeri bir başka kasabanın... Neydi adı? Darlington? Yok, Darrington yakınlarındaydı. Üçüncüsü de Arlington’daki bir çiftlik eviydi. Batı Washington’dakilerin hepsi buydu. Güzel memleket. Ağaçlar, dağlar, ırmaklar, çağlayanlar, ufak kasabalar... Los&nbsp;Angeles’a hiç benzemiyor.”</p>

  <p>“Washingtoridaki işlerin hepsini başarıyla mı bitirdiniz?”</p>

  <p>“Evet... Sayılır, ilk ikisinde her şey istendiği gibi cereyan etti. Üçüncüde sorun çıktı, insanlar öldü. Polis az daha yakalıyordu&nbsp;bizi.”</p>

  <p>“İnsanların ölmesi gerekmiyor muydu?”</p>

  <p>“Bizden... Bizimkiler demek istedim. Ne olduğunu bilmiyorduk başta. Sonra radyodan ikisinin vurulduğunu, üçünün gırtlaklarının parçalandığını öğrendik. Onu yapan neydi, görmemiştik. Bir köpek belki... Büyük bir köpek. Neyse, işte, polislerin geldiğini görünce kaçtık.”</p>

  <p>Arkadaşlarını neyin öldürdüğünü söyleyecektim, vazgeçtim. Aslında hiçbiri onun kabahati değildi. Buna rağmen artık yanında oturmak istemiyordum. Onu tanımak hatta bir daha görmek&nbsp;dahi istemiyordum. Ama ailelerime yapılanın bedelini ödeyecek&nbsp;kişi o değildi. Hayatta kalmak için durdurmam gereken, Victor&nbsp;değildi.</p>

  <p>Derin bir nefes alıp Preston’a döndüm. “Bunları yapan kim, biliyor musun?”</p>

  <h3><span style="font-weight: normal;"><a id="bookmark1"></a>1961 Mİ KUŞ</span></h3>

  <p>Preston, yanımdaki adama baktı. “Kim onlar, Victor?” dedi. “Sizleri ele geçirip bizi öldüremeye yollayan ailenin adı ne?”&nbsp;Victor, birinden tekme yemiş gibi sarsıldı. Bana, gözlerinde&nbsp;acı, şaşkınlık ve çaresizlikle baktı.</p>

  <p>“Tanıyor musun onları, Victor?” diye bastırdı Hayden. “Ailenin adı ne?”</p>

  <p>Victor, memnun etme arzusuyla, “Biliyorum,” dedi hemen. “Ama söyleyemem... Lütfen. Söyleyemem.”&nbsp;&nbsp;&nbsp;&nbsp;/</p>

  <p>“Adları ‘Silk’ mi?”</p>

  <p>Victor birden kafasını tuttu ve acıyla, ciğerlerini yırtarcasına bağırdı. Ardından bayıldı.</p>

  <p>Umursamak istemedim. Gordonlann ifadelerine bakılırsa hiç umurlarında değildi. Ama bu adamı iki defa ısırmıştım ben. İstediğim biri değildi; ortakyaşarım yapacağım biri değildi ama başına geleni umursuyordum. Görmezden gelemezdim. Isırıklarım&nbsp;aramızda bir bağ kuruyor, en azından ona yönelik azıcık sorumluluk duymama yol açıyordu anlaşılan.</p>

  <p>Kalbini dinledim. Hızı peyderpey azaldı ve düzenli atmaya başladı. Solukları normal uyku soluğuna dönüştü. “Ne yapabiliriz onla?” dedim Preston’a. “Konuşup her şeyi unutturarak evine&nbsp;yollayabilirim ama ya Silk ailesi tekrar ele geçirmeye kalkarsa?”&nbsp;“Onca yaptığına rağmen hâlâ yardım etmen gerektiğini mi&nbsp;hissediyorsun bu adama?” dedi.</p>

  <p>Başımla onayladım. “İstemiyorum onu. Hoşlandığım biri değil. Ama olan bitende gerçekte kabahati yok.”</p>

  <p>Preston önce kardeşine, ardından oğullarına baktı. Karşılığında çoğu omuz silkti.</p>

  <p>Daniel, “Silklerin onunla bir daha uğraşacaklarını sanmam,” dedi. “Hayatta kaldığını bilmeleri mümkün değil. Muhtemelen&nbsp;ele geçirmeden önce nerede oturduğunu bile bilmiyorlardır. Bu&nbsp;adam sadece bir alet... Kurtulsaydı belki ödüllendirirlerdi ama&nbsp;öldüğünü düşünürlerse aldırmayacaklardır. Anlattıklarını diğer&nbsp;tutsaklarla kontrol etmemiz lazım. Anlattıkları tutarsa hepsini&nbsp;evlerine, ailelerine yollayabilirsin.”</p>

  <p>Anladığımı belirttim. “Victor’ı hallederim. Diğerlerini de hal-</p>

  <p>letmemi mi istiyorsun?”</p>

  <p>“Sorgulamamızdan sonra öyle yapsan daha iyi. Zaten ısırdın hepsini.” Pek memnun görünmüyordu. Nedenini merak ettim.</p>

  <p>“Buralardan Los Angeles’a herhangi bir ulaşım aracı kalkıyor mu?” dedim.</p>

  <p>“Biz götürürüz onları.” Daniel iyice sıkıntılı görünüyordu artık. “Shori,” dedi, “galiba bu adamın hâlâ yaşamasının, sorularımızı cevaplayabilmesinin tek nedeni senin zehrin.”</p>

  <p>Malum olanı duymanın yarattığı şaşkınlıkla yüzüne baktım ve durumdaki olağandışılığı söylemesini bekledim.</p>

  <p>“Senin zehrin... Demek istediğim, bizden biri ısırsaydı, şimdiye ölmüş olurdu.”</p>

  <p>Bu ilginçti işte. Bilmediğim bir şey söylüyordu.</p>

  <p>“Ki bu da, eğer bir şekilde Silkler onu bir daha yakalayıp sorgularlarsa ölecek demek. Silk ailesinin, zehirleri seninki kadar güçlü dişi üyeleri, kız kardeşleri veya kızlan vardır. Victor’ı onlar&nbsp;sorgulayabilirler ama öyle olacağını zannetmiyorum. Erkeklerin&nbsp;sorgusundan sağ çıkmasıysa mümkün değil. Erkeklerin zehri cevap vermeye zorlayacaktır. Oysa mümkün olamayacak... Sorgulanmaya başladığı anda içine düşeceği ikilem yüzünden felç veya&nbsp;kalp krizi geçirip ölecektir.”</p>

  <p>Victor’a bakarak iç çektim. “Güvende tutma olanağımız yok mu?”</p>

  <p>“Yok,” dedi Preston. “Silklerin Victor’ı bir daha alacaklarını zannetmiyorum. Muhtemelen sorun çıkmayacaktır. Ama içimizden biri ortakyaşar almak istemediği sürece onu güvende tutmamız mümkün değil. Daniel sadece... Senin her şeyi anlamanı&nbsp;istedi.” Sesinde onaylamaz bir ton vardı; nedenini anlayamadım.&nbsp;En azından şimdilik göz ardı etmeye karar verdim.</p>

  <p>Daniel’a bakınca biraz utandığını, gözlerini kaçırdığını gördüm. “Teşekkür ederim,” dedim. “Hafızam öyle eksikli ki her türlü bilgiye minnettar kalıyorum. Yaptıklarımın sonuçlarını bilmem gerekir.”</p>

  <p>Daniel kalktı, bir şey demeden salondan çıktı.</p>

  <p>Şaşkınlıkla gidişini izleyip Preston’a döndüm. “Victor ne zaman gidebilir?”</p>

  <p>“Bir-iki gece sonra. Biz diğerlerini sorguladıktan sonra.” “Peki,” dedim, “içinizden biri alabilir mi onu? Konuk evinde&nbsp;kalmasını istemiyorum.”</p>

  <p>Preston, Daniel’ın çıktığı kapıya baktı. “Merak etme,” dedi. “Biz ilgileniriz onunla.”</p>

  <p>Rahatlayarak, “Teşekkürler,” dedim. Ardından konuyu değiştirip geldiğimden beri aklımda dolanan soruyu sordum. “Elinizde bizi... Ina halkını öğrenmeme yardım edecek kitap var mı hiç? Cehaletim sinirimi bozuyor. Şu haliyle bir şeyler öğrenmek için&nbsp;ne sormam gerektiğini dahi bilemiyorum.”</p>

  <p>Hayden gülümseyerek, “Birkaç kitap getiririm sana,” dedi. “Daha önce düşünmem gerekirdi aslında. Ina dilini okuyabilir&nbsp;misin?”</p>

  <p>Iç çekerek omuz silktim. “Bilmiyorum.”</p>

  <div><img alt="" src="../Images/main-10.png" /></div>

  <p>İna dilini hem konuşup hem okuyabiliyormuşum meğer.</p>

  <p>Hayden üç tane kitap getirdi ve ilkini duyduğumu veya gördüğümü hatırlamadığım bir dilde yüksek sesle okumaya koyulduğumda yanıma oturdu. Kitabı açtığım anda dil, adeta zihinsel mekanizmamda yerini bilirmişçesine rahatça yerine yerleşiverdi.&nbsp;Herhalde Wright ve diğer herkes benle İngilizce konuştuğu için&nbsp;İngilizce konuşmuştum. Mağaradan çıktıktan sonra sadece Ina&nbsp;dili duysaydım İngilizce konuşabildiğimi hâlâ bilmiyor olabilirdim.</p>

  <p>Kafa sallayarak İngilizceye döndüm. “Biri kurcalasa başka neler hatırlayabileceğim acaba?”</p>

  <p>“Okuduklarını anlıyor musun, Short?” dedi Hayden.</p>

  <p>Simgelere baktım. Farkh uzunlukta, mümkün her yöne eğik ve sıklıkla bir yerlerinde bir veya daha fazla S harfine benzer şekillerle kesilen düz çizgi kümecikleri... İna yaratılış mitini anlatıyorlardı. “losif biraz bahsetmişti bundan,” dedim. “Bu bir İna&nbsp;miti... Ya da efsanesi. Bizi yaratan tanrıça, güçlenip bilgeleşelim&nbsp;ve sonra yuvaya, ona dönecek yolu bulalım diye yollamış bizi&nbsp;buraya...”</p>

  <p>“Cennete veya başka bir gezegene,” dedi Hayden. “Bir zamanlar İnalar cennetlerinin dünyanın bir yerinde, gizli bir ada veya kayıp bir kıtada bulunduğuna inanıyordu. Bu dünya artık enine&nbsp;boyuna keşfedildiğinden, inananlar ya doğaüstüne ya da fazlasıyla kuşku götüren bilim dallarına yöneliyorlar."</p>

  <p>“Sahiden inanan var mı bunlara yani?” Kaş çattım. “Ben bu öyküyü Yunan veya İskandinav mitleri gibi bir şey zannetmiştim.” Wright’ın kitaplarında karşıma çıkmıştı bunlar.</p>

  <p>“Eh, bir zamanlar onlara da inanılmış. Pek çoğumuz hâlâ çeşitli şekillerde yorumlanan eski öykülere inanıyor. Elindekine kutsal kitabımızın ilk cildi denebilir. Ebeveynin bu öyküleri&nbsp;mecazlar ve mitleşmiş tarih sayıyordu. Biz de öyle düşünüyoruz.&nbsp;Hiçbirimiz mistik meselelerle pek ilgilenmiyoruz. Tahminen s/en&nbsp;de öyleydin ama şimdi bu kitapları okuman, inanan ve inanmayanlarla konuşup kendi fikrini edinmen gerekiyor.”</p>

  <p>“Ne kadar eski bu kitap?”</p>

  <p>“En eski bölümlerinin on bin yıl önce kil tabletlere yazıldığına inanıyoruz. Ondan önce sözel anlatı geleneğimize aittiler herhalde. Ne kadar eskiden beri anlatıldıklarım bilmiyorum. Kimse bilmiyor.”</p>

  <p>“O kadar eski mi? İnsanlara ait o kadar eski şeyler var mı?”</p>

  <p>“Yazıtlar mı demek istiyorsun? Hayır. Gezgin aile gruplan, insan çiftçi köyleri ve hayvan güden göçebe insanlar vardı. Geride hayatlarına dair kanıtlar... Taş aletler, taştan oyma heykelcikler,&nbsp;çömlekler, kaba örgüler, taş ve ahşap yerleşimler, taşa ve kemiğe&nbsp;oyulmuş şekiller, mağara duvarlanna çizili resimler falan bıraktılar.”</p>

  <p>İlgimi çekmişti. “Biz ne gibi izler bırakmışız peki?”</p>

  <p>“On bin yıl önce insanlarla birleşmiştik; kanlarını emiyor ve bizi kabullenenleri pek çok bedensel zarardan koruyorduk. Daha&nbsp;o zamanlarda bile epeydir var olduğumuzu zannediyorum. İster&nbsp;gelmiş ister evrimleşmiş olalım, varlığımız on bin yıldan çok öncesine gidiyor. On bin yıl önce insan kabileleri ve aile gruplarına&nbsp;çoktan karışmıştık. O zamanlarda bile bu hayat şeklimiz en rahatıymış.</p>

  <p>“En eski yazıtlarımıza göre insanlarla bugün Dicle ve Fırat adı verilen nehirler civarında birleşmiş, daha sonra bugünkü Rusya, Ukrayna, Romanya ve Macaristan dolaylarına yayılmışız. Kimimiz göçebe insan ailelerimizle gezmiş, kimimiz yerleşik çiftçi&nbsp;gruplarında kalmış. Ancak o zamanlar şimdiki gibi değilmişiz...</p>

  <p>Zayıf ve hastalıklıymışız. Neden, bilmiyorum. Öykülere bakılırsa tanrıçayı kızdırmışız ve cezasını çekiyormuşuz. Dünya dışı köken fikrine inananlar, bedenlerimizin dünyaya uyum süreci geçirdiğini söylüyor mesela.</p>

  <p>“Bir süre soyumuz tükenecek gibiymiş. Bence bazılarımız, daha önceden gizli yön bildirimleri, bölge sahiplenme ilanları,&nbsp;tehlike uyarılan ve eşleşme ihtiyaçlan için geliştirdiğimiz yazının yeni bir kullanımını o zaman keşfetmiş. Ölüp gidecekmişiz&nbsp;gibi göründüğümüzden, bence bazılarımız geride bir zamanlar&nbsp;var olduğumuzu gösterecek işaretler bırakmak istemiş. Doğru&nbsp;dürüst üreyemiyormuşuz. Çocuklanmızın çoğu doğumda ölüyormuş. Yaşayabilenlerse güçlü değilmiş. Pek az aile birden fazla&nbsp;çocuk büyütebiliyormuş. Herkes başkalanmn yetim çocuklarını&nbsp;alıp yeni aileler yaratmaya çalışmış. Hatta bir dönem, uzunca bir&nbsp;dönem, bedenlerimizin kan ve eti kullanmasını engelleyen salgın&nbsp;bir hastalık ortaya çıkmış; yiyor, emiyor ama açlıktan ölüyormu-şuz. Bugün hastalığın göçebe İnalar yüzünden yayıldığına inanılıyor.</p>

  <p>“Bedenlerimiz, çağdaşımız insanlarınki kadar dayanıksızmış bu hastalığa. Bizim yaptıklarımız onlann hastalıklarla mücadelesine yardım ederken onların bize faydası dokunmuyormuş. Kitle&nbsp;ölümlerimiz olmuş. Eş bulmak gittikçe zorlaşmış. Sonra peyderpey düzelmeye başlamışız. Belki asit bir mutasyon geçirmişizdir.&nbsp;Mikroplara alışma, bağışıklık kazanma gibi... Hastalık çoğumuzu canından etmiş. Dayanabilenlerin çocukları da dayanmış.</p>

  <p>“Gerçi iyileştikten sonra da dikkatli davranmamız gerekmiş. Ortakyaşar olmayan insanlar ya malımızı gasp etmek için ya da&nbsp;belli bir yerde gereğinden fazla kalmamız ve yaşlanmıyor görünmemiz yüzünden saldırırlarmış bize.” Omuz silkti. “İnsanlar nasıl böyle uzun yaşayabildiğimizi öğrenmek istemiş elbette. Hangi&nbsp;gizli sihirler sayesinde yaşlanmıyormuşuz? Sihrimizi insanlarla&nbsp;paylaşmaya zorlamak için neler yapılabilirmiş? Bu tür şeyler...</p>

  <p>“Bize yönelik kuşkular iyice kontrolden çıkınca çağlar boyunca kaçıp mücadele etmek zorunda kalmışız. Kimimiz, iblis muamelesi yapılıp işkence edilmiş, öldürülmüş. Kimileri bazılarımızı öldüğüne inanana kadar kılıçtan geçirip gömmüş. Böyle gömülenlerden iyileşenler mezarlarından çıkmış. Kafaları karmakarışık... Hatta belki akıllarım kaçırmış halde... İşte, kimi kültürlerde bu yüzden ‘yürüyen ölü’ veya ‘yaşayan ölü’ denmiş bizlere.&nbsp;Bizi yakmayı veya kafalarımızı kesmeyi böyle öğrenmiş insanlar.”</p>

  <p>“Şu kalbe tahta kazık meselesi peki?” dedim.</p>

  <p>“O dediğin işe yarayabilir de yaramayabilir de. Ahşabın sihirli bir yanı yok. Kazık kalbi yeterince parçalamazsa iyileşiriz. Babalarımdan biri kalbinde kazıkla gömülmüş. İyileşmiş ve...&nbsp;Mezarından çıktıktan sonra altı-yedi kişiyi öldürmüş. Bunun&nbsp;sonucunda ailelerim Romanya’dan kaçıp isimlerini değiştirmek&nbsp;zorunda kalmış. Kardeşlerimle birlikte İngiltere’de büyümemiz&nbsp;bu yüzden.” İç çekti. “En vahşi dönemlerde, İna aileleri arasındaki, ufak çaplı savaşları andıran kan davalannda bile hiçbir&nbsp;aile tümden yok edilmemiştir. Bugün yaşadığımız, ailelerinin&nbsp;başına gelen şey, Shori, son derece ender görülen feci bir durum.”</p>

  <p>“Buraya gelerek aileni tehlikeye attım,” dedim. “Çok üzgünüm. Başka... Başka nereye gideceğimi bilemedim. Ortakyaşarlarım için korkuyordum ayrıca.”</p>

  <p>Hayden gözlerini yüzüme dikerek kafa salladı. “DaniePı şimdiden ciddi rahatsız etmene rağmen oğullarım, başka birilerinin yanına gitmeni istemezlerdi bence.”</p>

  <p>Şaşırmadım ama, ne diyebileceğimi bilmiyordum.</p>

  <p>Gülümsedi Hayden. “Bilmiyordun, değil mi?”</p>

  <p>“Aklıma geldi... Üzgünüm.”</p>

  <p>“Üzülmene gerek yok. Normal bir durum. Daniel davranışlarından pişman. Düşündüğü türden bir birleşme için henüz çok genç olduğunu biliyor. Ayrıca şu ana dek senin çaban ve uyanların sayesinde sağ kalabildik. Kimse ciddi bir zarar görmedi. Ama&nbsp;bundan sonra ne yapacağımızı sorarsan... Eh...” İç geçirdi bir&nbsp;daha. “Yapmamız gerekeni yapacağız herhalde. O katillere dur&nbsp;denmesi gerek.”</p>

  <p>Ailesinin ne yapacağını anlatmadı. Kitaplann istediğim kadar bende kalabileceğini, başka kitaplar ya da bunlar hakkında konuşmak istersem memnuniyetle gerekeni yapacağını söylemekle&nbsp;yetindi.</p>

  <p>Hayden gidince okumayı bırakıp Wright’m yanına gittim. Soyundum, yanma uzandım. Uyandı, dönüp bana sarıldı.</p>

  <p>Çenesi alnımda, “İyi misin?” dedi.</p>

  <p>“Daha iyiyim,” dedim. “Şimdi daha iyiyim.”</p>

  <p>“Aileni kimin öldürdüğünü ya da fikrin kimden çıktığım öğrenebildiler mi?”</p>

  <p>“Tek bir aile adı var. Nerede oturdukları biliniyor. Diğer iki yaralı tutsak henüz sorgulanacak durumda değil.”</p>

  <p>“Victor yaşıyor mu, Shori?”</p>

  <p>“Yaşıyor.” Yutkundum. “İki ailemin katline de karıştığını hatırlamasına rağmen hem de. Arlington’daki eve saldıranlar arasında da varmış.”</p>

  <p>“Ama fikir, kendi fikri değilmiş, öyle mi?”</p>

  <p>“Öyle. Şimdilik üç saldırının da suçlusu Silk ailesi görünüyor.”</p>

  <p>“Silk,” dedi Wright. “İlginç bir isim.<a id="footnote1"></a><sup><a href="#bookmark2">1</a></sup> Daha önceden tanıyor muydun acaba onları?”</p>

  <p>“Sanmıyorum. Gordonlardan hiçbiri benle onlar arasında bir bağlantıdan söz etmedi ki olsaydı en az biri lafını açardı bence.”&nbsp;“Ne yapılacak onlara?”</p>

  <p>“Bilmiyorum. Hayden söylemedi. Ama diğer iki tutsak sorgulanana kadar bir şey yapılacağını zannetmiyorum.”</p>

  <p>“Isırdın onları.”</p>

  <p>“Evet. Daha çabuk iyileşecekler.”</p>

  <p>Beni göz göze gelebileceğimiz kadar yukarı çekip yüzümü avuçlarına aldı. “Sorgulamana fayda edecek.”</p>

  <p>“Elbette.”</p>

  <p>“Sonra ne olacak? Victor ve diğer ikisine?”</p>

  <p>“Sorgulama bitince unutmalarını sağlayacağım. Isıran benim çünkü. Sonra evlerine yollanacaklar.” Omuzlannı okşadım. “Kimsenin ortakyaşarı değiller, Wright. Sadece binlerine alet olmuşlar. Onları hiç istememiş, hiç önemsememiş birileri tarafından kaçırılıp ailelerimin öldürülmesinde kullanılmışlar.”</p>

  <p>“Onu anlıyorum,” dedi Wright. “Ama hiçbir şey yapmamış değiller sonuçta.”</p>

  <p>“Victor ve diğer ikisi değil, Silkier sorumlu.”</p>

  <p>“Peki.”</p>

  <p>Pek memnun değil gibiydi. “Ne oluyor?” dedim.</p>

  <p>“Bilemiyorum... Galiba neye bulaştığımı biraz daha öğrenip anlıyorum.”</p>

  <p>Bir süre sustum. Ardından, “Bu gece yalnız kalmak ister misin?” dedim. “Gidip ötekilerle yatabilirim.”</p>

  <p>“Victoria?”</p>

  <p>Geri çekilip yüzüne baktım.</p>

  <p>“Victor nerede?” dedi Wright.</p>

  <p>“Daniel’m evinde. Daniel’da uygun yer vardı; aynca Theodora gelecek yakında. Hem... Burada istemedim onu.”</p>

  <p>Biraz düşündükten sonra başıyla anladığını belirtti.</p>

  <p>“Gideyim mi?”</p>

  <p>“Gitme.” Beni kendine çekti; yüzümü, boynumu okşadı. Ardından beni öperken eli bacaklarıma indi. “Aç mısın?” dedi.</p>

  <p>Kafa salladım. “Değilim. Ama yanında olmak istiyorum.”</p>

  <p>“Öyle mi? iyi. Tadıma bakacaksan uyluğumda ısırmanı istiyorum.”</p>

  <p>Şaşkınlıkla güldüm. “Öyle yapıldığını duymuştum ama yapıp yapmadığımı hatırlamıyorum hiç. Bilileriyle mi konuştun?”</p>

  <p>“Ne olmuş konuştuysam?”</p>

  <p>Sırıttım. Yorganı üzerinden çekip uyluğuna saldırdım. Çırılçıplaktı ve daha hareket ettiğimi kavrayamadan dişlerimi sağ uyluğuna gömdüm. Ardından kafamı kaldırıp baktım. İrkilmiş&nbsp;hatta korkmuş gibiydi. Derken havaya girer göründü; tok, hoş&nbsp;bir kahkaha attı. Dokunup koklayarak en büyük daman buldum.&nbsp;Isırdım, emdim; kıvrandı, zevkten haykırdı.</p>

  <p>Ertesi gece Gordonlarla birlikte diğer iki tutsağı sorguladık. Ben güvence verirken soruları Preston ile Hayden sordu. İkisini de&nbsp;ikişer defa ısırmıştım; bana güveniyor, beni memnun etmek istiyorlardı.</p>

  <p>Onlar da benzer, Silk aile üyeleri tarafından gece kaçırılma öyküleri anlattılar. Biri Los Angeles kent merkezinde, çalıştırdığı kızlardan, fahişelerinden birini arıyormuş. Kızgınmış kadına;&nbsp;yeterince çalışmadığım düşünüyormuş ve dersini vermeye niyetliymiş. Hayden tüm bunları bana açıklayınca nihayet pezevenk&nbsp;kelimesinin anlamım kavrayabildim. Ardından insanlann başka&nbsp;hangi nahoş alışkanlıklarını hatırlamadığımı merak ettim.</p>

  <p>Diğer tutsaksa hemşirelik yapan annesini, kadıncağızın arabası bir önceki gün bozulduğu için söz verdiğinden mesai çıkışında almaya gidiyormuş.</p>

  <p>Tutsaklardan biri pezevenkti. Diğeriyse annesine verdiği sözü tutmaya giden bir üniversite öğrencisi... İkisi de Silk ailesi üyelerince alınıp kuzeye, ailelerimi öldürmeye gönderilmişlerdi. İkisi&nbsp;de Victor’ın anlattıklarından öte bilgiye sahip değildi.</p>

  <p>İki tutsak, söylememeleri emredilmiş meselelerden bahsetmeye zorlanmanın getirdiği aşırı baskı yüzünden bayılınca Gordonlarla bakıştık. Yine, iki tutsak haricinde, salondakilerin hepsi İna’ydı.</p>

  <p>“Ne yapacağız?” İç çekerek günün birinde çocuklarımın babaları olabilecek genç Gordonlara baktım. “Bu insanlar ailelerimi öldürdüler. Sonra size saldırdılar. Muhtemelen başkaları da saldıracak.”</p>

  <p>“Durdurmazsak bence de öyle olacak,” dedi Hayden.</p>

  <p>Daniel onaylamasına kafa salladı. “Durduralım öyleyse.”</p>

  <p>Preston başı önde, eli kafasında, “Aman, aman,” diye mırıldandı.</p>

  <p>“Başka ne yapabiliriz?” dedi Hayden.</p>

  <p>“Biliyorum,” dedi Preston kederle bakarak kardeşine. “Dediğine katılmıyor değilim. Sadece bugünden yarına nelere yol açacağını düşünüyorum.”</p>

  <p>Hayden’m gırtlağından bir homurtu yükseldi. “Nelere yol açacağım onlar düşünmeliydi.”</p>

  <p>Daniel’m babalarından Wells, “Dünden beri onu düşünüyorum ben de,” dedi. “İşe Fotopulos ve Braithwaite aileleriyle görüşerek başlamalıyız. Hatta Svoboda ve Dahlman aileleriyle de... Dahlmanlar, Milo üzerinden Silklerle akrabaydılar, değil mi? Zaten hepsi bir şekilde Silkler ve Shori’yle akraba...”</p>

  <p><span style="font-style: italic;">Hâlâ akrabalarım vardı</span> demek. Hiçbirini tanımıyordum ye beni tanıyıp tanımadıklarını bilmiyordum. Ama varlardı. Ne demekti bu peki?</p>

  <p>“Dahlmanları arama daha,” dedi Preston. “Sekizinci veya dokuzuncu sırada ara... Araya Leontyeflerle Ahmetovalan al. Mar-cu ve Nagy ailelerini de.”</p>

  <p>Daniel, “Bizi bir daha öldürmeye kalkışmalarından önce Yargı Konseyi toplayabileceğimizi mi sanıyorsun?” dedi.</p>

  <p>Hayden ile Preston, Gordonlann iki büyükbabası, bakıştılar. Karar onlarındı anlaşılan.</p>

  <p>“On üç aileden olur alır almaz Silkleri arayacağım,” dedi Preston. “Milo Silk’i tanırım. Ya da tanıdığımı sanıyordum... O ve oğullarının böyle bir şeye nasıl karışabildiğini aklım almıyor.&nbsp;Neyse, sonuçta ilk yedi aileyi ikna ettiğimizi, Yargı Konseyi çağrımızı duyduktan sonra saldırmayacaklardır. Cüret edemezler.”</p>

  <p>“Neden?” dedim.</p>

  <p>Aptalca konuşmuşum gibi hepsi birden bana baktı.</p>

  <p>Karşılık verdim bakışlarına. “Hafızam sadece birkaç haftalık,” dedim. “Bilmediğim için soruyorum. Böylesi önemli bir meselede&nbsp;varsayımlarla gitmek istemiyorum.” Ayrıca bir de kızmıştım. Ses&nbsp;tonum, <span style="font-style: italic;">Bilmeniz gerekirdi; kaç kere açıkladım hepinize,</span> diyordu.</p>

  <p>Hayden, “Konsey çağrısından sonra saldırırlarsa, dedi, “Yargı doğrudan aleyhlerine çıkar. Hukuk sistemimiz çok eskiye dayanır ve son derece sağlamdır. Hatta bu kısmı mutlaktır. Kan davaları asırlardır bu sayede engellenebiliyor.”</p>

  <p>“Yani? Dedim. “Saldırırlarsa ne olur?”</p>

  <p>“Yetişkinler öldürülür ve çocuklan aileler arasında paylaşılır.” Dimdik bakıyordu. “Öyle bir durumda yetişkinleri sana getiririz.</p>

  <p>Tüm bunlarda en büyük zaran gören sensin ve ailenin yaşayan tek üyesisin. Halledersin.”</p>

  <p>“Halletmek... Cellâtları mı olacağım?”</p>

  <p>“Evet. Isırır, konuşur ve kendilerini öldürmelerini emredersin. Hak ettiklerinden daha kolay bir ölüm bahşetmezsin herhalde.”</p>

  <p>Bir anlığına öylece kalakaldım. İnsanları doğrudan, bedenlerini paralayarak yahut dolaylı yoldan, ısırdıktan sonra kendilerine zarar verecek şeyler yapmalarını emrederek öldürebileceğimi elbette biliyordum. Ama bir İna’yı ısırıp kendisini öldürmesini&nbsp;emretmek...</p>

  <p>“Az daha söylemeyecektim,” dedi Hayden. “Gençliğin ve amnezin seni hem çekici hem ürkütücü kılıyor.”</p>

  <p>“Yapabilir miyim cidden öyle bir şey? Bir İna’yı ısırıp... Kendisini öldürmesini söyleyebilir miyim?”</p>

  <p>Herkes birbirine baktı. Preston, “Hayden...” diye başladı ama beriki ellerini havaya kaldırarak lafını kesti. “Bilmesi gerekiyor,”&nbsp;dedi. “Nasıl biri olduğunu hepimiz gördük. Aynca kabul edelim&nbsp;ki bilmemesi kendisi için tehüke... Hafızasını yok eden suç iş-lenmeseydi zaten bilecekti aynca.” Bana döndü. “Bedensel yetişkinliğe geçtiğinde eşlerinin kanını alacaksın. Onlar da şeninkini&nbsp;alacaklar. Birleşmeniz öyle gerçekleşecek. Bir İna erkeğinin kanını almanın diğer yegâne sebebi onu öldürmendir.”</p>

  <p>Huzur bozucu ama gerekli soruyu biraz düşündükten sonra sordum: “İna dişilerinde işe yaramıyor mu peki bu?”</p>

  <p>“Mümkün. İnsan tutsaklan ele geçirişine bakarsak epey kuvvetlisin. Diğer bir dişi İna’ya saldınrsan ölebilirsin. Karşındakini öldürmeyi başarsan bile.”</p>

  <p>Düşündüm, Brook’un anlattıktan aklıma geldi. “Biliyor musunuz,” dedim, “bir İna dişisiyle konuştuğumu hatta öyle birini gördüğümü dahi hatırlamıyorum. Sadece babamı, ağabeylerimden birini ve sizleri gördüm şimdiye dek. Dişi bir İna canlanmıyor gözümde hiç.”</p>

  <p>Hayden, “Laflanna dikkat etmeyi çok erken öğrenirler,” dedi. “İlk ve en önemli dersleridir. Bence amnezine rağmen aynı dersi&nbsp;sen de hatırlıyorsun.”</p>

  <p>Öyle gibiydi. “Nedenini anlamamdan önce dahi ortakyaşarlarıma hep temkinli davrandım. Oysa şimdi... Silkleri öldürmem mi gerekecek yani?”</p>

  <p>“Muhtemelen gerekmeyecek,” dedi Hayden. “Böyle bir şeyin daha önce yaşandığını hiç hatırlamıyorum. Silkler, Yargı Konseyi’nin çağrısına saygı göstereceklerdir.”</p>

  <p>“Umarım,” dedim. “Peki, yardım için ne yapabilirim?” Kalkıyorlardı. Birkaçı cep telefonunu çıkarmıştı bile. Daniel mutfağa gitti ve bir telsiz telefon getirip Hayden’a verdi.</p>

  <p>“Henüz bir şey yapman gerekmiyor,” dedi Hayden. “Konsey’de konuşursun.”</p>

  <p>“Peki. Tutsakları elimizde tutmamız gerekmiyor mu? Onlar da konuşmayacak mı?”</p>

  <p>Kafa salladı Hayden. “Kim inanır onlara? O zamana dek üçünü de tümden ele geçirmiş, ne söyleyeceklerini, neye inanacaklarını belletmiş olursun zaten.”</p>

  <p>“Anladım. İyi, peki, Konsey neden bana inansın? Ötesi, size?”</p>

  <p>Gülümsedi Hayden. “Bana inanacaklarını zannetmem. 372 yaşındayım; benim yaşımda birinin inandırıcı yalanlan kolayca&nbsp;söyleyebileceğini düşüneceklerdir. Sense daha çocuksun. Beden&nbsp;dilini, yalan söyleyip söylemediğini anlayacak kadar okuyabileceklerini varsayacaklardır.”</p>

  <p>“Senin yaşında mı hepsi?”</p>

  <p>“Daha yaşlılan da var.”</p>

  <p>İç çektim. “Haklılar herhalde. Fark etmez zaten. Şimdiye dek yalan söyleme eğilimim olmadı; benim sorunum yalancılık değil,&nbsp;bilmemek.”</p>

  <p><a id="bookmark2"></a><a href="#footnote1">1</a></p>

  <p>Silk (Ing.): İpek.</p>
</body>
</html>
