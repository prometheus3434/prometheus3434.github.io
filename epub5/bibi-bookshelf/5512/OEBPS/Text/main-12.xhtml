<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: normal;"><a id="bookmark0"></a>Yirmi Dört</span></h2>

  <p>Gordonlarm birkaç ortakyaşarı Theodora’nın cesedi etrafına toplanmışlardı. Hiçbiri el sürmemişti ama cesede. Tek el süren&nbsp;Carmen’di; ölüp ölmediğini, yapabileceği bir şey olup olmadığını&nbsp;kontrol etmişti.</p>

  <p>Martin, Carmen kendisine Theodora’mn öldüğünü söyler söylemez cesedin başında kalmasını ve kendisi beni, diğerleri ortakyaşarlarımı almaya giderken cesede kimseyi yaklaştırmamasını söylemişti.</p>

  <p>Theodora’nın yanma giderken kendime tamı tamına hâkimdim diyemem. Martin’e beni ona götürmesini söylemiştim ama çevremde olan biteni sahiden görmüyor, anlamıyordum.&nbsp;Theodora’mın öldüğüne inanamıyordum. Ölmesi hiç anlamlı&nbsp;gelmiyordu. Hiç. Derken soğumuş tenine dokundum...</p>

  <p>Arkamda duran Carmen, “Sabah erken saatlerde ölmüş,” dedi.</p>

  <p>Gözlerim ve burnum o kadarını söylemişti zaten. Saatler önce ölmüştü. Gün doğmadan çok önce. Russell Silk ile kapışırken.&nbsp;Celia’yı tamamen bana ait kılarken. Ölmüştü.</p>

  <p>Kendimi Theodora’nın başında diz çökmüş, daha önce çıkardığımı hiç hatırlamadığım sesler çıkarırken buldum. Theodora bana, beni sevdiği, bana güvendiği için gelmişti. Güvende olacağı&nbsp;Punta Nublada’da bana katılmasını istediğim zaman ne sevinmişti! Theodora’ya iyi bir hayat sözü vermiştim ve sözümü tutmaya&nbsp;kararlıydım. Ömrü boyunca yanımda kalacaktı. Nasıl ölebilirdi?</p>

  <p>Etrafımdaki herkesin çekip gitmesini istedim. Tek başıma kalıp Theodora’yı incelemek, ölümünü anlamak istiyordum. Herhalde bir hareket yaptım ki etrafımdaki ortakyaşarlar irkilerek gerilediler. Theodora’nm yanma iyice eğildim, ona ait olmayan&nbsp;kokuları yakalamaya, tanıdığım kokulara ve koku gruplarına&nbsp;ayırmaya giriştim. Theodora mangal partilerinden en az birine&nbsp;gitmişti ve ölüsü ter, kan, losyon, kolonya, parfüm, çeşitli türden&nbsp;yiyecek ve içki, cinsel tahrik ve pek çok kişisel koku taşıyordu.&nbsp;On dört farklı insan kokusu geliyordu burnuma.</p>

  <p>Kokuların en baskınıysa Theodora’nın saçlarındaki kanınkiy-di. Saçı kurumuş kanla, kendi kanıyla keçeleşmişti. Ölü kanı... Kafasına dokundum, parmaklarımı gezdirdim ve nihayet bir girinti buldum. Biri kafasına, kafatasını kıracak denli sert vurmuştu.</p>

  <p>Theodora öldürülmüştü.</p>

  <p>Kim öldürmüştü peki? Niye öldürmüştü? Burada Theodora’yı tanıyan yoktu. Kimsenin ona zarar vermek için bir nedeni yoktu. Kimse Theodora’ya zarar vermezdi... Ama belki amaç... Bana&nbsp;zarar vermekti. Bunu yapabilecek biri var mıydı? Kim birine ıstırap vermek için başkasını öldürebilirdi? Olur muydu böyle şey?&nbsp;Neden olmayacaktı? Birileri, kesin Silkler, iki yüze yakın insan ve&nbsp;İna’yı, beni, büyükannelerimin yarattığı her şeyi yok etme umuduyla öldürmüştü.</p>

  <p>Düşüncelerimi sakinleştirip Theodora’ya odaklanabilmeye çalışarak gözlerimi kapadım. Derin bir nefes aldım ve tekrar kokulan ayırmaya giriştim. On dört farklı kişiyle temas etmişti. Gor-donlann ve ziyaretçilerin ortakyaşarları... Hepsini tanımıyordum ama altısını gözümde canlandırabildim. Tanıdığım veya bana&nbsp;gösterilip şudur denmiş kişilerdi bunlar. Diğerleriniyse hatırlayacaktım. Kokuların sahiplerini bulunca tanıyacaktım. Herhangi biri Theodora’yı öldürmüş ya da partide yanından, sürünerek&nbsp;geçmiş olabilirdi. Belki onla dans etmiş ya da herhangi başka bir&nbsp;şekilde ona dokunmuşlardı. Yakın zaman içinde kimseyle seks&nbsp;yapmamıştı ama.</p>

  <p>Bu on dört kişiden hangisinin Theodora’ya vurduğunu kestirmenin yolu yok gibiydi ama... Kanı katilin üzerine sıçramış mıydı acaba? Katil, cinayet silahını ne yapmıştı? Katil, kafasına&nbsp;vurmak haricinde, mesela belki ölüp ölmediğini kontrol etmek&nbsp;için Theodora’ya dokunmuş muydu?</p>

  <p>Kınk, kanlı kafaya iyice yaklaştım. Ama çok geçmeden ölü kanı kokusundan, on küsur saat önce ölmüş sevgili Theodora’nm&nbsp;beden kokusundan başka koku alamamaya başlayınca geri çekilmek zorunda kaldım. İçimde bulantıyla, umutsuzca temiz hava&nbsp;almaya çalışarak ayağa kalktım.</p>

  <p>Biri bir şeyler söylemeye kalkışınca, “Rahat bırakın beni!” diye bağırdım. “Gidin başımdan!” Bir an sonrasındaysa Wright’a&nbsp;bağırdığımı anladım. Gitmesini söylemiştim. Ne aptallık!</p>

  <p>Kafamı kaldırıp istememesine rağmen yanımdan uzaklaşmaya başladığını gördüm. “Özür dilerim,” dedim. “Gitme, Wright. İşim bitene dek yanımda kal.”</p>

  <p>Birkaç derin nefes çekip Theodora’ya döndüm ve tekrar denedim. Yana çevirip altında başka koku kalıp kalmadığına&nbsp;baktım. Kan dışında beş kişinin daha kokusunu aldım. Üçünü&nbsp;tanıdım. Demek ki Theodora gece boyunca on dokuz kişiyle temas etmişti. Katili bu on dokuz kişinin herhangi biri olabilirdi.&nbsp;Hepsini bulmam ve kendileri ya da lnalarıyla konuşmam gerekiyordu.</p>

  <p>Doğrulup ölü Theodora’mı incelemeye devam ettim. Kızı ve damadına gidip ölümünü haber vermem gerekecekti. Her şeyi bilemezlerdi ama öldüğünü bilmeye hakları vardı. Katilini bulduktan sonra gidecektim ailesine.</p>

  <p>Bakınıp Martin’i aradım. Hâlâ arkamda bir yerde duruyordu. Diğer meraklılar gitmişti ama Martin’le dört ortakyaşarım yanımda kalmışlardı.</p>

  <p>“Bugün buradan giden oldu mu?” dedim.</p>

  <p>Kafa salladı Martin. “Bildiğim kadarıyla hayır.”</p>

  <p>“Senden habersiz gidebilir mi kimse?”</p>

  <p>“Elbette. Benim de uyumam gerekiyor, kızım.”</p>

  <p>Bir de sabahın erken saatlerinde William Gordon tarafından ısırılmıştı. Tekrar Theodora’ya baktım. “Ölülerin ne yapılacağını&nbsp;bilmiyorum, Martin.”</p>

  <p>“Temizlenmesi, cenaze töreni yapılması ve... Eh, gömülmesi gerekiyor. Burada kendi mezarlığımız var.”</p>

  <p>Ne yapacağımı hâlâ bilmiyordum. Theodora’nm gömülmek için hazırlanması gerekiyordu. Bir tür tören düzenlenmeliydi.&nbsp;Katili yakalanmak ve öldürülmeliydi. Ama birkaç saat sonra Yargı Konseyi’nin ikinci gecesi başlayacaktı ve oturuma katılmam&nbsp;şarttı.</p>

  <p>“Shori, kızım,” dedi Martin. Öyle yumuşak, öyle temkinli ko<sub>7</sub> nuşuyordu ki içimden kaçıp gitmek geldi. Kendimi bırakıp yasa&nbsp;boğulamazdım. Vakit yoktu.</p>

  <p>“Biz naaşla ilgileniriz, Shori. Gömülmesi için gerekli hazırlığı hallederiz. Konsey bitiminde töreni yapanz. Sen git, bunu yapanı&nbsp;bul. İstediğin o, değil mi?”</p>

  <p>Yüzüne baktım. Bir şey diyemedim; başımla onaylayabildim sadece.</p>

  <p>“Theodora’yı bize bırak sen.” Tam dönüp gidecekken durdu ve iç çekti. “İki şey var, Shori,” dedi. “Çok önemli.”</p>

  <p>“Dinliyorum,” dedim.</p>

  <p>İç çekti ve yüzüme farklı bir ifadeyle baktı. Sert, mutsuz ama kararlı...</p>

  <p>“Söyle, Martin,” dedim. “Dostumsun benim. Söylemek istemediğin her neyse söyle.”</p>

  <p>Hafifçe kafa sallayarak, “Kimseyi öldürme,” dedi. “Katili bulduğuna ne kadar emin olursan ol, öldürme. Hemen değil. Katil muhtemelen ziyaretçilerden, Gordonlann konuklarından biri&nbsp;çıkacak. Sense konuktan ötesin. Ailenin oğullarıyla birkaç yıl&nbsp;sonra eşleşeceksin. Ama yine de... Birinin canını almadan önce&nbsp;Preston veya Hayden’la konuşmalısın.”</p>

  <p>Başta yanıt veremedim. O ana kadar, Martin’in Theodora’yı öldürdüğünü öğrensem onu öldürmeden duramazdım herhalde.&nbsp;Buna karşın hem belli belirsiz bir hisle hem de bir takım anı kırıntıları yüzünden konuklarından birini öldürmemin Gordonlara&nbsp;büyük hakaret sayılacağını anlamıştım. Geçmişte böyle bir şey yapıldığını hatırladığım yoktu ama içimde yapmamam gereken bir&nbsp;şeyi yapma fikrinin getirdiği bir dehşet ve tiksinti hissi uyanmıştı.</p>

  <p>“Kimseyi öldürmem,” dedim sonunda.</p>

  <p>“Isırma da.”</p>

  <p>Bu daha da zordu işte. Ama nedenini anlayabiliyordum. Katil buradaki birinin ortakyaşarı çıkabilirdi ve nasıl bilebildiğimi tam&nbsp;kavrayamamakla birlikte, başka birisinin ortakyaşanna müdahale etmemem gerektiğini biliyordum.</p>

  <p>“Esas suçlu bir İna çıkabilir,” dedim. “Muhtemelen çıkacak zaten.”</p>

  <p>“Ortakyaşara bulaşmamak için daha da sağlam bir neden o.”</p>

  <p>“Bana saldırmadığı sürece kimseyi ısırmam,” dedim. “Kemik kırıp et parçalamaktansa ısırmayı tercih ederim ama.” Cevabını&nbsp;beklemeden ayrıldım yanından. Ortakyaşarlarım peşimden geldiler.</p>

  <p>Baş başa kaldığımızda Wright bir süre bana sımsıkı sarıldı. Öylece, kollarında güvende kalmak, güzelim, tanıdık kokusunu&nbsp;içime çekmek istedim. Yaşaması, beni sevmesi ve rahatlatmak istemesi tahmin edebileceğimden bile önemliydi. İzin versem beni&nbsp;eve götürüp yatıracağını ve uyuyana dek başımda bekleyeceğini&nbsp;biliyordum. Biliyordum çünkü artık Wright’i çok iyi tanıyordum.&nbsp;Keşke öyle yapmasına izin verebilseydim.</p>

  <p>Ama vakit yoktu. Mümkünse bu geceki Konsey oturumu başlamadan Theodora’yı kimin öldürdüğünü öğrenmek niye-tindeydim. Katilin kaçmasını yahut başka birini daha öldürmesini engellemek ve bu yeni suçu, ne yapacaklarını görmek için&nbsp;Konsey’in önüne sunmak istiyordum. Bir şey yapmazlarsa ben&nbsp;yapacaktım çünkü.</p>

  <p>Wright’tan ayrılmaya kalkınca beni kucağına alıp kaldırdığını, yüzü hizasında tuttuğunu fark ettim. Dudaklarına bir öpücük kondurup, “Yere indir beni,” dedim.</p>

  <p>Beni yere bırakarak, “Ne yapmamızı istiyorsun?” dedi.</p>

  <p>Az kalsın yeniden çöküverecektim. Anladı Wright. Anlayacaktı elbette. “Bir arada kalmanızı istiyorum,” dedim. “Birbirinizi koruyun.” Her birinin yüzüne ayrı bakarken eksik kalan yüzü aradım. “Theodora’nm öldürülmesinin diğer olaylarla veya&nbsp;Konseyle ilgisi var mı, bilmiyorum. Ama muhtemelen var.” Duraksadım; Theodora’nm adını söylemek bile ıstırap vericiydi. Derin bir nefes daha aldım. “Wayne’in Jill Renner’ıyla konuşun. Dün&nbsp;gece Theodora’yla birlikteymiş; kokusunu aldım. Theodora’ya&nbsp;zarar verecek biri değil ama biriyle sorun yaşadığını yahut partiden biriyle ayrıldığını görmüş olabilir. Dün gece Wayne’in evinde&nbsp;parti var mıydı?”</p>

  <p>Wright kaş çatarak, “Wayne’in, ha?” dedi. “Ortakyaşar olunca böyle mi deniyor? Biz de Shori’ninkiler miyiz?”</p>

  <p>“Öylesiniz,” dedim.</p>

  <p>“Hatırladığın bir şey mi bu?”</p>

  <p>“Hayır. Konuşmalardan öğrendim. E, Wayne’in evi? Parti var mıydı orada?”</p>

  <p>“Wayne’in evinde parti yoktu,” dedi Celia. “Edward’xn evinde vardı. Bir de Philip’inkinde. Jill, Theodora ve ben, ikisine de gittik. Theodora başlarda çekingendi; Edward’in evindeki eğlencede yanımdan ayrılmadı. Orada bir şeyler yedik ve birçok kişiyle&nbsp;sohbet ettik. Philip’in evindeyse iki adamla tanıştı. Dans ettiler ve&nbsp;üçü birlikte takıldılar. Biraz dans, biraz flört işte...”</p>

  <p>Wright, yanlış bir şey söylemiş gibi kaş çattı lâkin, Celia aldırmadı.</p>

  <p>“Kimdi bu iki adam?” dedim.</p>

  <p>“Yaşlıca iki tip... Adlarını veya İnalannı bilmiyorum. İkisi de kır saçlı, bir seksen civan, yapılı tiplerdi. Kardeş olabilirler. Birbirlerine benziyorlardı.”</p>

  <p>“Dokundun mu onlara hiç?” dedim. “El sıkışmak veya geçerken sürtünmek gibi?”</p>

  <p>Kafa salladı.</p>

  <p>“Anlatabileceğin ne varsa anlat. Zihninde canlandır ve ne gördüğünü söyle.” Wayne’in evine doğru yürüyorduk. Jill muhtemelen uykudaydı.</p>

  <p>Celia kaş çattı ve sanki erişemediği bir şeye uzanmaya çalışıyormuş gibi göründü. Bana baktı, gözlerini kapadı ve odaklandı. “İkisi de kır saçlıydı. Bol beyazlı siyah saçlar... Birinin bıyığı vardı. O da kırlaşmıştı. Gordonlannkilerden değillerdi; o kadarından eminim. Westfall! Evet, Westfall ortakyaşarlarıydı galiba.</p>

  <p>İki erkek... Westfall ortakyaşarlarının geri kalan tümü kadın... Epeydir buralarda yaşar gibi konuşuyorlardı ama hafif bir İngiliz&nbsp;aksanlan vardı.” Durakladı. “Bıyıklının alnında bir yara izi vardı.&nbsp;Ya da leke... Doğum lekesi. Hangisiydi, emin değilim. Büyüklüğünü bilemiyorum. Alnının en üstünden başlayıp saçlarının&nbsp;arasına devam ediyordu galiba. Kırmızımsı ve oval... Ya da tamamını görsem herhalde oval derdim.”</p>

  <p>“Anladım,” dedim. “Rahatla şimdi; ne demek istediğini anladım. Bahsettiğin iki adamla hiç konuşmadım ama Westfall grubu geldiğinde görmüş ve kokularını almıştım. Theodora’nın üzerinde kokulan vardı. Haklısın. Muhtemelen kardeşler. Ben bulurum&nbsp;onlan; siz gidip Jill Renner’la konuşun.”</p>

  <p>“Ben şenle kalayım,” dedi Joel. “Ziyaretçilerin çoğunu tanıyorum. Onlar da beni... Yardımım dokunabilir.”</p>

  <p>“Peki. Siz üçünüz... Birbirinize göz kulak olun.”</p>

  <p>Brook, Celia ve Wright, Wayne’in evine giderken, Joel’la birlikte yola, John ve Harold Westfall’un, ikisi Theodora’yı son gören kişiler olabilecek sekiz ortakyaşarla kaldığı Wells Gordon’m evine doğru devam ettik.</p>

  <p>Theodora’yı o ikisinin öldürdüğünü zannetmiyordum. Preston’ın söylediğine göre Westfall ailesi ben veya Silklerle&nbsp;çok yakın akraba değillerdi ama büyükannelerimin insan ve İna&nbsp;DNA’lanyla yaptıkları deneylerin başarısı ve bana gündüzü verişleriyle yakından ilgileniyorlardı. Silkier gibi rahatsızlık duymuyorlardı benden ve deneylerden.</p>

  <p>Milo’yu, bana duyduğu nefreti ve ortakyaşarlara hatta belki tüm insanlara duyduğu, aynı ölçüde ölümcül denemese bile aynı&nbsp;ölçüde gerçek nefreti düşündüm. İnalann insansız hayatta kalabilmeleri mümkün değildi ama Milo, anlaşılan insanları faydalı&nbsp;evcil hayvanlar gibi görüyordu. Ortakyaşarlarının hayatı kim bilir nasıldı...</p>

  <p>Peki, Silkier gibi düşünen aileler diğer İnalarla nasıl geçiniyordu? Joan Braithwaite, Milo’yu pek çok kişinin sevdiğini söylemişti. Kibrine rağmen seviyorlardı herhalde. Ya da belki gençliğindeki halini sevmişlerdi. Şimdi pek öyle sevilecek biri değildi çünkü.</p>

  <p>Hayden’m ödünç verdiği kitaplardan birinde Ina aileleri arasındaki kan davalarına dair bir bölüm okumuştum. Bu savaşı andıran olaylarda İnalar, Silklerin yaptığını yapmış, başka ailelerin fertlerini insanlara öldürtmüşlerdi. Hayden bu tür olayların asırlardır yaşanmadığını söylemişti. İnalar arasında, insanların kaynar suda haşlanmayı sayması misali barbarlık kabul ediliyordu.&nbsp;Ama işte... Yeniden ortaya çıkmıştı.</p>

  <p>Welk Gordon’m o saatte uyumayan ortakyaşarı Dulce Ramos’a, “İki erkek Westfall ortakyaşarını görmem gerekiyor,” dedim.</p>

  <p>Ramos, “Tamam,” deyip Joel’a selam verdikten sonra ikimizi üst kata, konuk odalarına çıkardı. “Kardeş... İkizler galiba; Gerald ve Eric Cooper. Bıyıklısı Eric.” Durdu. “Olanları duydum.&nbsp;Çok üzüldüm.”</p>

  <p>“Teşekkür ederim.”</p>

  <p>“Westfall’unkiler mi yaptı diyorsun?”</p>

  <p>“Hayır. Ama bir şeyler görmüş olabilirler.”</p>

  <p>Ortakyaşarlar uykudaydı. İnalanyla aynı saatlerde uyanık kalıyorlardı. Uyandırılan Cooper kardeşler, gayet yumuşak, koyu kırmızı bir malzemeden dikilmiş kırmızı robdöşambrlanyla karşıma çıktılar. Kırlaşmış saçları darmadağındı. Celia’nın tarif ettiği&nbsp;gibiydiler. Uyku sersemiydiler ama aldırışsız değildiler.</p>

  <p>“Gündüz uyanık kaldığını duymuştum,” dedi Eric. “Şu ana dek inanmamıştım gerçi.”</p>

  <p>Omuz silkerek, “Öyle,” dedim. “Ama bu sabah ben uyurken ortakyaşarlarımdan biri öldürüldü.”</p>

  <p>İkisi birden donakaldılar. Gerald, “Theodora?” dedi. “Theodora.”</p>

  <p>“Aman Tannm! Çok üzüldüm... Öldürüldü mü dedin? Aman Tannm!”</p>

  <p>“Bu sabah. On saat kadar önce.”</p>

  <p>“Sen de, dün gece bizle vakit geçirdiği için buradasın.” “Üzerinde ikinizin de kokusunu aldığım için buradayım.”&nbsp;“İkimizle de dans etti,” dedi Eric. “Çok mutluydu, çok eğleniyordu. Ne hoş kadındı!”</p>

  <p>“Hep senden bahsetti,” dedi Gerald. “Yeni ortakyaşarlık na-</p>

  <h3><span style="font-weight: normal;"><a id="bookmark1"></a>OMA MİTLER 271</span></h3>

  <p>sildi, sayesinde hatırladık... Basbayağı vurgundu sana; gecenin birinde evine girdiğin, aklını başından aldığın, afallattığın ana&nbsp;kadar hayat namına pek bir şey yaşamadığını söyledi.”</p>

  <p>Gülmek geldi içimden. Ardındansa bu iki yabancıdan kaçmak, karanlık bir köşeye sığınıp dizlerimi göğsüme çekerek ağlamak, ağlamak istedim. Hissedebildiğim kadarıyla Theodora hakkında gayet açık yüreklilikle konuşuyorlardı ama buna rağmen öfkelendirmişlerdi beni. Theodora’yla son saatlerinde konuşmuş,&nbsp;söylediklerini dinlemiş, ona dokunmuşlardı. Yabancıydılar ama&nbsp;onunla olmuşlardı. Ben olamamıştım.</p>

  <p>Joel usulca elimi tuttu. Bu sayede biraz toparlanabildim.</p>

  <p>Sesimi ve ifademi normalde tutmam gerekiyordu çünkü karşımdakileri korkutmak, istediğim bilgileri almamı engelleyebilirdi. Hatırlamalarını söylemem yeterli değildi. Bana ait değillerdi çünkü. Yapabileceğimin en iyisi, uyandığında lnalanndan hafızalarını kurcalatmasını istemekti. Şu an için sadece ikna etmeye uğraşabilirdim. “Yanından ayrıldığınızda saat kaçtı, hatırlıyor&nbsp;musunuz?” dedim.</p>

  <p>“O bizim yanımızdan ayrıldı,” dedi Gerald. “Yorulduğunu ve yatmak istediğini söyledi. Sosyal hayata geri dönüşe henüz alışamadım, dedi. Saat iki civarıydı galiba.” Kardeşine baktı. “İki&nbsp;miydi?”</p>

  <p>“Üçe geliyordu,” dedi Eric. “Eve kadar bırakmayı teklif ettik ama ikimizi de öpüp gitti. Ön kapıdan çıktığını gördüm. Son görüşüm oydu.”</p>

  <p>“Onla ilgilenen birini gördünüz mü?”</p>

  <p>Düşündüler. Eric kafa salladı. “Dikkatim hep ondaydı; başkalarının yaptıklarına dikkat etmedim hiç.” Tuhaf bir bakış attı. “Yanlış anlama ama elimden gelse yatağa atardım onu.”</p>

  <p>Anlamayacağım bir şey değildi. “Öyle bir şeye hazır değildi henüz.”</p>

  <p>“Değildi.” Durakladı biraz. “Yalnız çıkmasından hemen sonra iki adam da partiden ayrıldı. Tanıdığım birileri değildi. Hangi ailedendiler, onu da bilmiyorum. Aslına bakarsan birlikte miydiler,&nbsp;onu dahi bilmiyorum. Ama aynı anda çıktılar.”</p>

  <p>“Hatırladıklarını anlat,” dedim. “Yüzlerini gördün mü?”</p>

  <p>“Bir anlığına,” dedi Eric. “Gençten tiplerdi. Kahverengi saçlı. Koyu değil ama. İkisinin de.”</p>

  <p>“Onlar da mı kardeşti?”</p>

  <p>Birbirlerine baktılar. “Yok, sanmıyorum,” dedi Gerald. “Edi-Büdü tarzı bir ikiliydi.”</p>

  <p>Anlamamıştım.</p>

  <p>“Biri uzun, öteki kısaydı yani,” dedi Gerald. “Saçları haricinde benzemiyorlardı zaten. Sıradan iki tip işte.”</p>

  <p>“Kısası ne kadar kısaydı?” dedi Joel.</p>

  <p>Gerald’ın kaşlan çatıldı. “Evet... Ortakyaşarlığa uygun denemeyecek kadar kısaydı sahiden. Çoğu İna öyle birini ortakyaşar almaz.”</p>

  <p>Zihnimde Theodora’nm bedeninde bırakılmış kokulan taradım. Tanıyabildiklerimden üçü kahverengi saçlı adamlardı. İçlerinden sadece biri, ben hariç herkesin kısa diyebileceği boydaydı. Gerald haklıydı. Zihnimde bulduğum adam ortakyaşarlık yapamayacak kadar kısa ve ince yapılıydı. İnalann çoğu ufak tefek&nbsp;insanlara zarar vermekten çekinirdi. Çok gereksindiğimde ben&nbsp;bile ufak yapılı bir insanın ölmeden verebileceğinden fazla kan&nbsp;emebilirdim. “Kısa adamın boyu tahminen ne kadardı?” dedim.</p>

  <p>“Valla, en fazla bir yetmişti bence,” dedi Eric.</p>

  <p>Joel ıslık çaldı, “tna’sı dişi öyleyse,” dedi.</p>

  <p>“Jack Roan,” dedim birdenbire. “Kokusu Theodora’nın üstündeydi. Katharine Dahlman’ın Jack Roariı... Katharine Dahl-man ile kız kardeşi gördüğüm en kısa yetişkin İnalar... Jack, Theodora’yla dans etti mi?”</p>

  <p>“Ettiyse biz gelmeden önce etmiştir,” dedi Eric. “Manning’in evindeki partideydik. Biz gelmeden önce bir sürü kişiyle dans&nbsp;edecek vakti vardı.”</p>

  <p>Etmemişti muhtemelen. Theodora, Eric ile Gerald’ın ilgisini çekmeden önce Celia’mn yanından ayrılmamıştı. Derhal Jack&nbsp;Roan’la konuşmalıydım.</p>

  <p>Ama gitmişti Jack Roan. Punta Nublada’dan ayrılmıştı. Dahl-manların kaldığı ofis binasına gittim; yoktu.</p>

  <p>Binada Braithwaiteler de kalıyordu ve ortakyaşarlarından biri, Zane Carter adlı bir adam, Roan’m sabah Dahlmanlann araba-lanndan birini alıp gittiğini gördüğünü söyledi. Carter, Roan’m&nbsp;Katharine veya Sophia’nın istediği bir şeyi almaya gittiğini var-saymıştı.</p>

  <p>Partiden Roan’la aynı anda ayrılan diğer kahverengi saçlı adam da ortaya çıktı. Tanıdığım ya da en azından bildiğim biriydi: Preston’ın Hiram Majors’ıydı ve kokusu Theodora’nın üzerinde yoktu. Gordonlardan olduğunu öğrenince rahatladım. Roan’ı&nbsp;aradığımı, neden aradığımı duyunca kendi geldi yanıma.</p>

  <p>Joel’la binadan çıkarken karşılaştık. “Dün gece Jack’le konuştuk,” dedi. “Kız kardeşimle Pittsburgh’de aynı okula gitmişler. Tanıyordu kız kardeşimi; bir oyunda izlemiş ve ertesi gün karşılaştıklarında kahve içmeye davet etmiş. Kız kardeşim tiyatro okuyordu.” Dudak büktü. “Ailemle epeydir görüşmüyorum; bizim&nbsp;oralardan biriyle konuşmak hoşuma gitmişti.”</p>

  <p>“Dün gece aniden mi ayrıldı partiden?” dedim.</p>

  <p>“Evet,” dedi Hiram. “Galiba senin şu ortakyaşardaydı gözü... Theodora mıydı adı?”</p>

  <p>“Öyle.”</p>

  <p>“Yanımızdan geçip gidene dek dikkatimi çekmemişti. Jack peşinden bakıp Katharine için bir şey yapmaya gitmesi gerektiğini söyledi. Unutmuşum şu saate kadar, dedi. O yüzden aklımda kaldı zaten.”</p>

  <p>“Yuh,” dedi Joel. “Bir ortakyaşar diğerine böyle laf eder mi hiç?”</p>

  <p>Hiç düşünmeden, “Niye?” dedim.</p>

  <p>İkisi de şaşarak baktılar. Joel, “İna’nın yapmanı söylediği bir şeyi unutamazsın çünkü. Mümkün değildir. Ortakyaşarlıkta ilk&nbsp;öğrenilenlerden biri budur. Jack Roan herhalde öyle aceleyle&nbsp;Theodora’nm peşine düşmüş ki cidden aptalca bir yalan söylemiş.”</p>
</body>
</html>
