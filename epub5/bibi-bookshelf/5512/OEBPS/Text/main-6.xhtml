<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: normal;"><a id="bookmark0"></a>Dokuz</span></h2>

  <p>Arabaya varana dek konuşmadık Wright’la. Uçuş boyunca tek kelime etmemiş, inerken IosiPe veda etmiş ve uzaklaşmasını seyretmiştik. Arabaya binip eve yöneldiğimizde nihayet, “Başkaları var, değil mi?” dedi Wright. “Başka... Ortakyaşarların.”</p>

  <p>“Henüz yok,” dedim. “Diğerlerine sadece beslenmek için gittim. İhtiyacımı her gece senden karşılayamam. Ama onlar... Yani diğerleri...”</p>

  <p>“Diğerleri henüz sana bağlı değil.”</p>

  <p>“Değil.”</p>

  <p>“Ben niye bağlıyım peki?”</p>

  <p>“Seni istediğim için.” Omzuna dokundum, kolunu tuttum. “Sen de beni istedin bence. Beni bulduğun geceden beri birbirimizi istedik.”</p>

  <p>Yan gözle baktı. “Bilmem. Hiç düşünmedim aslında.”</p>

  <p>“İstedin. Vurulduğum zaman sana fırsat tanımıştım. Benim için... Çok zordu ama tanıdım. Gitmene izin verecek, gitmene&nbsp;yardım edecektim.”</p>

  <p>“Öylesine gideceğimi ve geri gelmeyeceğimi mi düşündün? Kan içinde yerde yatarken bırakıp gittim çünkü ısrar ettin. Geri&nbsp;dönüp durumuna bakmayacağımı nasıl düşünebilirsin?”</p>

  <p>“İyileşeceğimi biliyordun. Bana mecbur değilsin dedim; özgürlüğünü sundum. Bir daha sunamayacağımı da söyledim.”</p>

  <p>“Hatırlıyorum,” dedi. Kızgın gibiydi. “Ama o sırada bir hareme katılacağımı bilmiyordum. O kısmını atlamışsın.”</p>

  <p>Harem nedir, biliyordum. Okuduğum kitaplardan birinde Drakula’nın üç eşi için harem deniyordu ve sözlükten anlamına&nbsp;bakmıştım. “Bir haremin parçası değilsin sen," dedim. “Bizim ortakyaşarlık ilişkimiz var. Bu ilişkiyi hem istiyor, hem gereksiniyorum. Onca çocuğu görmedin mi? Günün birinde eşlerim olacak.&nbsp;Senin de olabilir. İstersen bir aile kurabilirsin.”</p>

  <p>Dönüp bana baktı; araba yalpalayınca dikkatini tekrar yola çevirmek zorunda kaldı. “Ne yapacağım yani? Yeni ortakyaşar&nbsp;neslini mi üreteceğim?”</p>

  <p>Sesindeki öfkeye şaşarak bir süre sessiz kaldım. “Neye yarayacak ki o dediğin?” dedim sonunda.</p>

  <p>“Sokaktan kapıp götürmek daha kolay, ha?”</p>

  <p>Alnımı kaşıyarak iç çektim. “Iosif, ortakyaşar çocuklarından bazılarının kendilerine İna edinebilmek umuduyla kaldığım, di-ğerlerininse kendi hayatlannı kurmak için çekip gittiğim söyledi.”&nbsp;Bir ses çıkardı; neredeyse inleme gibi bir şeydi. Yanıt vermedi.&nbsp;Biraz bekledikten sonra, “Beni bırakmak mı istiyorsun?” dedim.</p>

  <p>“Sorma zahmetine niye giriyorsun?” dedi. “Bırakamam seni. Seni bırakmayı isteyemem bile.”</p>

  <p>“İstediğin ne öyleyse?”</p>

  <p>İç geçirdi. “Bilmiyorum. Keşke on bir gece önce durmasaydım, geçip gitseydim; onu biliyorum. Öte yandan, sadece bana kalacağını bilseydim hakkmdaki her şeyi bilsem bile dururdum.”&nbsp;“Sadece sana kalsam ölürdün. Çarçabuk.”</p>

  <p>“Biliyorum.”</p>

  <p>Biliyordu ama umurunda değildi; en azından öyle düşünüyordu. “Ne anlattılar sana?” dedim. “Seni bu kadar kızdırıp üzecek ne söylediler? Öldürene kadar tek kişi yerine birden fazla insandan kan almam mıydı sadece?”</p>

  <p>“Tek başına o da yeterdi herhalde.”</p>

  <p>Yüzüne bakmadan temas edebilmek adına başımı omzuna yasladım. Wright’a dokunmak ihtiyacı hissediyordum. Ama anlama-</p>

  <p>sı gerekiyordu. “Sen ve başka beş kişiden beslendim,” dedim. “Üç kadın, iki erkek. Benle kalmak isterse kadınlardan birini yanıma&nbsp;alacağım. İsteyeceğini zannediyorum. Diğerleri beni unutacak ya&nbsp;da sadece bir rüyaymışım gibi hatırlayacaklar.”</p>

  <p>“Herhangi biriyle yattın mı?”</p>

  <p>“Seks yapıp yapmadığımı mı soruyorsun? Hayır. Kadınlardan biri dışında, sadece beslendim ve sana döndüm. O kadının yanında daha uzun kaldım çünkü beni rahatlatan, hoşuma giden&nbsp;bir yanı vardı. Adı, Theodora Harden... Neden hoşuma gittiğini&nbsp;bilmiyorum ama hoşuma gidiyor.”</p>

  <p>“Her iki tarafla da mı?”</p>

  <p>Kaşlarım çatıldı; sesindeki feci sertlikten irkilmiştim. “Ne?” dedim.</p>

  <p>“Hem erkeklerle hem kadınlarla mı seks yapıyorsun?”</p>

  <p>“Kendileri ister ve ben de istersem ortakyaşarlarımla yapanm. Şimdilik sadece şenle.”</p>

  <p>“Şimdilik.”</p>

  <p>Uzandım, elimi ceketinin altından geçirip boynuna dokundum. İz yoktu. Önceki gece sadece zevk için hafifçe dişlemiş, uyuduktan sonra gidip başkasından beslenmiştim. Sabaha kadar&nbsp;geçmişti yara izi. Bu geceyse niyetim, öyle kolayına iyileşmeyecek bir şey yapmaktı.</p>

  <p>Ama kulübeye varınca hiç konuşmadan yatağa girdik ve hiçbir şey yapmadık. Isırmadım çünkü istemediği açıktı. Kıllı sırtına sarıldım ve onca kızgınlığına ve kararsızlığına rağmen varlığında&nbsp;huzur bularak uyudum. Hiç değilse benden uzak kalmaya kalkışmadı.</p>

  <p>Neden sonra beni sarsarak uyandırdı ve “Yap!” diye haykırdı. “Yap! Başka bir şey elde edemeyeceksem bari zevk alayım!”</p>

  <p>Yavaşça parmaklarımı dudaklanna götürdüm. Susunca önce dudaklarından, sonra boynundan öptüm. Öyle öfkeli, hiddet ve&nbsp;şaşkınlıkla öyle doluydu ki...</p>

  <p>Üstüme abandı, bacaklarımı ayırdı ve var gücüyle içime daldı. Niyetlendiğimden çok daha şiddetle ısırdım ve kanını emerken&nbsp;kol ve bacaklarımla gövdesini sarmaladım. İnledi, kıvrandı ama</p>

  <p>ben gerekeni ondan, o gerekeni benden alana dek hiç bırakmadan abanmaya devam etti.</p>

  <p>Neden sonra yana devrildi ve o anlığına zihnen değilse bile bedenen doygunlukla yattı.</p>

  <p>“Canını yaktım mı?” dedi usulca.</p>

  <p>Göğsüne tırmanıp ısırığımın kenarlarını yaladım. “Yakmadın,” dedim. “Yakmaya mı çalışıyordun?”</p>

  <p>“Yakıyorum sanıyordum.”</p>

  <p>Yalamaya devam ettim. Her zamankinden daha fazla kan akıyordu. “Ben senin canını yaktım mı?” dedim.</p>

  <p>“Hayır, elbette yakmadın. Yaptığının canımı acıtması lazım ama deriyi deldiğin ilk an haricinde hiçbir zaman canım yanmıyor.” Kolunu etrafıma doladı; bu seferki bildiğim sarılışıydı.</p>

  <p>“Kızdığımızda bile birbirimizin canmı yakmadığımızı bilmek ne iyi...”</p>

  <p>“Tüm bunlarla nasıl baş edeceğimi bilemiyorum, Renée... Shori. Sanki uzaylılar gelmiş ve biriyle yatıyormuşum gibi.</p>

  <p>Güldüm. “Doğru olabilir... Ama geldiysek binlerce yd önce gelmişiz.”</p>

  <p>“Halkının başka bir gezegenden geldiğine inanıyor musun? Babanın öyle bir teoriden bahsettiğini hatırlıyorum.”</p>

  <p>“Iosif’in dediğine göre bazı genç İnalar inanıyormuş buna. Bazılarıysa inanmıyormuş. Kendisi inanmıyor. Hafızam geri gelirse düşünmeye değer mi, karar verebilirim belki.”</p>

  <p>“Iosif’in baban olduğuna inanıyor musun peki?”</p>

  <p>Göğsüne yaslı başımı evet anlamında salladım. Derken kanının tatlı kokusuna dayanamayıp biraz daha yaladım.</p>

  <p>“Neden? Sana yabancı geliyorsa neden inanıyorsun?”</p>

  <p>“Bilmem. Belki tavrıyla ya da beden diliyle ilgilidir. Ama galiba esas kokusu yüzünden. Yanındayken sürekli bir şey, herhangi bir şey hatırlamayı umdum. Hiçbir şey hatırlamadım. Ağabeyim&nbsp;Stefan’la tanıştım; gene bir şey hatırlamadım. Ama söyledikleri&nbsp;kişiler olmadıklarından hiç kuşkulanmadım. Ayrıca insan ortakyaşarlarının hepsi beni tanıdı.”</p>

  <p>“Evet,” dedi Wright.</p>

  <p>“Üç ortakyaşarla konuştun.., Yalan mı söylüyorlardı sence?”</p>

  <p>“Hayır, yalan söylediklerini zannetmem.” Eli saçlarımdan sırtıma indi. “Şanslı olduğumu... Senin ilkin olduğum için şanslı olduğumu söylediler. Bana söylemesen bile haliyle başkalarını&nbsp;bulduğunu o zaman fark ettim. Sonra Brook adlı kadın bana her&nbsp;İna’nın birden çok ortakyaşar edindiğini anlattı.</p>

  <p>“Ne kadar kan sağlayabileceğini düşünüyorsun?”</p>

  <p>“Sen... Her gün emiyorsun benden.”</p>

  <p>“Ama azıcık. Sana açlık duyuyorum ve sana haz vermek hoşuma gidiyor.”</p>

  <p>“Ha şöyle,” dedi Wright. Döndü, üstüme çıktı ve yeniden abandı. Bu sefer zevkten inleyemeyen bendim. Güldü; kendinden geçti.</p>

  <p>Daha sonra, daha doygun, daha gevşemiş yatarken, “Cuma gelecekler,” dedi.</p>

  <p>“Evet,” dedim. “Gidip onlarla yaşamak istemiyorum ama mecburuz galiba."</p>

  <p>“Ben de onu diyecektim.”</p>

  <p>“Kendi evimi, ailemi nasıl kuracağımı, nasıl yürüteceğimi öğrenmem lazım. Bunları öğrendiğimde kendi yolumuza gideriz.”</p>

  <p>“Ne kadar büyük olacak aile?”</p>

  <p>“Sen, ben ve beş-altı kişi daha. Kardeşlerim ve ortakyaşarları gibi hep bir arada oturmamız şart değil ama birbirimize yakın&nbsp;yerlerde yaşamalıyız.”</p>

  <p>“Babanın evinde hep birlikte yaşamak zor olacak.”</p>

  <p>“Annemlerin arazisini satacağını ve yaşım geldiğinde hayatımı kurmam için parayı bana vereceğini söyledi.”</p>

  <p>“Ve seni bir İna’yla hatta bir grup İna kardeşle eşleştirecek... Tanrım... İna kardeşlerle...”</p>

  <p>Yanıt vermedim. Annelerim hep birlikte yaşamış, bir eşi paylaşmıştı ve her şey, bir şekilde yürümüştü. Yapılamayacak şey değildi. İna usulü buydu. “Dediklerinin hepsi gelecekte,” dedim. “Haftaya Iosif’in evinde olacağız. Sen, ben ve Theodora. Theodora komşularımızdan biri; birkaç ev ilerimizde oturuyor. Tanıyor-sundur belki.”</p>

  <p>Uzun bir sessizlik oldu. Sonunda, “Güzel mi?” dedi Wright. Gülümsedim. “Değil. Genç de değil. Ama hoşuma gidiyor.”&nbsp;“Bize katılmasını mı söyleyeceksin yoksa rica mı edeceksin?”&nbsp;“Rica edeceğim. Gelecektir.”</p>

  <p>“Hayır diyemeyecek kadar etkin altına girdiği için mi?” “Gelmek isteyecek. Gelmek zorunda değil ama isteyecek.”</p>

  <p>İç çekti Wright. “Bence en ürkütücüsü o üç ortakyaşarın sahiden mutlu görünmeleri. Ne dersin? Senin Iosif onlara müıp-kün en harika yerde yaşadıklarını mı söylemiştir? Onlar da Iosif i Tanrı belledikleri için mi kanmışlardır?”</p>

  <p>“Dememiştir öyle şeyler. ”</p>

  <p>“Sordun mu?”</p>

  <p>“Ortakyaşarları bu tür şeylere zorlamanın yanlış, dar görüşlü ve zararlı olduğunu söyledi. Ben sormadan. O kadarım zaten anlamıştım.”</p>

  <p>“Buna inandığına mı inanıyorsun yani?”</p>

  <p>“En azından bu konuda.”</p>

  <p>“Has...”</p>

  <p>Wright’i öptüm ve arkamı dönüp uyudum.</p>

  <p>İzleyen hafta boyunca diğer insanlarımı ziyaret ettim, kanlarını emdim ve vedalaştım. Iosif’in dediği gibi, onlar için bir rüyaydım&nbsp;artık. Sonunda, Perşembe günü Theodora’ya gittim.</p>

  <p>Dikkatli davrandım; gün batana, yalnız kalana dek bekledim. Bir süredir görmemiştim Theodora’yı ya, büyük ve hoş evine bakarken, Wright’a söylediklerimin aksine, Iosif’in evinde iki&nbsp;odadan fazlasını, kendi evimi sunana dek belki de Theodora’ya&nbsp;bana katılma teklifi yapmamam gerektiğini düşündüm. Kapısına&nbsp;varıp ziline bastıktan sonra aklıma gelmişti hepsi.</p>

  <p>Kapıya gelişini duydum. Uzun bir bekleyiş oldu; herhalde gözetleme deliğinden bakıp kapısındakinin kim olduğunu anlamaya çalışıyordu. Beni daha önce hiç görmemişti. Üç defa ve&nbsp;her seferinde karanlıkta yanma gitmiş, ışığı açmasına hiç izin&nbsp;vermemiştim. Genel anlamda ebadımı kavramıştı herhalde ama&nbsp;yüzümü, ten rengimi ve ötesi ne kadar küçük göründüğümü bil-</p>

  <h3><span style="font-weight: normal;"><a id="bookmark1"></a>OCTAVIA BUILEfi | 99</span></h3>

  <p>miyordu.</p>

  <p>Nihayet kapıyı açtı, sorularla yüzüme baktı ve “Merhaba,” dedi.</p>

  <p>“Merhaba,” dememle sesimi tanıdı; yüzüne şaşkınlık çöktü. “Davet et beni içeri,” dedim.</p>

  <p>Derhal yana çekildi ve “İçeri gebene,” dedi.</p>

  <p>Yaptığım azıcık vampir gösterisi gibi bir şeydi. Biliyordum ve Theodora’nm da bildiğinden emindim. Elbette onun veya başka&nbsp;birinin evine girmek için davete veya izne ihtiyacım yoktu. Ama&nbsp;insanların kendilerini türümden yahut türümün olduğunu sandıkları şeyden koruyabilmek için uydurduktan sarımsak ve haç&nbsp;türü emniyet tedbirleri ilgimi çekiyordu.</p>

  <p>Eve girdim. Kapının hemen yanında üst kata çıkan geniş bir merdiven, diğer tarafındaysa neredeyse Iosif’inki kadar geniş bir&nbsp;salon vardı. Duvarlar çok soluk bir yeşil, ahşap doğramalarsa beyazdı. Mobilyaların hepsi, tam olmalan gerektiği gibi ve olmalan&nbsp;gereken yerlerdeydi sanki. Theodora’ya bana katılmasını söylemek fikrinden biraz daha uzaklaşıyordum.</p>

  <p>Arkamdan geldi ve dönüp yüzüne baktığımda dehşet dolu bir ifadeyle irkildi.</p>

  <p>“Ten rengim mi yoksa çocuk gibi görünmem mi seni rahatsız etti?” dedim.</p>

  <p>“Neden geldin?”</p>

  <p>“Şenle konuşmak için,” dedim. “Beni görmen için.”</p>

  <p>“Seni görmek istememiştim!”</p>

  <p>“Fark edecek,” dedim. “Ama zannettiğin kadar değil.” İlerledim, kolunu tutup salona yöneltmek istedim.</p>

  <p>Geri çekilerek, “Oraya değil,” dedi. Elimi tutup yukarı, duyarlan kitaplarla kaplı bir odaya götürdü beni. Ayrıca bir koltukla iki sandalyenin üzeri de kitap ve bir takım kâğıtlarla doluydu.&nbsp;Ortada, üstünde bir bilgisayar, monitör, radyo, telefon, bir kutu&nbsp;kalem ve tükenmez, destelerce bulmaca dergisi ve not defteri;&nbsp;uzunca, ahşap bir CD rafı, aspirin, el losyonu, mide ilacı, tipeks&nbsp;ve daha kim bilir nelerle dolu şişeler bulunan darmadağın bir&nbsp;çalışma masası vardı.</p>

  <p>Baktım ve birden kahkahalarla gülmeye başladım. Rastladığım en müthiş dağınıklıktı ve bir şekilde tanıdık gelmişti. Benim de eskiden böyle dağınık bir çalışma masam mı vardı? Annelerimden veya ablalarımdan birinin mi vardı yoksa? Iosif’e soracaktım. Neyse, diyeceğim, girdiğimiz oda aşağıdakinin zıddıydı&nbsp;ve içim rahatlamıştı.</p>

  <p>Theodora oturabilmem için sandalyelerin birindeki kitapları indiriyordu. Ben gülmeye başlayınca durdu, bakışlarımı takip etti&nbsp;ve “Ah,” dedi, “yabancılara ne feci görünebileceğini unutuyorum&nbsp;hep. Burayı benden başkası gelip görmez.”</p>

  <p>Bir daha güldüm. “Hayır, hayır,” dedim. “Sen busun. Görmek istediğim buydu.” Kendi kendime halen benden azade, hâlâ bağımsız diyerek derin bir iç çektim. Derhal düzeltmem gereken&nbsp;bir hata gibi gelmesine rağmen, bağımlılık kazanmamışhğı iyiydi.</p>

  <p>“Şiir yazıyorum,” dedi. Utanıyordu sanki. “Üç kitabım yayınlandı. Pek para getirmiyor ama seviyorum.”</p>

  <p>Koltuktan birkaç kitap alıp oturmam için boşalttığı sandalyeye yerleştirdim ve elinden tutup koltuğa çektim. İstememesine yahut istememeyi istememesine rağmen yanıma oturdu. Her saniyede bana kendini anlattığını hissediyordum. Kendime doğru&nbsp;çevirdim ve yüz yüze gelmek, yüzüne bakmak bile hoşuma gitti.&nbsp;Pek çok akla dolu, neredeyse beline dek uzanan koyu kahverengi&nbsp;saçları vardı. Gözleri saçıyla aynı renkteydi ve kenarlarında, yüzünün yegâne kırışıklıkları görülüyordu. Sağlığı için gerekenden&nbsp;biraz daha şişmandı. Balıketi herhalde en uygun sözcüktü. Bu&nbsp;nedenle yüzü dopdolu ve yuvarlaktı. Makyajsızdı; ruj bile sürmemişti. Evde, çevresinde ailesiyle, rahat ortamındaydı.</p>

  <p>Başımı omzuna yaslayınca sarıldı bana. Sonra kolunu çekti. Sonra bir daha sarıldı. Feci çekiciydi kokusu.</p>

  <p>“Anlamıyorum,” dedi.</p>

  <p>“Ben de,” dedim. “Ama anlamadıklarım herhalde senin kafanı karıştıranlar değildir. Ailen eve dönmeden önce ne kadar vaktimiz var?”</p>

  <p>“Portland’a, dünürlerime gittiler,” dedi. “Yarın dönecekler.” Bunu der demez, yalnızlığından, zayıflığından faydalanmaya kal-</p>

  <p>kaçağımdan korkarmış gibi bakmaya başladı.</p>

  <p>“İyi,” dedim. “Şenle konuşmam, öykümü anlatmam ve şeninkini öğrenmem gerekiyor. Ardından senden bir şey rica edeceğim.”</p>

  <p>“Kimsin sen?” dediTheodora. “Adın ne? Sen... Nesin?”</p>

  <p>“Ne miyim?”</p>

  <p>“Evet.” Önüne baka. Utanmış gibiydi.</p>

  <p>Çekip rahat bir konuma getirerek önce usulca, ardından kanı fazla uğraşmadan emmek için kendi akışını sağlayacak sertlikte&nbsp;boynunu ısırdım. Bir süre sonra, “Vampirsin demiştin,” dedim.</p>

  <p>Kucağına oturup başımı yasladığımda, arada uzanıp yalamaya devam ettiğimde dahi itiraz etmedi. Ötesi, kaçmaya kalkmamdan&nbsp;korkarmışçasına sarıldı bana.</p>

  <p>“Sen bir vampirsin,” dedi. “Gerçi okuduklarıma kalsaydı, uzun boylu, yakışıklı, yetişkin bir beyaz erkek olman gerekiyordu. Şans işte... Ama vampir olmalısın. Olmasan bunları nasıl yapabilirdin? Ben nasıl izin verebilirdim? iğrenç gelmesi ve ıstırap&nbsp;vermesi gerekirken başka nasıl böyle zevkli olabilirdi? Yaralar&nbsp;başka nasıl böyle çabucak iyileşip iz bırakmadan yok olabilirdi?”</p>

  <p>“Vampirlere inanmıyorsun ama.”</p>

  <p>“İnanmıyordum. Ve böyle ufacık... Senin gibi olabilecekleri aklıma gelmemişti hiç.”</p>

  <p>“Elfimsi ufaklık demişti biri bana.”</p>

  <p>“Doğru demiş.”</p>

  <p>“Bir bakıma doğru sahiden. Halkımın ölçütlerine göre çocuğum ama benim türüm sizden çok daha yavaş yaşlanıyor, ilave bir sorunum daha var: yaş anlamında senden büyük olabilirim.&nbsp;Ama hafızama göre daha doğalı birkaç hafta geçti.”</p>

  <p>“Nasıl?”</p>

  <p>“Dur,” dedim. Kucağından inmek istedim, izin vermedi. “Hayır,” dedim, “bırak.” Bıraktı. Yanma oturdum, omzuna yaslandım. “Üç veya dört hafta önce, buradan birkaç kilometre uzaktaki bir mağarada uyandım. Yer ve zaman konusu biraz muğlâk çünkü tamı tamına söyleyecek kadarını bilmiyorum. Mağarada ilk&nbsp;günlerinde kördüm ve sürekli bayılıp ayılıyordum. Istırap için-</p>

  <p>deydim ve başıma gelenlere dair hiçbir anım yoktu.”</p>

  <p>“Amnezi.”</p>

  <p>“Evet.” Kalanını anlattım. Hugh Tang’ı öldürdüğümü söyledim ama yediğimden bahsetmedim. Wright’ın beni bulmasını, yanma almasını ve babamla ağabeylerimi bulmamı... İna ve İna&nbsp;topluluklarına dair bildiğim az şeyi de anlattım. İnsan değilim,&nbsp;dedim. İnandı. Şaşırmadı bile.</p>

  <p>“Öyle bir topluluğa katılmamı mı istiyorsun?” dedi.</p>

  <p>“Evet ama şimdi değil.”</p>

  <p>“Şimdi değil mi?”</p>

  <p>“Babam bana bir ev yaptırıyor. Ev bitince bana gel... Kitapların ve diğer eşyan için uygun yer yaptırırım. Şiir yazabileceğin bir yer.”</p>

  <p>“Ne zaman?”</p>

  <p>“Bilmiyorum. Bir yılı geçmez.”</p>

  <p>Kafa salladı. “O kadar beklemek istemiyorum.”</p>

  <p>Şaşırdım. Kendi karannı vermesini sağlamaya özen gösteriyordum. Benle geleceğine inanıyordum ama bu kadar çabuk karar vereceğini düşünmemiştim. “Şu an için sana sunacak hiçbir şeyim yok,” dedim. “Babamın evinde kalacağım. Senin de gelebileceğini söyledi ama evini gördükten sonra sana benzer bir şey&nbsp;sunabilene dek beklemeyi yeğleyeceğini zannetmiştim.”</p>

  <p>“Sabrım yok,” dedi. “Şenle şimdi olmak istiyorum.”</p>

  <p>Söylediği, tahmin edebileceğimden çok daha hoşuma gitmesine rağmen, meraklanmıştım. “Neden?” dedim. Verebileceği cevabı tahmin edemiyordum.</p>

  <p>Şaşırmış, incinmişçesine kırpıştırdı gözlerini. “Sen neden beni istiyorsun?”</p>

  <p>Anlayabileceği şekilde nasıl söyleyebileceğimi düşündüm biraz. “Farklı, güzel bir kokun var,” dedim. “Sadece sağlıklı değil... Eh, açık, istekli ve yalnız kokuyorsun. Sana ilk geldiğimde önce&nbsp;korkmuştun ama sonra hoşuna gitmişti. Üzerinde başkalarının&nbsp;kokusu yoktu.”</p>

  <p>Kaşlarını çattı. “Yalnız koktuğumu mu söylüyorsun?” dedi. “Öyle galiba. Özlemli, muhtaç...”</p>

  <p>“Yalnızlığın kokusu olabileceği hiç aklıma gelmezdi.”</p>

  <p>“Neden istiyorsun beni?” dedim bir kez daha.</p>

  <p>Sarıldı bana. “Yalnızım,” dedi. “Sen gelene kadar yalnızdım. Küçük kızlığımdan beri ilk defa böyle hissettim kendimi. Beni istemeye devam etmeni umdum... En azından aklımı kaçırdığımı,&nbsp;hayal gördüğümü zannetmediğimde umudum buydu.” Durakladı biraz. “Bana ihtiyacın var,” dedi. “Başka kimsenin yok ama&nbsp;senin var.”</p>

  <p>“Ailenin yok mu?”</p>

  <p>“Var diyemem. Ev benim ve kızımla damadıma yardım edebilmekten memnunum ama eşim öldüğünden beri sahiden tek önemsediğim, tek önemseyebildiğim, şiirim oldu.”</p>

  <p>“Babamın evine eşyanın ancak bir kısmını getirebilirsin,” dedim.</p>

  <p>“Birkaç kutu kitap, bir-iki elbise yeterli.”</p>

  <p>Kuşkuyla baktım etrafıma. “Wright ile yarın taşınacağız. Sana ulaşabilmem için telefon numaran lazım. Fikrini değiştirmezsen&nbsp;bir dahaki Cuma eşyanı ve seni almaya geliriz.”</p>

  <p>“Söz mü?”</p>

  <p>“Söz.”</p>

  <p>“Bu gece kalacak mısın?”</p>

  <p>“Biraz. Yemek yedin mi?”</p>

  <p>“Yemek mi?” Yüzüme baktı. “Yemem gerek ama aklıma bile gelmedi. Normal yemek yiyor musun sen?”</p>

  <p>“Hayır.”</p>

  <p>“Peki. Gel, mikrodalgada bir şeyler ısıtırken bana eşik edersin. Şenle geleceksem öğün atlamamam gerekecek herhalde.” “Kesinlikle,” dedim ve eğilip beni öptüğünde ten temasımızın&nbsp;her saniyesinden haz duydum.</p>

  <div><img alt="" src="../Images/main-4.png" /></div>

  <p>Cuma günü kimse gelmedi.</p>

  <p>Gece yansından sonra Wright, Iosif’e telefon açtı. Verdiği numaraların hepsini denedi. İlkin yanıt gelmedi, ardından banda alınmış bir ses, aradığı numaranın kullanım dışı olduğunu söyledi. Wright birkaç kez daha denedi, sonuç değişmedi.</p>

  <p>“Oraya gitmeliyiz,” dedim.</p>

  <p>Bir an düşünceyle baktı, ardından, “Gidelim,” dedi.</p>

  <p>Ertesi günün bir kısmını arabada geçirebileceğimi düşünerek yataktan bir battaniye kaptım. Olasılıkları düşünmek istemiyordum ama aynı zamanda hazırlıksız yakalanmak da istemiyordum. Annelerimin evlerinden kalan yanık harabeler aklımdaydı&nbsp;ve görmezden gelemezdim.</p>

  <p>Wright, Iosif’in yerine nasıl gidileceğinden emin değildi. Minik yerleşim haritalarda yoktu elbette. Iosif in verdiği karttaki çizimi çözmek, sandığımızdan zor çıktı. Yolun sağında görünen bir yer arıyorduk ama umduğumuz yerde sapak bulamadık. Wright&nbsp;aksi yönü de denedi ama bir türlü bulamadık.</p>

  <p>Sonunda yapmak istemediğimi yapmak zorunda kaldım.</p>

  <p>“Böyle olmayacak,” dedim. “Genel anlamda doğru bölgedeyiz. Sen park edecek bir yer bul, ben gidip yerleşimi arayayım. Göremesem bile kokuyla bulabilirim.”</p>

  <p>Gitmemi istemiyordu. Arabayla aramaya devam etmemizi, gerekirse gündüz gelip bir daha denememizi istiyordu.</p>

  <p>Kafa salladım. “Hayır. Güvenli bir yer bulup park et. Gidip durumlarını şimdi görmem gerekiyor. Ve eğer... İyi değillerse, annemlerin başına gelene benzer bir şey söz konusuysa senin orada bulunmaman gerekir. Babam veya ağabeylerimden&nbsp;biri yaralıysa tehlikeli olacaktır. İstemeseler bile öldürebilirler&nbsp;seni.”</p>

  <p>“Ve yiyebilirler,” dedi Wright. Öyle bir şey mümkün mü, sormuyordu bile.</p>

  <p>Cevap vermeden dik dik baktım yüzüne. Ortakyaşarlar mı söylemişti yoksa tahmin mi etmişti? Bilmesi hiç hoşuma gitmedi&nbsp;ama bildiği açıktı. “Evet,” dedim sonunda. “Muhtemelen. Park et&nbsp;ve beni bekle.”</p>

  <p>Yol kenarının genişlediği bir yere çekti arabayı. “Burası uygun,” dedi. “Biri ne yaptığımı merak ederse uykumun geldiğini ve tehlikeye girmemek için kenara çekip kestirmeye karar verdiğimi söylerim.”</p>

  <p>“Gitmen gerekirse,” dedim, “daha güneyde, yol kenarında bekle beni. Ben seni bulurum. Bölgeden ayrılmak zorunda kalırsan...”</p>

  <p>“Bırakmam seni!”</p>

  <p>“Wright, dinle beni. Polisle veya bir İna’yla... Herhangi biriyle başın derde girecek gibi olduğu an beni bırak ve eve dön. Ben&nbsp;gelebildiğim zaman gelirim. Beni aramaya kalkışma. Eve dön.”</p>

  <p>Gitmem der gibi kafa salladı ama gidecekti. “Buradan kulübeme gelebilecek misin sahiden?”</p>

  <p>“Gelebilirim,” dedim. “Mecbur kalırsam gelirim.” Direksiyondaki elini tuttum. Kocamandı. Öptüm ve arabadan inmek için döndüm.</p>

  <p>“Shori!” dedi.</p>

  <p>Kapıyı açmıştım, durakladım.</p>

  <p>“Beslen,” dedi.</p>

  <p>Haklıydı. Kilometrelerce alan dolaşacak ve kim bilir neyle karşılaşacaktım. Kuvvetim yerinde olmalıydı. Kapıyı kapadım&nbsp;ve boynuna yetişebilmek için dizlerimin üzerinde oturdum. Beni&nbsp;kucağına aldı, öptü.</p>

  <p>Bu sefer derinlemesine ısırdım. Altımda kasılışım, sertleştiğini hissettim. Bir haftadan beri böyle ısırmamış, tam öğün kanını emmemiştim. Bu geceyi yeni evimizde geçirmeyi ummuştum.&nbsp;Kanını ciddi emdiğim zamanlarda aceleci davranmamayı, zevkten bitkinleşmesini, kanı kadar bedeninin de tadını çıkarmayı seviyordum. Ama şimdi zaman yoktu. Kucağında çabucak emdim&nbsp;kanını; biraz bekledim, iyileşmeye başlaması için yarasını birkaç&nbsp;dakika daha yaladım, onu ve kendimi rahatlattım. Sonunda boynuna sarıldım ve arabadan indim. “Dikkatli ol,” dedim.</p>

  <p>“Sen de,” dedi.</p>

  <p>Koşmaya başladım. Doğru bölgedeydik ama bana biraz güneyde kalmışız gibi geliyordu. Wright gereğinden önce sapmıştı. Geçecek arabalara ve yakalayabileceğim bir kokuya karşı dikkatli, yol boyunca ilerledim. Genel anlamda ağaçlarla yola bazen paralel gidip bazen yoldan ayrılan bir ırmak boyunca kuzeye ilerledim. Arada tek tük eve, bazı ev gruplarına, çiftliklere rastladım&nbsp;ama hepsi insanlara aitti.</p>

  <p>Neden sonra bir koku aldım. Tali yolu aramakla uğraşmadım. Kokuyu takip ederek koruluğa daldım, araçlarla neredeyse tümden gizlenmiş bir evin yanından geçtim. Özel mülke veya bozuk&nbsp;araziye aldırmıyordum. Tek aldırdığım havadaki kokular ve bana&nbsp;ne söyledikleriydi. Arada soluklanmak için durdum, rüzgâra dönüp kokulan birbirinden ayırmaya uğraştım. Koşarken gözden&nbsp;kaçırabilirdim bazı şeyleri. Kımıldamadan durup gözlerimi kapayarak derinlemesine soluk alıp verdiğimdeyse çok daha fazla&nbsp;kokuyu, insan, hayvan, bitki ve mineral kokulannı birbirinden&nbsp;ayırabiliyordum.</p>

  <p>Peyderpey değişim vardı. Bir süre sonra duman kokusunu aldım. Yeni değil, eski bir duman. Ve ayaklanmın, koşuşturan hayvanların, geçtiğim dar yollarda araç tekerleklerinin havalandınp dallara bulaştırdığı küllerin kokulan...</p>

  <p>Duman ve yanık et kokusu. İnsan eti ve îna eti...</p>

  <p>Babamla ağabeylerimin evleri, anneleriminkiler gibiydi. Evler, tüm yapılar tamamen yok edilmiş, yıkılmış, yanmış ve ayaklar&nbsp;altında çiğnenmişti. Babam ve ağabeylerim artık yoktular. Ölümün, ölülerin kokusunu alıyor ama göremiyordum. Kimin öldüğünü, kimin kurtulduğunu henüz anlayamamıştım. Biri ailemin&nbsp;erkek tarafını yok etmeye gelmişti ve annemlerin yerleşimindeki&nbsp;gibi, son derece titizlikle işini halletmişti.</p>

  <p>Iosif’in yerleşimi tuhaf, kötü kokularla, burada bulunmaması gereken, Iosif ve insanlarıyla alakasız kişilerin kokularıyla dolup&nbsp;taşıyordu. Kimindi bu bulduğum kokular? Kundakçıların mı?&nbsp;İtfaiyecilerin mi? Polisin mi? Komşuların mı? Belki hepsinin.</p>

  <p>Molozların arasında dikilip anlamaya gayret ederek etrafıma bakındım. Iosif ölmüş müydü? Stefan? Diğer üç ağabeyim ve ortakyaşarlarıyla henüz tanışmamıştım bile. Ölmüş müydü hepsi?&nbsp;Yaralanıp kaçmış, saklanmış kimse var mıydı?</p>

  <p>Derken aklıma Iosifin cemaatinden bazı ortakyaşarların yerleşim dışında çalıştığı hatta bazı zamanlarda başka yerde oturdukları geldi. Olan bitenden haberleri var mıydı? Yoksa yakında gelebilirlerdi. Iosif veya ağabeylerimden birine ihtiyaç duyarak&nbsp;geleceklerdi. Olan biteni gördükten sonra sadece yaşayabilmek&nbsp;için başka bir İna bulmaları gerekecekti. İşlerine yarar mıydım?&nbsp;Çok mu küçüktüm? Çok cahildim, orası kesin. Başka Ina topluluklarından haberleri vardı elbette. Daha önce gelip yıkıntıları&nbsp;görmüşlerse çoktan bir diğer cemaate sığınmış olabilirlerdi.</p>

  <p>Yangın ne zaman çıkmıştı? Günler önce, kesin. Soğumuştu çünkü hepsi. Bulduğum en taze insan kokulan bile en aşağı bir&nbsp;veya iki günlüktü.</p>

  <p>Peki, kim ve niye yapmıştı bunu? Önce annelerimin cemaati, şimdi de babamınki. Annelerime kimin saldırdığı konusunda Iosif’in bile fikri yoktu. Bilememesine feci kızmıştı. O bilmiyorsa&nbsp;ben nasıl bulabilirdim?</p>

  <p>Biri veya birileri ailemi hedef almıştı. Biri veya birileri, tüm akrabalanmı öldürmeyi başarmıştı. Eğer tüm bunlar bana insani&nbsp;özellikler katan deneylerle ilgiliyse -başka ne olabilirdi?- muhtemelen baş hedef bendim.</p>

  <p>Koşarak yerleşimi turlamaya başladım. Arada duruyor, kokulan daha dikkatle inceliyor, taze kokular, aile üyelerimden kurtulmuş, saklanan, iyileşen birine işaret edecek ipuçlan anyordum.</p>

  <p>Evlere ulaşımı sağlayan dar özel mülk yolunu buldum ve takip ederek iki şeritli bir yola vardım. Gözlerimi kapatıp Wright’ın&nbsp;beni beklediği yöne döndüm. Yanm saatte yanma ulaşabilirdim.</p>

  <p>Ama henüz gitmek istemiyordum. Öğrenebileceğim her şeyi öğrenmek, gözlerimle burnumun bana söyleyebileceği her şeyi&nbsp;duymak istiyordum önce.</p>

  <p>Geri döndüm. Kömürleşmiş levhalar, kararmış yıkıntılar, kırık camlar, tek başlanna dikilen bacalar, yanmış veya kısmen&nbsp;yanmış mobilyalar, ev eşyası, mutfak ve banyolardan kalan kırık&nbsp;fayanslar, ne oldukları anlaşılmaz, kapkara plastik topaklar, bir&nbsp;İna’nın öldüğü nokta...</p>

  <p>Kokuyu tanımaya uğraşarak kıpırtısız durdum; tanıyamadım çünkü henüz tanışmadığım bir erkeğe aitti. Kül ve kemiğe dönüşmüş, ölmüş...</p>

  <p>Tanımıyordum. Ağabeylerimden biriydi herhalde. Girmediğim üç evden birinde ölmüştü.</p>

  <p>Uzun süre dikildim orada. İnalann ölülerini ne yaptığını merak ettim. Nasıldı cenaze törenleri? Vampir araştırmalarımdan insan cenazelerine dair biraz bilgi toplamıştım. Ölüm, gömülme&nbsp;ve ölünün ölmeyene dönüşmesine nelerin yol açabileceğine dair&nbsp;bir araba yazı okumuştum. Bana hepsi zırva görünmüştü ama insanların ölülere belli bir saygı gösterdiklerini öğrenmiştim, lnalar&nbsp;için de böyle miydi acaba?</p>

  <p>Ailemin erkek ve dişi kısımlarının ölülerinden kalanlar ne olmuştu? Polis mi götürmüştü? Nereye götürürlerdi peki? Bunu Wright’a hatta belki Theodora’ya sormalıydım. Kütüphanede çalışıyordu Theodora. Bilmiyorsa bile öğrenmenin yolunu bilebilirdi.</p>

  <p>Ama bir şekilde elde edebilsem bile gömmekten yahut daha uygun bir yakma sonrasında külleri bir yerlere savurmaktan öte&nbsp;ne yapabilirdim? tna dinini, törenlerini bilmiyor, başka İna tanımıyordum.</p>

  <p>Bir başkasının öldüğü bir yer daha buldum. Bu seferki bir ortakyaşardı. Bir kadın. Tanışmadığım biri. Şükrettim. Biraz daha dolanıp babamın evinden kalanlara gittim. Yavaşça gezindim,&nbsp;yine tanımadığım iki ortakyaşarın öldüğü yerleri buldum. Derken iki tane tamdık buldum: IosiPin kocaman salonunda tanıştığım iki adam. Nicholas ve Yale... İkisinin öldüğü yerlere bakarak&nbsp;bir süre daha dikildim. Yakından tanımıyordum ikisini de ama&nbsp;daha bir hafta öncesinde sağlıklıydılar; yaşıyorlardı. Beni sevinçle karşılamış, Wright’a iyi davranmışlardı. Ölmüş, kendilerinin&nbsp;ve losif’in kokularını taşıyan iki yanık yığına dönüşmüş olmalan&nbsp;imkânsız görünüyordu gözüme.</p>

  <p>Derken, büyükçe bir yatak odasıydı diyebileceğim bir yerde, fazlasıyla Iosif kokan bir nokta buldum. Burada ölmüştü anlaşılan. Kaçmaya, çıkmaya çalışmış mıydı? Kapı veya pencereye&nbsp;yakın değildi bulduğum nokta. Öldüğünde sırtüstü yattığı izlenimi edindim. Vurulmuş muydu? Mermi bulamamıştım ama belki&nbsp;de polis temizlemişti hepsini. Barut kokusu vardıysa bile diğer&nbsp;yanma ve ölüm kokularına yenilmişti. losif’in yandığı kesindi.&nbsp;Küllerinden birazı hâlâ duruyordu. Evden ve eşyadan kalanlara&nbsp;karışmıştı.</p>

  <p>Ölmüştü.</p>

  <p>Öylece kalakaldım.</p>

  <p>Iosif ölmüştü. Daha yeni tanımaya başlamıştım ve ölmüştü. Daha yeni hoşlanmaya başlamıştım Iosif’ten. Ölmüştü.</p>

  <p>Hiçbir şey yapamayacağımı bilmenin verdiği öfke ve acıyla çö-meldim. Hiçbir şey yapamazdım. Ailem yok edilmişti ve gereğince yas bile tutamıyordum. Hatırlamıyordum çünkü.</p>

  <p>“Shori?”</p>

  <p>irkilerek sıçradım ve birkaç adım geri çekildim. Duygu ve düşüncelerime öyle dalmıştım ki birinin bana yaklaşmasına izin vermiştim. Ne duymuş ne de koku almıştım.</p>

  <p>Ama en azından beni şaşırtıp yerimden sıçratan kişiyi ürküttüğümü görebiliyordum. Hızla hareket etmiştim ve hava karanlıktı. Hareketlerimi izleyememiş, nereye gittiğimi görememiş gibi bakınıyordu etrafına. Derken beni gördü. Bense o anda insan olduğunu, karanlıkta iyi göremediğini, babamın kokusunu taşıdığını ve&nbsp;tanıdığım biri olduğunu kavradım.</p>

  <p>“Brook,” dedim.</p>

  <p>Yıkıntılara, ardından bana baktı. Yaşlar süzülüyordu yanaklarından.</p>

  <p>Yanma gidip sarıldım. O da bana sarıldı; sarsılarak ağlamaya başladı.</p>

  <p>“Bunlar olurken burada miydin?” diyebildi sonunda.</p>

  <p>“Hayır. Bu gece taşınacaktık biz.”</p>

  <p>“Biliyor musun? Şeyi... Iosif’i gördün mü?”</p>

  <p>Iosif’in öldüğü, küllerinden pek azmin durduğu yere baktım. “Kurtulamamış,” dedim.</p>

  <p>Ses çıkarmadan, dediklerimi anlamammışçasına kaş çatarak baktı bana. Derken bir ses çıkarmaya başladı. Önce hafif bir inleme gibiydi ama sonra akla ziyan uzunlukta, iç paralayan bir&nbsp;haykırışa dönüştü. Dizleri büküldü, yere çöktü. “Tannm,” diye&nbsp;ağladı, “Tanrım... Iosif... Iosif... ”</p>

  <p>Başka biri daha geliyordu.</p>

  <p>Brook’un bir arabayla geldiğim anladım. Kendi üzüntüme öyle dalmıştım ki bana doğru gelen bir insanın ses ve kokusunu&nbsp;kaçırmakla kalmamış, yaklaşan bir otomobili bile fark etmemiştim. Arabadan biri daha inmişti. Dişi bir insan... Elinde tabanca&nbsp;vardı ve bana doğrultuyordu.</p>

  <p>Brook’u bırakıp fırladım, var hızımla koştum ve beni takip edemeden atılıp tabancasını düşürdükten sonra kadını yakaladım. Kurşun yarası iyileşsin diye bir gün ve bir gece daha harcamak istemiyordum.</p>

  <p>Bu kadın da tanıştıklanmdandı. Ceüa. Stefan’m ortakyaşarlarından. Kokulanm bulamadığıma sevindiğim diğer iki kadınla birlikte mutfaktaydı o gece.</p>

  <p>Debelenirken kulağına eğilerek, “Celia, Shori’yim ben,” dedim. “Celia!” Ayaklarımı yerden kesmişti; bırakmadım.&nbsp;“Shori’yim ben,” dedim bir kez daha. “Debelenmeyi bırak. Canını yakmak istemem.”</p>

  <p>Debelenmeyi kesti. “Shori?”</p>

  <p>“Evet.”</p>

  <p>“Sen mi yaptın bunları?”</p>

  <p>Şaşakaldım. Mutfaktaki iki siyah kadından biriydi Celia. Sıcak, dost ve ilginç gelmişti gözüme o gece. Şimdiyse yüzünde öfke ve kederden başkası yoktu.</p>

  <p>Brook yanımıza geldi, “Celia, Shori bu,” dedi, “böyle bir şey yapmayacağını biliyorsun.”</p>

  <p>“Hugh’ya ne yaptığım biliyorum ama!” dedi Celia.</p>

  <p>Bıraktım Celia’yı. Hugh Tang, Stefan’ın ortakyaşarlarından^ı. Celia için aileden biriydi.</p>

  <p>Celia yumruğunu sıkınca bana vuracağını anladım. Yumruklarından önce birini, diğerini havada yakaladım. Tekme savurmaya kalkınca abanarak dengesini bozdum, yere yatırdım.</p>

  <p>Üstüne çıkınca şaşırdı; nefes nefese, kımıldamadan kaldı. Dimdik bakıyordu. Aklıma sakinleşmesini sağlayabilecek hiçbir&nbsp;söz gelmedi. Biraz öylece durduktan sonra kasları gevşedi.</p>

  <p>“Bırak, kalkayım,” dedi.</p>

  <p>Kımıldamadım.</p>

  <p>“Lütfen mi diyeyim?”</p>

  <p>“Canını yakmak istemiyorum,” dedim. “Ama bana saldırırsan yakarım.”</p>

  <p>Birkaç saniye baktıktan sonra kafa salladı. “Bırak beni. Saldırmayacağım.”</p>

  <p>Sözüne inandım ve bıraktım.</p>

  <p>“Iosif’in öldüğünü söylüyor,” dedi Brook.</p>

  <p>Celia derhal bana döndü. “Nereden biliyorsun? Burada miydin? Gördün mü?”</p>

  <p>Ellerini yakaladım, karşı koymasına aldırmadan losif’in öldüğü yere sürükledim. “Burada ölmüş,” dedim. “Kokusundan anlayabiliyorum. Sadece yanmış mı, yoksa önce vurulmuş mu,&nbsp;bilemiyorum. Mermi bulamadım. Ama burada ölmüş. Küllerinden birazı hâlâ burada.”</p>

  <p>Yüzlerine baktım. İkisi de ağlıyordu. İnanmışlardı bana. “İna cenaze törenleri veya ölüme dair inanışları hakkında hiçbir şey&nbsp;hatırlamıyorum,” dedim. “Sîzler yapılması gerekeni yapabilecek&nbsp;diğer İna ailelerini, losifin annelerini mesela, tanıyor musunuz?”</p>

  <p>Brook, “Anneleri II. Dünya Savaşı’nda, Rusya’da öldürülmüş,” dedi. Celia’yla bakıştılar. “Alışveriş ve akraba ziyareti için Seattle’a gitmiştik. Bu yüzden burada değildik. Ezbere bildiğim&nbsp;tüm Ina telefonları burada yaşayanlarla annelerininkilerdi.”</p>

  <p>“Ben de bizimkilerle annelerinin numaralarını biliyorum, hepsi o,” dedi Celia.</p>

  <p>Birden, nedendir bilmiyorum ama Celia’mn Brook’tan çok daha, çocuğu olacak kadar genç olduğunu fark ettim. Brook, Theodora yaşlarındaydı ama birkaç ufak belirti haricinde&nbsp;Celia’yla yaşıt görünüyordu. Demek genç yaşta ortakyaşarlığa&nbsp;başlamak bunu sağlıyordu; Wright tıpkı Brook gibi yavaş yaşlanacaktı.</p>

  <p>Düşüncelerimi tekrar yıkıntılara çevirdim. “Seattle’a ne zaman gittiniz?”</p>

  <p>Celia, “Beş gece önce,” dedi.</p>

  <p>“Akrabalarımı daha uzun süre ziyaret edemeyeceğim,” dedi Brook. “Annemle kız kardeşim benden çok daha hızlı yaşlanıyorlar ve sırrımı sorup duruyorlar.”</p>

  <p>Celia ile kaş kaldırıp aynı ifadeyle baktık. Brook bakışlarımızı fark etti, bakışlarını Iosif in öldüğü noktaya çevirdi, fısıldayarak,&nbsp;“Tanrım,” dedi.</p>

  <p>Derin bir nefes aldım, Celia’ya baktım ve yanlarından ayrılıp Stefan’ın evinden kalanlara yürüdüm. Bir şey demeden peşimden&nbsp;geldiler. Ben odaları dolaşıp Celia’yla tanıştığımda gördüğüm ikisi dâhil beş ortakyaşarın kokulannı saptarken sessizce beklediler.&nbsp;Derken iyice kararmış bir levhada yamulmuş bir mermi buldum.&nbsp;Çıkarmak için levhayı parçalamam gerekti; elime aldığımda hafif&nbsp;bir kan kokusu saptadım. Ortakyaşarlardan birine aitti. Mermi&nbsp;adamı delip ahşap levhaya saplanmıştı.</p>

  <p>Sonunda odalardan birinin penceresinin dibinde Stefan’ın yandığı noktayı buldum. Kaçmaya mı çalışmıştı? Ya da... Pencereden dışan ateş ediyor olabilir miydi? Kesin bilemezdim ama&nbsp;mücadele ederken can vermiş gibiydi.</p>

  <p>Celia’nın yanına döndüm. “Üzgünüm,” dedim. “Kurtulamamış.”</p>

  <p>Canını almışım gibi öfke ve acıyla baktı yüzüme. “Nerede?” dedi. “Nerede ölmüş?”</p>

  <p>“Şu tarafta."</p>

  <p>Peşimden, Stefan’m yan yatıp kollarıyla dizlerini sararak öldüğü yere geldiler.</p>

  <p>“Burada,” dedim.</p>

  <p>Celia yere baktı, çömeldi avucunu açarak küllerin üzerine koydu. Epeyce bir süre ses çıkarmadı. Doğuya, gecenin hafifçe ,&nbsp;aydınlanmaya başladığı yöne baktım.</p>

  <p>Bir süre sonra Celia kafasını kaldırıp Brook’a baktı. “Karşılık veriyormuş; ateş etmiş,” dedi. “Gündüz gelseler bile yapabilirdi... Gündüzleri zorlanırdı ama karşılık verecek kadar erken kalkabilirdi.”</p>

  <p>Brook başıyla onayladı. “Doğru.”</p>

  <p>“Ben de öyle düşünmüştüm,” dedim.</p>

  <p>Celia bana döndü. Gözlerini kapadı, yanaklarından yaşlar süzüldü. “Kesin bilemiyor musun?”</p>

  <p>“Hayır. Ama ateş edildiğini biliyorum. Bu evde kalanlardan birinin kanının kokusunu taşıyan bir mermi buldum. Ve Stefan’m duruşu... Bir şekilde bana karşılık verdiğini düşündürdü. Uma-nm birkaçını vurmuştur.”</p>

  <p>“Silahları vardı,” dedi Celia. “Iosif silahlardan hoşlanmazdı</p>

  <p>ama Stefan hoşlanırdı.”</p>

  <p>“Şafak yaklaşıyor,” dedim. “Beni Wright’m beklediği yere götürür müsünüz? Yolu tarif edebilirim.”</p>

  <p>Birbirlerine, sonra bana baktılar.</p>

  <p>“Beni Wright’a götürün, sonra peşimizden kulübesine gelirsiniz,” dedim. “Kısa zamanda başka yer bulmamız gerekecek yalnız. Kulübe ikimize bile küçük geliyor.”</p>

  <p>Brook, “Iosifin Arlington dışında bir evi var,” dedi. “Bazılarımız işe giderken veya ziyarete gelen akrabaları konuk etmek için kullanır. Üç yatak odası, üç banyosu var. Güzel bir yerdir ve bize&nbsp;aittir. Orada kalma hakkımız var.”</p>

  <p>Rahatlamıştım. “Daha iyi. Başka ortakyaşarlar da var mıdır orada?”</p>

  <p>Brook, Celia’ya baktı. “Ben pek gitmem oraya,” dedi. “Program nasıldı, hatırlamıyorum bile.”</p>

  <p>“Kimse yoktur bence,” dedi Brook. “Varsa... Bizden başkaları kaldıysa... Onlar da sana muhtaç, Shori.”</p>

  <p>Anladığımı belirttim. “Wright’a götürün beni,” dedim. “Sonra oraya gideriz.”</p>

  <p>Wright’ın yanına hüzün içinde, hiç konuşmadan dönüşümüz sırasında nihayet korkacak zamanı buldum. Bu iki kadının hayatları elimdeydi ve onlan nasıl kurtarabileceğimi bilmiyordum.&nbsp;Elbette emerdim kanlarım; istemiyordum ama yapardım. Babamın ve ağabeyimin kokulan vardı üzerlerinde. Neredeyse İna gibi&nbsp;kokuyorlardı ve iştahımı kaçırmaya yeterliydi bu. Ama kendimi&nbsp;zorlamam gerekse bile emerdim kanlannı. Yetecek miydi peki?&nbsp;Iosif pek fazla bir şey anlatmamıştı bana. Başka ne yapmam gerekirdi? Konuşabilirdim... Kanlannı emdikten sonra ne söylersem&nbsp;yapacaklardı. Yeterli miydi peki?</p>

  <p>Değilse ölecekler demekti.</p>

  <div><img alt="" src="../Images/main-5.png" /></div>

  <p>Babamın kendi ve ağabeylerimin ortakyaşarları için aldığı eve sık ormanların arasmdan geçen bir yoldan gittik; arada birkaç ev yahut çiftlik gördük. Tali yollar ve bir de ırmağı geçtik. Wright’a&nbsp;ırmağın bir adı olup olmadığını sordum.</p>

  <p>“Stillaguamish’in kuzey kolu o,” dedi. “Stillaguamish ne demek diye hiç sorma, bilmiyorum. Ama burada yaşayan Kızılderili kabilesinin adı bu.”</p>

  <p>Sonunda yol boyu dizili evlerin ve çiftliklerin daha rahat göründüğü bir bölgeye girdik. Gene çok ağaç vardı ama insan ve evcil hayvan kokulan daha yakın ve daha fazlaydı. Özellikle at&nbsp;kokulan yoğundu. Atlann kokularını Wright’in yaşadığı civarda&nbsp;dolaşırken tanımıştım. Yanlarına yaklaştığımda huzursuzlaşıyor,&nbsp;kıpırdanıyor, kaçıyorlardı. Kokumun atlan rahatsız ettiği açıktı.&nbsp;Buna karşın kokulan benim için “yuva” anlamı taşıyan öğelerden&nbsp;birine dönüşmüştü.</p>

  <p>Wright ile sohbet ederek iki kadının arabasını takip ediyorduk. Babamın cemaatinin başına gelenleri, Celia ile Brook’un Seattle’a gittikleri için kurtulduklarını anlatmıştım.</p>

  <p>“Ne demeli, bilmiyorum,” dedi. “Ciddi düşmanların var galiba. Gizlenip bilgi toplayabileceğimiz ve ne yapacağımıza&nbsp;karar vereceğimiz bir yer bulmamız lazım. Saldırganları bulabilirsek polisi onlara yönlendirmenin bir yolunu kestirebiliriz&nbsp;belki.”</p>

  <p>Wright konuşurken bundan çok daha fazlasını istediğimi fark ettim. İki ailemi katledenleri bulursak öldürecektim hepsini. Öldürmek istiyordum onları. Öldürmeliydim. Yeni ailemi başka nasıl güvende tutabilirdim?</p>

  <p>Yeni ailem...</p>

  <p>Usulca, “Wright,” dedim, göz ucuyla bana baktı. “Celia ve Brook bizle olacaklar. Mecburlar.”</p>

  <p>Biraz sessiz kaldıktan sonra, “Ölmeyecekler mi?” dedi Wright.</p>

  <p>“Ele geçirebilirsem ölmezler. Deneyeceğim.”</p>

  <p>“Onlardan besleneceksin.”</p>

  <p>“Evet.” Duraksadım. “Ne olacak, bilmiyorum. Bu konuda hiçbir anım yok. Iosif bir Ina ölüp ortakyaşarları açıkta kalınca&nbsp;yapıldığım söylemişti ama ayrıntılarını anlatmamıştı. Bilgiye bu&nbsp;kadar çabuk ihtiyaç duyabileceğimi... Bilemezdi.”</p>

  <p>“Brook ile Celia biliyordur belki.”</p>

  <p>Kafamı çevirip dışan baktım. Güneş iyice yükselmişti ve yağmur bulutlarına rağmen beni rahatsız edecek kadar panldamaya başlamıştı. Arka koltuğa uzanıp getirdiğim battaniyeleri aldım,&nbsp;sarındım. Gözlerim hariç, rahatladım.</p>

  <p>Wright, “Torpido gözüne bak,” dedi. “Güneş gözlüğü vardı galiba.”</p>

  <p>Torpido gözünü kurcaladım, nasıl açacağımı buldum ve gözlüğü aldım. Çok büyüktüler; burnumun üzerinden sürekli geri itmem gerekiyordu ama epey koyu renkteydiler. Anında rahatlamıştım. “Teşekkürler,” diyerek uzandım, yüzünü okşadım. Tıraş vakti geçmişti. Baş gösteren sert sakalı okşadım. O bile iyi geliyordu.</p>

  <p>Elimi tutup öptü. “Neden Celia ve Brook’a ne bildiklerini sormak istemiyorsun?”</p>

  <p>İç çektim. Lafını elbette unutmamıştı. “Utanç,” dedim. “Gurur... Hayatını kurtaracak ameliyatı nasıl yapacağını hastasına soran bir doktor düşünsene...”</p>

  <p>“Özgüvene faydası yok,” dedi. “Anlıyorum. Ama bildikleri bir şey varsa öğrenmen lazım.”</p>

  <p>“Öyle.” Derin bir nefes daha aldım. “Brook daha yaşlı. Belki önce ondan beslenir, bildiklerini öğrenirim.”</p>

  <p>“O kadar da yaşlı değildir. Aynı yaşta görünüyorlar.”</p>

  <p>“Öyle mi? Brook yirmi yaş kadar büyük hâlbuki.”</p>

  <p>“Ciddi mi?” İnanmış görünmüyordu. “Nasıl bilebiliyorsun?” Düşündüm. “Teninden biraz anlaşılıyor. Görüntüsü kadar&nbsp;kokusu önemli... Kokusu... Celia’dan çok daha fazla İna kokuyor Brook. Babamla, Celia’nın ağabeyimle kaldığından daha&nbsp;uzun süredir birlikteydi herhalde. Celia senin yaşlarında galiba.”</p>

  <p>Kafa salladı Wright. “Brook’un kırışıklığı falan yok. Göz kenarlarında bile.”</p>

  <p>“Biliyorum.”</p>

  <p>“Saçında da ak yok. Boyuyor mu diyorsun?”</p>

  <p>“Hayır.”</p>

  <p>“Yirmi yıl sonra da böyle genç mi görüneceğim yani?” Gülümsedim. “Öyle.”</p>

  <p>Bana bakarak zevkle sırıttı.</p>

  <p>“Geldik galiba,” dedim. Önümüzdeki otomobil saptı ve tek katlı, büyükçe bir çiftlik evinin yoluna girdik. Çevrede başka ev&nbsp;yoktu. Brook biraz gidip durunca Wright, “Sen inme bir dakika,”&nbsp;diyerek arabadan indi ve iki kadının yanma gitti. Merakla kulak&nbsp;kabarttım. Arabaları az ileride gördüğüm garaja koymak istiyordu. Evin losif’in ailesiyle bağlantısı endişelendiriyordu Wright’i.&nbsp;Katillerin evi bilebileceği kanısındaydı.</p>

  <p>Geri döndüğünde, “Dinledin, değil mi?” dedi.</p>

  <p>“Haklı olabilirsin,” dedim. “Bir süre burada oturabiliriz diyordum ama belki de oturmamalıyızdır. Polis bile losif hakkında bilgi almak için gelebilir.”</p>

  <p>Arabayı garaja çekti. Garaj üç arabalıktı ama içinde başka araba yoktu. “Doğru söylüyorsun,” dedi. “Ama benim kulübeyi&nbsp;de kullanamayız artık. Amcamla yengeme ayrılacağımı söylemiştim.” Duraksadı. “Aslında çıkmamı söylediler gibi. Şey... Eve kız&nbsp;getirdiğimi zannediyorlar.”</p>

  <p>Güldüm.</p>

  <p>“Yengem birkaç gece önce kapıyı dinlemiş. Amcama ‘seks sesleri’ duyduğunu söylemiş. Amcam anladığını, bir zamanlar kendinin de genç olduğunu söyledi. Ama evden çıkmam gerektiğini çünkü yengemin anlamadığını belirtti.”</p>

  <p>Kafa salladım. “Yetişkinsin sen. Ne bekliyorlardı?”</p>

  <p>Kolunu belime doladı. “Şükret ki seni görmediler.” Şükrediyordum zaten. Battaniyelerimle arabadan indim, gölgede bekledim ve Brook arka kapıyı açınca içeri daldım. Evin&nbsp;arka tarafından da görünen bir ev yoktu çevrede. Çevrede insanlar vardı; kokularını alabiliyordum. Ama epey uzaktaydılar ,ve&nbsp;herhalde ağaçlar yüzünden görünmüyordu evleri.</p>

  <p>İçerisi, odalar temizdi. Dolaplarda tabaklar ve türlü malzeme vardı. Konserveler, donmuş yiyecekler, temiz havlu ve çarşaflar...&nbsp;“Kural,” dedi Brook, “evi daima temiz ve eksiksiz bırakmaktır.”&nbsp;“Bir yerde karar kılalım,” dedim. “Sîzlerle konuşmam lazım.”&nbsp;Wright gidip yan kapıdan dışan baktı. Sonra odaları teker&nbsp;teker incelemeye koyuldu. Konuştuğumda dönüp bana baktı.&nbsp;Omuz silktim, “Fikrimi değiştirdim,” dedim.</p>

  <p>“Ne konuda?” dedi Celia. Baktığımda terlemeye başladığını fark ettim. Ev serindi oysa. Brook içeri girer girmez soğuktan ya-kınmıştı. Kaloriferi açmıştı ama ev henüz ısınmaya başlamamıştı.&nbsp;Buna karşın Celia terliyordu. Korkuyordu.</p>

  <p>Hepimiz salonda oturacak yer bulana dek bekledim. “Aile olmamız konusunda,” dedim.</p>

  <p>İkisi de huzursuz bir ifadeyle bakıyordu.</p>

  <p>“Başka bir Ina tanıyorsanız, ona gitmek isterseniz şimdi, gi-debiliyorken gitmelisiniz,” dedim. “Yoksa ve bana katılacaksanız yardımınıza muhtacım.”</p>

  <p>“Buradayız,” dedi Celia. Alnında biriken teri silerken eli titriyordu. “Başka kimseyi tanımadığımızı biliyorsun.”</p>

  <p>“Siz de hafızamı kaybettiğimi biliyorsunuz. İna’sı ölmüş ortakyaşarlara ne yapılacağına dair hiçbir anım yok. Iosif biraz anlatmıştı ama eğer bir şey, herhangi bir şey biliyorsanız bana anlatmanız hayrınıza olur.”</p>

  <p>Brook başıyla anlamış gibi yaptı. “Ne bildiğini merak ediyordum,” dedi. Iç çekti. “Çocuk olman beni biraz korkutuyor ama en azından dişisin. O sayede kurtulabiliriz.”</p>

  <p>“Neden?” dedim.</p>

  <p>Şaşırmıştı. “Onu da mı bilmiyorsun?” Bir daha, kuvvetle iç geçirdi. “Dişi İnaların zehri, erkeklerinkinden güçlüdür. losif anlatmıştı. Eski zamanlarda İna kadınlarının eşlerini ele geçirmeleriyle ilgiliymiş.” Gülümsedi. “Bugünlerde İna kadınlan oğlan ve&nbsp;kızlarına eş buluyor ve hepsi gayet medeni şekilde hallediliyor.&nbsp;Ama çok eskilerde kız kardeşler, erkek kardeş gruplarını ele geçirmek için rekabet edermiş ve kapışma yahut yarış diyelim, kimyasalmış. Bir kız kardeş grubunda, bir grup erkek kardeşi elde&nbsp;tutacak zehir varsa sağlıklı çocuklar doğurabiliyormuş ve oğlanların yaşı geldiğinde güvenle babalarının yanına gidebiliyorlar-mış. Kızlarınınsa zehirleri daha güçlü oluyormuş.”</p>

  <p>“Oğlanlannki de öyle olmuyor muymuş?” dedi Wright.</p>

  <p>“Evet. Ama İnalarda rekabet dişiler arasındadır. İnsanlarda erkeklerin rekabeti gibi... Çok eskilerde kocaman, kuvvetli bir&nbsp;erkek, diğerlerini ezip birden çok eş edinebilir, genlerini pek çok&nbsp;çocuğa aktarabilirdi. Genleri oğulları kadar kızlarına da aktarılırdı elbette ama sonuçta kızları, oğullarından daha ufak tefek,&nbsp;daha güçsüz olurdu. İna çocukları, ebeveynlerinden daha güçlü&nbsp;zehirlerle doğarlar ama sonuçta kızlarınki hep daha üstündür. Bu&nbsp;açıdan İna toplumu anaerkil sayılabilir. Ve Shori gibi bir ufaklık ciddi bir güç anlamına gelebilir.” Soluklanarak Celia’ya baktı.&nbsp;“İna erkekleri bir anlamda bize, ortakyaşarlara benzerler. Bir kız&nbsp;kardeş grubunun zehrine bağımlılaşırlar. Eşleşmek bu anlama&nbsp;gelir. Bağımlılaştıklan anda başka dişileri dölleyemezler ve arada&nbsp;kendi dişilerine ihtiyaç duyarlar. Benim... Iosif’e ihtiyaç duymam&nbsp;gibi.”</p>

  <p>İna üremesi ve tarihi üzerine benden çok daha fazlasını biliyordu. losif’le o kadar yıl geçirdikten sonra elbette bilecekti. Gene de bunları ondan duymak huzurumu kaçırmıştı. Rahatsızlığıma aldırmamayı denedim. “Uzun süredir Iosif’leydin,” dedim.</p>

  <p>“Evet,” dedi ve bakışları boşluğa takıldı. “Yirmi iki yıl.” Elleriyle yüzünü kapadı, ağlamaya başladı. Celia gibi, bana göre fazlasıyla büyüktü ama o an için küçücük, yardıma muhtaç göründü gözüme. Ama dokunmak, el sürmek istemiyordum. Yakında mecbur kalacaktım.</p>

  <p>lüü | yavru kii$</p>

  <p>Gözyaşlan arasında, “Ondan önce öleceğimi <span style="font-style: italic;">biliyordum</span> baştan beri; öylesi iyiydi,” dedi. “Kendisine katılmamı teklif ettiğinde ne hevesliydim! Sevdim onu ben! Ve hiç ama hiç yalnız kalmayacağımı sanmıştım! Babam... Öldüğünde sekiz yaşındaydım. Erkek kardeşim yedi yaşında boğuldu. Ablamın kocası, evlilikleri&nbsp;ikinci yılını doldururken kansere kurban gitti. Sonunda onca ıstıraptan kurtulmanın yolunu bulduğumu zannetmiştim; bir daha&nbsp;hiç yalnız kalmayacaktım.” Ağlıyordu hâlâ.</p>

  <p>“Iosif’in kızıyım ben,” dedim. “Zehrimin yeterince güçlü çıkmasını ve benle kalmanızı umuyorum. Aynı olmayacak, biliyorum ama en azından yalnız kalmayacaksınız. Benle kalmanızı istiyorum.”</p>

  <p>“Neden?” dedi Celia. “Bizi tanımıyorsun bile.”</p>

  <p>“Amnezi yüzünden kimseyi tanımıyorum,” dedim. “Wright’ı tanımaya başladım. Bir de Theodora adında bir kadın var. Onu&nbsp;da tanıyorum. Ve Celia, kendimi de yeni tanımaya başlıyorum.”</p>

  <p>Bir süre yüzüme öylece baktıktan sonra titreyerek oturduğu yere büzüldü. “Nefret ediyorum bundan!” dedi. “Nefret!”</p>

  <p>Ina’smı kaybeden ortakyaşar böyle davranıyordu demek. En azından Celia böyleydi: kuşkucu, sinirli, korkmuş... İkisi de ağlıyordu ama Celia, Stefan’dan, Brook’un losif’ten kaldığından daha&nbsp;uzun süre ayrı kalmıştı herhalde.</p>

  <p>Kalktım, dokunmamı istemediğini açıkça belirtmesine aldır-mamaya çalışarak Celia’nın yanma gittim. Elinden tutup ayağa kaldırdıktan sonra yatak odalarından birine götürmeme itiraz etmeme sağduyusunu gösterdi.</p>

  <p>Koca yatağa yatırırken bir kez daha, “Nefret ediyorum bundan,” diyerek kafasını öte yana çevirdi. İyice Stefan kokuyordu ve cidden dokunmak istemiyordum ona. Theodora veya Wright’ın&nbsp;keyfini sürmek yerine Celia’ya dokunmaya zorluyordum kendimi.</p>

  <p>Celia kafasını çevirdi ve yüzümdeki ifadeyi gördü. “Sen de istemiyorsun,” dedi. Tekrar ağlamaya başladı. Vücudu kaskatıydı.</p>

  <p>“Elbette istemiyorum,” diyerek yanma oturdum. “Stefan her tarafına ‘dokunmayın’ anlamına gelen koku uyarıları yerleştir-</p>

  <p>miş. İnalann birbirlerinin ortakyaşarlarına bulaşmadan nasıl bir arada yaşayabildiklerini merak etmedin mi hiç?”</p>

  <p>“Oluyor bazen öyle şeyler.”</p>

  <p>“Ama sadece yeni gelen ortakyaşarlarla, değil mi?”</p>

  <p>“Amnezin var ama biliyorsun bunu, öyle mi?”</p>

  <p>“Ölü değilim ben, Celia. Duyulanm açık. Bilmemem mümkün değil.” Üst düğmelerini çözdüm. “Bilmediğim, sana ne olacağı... İyiye varmayabilir.”</p>

  <p>“Korkuyorum,” dedi Celia.</p>

  <p>“Dayan. Dayan ve kımıldama. Daha sonra, elimden geldiğince telafi edeceğim.”</p>

  <p>Isırdım. Normalden çok daha hızla ısırdım çünkü kokusu katlanılır gibi değildi. Yapacaksam çarçabuk yapmalıydım.</p>

  <p>Hafif bir çığlık attı ve ardından debelenmeye, benden kurtulmaya, bana vurmaya çabaladı. Sabitlemek için iki elimi ve bacaklarımı kullanmak zorunda kaldım. Biraz daha iri yarı olsa&nbsp;bayıltmak zorunda kalacaktım. Öylesi daha iyi olurdu belki. Yabancıların, odalanna dalıp kanlarım emdiğimde yaptıkları gibi&nbsp;beni kabullenmesini bekledim. Kabullenemedi ama. Tuhafı, bir&nbsp;an bırakıp kımıldamadan yatmasını emretmek aklıma bile gelmedi. Bir yabancıya yapabilirdim ama ona emretmeyi akıl edemedim.</p>

  <p>İlk çığlıktan sonra haykırmamayı başardı ama kanını emmeyi bırakana kadar debelenip durdu. Sadece tadına bakmış, karnımı&nbsp;doyurmamıştım. Bu kadarına ancak dayanabilmiştim. Yetmesini&nbsp;umuyordum.</p>

  <p>Kanını emmeyi kestiğimi anlamasını bekledim. Anlayınca debelenmeyi kesti, bıraktım. “Canını acıttım mı?” dedim.</p>

  <p>Sessizce ağlıyordu. Akmaya devam eden kanı yalamak için uzanınca kasıldı, irkildi. Omuzlarımdan tuttu ama sertçe itmeme-yi başardı. Yalamaya devam ettim. Yaranın iyileşmesi için şarttı.</p>

  <p>“Stefan yaptığında bayılırdım zevkten,” dedi.</p>

  <p>“Öyle olması gerekir,” dedim. Hiç zevk almıyordum gerçi. Görevimi yerine getirir gibiydim. “Ayrıca yaranın temizlenmesini ve iyileşmesini sağlayacak. Bir gün yine zevkli gelecek.”</p>

  <p>Biraz gevşemişti; bağlantıyı kurabilmeye başladığımı düşündüm. “Belki,” dedi, “belki senin de üzerinde uyarı kokuları vardır. Yani... Paniğe kapıldım. Kontrolümü kaybettim. Isırığın canımı acıtmadı ama... Feciydi.” Ürpertiyle benden uzaklaştı.</p>

  <p>“Daha iyi misin peki?” dedim.</p>

  <p>“Daha iyi?”</p>

  <p>“Titremen geçti.”</p>

  <p>“Ha, evet. Sağ ol... Herhalde..</p>

  <p>“Birbirimizden ne zaman zevk almaya başlayabiliriz, bilmiyorum ama şu an önemlisi, düzelmen. Bir sonraki daha kolay ve daha rahat geçecektir.” Isırmıştım artık; öyle olacaktı. Söylemek&nbsp;daha uygun gelmişti gözüme.</p>

  <p>“Umarım."</p>

  <p>Yatakta kendi başına bıraktım Celia’yı. Kalsaydım uyuyama-yacaktı. Kalsam ben de uyuyamazdım.</p>

  <p>Banyoya gittim, yıkandım ve öylece kalakaldım. Birazdan Brook’a gitmek zorunda kalacaktım. Ne kadar gecikirsem o kadar zor gelecekti gitmek. Belki Brook, Celia kadar muhtaç görünmediğinden daha az sorun çıkarırdı. Ya da belki onca zamandır&nbsp;Iosif’le olduğundan çok daha zorlanacaktık. İki yüz yaşına kadar&nbsp;yaşaması mümkünken yirmi iki yıl çok sayılır mıydı? Ne yaptığımı bilseydim keşke.</p>

  <p>Celia’nm uyuyakalana kadar hıçkırarak ağlamasını, Wright’m mutfakta bir şeylerle uğraşmasını, Brook’un bir başka odada&nbsp;usulca soluk alıp verişini dinleyerek küvetin kenarında uzun&nbsp;süre oturdum. Brook uyumuyordu ama etrafta dolanmıyordu. Ya&nbsp;oturuyor ya da yatıyordu. Beni bekliyordu herhalde.</p>

  <p>Kalkıp yanına gittim.</p>

  <p>Beni görünce, “Beklersin diye düşündüm,” dedi, “istersen yanna kadar bekleyebilirsin. Ben şimdilik iyiyim. Titreme falan&nbsp;gelmiyor.”</p>

  <p>Iç çekmedim. Hiçbir şey demedim. Doğrudan yatağa gidip yanma uzandım. Gözümü kaparsam babamın kokusu iyice şiddetleniyordu. Neredeyse Iosif’in yanında yatmak gibiydi. Iosif e</p>

  <p>güvenmeye hatta Iosif’ten hoşlanmaya başlamıştım; yeni fark ediyordum. Babamı hiçbir açıdan iştah açıcı bulmuyordum.</p>

  <p>“Atlatacağız bunu,” dedim. “Şu anda hissettiklerin geçecek.” İç çekerek gözlerini kapadı. “Umarım,” dedi. “Haydi.”&nbsp;Isırdım. Bittiğinde yastığa yüzünü gömerek ağlamaya başladı. Benden bulduğu huzur, Celia’nın bulabildiğinden öte değildi;&nbsp;bense her ikisinde de herhangi bir huzur bulamamıştım. Aradığımı Wright’tan edinebilme umuduyla çıktım. Wright salonda&nbsp;oturmuş, sandviç ve patlamış mısır eşliğinde, daha önce dikkat&nbsp;etmediğim televizyonu izliyordu. Beni görünce uzaktan kumandayı alıp izlediğini durdurdu.</p>

  <p>“Kablolu yayın yok,” dedi. “Ama tonla film ve eski TV dizisi var.” Raflara dizili akset ve DVD’leri işaret etti. “Nasıl gitti?”</p>

  <p>Kafa sallayarak kolçağına oturdum. Ailemize iki yabancı sokmama gücenerek benden uzaklaşacağından endişeliydim ama uzandı ve beni kucağına aldı. Kollarının arasında aradığım huzuru buldum. Memnuniyetle iç geçirdim.</p>

  <p>“Feciydi,” dedim. “Ama artık daha iyi dürümdalar.” Dışarıdakileri ilk o an duydum. Önce iki, ardından doğrulup&nbsp;kulağımı Wright’in kalp atışlarından ayırdığımda daha fazla kişi&nbsp;duydum. Kaç kişiydi, kestiremedim.</p>

  <p>Benzin kokusu hemen ardından geldi.</p>

  <div><img alt="" src="../Images/main-6.png" /></div>

  <p>Dönüp Wright’a fısıldadım: “Katiller dışarıda.” Elimle ağzını örttüm. “Şu anda dışarıdalar. Silahları ve benzinleri var. Git, Brook ile Celia’yı kaldır. Ses çıkarmadan. Onları emniyete al; gözünüz&nbsp;yan kapıda olsun. Yolu açtığım anda çıkın. Beni merak etmeyin.&nbsp;Bana yardıma da kalkışmayın. Git şimdi.”</p>

  <p>Kucağından indim, uzanan ellerini ittim; battaniyeyle güneş gözlüğünü aldım ve yan kapıya gittim. Ön ve arka kapıda iki&nbsp;adam (insan) vardı ve en az bir kişi koridorun bitişindeki yan kapıya gidiyordu ama oraya varamadan kapıdan çıkıp üç basamağı&nbsp;aşarak yere indim.</p>

  <p>Adamlar evin etrafına, yere saçılması için sessizce ahşap kaplama kısımlara atarak, benzin döküyorlardı. Battaniyemi yaprak döken bir meşenin yanma, yere attım. Ağaç, eve, evin başına geleceklerden kurtulamayacak denli yakındı. Ama bana gölgesini&nbsp;sunuyordu ve beni alevlerden koruyabilirdi. Gözlüğü taktım ve&nbsp;avlu tarafından, becerebildiğimce sessiz benzin dökerek yaklaşan&nbsp;adama döndüm.</p>

  <p>Öldürdüğüm geyiklerden farkı yoktu. Avdı. O günkü ilk ge-yiğimdi. Daha nedir diyemeden sırtındaydım. Bir elimle ağzını kapadım, bacaklarımla beline sarıldım ve diğer elimle çenesinden&nbsp;tutup boynunu kırdım. Yere yıkılırken gırtlağını parçaladım. Ses&nbsp;çıkarmasını istemiyorum.</p>

  <p>Silahı vardı. Büyük, tuhaf bir silah. Namlusundan tutup çıktığım kapıdan içeri, eve attım. Ardından öldürdüğüm adamın bidonunu meşenin altına götürdüm.</p>

  <p>Bir diğeri arka taraftan geliyordu. İkinci geyiğimdi ve işini ilki kadar çabuk bitirdim. Birilerine zarar vermeden hızımı ve&nbsp;gücümü kullanabilmek neredeyse huzur vericiydi. Ailelerimin&nbsp;katledilişinde rol oynadığı kesin iki kişiyi öldürmekse çok iyi&nbsp;gelmişti.</p>

  <p>Evden birisi yan kapıyı aralayınca iki elimle gelmelerini işaret ettim. Aynı anda birileri iki veya üçüne bir şey fırlatarak pencereleri kırdı. Arka tarafta biri benzini tutuşturdu ve alevler evin,&nbsp;temizlediğim cephesi hariç üç yanını sarıverdi. Pencerelerden&nbsp;yangının evin içinde de çıktığını görebiliyordum.</p>

  <p>Wright, Celia ve Brook evden sessizce çıkamadılar ama alevlerin gürültüsü çıkan seslerin, en azından adamlara ulaşmasını engelledi. Wright’in elinde içeri fırlattığım silah vardı. İkinci&nbsp;adamın silahını Celia’nm eline tutuşturdum. İki kadın arasında,&nbsp;silah kullanmayı onun bilme olasılığı daha yüksek görünmüştü&nbsp;gözüme. Bir şeyler diyecekti, elimle ağzını kapadım.</p>

  <p>Kabullendi ve Brook’la beni aralanna alacak şekilde durdular. Celia önü, Wright arka tarafı görüyordu şimdi.</p>

  <p>Alevlerin sıcağı yüzünden gerileyen ama pozisyonunu korumaya gayret eden Wright’in yanma gittim. Bana dönünce ses çıkarmaması için dudaklarına dokundum. Ardından önüne geçtim ve onun duymayıp benim duyduğum seslere göre ilerledim. İkinci kez elini itmem gerekti. Biri daha, belki arkadaşlarını merak&nbsp;ettiği için koşarak geliyordu. Üçüncü geyiğim. Mecbur kalana&nbsp;kadar ses çıkarmamamız gerekiyordu.</p>

  <p>Kaç kişi kalmıştı geriye? Kaç kişiydiler? Kulak kabartıp tahmin edecek vakit yoktu; daha önceden işittiklerimi düşünmeye çalıştım. Ama dikkatim, Celia’nm elindeki silahın boğuk&nbsp;ve hızlı takırtısıyla bozuldu. Ön taraftan gelen bir adamı vurmuştu.</p>

  <p>Adam devrildi. Celia’nm silahından çıkan tuhaf, boğuk sesi kimse duymasa bile düştüğü muhakkak görülmüştü. Sürprizimiz&nbsp;bozulmuştu.</p>

  <p>Öldürdüğüm adamın silahım kaptım, diğerlerine bağırdım ve var gücümüzle ağaçlara koştuk. Bu sayede durumu fark edip geleceklere karşı siper alacaktık.</p>

  <p>Ağaçlara zamanında yetişebildik. Ben, eve uzanan dalları çoktan alev almış meşenin altında, Brook’laydım. Silahı eline verdim; kaşlarını çatarak aleti inceledi. Bu sırada Wright ile Celia ateş etmeye başlamıştı. Adamlar da evin ön ve arka tarafından&nbsp;ateş ediyorlardı ama arkasına saklanacakları fazla bir şey bulunmadığından doğru dürüst nişan akmıyorlardı. Biz ağaçları kullanıyorduk; onların elindeyse sadece alevlere boğulmuş ev vardı.&nbsp;Siper için ağaçlara koşsalar Wright ile Celia’ya açık hedef teşkil&nbsp;edeceklerdi. Kurtulursak Wright ile Celia’ya bana ateş etmesini&nbsp;öğretmelerini söyleyecektim.</p>

  <p>Derken uzaktan siren sesleri geldi. Duyduğum anda, silahlılar veya polise yakalanmadan nasıl kaçabileceğimizi düşünerek donakaldım. Brook kafasını kaldırdı; sirenleri o da duymuştu anlaşılan.</p>

  <p>Kalan adamların koştuklarını, ayak seslerinin bizden uzaklaştığını duydum. Ağacın arkasından çıktım; geride kim kaldıysa hedef sundum.</p>

  <p>Kimse ateş etmedi.</p>

  <p>Garaja koştum, kapılarından birini açtım ve Wright, Celia ve Brook’un dikkat ettiklerini umarak evin yanma bir bakış attım.</p>

  <p>Üçü de koşarak geliyordu.</p>

  <p>Diğer kapıyı da açtım ve arabalara doluşana kadar bekledim. Ardından ben de bindim ve yola düştük.</p>

  <p>Acele etmedik. Wright hızlanmamız, bizi görüp polise bildirebilecek hiç kimsenin dikkatini çekecek şeyler yapmamamız gerektiğini söylemişti çünkü. Bu sefer önderlik ondaydı; haliyle&nbsp;Brook hızlanmadı. Evi görecek ya da evi yangın sonrasında terk&nbsp;ettiğimizi (arkada cesetler bırakarak) polise bildirecek denli yakında herhangi bir komşu yoktu. Ötesi, silahlar o kadar az ses&nbsp;çıkarmıştı ki evler birbirlerinden bu kadar uzakken insan kulaklarına herhangi bir gürültü gittiğinden dahi kuşkuluydum. Ama&nbsp;dumanın birilerinin dikkatini çektiği kesindi. Muhtemelen önce&nbsp;itfaiye çağrılmıştı. İtfaiyeciler gelecek, yangına girişecek, cesetleri bulacak ve polis bundan sonra aranacaktı. İzleyecek soruşturmadan uzak durmamız şarttı. Wright’in televizyonunda, bizi bu&nbsp;durumdan kurtaracak herhangi bir hikâye uyduramayacağımıza&nbsp;inanacak denli çok polis dizisi izlemiştim.</p>

  <p>“Nereye gidiyoruz?” dedim.</p>

  <p>“Of,” dedi Wright. “Bilmiyorum. Şimdilik kulübeye döneceğiz herhalde.”</p>

  <p>“Hayır,” dedim. “Öndeki evde akrabaların var. Kimseyi onlara yönlendirmemek lazım.”</p>

  <p>“Olabilir mi öyle bir şey diyorsun? O adamlar her kimse artık, beni tanımıyorlardır.” Kafa salladı. Yaşadıklarımız, birdenbire kaldıramayacağı kadar fazla gelmiş gibiydi. “Her kim... Kim sahiden? Neden bizi öldürmeye uğraşıyorlar? Hayatımda hiç kimseye ateş etmemiştim. Aklıma bile gelmemişti.”</p>

  <p>“Yaşıyoruz sonuçta,” dedim.</p>

  <p>Yan gözle baktı. “Ya, öyle.”</p>

  <p>“Birkaç kilometre sonra duracak bir yer bulmamız lazım. Celia ve Brook’la konuşmamız, kalabileceğimiz başka bir yer biliyorlar mı, sormamız gerekiyor.”</p>

  <p>“Bildikleri her yer muhtemelen ayrıldığımız ev kadar tehlike arz edecektir.”</p>

  <p>İç geçirdim. Haklıydı. “Uzaklaşmalıyız,” dedim. “Brook’un yirmi iki sene Iosif’le yaşadığı halde annelerimden başka bir akraba veya iş arkadaşı tanımaması inanılır gibi değil.”</p>

  <p>“Onu ben de düşündüm,” dedi Wright. “Yalan mı söylüyor diyorsun?”</p>

  <p>Biraz düşündüm. “Yalan söylediğini zannetmiyorum. Bence sandığından fazlasını biliyor. Belki Iosif bildiklerini yahut duyduklarını aile dışından kimseye söylememesini emretmiştir. Şu&nbsp;haldeyken türümden başka binlerini aramaya nereden başlarım,&nbsp;bilemiyorum. Aramalı mıyım, onu da bilemiyorum. Başkalarının ölmesini istemiyorum ama bir şeyler yapmalıyım. Katillerin&nbsp;kim olduklarını ve bizi niye öldürmek istediklerini öğrenmem&nbsp;şart. Tabii engellemenin, durdurmanın yolunu da bulmalıyım.”</p>

  <p>Duraksadım, huzursuzca kımıldandım. Yüzümde ve kollarımda hafif yanıklar baş göstermişti ve ceketim evde kalmıştı. “Wright,”&nbsp;dedim, “ceketini alsam çok üşür müsün?”</p>

  <p>“Ne?” dedi, bana baktı. “Ha.” Ceketini çıkarmasına yardım ettim. Ceketi alınca, herhalde meşenin dibinde bıraktığım battaniyeyle yaptığım gibi sarındım. Ceket sıcaktı ve Wright kokuyordu. Çok rahatlatıcıydı.</p>

  <p>“Şenle ikimiz dikkat çekeriz,” dedi Wright. “Ama bir mağazaya Celia’yla gidebilirsin. Kızısın zannederler. Kendine uygun giysiler, kapüşonlu bir ceket hatta eldiven ve gözlük alabilirsin.”&nbsp;“Olur. Sizin için yiyecek de almalıyız. Arabada açıp yiyebileceğiniz bir şeyler... Ne zaman bir yere yerleşmeye cesaret edebiliriz, bilmiyorum.”</p>

  <p>“Pazartesi işe dönmem lazım benim.”</p>

  <p>Önce yüzüne, ardından dışarı baktım. “Biliyorum. Üzgünüm. Ne zaman biter bu iş, bilmiyorum.”</p>

  <p>Birkaç dakika sessiz kaldık. Hâlâ güneye, Arlington yönüne gittiğimizi fark ettim. Arlington’a girdiğimizde Wright’in yolu iyi&nbsp;bildiğini anladım. Dosdoğru, gerekli yiyeceği alabileceğimiz bir&nbsp;süpermarkete gittik. Park edince Celia ve Brook’la konuşmak için&nbsp;arabalarına bindik.</p>

  <p>Biz arka koltuğa yerleşirken Brook, “Uyuman gerekmiyor mu?” dedi. “Gündüzdeyiz; rahatsızlık duymuyor musun?”&nbsp;“Yorgunum,” dedim. “Hepiniz yorgunsunuzdur herhalde.”&nbsp;“Ama gündüz uyumuyor musun sen?” dedi Celia. Birden aralarında benden bahsettiklerini kavradım. Birkaç adamın az evvel&nbsp;hepimizi öldürmeye kalktığı gerçeğinin dehşetini yaşamaya devam etmekten iyiydi tabii.</p>

  <p>“Gündüz uyumayı tercih ediyorum,” dedim. “Ama illa uyumam gerekmiyor. Yorulduğum her zaman uyuyabilirim.”</p>

  <p>Brook, Celia’ya baktı. “Bu sayede ölmedik,” dedi. “Evde bulunabilecek herhangi bir İna’nm uyuyacağını düşündükleri için gündüz geldiler.”</p>

  <p>“Neden annelerini kurtarmamış peki?”</p>

  <p>Brook bana baktı.</p>

  <p>“Bilmiyorum,” dedim. “Sizler hiç aileminkilerin başına gelene benzer bir şey duymuş muydunuz? Daha evvel başka bir yerde&nbsp;böyle bir şey olmuş mu?”</p>

  <p>İkisi de kafa salladı. “Hiç duymadım,” dedi Brook.</p>

  <p>“Bu yüzdendir belki,” dedim. “Kimse bela beklemiyorduysa muhtemelen nöbet tutan da yoktu. Neden tutsunlar? Genelde&nbsp;gündüzleri uyur muydum, bilmiyorum. Annelerim uyuduğuna&nbsp;göre, onlar uyanıkken yanlarında olabilmek daha mantıklı kaçacağından, herhalde ben de uyuyordum. Eminim ortakyaşarları da kendilerini tıpkı Iosif’in cemaatindeki gibi gece yaşamaya&nbsp;alıştırmışlardı. Ama bilmiyorum... Sorun o zaten; hiçbir şey bilmiyorum.” Brook’a baktım. “Annelerimin yanında bulunmuştun.&nbsp;Herkes gece mi uyanık olurdu?”</p>

  <p>“Aşağı yukarı,” dedi Brook. “Büyükannelerinin, kendi adlarına araştırma yapan üç veya dört ortakyaşarı vardı. Genelde gündüz uyanık kalırlardı. Fayda etmemiş herhalde.”</p>

  <p>Celia’ya döndüm. “Stefan hep gündüz mü uyurdu?” “Uyumazsa serseme döndüğünü söylerdi,” dedi beriki.</p>

  <p>“Iosif uyumak zorundaydı,” dedi Brook. “Güneş doğduğunda, nerede olursa olsun uyurdu. Uyuduğundaysa gün batana kadar&nbsp;uyandırmak mümkün değildi.”</p>

  <p>Wright kolunu omzuma attı. “Sen kesinlikle yeni modelsin,” dedi.</p>

  <p>“Öyle. Belki birileri yeni bir modelin olmaması gerektiğine karar vermiştir.”</p>

  <p>“Biz de konuştuk onu,” dedi Brook. “Binlerinin, ailenin yaptığı deneylerden hoşlanmadığını... Ya da belki birileri seni ve Stefan’ı yarattıkları için aileni kıskanmıştır. Bilemiyorum.”&nbsp;Wright, “Nasıl onla ilgili olabilir?” dedi. “O adamlar İna değil,&nbsp;insandı.”</p>

  <p>“Ortakyaşardılar belki,” dedi Celia.</p>

  <p>“Ya da içlerinden biri öyleydi; diğerlerini toplamıştı...” dedi Brook.</p>

  <p>Wright’in kaşları çatıldı. “Belki... Ama vampirlerle savaştıklarını zanneden sıradan insanlar çıkmalan da olası."</p>

  <p>“Vampirlerle savaşan ve sadece aileme odaklanan,” dedim.</p>

  <p>“Onu bilmiyoruz. Hepimiz aynı gemideyiz, Shori. Hiçbirimiz bir şey bilmiyoruz.”</p>

  <p>Esneyerek kafa salladım. “Muhtemelen zannettiğimizden fazlasını biliyoruzdur. Azıcık dinlensek en azından birkaç yanıtı bulacağımızdan eminim.”</p>

  <p>“Niye bu otoparktayız?” dedi Brook.</p>

  <p>“Size yiyecek almak için,” dedim. “Sonra gidip ormanlarda park edecek bir yer bulacağız. Arabalarda yatabiliriz. Biraz dinlendikten sonra ne yapacağımıza bakarız.”</p>

  <p>Celia, Wright’a, “Senin eve gideceğiz sanmıştım,” dedi.</p>

  <p>“Akrabalarının evi çok yakın,” dedim. “Binleri peşimizde ya da benim peşimde diye başlan belaya girsin istemedim. Kimsenin&nbsp;başı belaya girsin istemiyorum. O yüzden şimdilik otele falan da&nbsp;gitmeyeceğiz.”</p>

  <p>İki kadın bir kez daha bakıştı. Bu sefer ne düşündüklerini kes-tiremedim.</p>

  <p>“Gidip gerekenleri alalım,” dedi Wright. “Celia, Brook ile ben öteberileri alırken sen de Shori’nin annesi veya ablası rolünü&nbsp;oynayabilir misin? Bir giyim mağazası var...” Torpido gözüne&nbsp;uzandı, açtı, bir kalemle bir not defteri buldu. “Adresi bu,” dedi&nbsp;yazarken. “Bu da tarifi... Geçen sene burada bazı işler yapmıştım.&nbsp;Biliyorum buraları; mağaza birkaç sokak ileride. Ucuz, gündelik&nbsp;giysiler almak için gayet iyi bir yer. Shori’ye kot pantolon, birkaç&nbsp;gömlek, kapüşonlu ceket, eldiven ve yüzüne uygun büyüklükte&nbsp;güneş gözlüğü lazım. Tamam mı?”</p>

  <p>Celia başıyla anladığını belirtti. “Paran varsa dert değil. Stefan’ın verdiği paranın çoğunu Seattle’da harcamıştım. Nasılsa...” Durdu, kaşlarım çattı ve kafasını çevirip dışarı baktı. Gözyaşlarını sildi ama lafını tamamlamadı.</p>

  <p>Biraz suskunluğun ardından Wright cüzdanını çıkardı ve Celia’ya birkaç adet yirmilik uzattı. “Şurada bir ATM var,” dedi.&nbsp;“Birkaç gün daha idare edecek kadar çekerim.”</p>

  <p>“Benzin de lazım,” dedi Brook. Bakışları bana döndü, kaçtı. “Çek defterim ve kredi kartım var ama ikisi de Iosif in hesabım&nbsp;kullanıyor. Kullanmaya kalkarsam polisin veya düşmanlarımızın&nbsp;dikkatini çeker miyim, bilmiyorum. Bizim depoyu dolduracak&nbsp;kadar param var ama böyle gider, kaçışımız uzarsa para sorunu&nbsp;yaşarız.” Sesinde, yalan söylermişçesine tuhaf bir tını vardı. Gerginlik kokuyordu ve bakışlarını kaçırışı hiç hoşuma gitmemişti.&nbsp;Biraz düşününce anladım.</p>

  <p>“Para sorunu yaşamayacağız,” dedim, “gayet iyi biliyorsun.” Brook utanmış gibiydi. Biraz duraksadıktan sonra evetledi.&nbsp;“Ne yapmak gerektiğini... Bildiğinden emin değildim.”</p>

  <p>“Ne yapmasını bekliyorsun?” dedi Wright.</p>

  <p>“Hırsızlık,” dedim. “Gayet iyi hırsızlık yapmamı umuyor. Yapacağım. Isırdıklarım memnuniyetle para vereceklerdir bana.” Kuşkuyla bakan Wright’in çenesini okşadım.</p>

  <p>“Hırsızlık yüzünden başın belaya girsin istemem,” dedi. “Girmez,” dedim omuz silkerek. “Yapmak istemiyorum; doğru gelmiyor ama bize ne lazımsa yapacağım.” Brook’a, biraz öfkeli baktım. “Bir şey öğrenmek istiyorsan sormalısın. Neyi bilmem&nbsp;gerektiğine inanıyorsan söyle. Yakmacaksan yakın. Ama bana&nbsp;söylemek istediğin lafları başkasına yöneltme ve yalan söyleme.”&nbsp;“Peki.”</p>

  <p>Öfkem yatışmıştı. “Gidip alışverişimizi yapalım,” dedim.</p>

  <p>“Bir dakika,” dedi Wright. Adresi yazdığı not defterine bir şeyler daha karalayıp Celia’ya verdi. “Ölçülerim... Mümkünse bana da bir kot, bir de kazak alıver.”</p>

  <p>Celia ölçülere baktı, gülümsedi. “Tamam.”</p>

  <p>İkisini geride bıraktık. Celia’nın kullandığı arabayla -Iosif’in arabalarından biri, demişti- yola koyulduk. Mağazayı, tarif sayesinde kolayca bulduk.</p>

  <p>Kolayca bulmamıza şaşırmıştı Celia. “Genelde mutlaka yolu şaşırır, birilerine sorarım,” dedi. “Şimdi, sen, kız kardeşimsin, tamam mı? Annen olacak yaşta görünmeyi reddediyorum!”&nbsp;Güldüm. “Kaç yaşındasın sen?”</p>

  <p>“Yirmi üç. Stefan beni bulduğunda on dokuz yaşındaydım. Annemin evinden yeni ayrılmıştım.”</p>

  <p>“Yirmi üç. Wright’la yaşıtsın.”</p>

  <p>“Evet. Senin ilk ortakyaşarın... İyi başarmışsın. Gayet düzgün, iyi niyetli ve iri... Ceketi senin üstünde palto gibi duruyor.”</p>

  <p>“Beni bulduğunda, beni almak için durduğunda kokusunun hoşluğuna inanamamıştım. Hafızam öyle feciydi ki ondan ne istediğimi bile bilmiyordum ama sırf kokusu beni yanına, arabasına binmeye itmişti.”</p>

  <p>Celia güldü; ardından kederle uzaklara baktı. “Stefan da böyle şeyler söylerdi,” dedi. “Sizin gibi kokulara ve seslere bu kadar&nbsp;hassas olmak, bu kadar uzun yaşamak ve bu denli güçlü olmak&nbsp;nasıldır, hep merak ettim. Hikâyelerdeki gibi bizleri dönüştüre-memeniz haksızlık.”</p>

  <p>“Çok tuhaf olurdu,” dedim. “Birini köpek ısırsa o kişinin köpeğe dönüşmesini kimse beklemez. Mikrop kapıp ölebilir; en beteri o.”</p>

  <p>“Kurt adamlan öğrenmedin daha demek.”</p>

  <p>“Wright’ın bilgisayarında bir şeyler okumuştum. Vampirler üzerine yazanlar kurt adamlarla da ilgileniyor anlaşılan. Vampir&nbsp;öyküleri muhtemelen İnalar yüzünden çıkmıştır. Kurt adam efsaneleri nereden çıkmış acaba?”</p>

  <p>“Düşünmüştüm onu,” dedi Celia. “Herhalde kuduz hastalarıyla ilgilidir. Isınlanlar delirir, köpükler saçar, vahşi hayvanlar gibi sağa sola saldırır... Herhalde eski insanlara bu kadarı yetmiştir. Shori, demin neden Brook’a kızdın?”</p>

  <p>Yüzüne baktım ve haklı bir soru sorduğunu anladım. “Gururuma dokundu galiba. Üçünüze birden bakamayacağımdan endişeleniyor. Bense size nasıl bakacağımı tam olarak bilmiyor&nbsp;oluşumdan endişeliyim. Cehaletimden nefret ediyorum. Etrafta&nbsp;soracak yetişkin İna bulunmadığından her şeyi sizden öğrenmem&nbsp;gerekiyor.”</p>

  <p>“Bugün yaptıklarım görmeden önce bizim sana bakacağımızı düşünmüştüm.”</p>

  <p>“Bakacaksınız, losif karşılıklı ortakyaşarlığı anlatmıştı. Karşılıklılık diyordu galiba.”</p>

  <p>“Evet, onun sözleri. Stefan beni onla tanıştırmadan önce hiç duymamıştım böyle bir deyiş. Bilim sözlüğünde görene dek de</p>

  <p>uydurduğunu zannetmiştim. Yani, söylediklerimizden hoşlanma-san bile sana karşı hep dürüst olmamızı istiyorsun, öyle mi?” “Evet.”</p>

  <p>“Bana uyar. Haydi, şu giyecek işini halledelim.”</p>

  <p>İki kot, biri kırmızı, diğeri siyah, uzun kollu iki gömlek, bir çift eldiven, kapüşonlu ceket, güneş gözlüğü ve iç çamaşırı aldık. Celia kalan parayla Wright’in istediklerini halletti. Wright ve&nbsp;Brook’la buluşmak üzere süpermarket yoluna düştük.</p>

  <p>“Valizlerimizi bagajda bıraktığımız için Brook’la ben, şanslıyız,” dedi Celia. “Bir çamaşırhane işimize yarar ama onun dışında sorunumuz yok. Tezgâhtar ne dedi, duydun mu? Sabahtan beri&nbsp;gördüğü en şeker şeymişsin. On yaşında falan sandı seni.”</p>

  <p>Dudak büktüm. Kadına yanıt vermemiştim. On yaşındaki bir insan çocuğu nasıl davranır, bilmiyordum. “Bu kadar ufak olmam rahatsız ediyor mu seni?”</p>

  <p>Sırıttı Celia. “Başta etmişti. Şimdiyse hoşuma gidiyor. Bugün seni iş başında gördükten sonra, daha büyük olsaydın feci korkardım, dedim kendi kendime.”</p>

  <p>“Büyüyeceğim ama.”</p>

  <p>“Evet ama sen büyüyene kadar alışırım sana.” Durdu. “Peki, ya sen? Benle derdin var mı?”</p>

  <p>“Seni isteyip istemediğimi mi soruyorsun?”</p>

  <p>“Evet. Bizi seçmedin sonuçta.”</p>

  <p>“Babamın ailesinden bana miras kaldınız siz. Benimsiniz.” “İstiyor musun bizi?”</p>

  <p>Gülümsedim. “Elbette.”</p>

  <div><img alt="" src="../Images/main-7.png" /></div>

  <p>Tali bir yola sapıp orman içinde, yoldan uzak bir kamp yeri bulana dek kuzeydoğuya devam ettik. Uykuya dalmadan önce çevremizde kimsenin bulunmadığını iyice anlamak için bakındım, kulak kabarttım, dolandım.</p>

  <p>Geri dönünce Celia’ya karanlık basana dek uyanık kalmasını, silahlardan birini de yanında tutmasını söyledim. İyi nişancıydı; biraz dinlenmişti ve pek yorgun değilim diyordu. Elimizde&nbsp;adamlardan aldığım üç silah ve Celia’nın yarı-otomatik tabancası&nbsp;vardı. Dediğine göre adamlarınkiler susturucu takılmış hafif makinelilerdi. İlk defa görüyordu ama okumuşluğu vardı.</p>

  <p>“Hepimizi sessizce öldürmek istemişler,” dedi. “Evler arasında o kadar mesafe varken, bir de yangının gürültüsünü katınca silah seslerini duyan çıkmamıştır. En azından başka dostlar bulana kadar bu adamlardan uzak durmalıyız.”</p>

  <p>Hak verdim. Ama şimdilik tek derdim uyumaktı. Wright’m arabasında arka koltuğa yattım ama çok geçmeden Wright’ın kucaklamasıyla uyandım. Beni Brook’un arabasının arkasına taşıdı;&nbsp;arka koltuk geri yatırılmış, üzerine giysiler serilmişti.</p>

  <p>“Ne yapıyorsun?” diye mırıldandım.</p>

  <p>Yanıma uzanıp kulağıma, “Uyu sen,” dedi. Uyudum. Derme çatma yatak göründüğü kadar rahatsız değildi.</p>

  <p>Derken Brook diğer yanıma uzandı. Kokusu huzurumu kaçırdı; kalkıp başka yerde yatmak istedim. Aldırmamaya çalıştım. Kokusu değişecekti; değişmeye başlamıştı. Uyudum.</p>

  <p>Neden sonra uzanıp ısırdım Brook’u.</p>

  <p>Debelendi. Başta sımsıkı tutup susturmam gerekti. Derken iç çekti ve kendini bıraktı. Elinden geldiğince kabulleniyordu beni.&nbsp;Zevk almıyordu ama ilk paniğin ardından, en azından acı çekmedi.</p>

  <p>/</p>

  <p>Öncekinde sadece tadına bakmıştım. Bu sefer tam öğün kamımı doyurdum. Duygusal tatmin vermedi ama bedensel doygunluk verdi. Bir süre, iyice gevşeyene kadar yarayı yaladım! Uykuya daldı ve üzerinden aştığımı, arabadan indiğimi fark etmedi.</p>

  <p>Kapıyı becerebildiğimce sessiz kapatıp arabanın yanında durdum. Tam doygunluğa ulaşamamak yüzünden huzursuzdum. Arabadan uzaklaştım, sonra geri döndüm. Theodora, Celia ve&nbsp;Brook, Wright gibi tamamen benim olduklarında yeterli gelecekler miydi acaba? Sekiz ortakyaşar tercih eden babamdan çok daha&nbsp;ufaktım. Taleplerim de daha az olsa gerekirdi...</p>

  <p>Gerekir miydi?</p>

  <p>Hoşnutsuzlukla kafa salladım. Bilgisizliğim sadece can sıkıcı değildi. Tehlikeliydi. Ortakyaşarlarımı kendimden nasıl koruyacağımı bilmezken nasıl bakabilirdim onlara?</p>

  <p>Arabanın arkasında durup içeri, yan yana uyuyan Wright ile Brook’a baktım. Ortalarında yatmıştım; ikisi de bana değiyordu&nbsp;yatarken. Şimdiyse birbirlerine değmek üzereydiler.</p>

  <p>Duygularım korkuyla karmaşa arasında gidip geldi. Aralarına süzülmek, varlıklarının verdiği huzura gömülmek istiyordum.&nbsp;İkisi de bana aitti. Ama bu halleriyle görmek de gayet doğru, gayet hoş geliyordu.</p>

  <p>Celia yanıma geldi, arabanın içine baktı ve kolumdan tutarak beni arabadan uzaklaştırdı. Diğer arabaya bindik. “Duş alabilsem&nbsp;keşke,” dedim.</p>

  <p>“Ben de,” dedi. “Artık yatabilir miyim?”</p>

  <p>“Yat.” Arka koltuğa geçti. Tabancayı yere bırakıp sırtüstü yattı.</p>

  <p>“Hoşuna gitmeyebilecek bir şey söylemem lazım,” dedi.</p>

  <p>“Söyle.”</p>

  <p>Bir anlığına gözlerini yumduktan sonra, “Stefan, Hugh Tang’in başına geleni anlatmıştı,” dedi. “Bana ve Ortana Bemardi’ye...&nbsp;Hugh’u sevdiğimizi biliyordu çünkü.”</p>

  <p>Sevmek mi? Dinlerken iyice kanştı kafam. Ne diyeceğimi bilemediğimden sessiz kaldım.</p>

  <p>“İna ile ortakyaşarları arasındaki ilişkiye bildiğim en yakın şey, grup evliliği,” dedi. “Bazen... Bazılarımız kıskançlığa kapılır,&nbsp;aileyi bozmaya kalkabilir... Stefan öyle bir durumda sorumlularla konuşurdu... Dediğine göre, ilk defa anneleriyle yaşadığı&nbsp;sırada görmüş; ne yapması gerektiğini anneleri anlatmış; zorlanmasına karşın yapabilmişti bizim olayda... ‘Kıskançlık’ değildi&nbsp;ama söylediği. ‘Karışıklık’ demişti.”</p>

  <p>“Kafa karışıklığı.”</p>

  <p>“Evet. Tam anlamıyorum ama sonuçta türlerimiz ayrı.”</p>

  <p>“Senin Hugh ile... Nasıl oldu yani?”</p>

  <p>Gülümsedi. “Stefan bana teklifini yaptığında Hugh zaten vardı. Birkaç yıldır onlaydı. Bir süre sonra Hugh bana... Yanaştı; teklif etti... Stefan kararın bana kaldığını söyledi. Korktum çünkü başlarda İna ailesinde işlerin nasıl yürüdüğünü tam kavrayamamıştım. Herkes Stefan’a aitti; onu seviyor, besliyorduk ama kendi&nbsp;aramızda veya başka ortakyaşarlarla ilişki kısmını bilmiyordum.&nbsp;İlk teklifini kabul etmemiştim ama sonra ettim. İyi adamdı.”</p>

  <p>“Çok üzgünüm,” dedim. “Keşke bulmasaydı beni.”</p>

  <p>“Biliyorum.”</p>

  <p>Baktım; yatıyor ama bana bakmıyordu. “Söylediğin için teşekkür ederim,” dedim.</p>

  <p>Nihayet bana döndü bakışları. “Rica ederim. Sırf hayrına söylemedim gerçi... Günün birinde çocuk yapmak isteyebilirim.”</p>

  <p>Ortakyaşarlarımın benle ve birbirleriyle mutlu, kendiminkiler gibi kendi çocuklarını yetiştirdiği bir yuva, bir aile isterdim ben&nbsp;de. En doğrusu, en iyisi oydu.</p>

  <p>Uyuyabilsin diye Celia’yı yalnız bıraktım. Göründüğü kadar yalnız mıydık, emin olmak için çevremizi bir kez daha araştırdım. Emin olunca koşmaya başladım; en yakınımızda kimlerin&nbsp;bulunduğunu öğrenmek istiyordum. Atlan, keçileri, tavuldan ve&nbsp;kazlarıyla birlikte iki yetişkin, dört çocuğun yaşadığı bir çiftlik&nbsp;buldum. Yol boyunca, birbirlerinden epey uzak başka evler de&nbsp;buldum. Çevrelerinde çiftlik arazileri yoktu yalnız. Dolaştığım&nbsp;bölgede herhangi bir toplu yerleşime rastlamadım.</p>

  <p>Toparlanmak ve ne yapacağımıza karar vermek için yeterince mahremiyetimiz ve biraz daha zamanımız vardı anlaşılan. Celia’yı&nbsp;ve özellikle Brook’u sorgulayabilecektim.</p>

  <p>Arabalara döndüm Wright ile Brook’un aldığı ıslak mendillerle olabildiğince temizlendim. Ardından temiz giysilerimi giydim. Kotumu giyerken Brook’un uyanıp sessizce arabadan çıktığını&nbsp;duydum. Soluğu ve hareketlerinin sesi, Wright ile Celia’nınkin-den biraz farklıydı.</p>

  <p>“Amma karanlık,” dedi Brook. “Ortakyaşar olmasaydım hiçbir şey göremezdim herhalde. Üşümüyor musun sen?”</p>

  <p>Üşümüyordum ama içime bir fanila giyip ardından üzerime uzun kollu gömleğimi geçirdim. Düğmelerini ilikledim ve yeni&nbsp;ceketimi aldım. “İyiyim böyle,” dedim. “Uyandığına sevindim.&nbsp;Konuşmak istiyordum şenle.”</p>

  <p>“Olur.”</p>

  <p>“Önce ye. Başka ne yapacaksan yap. Konuşmamız epey sürebilir."</p>

  <p>“İyi bir şeye benzemiyor.”</p>

  <p>“Kötüye varmamasını umuyorum. Boynun nasıl?”</p>

  <p>Yakasım yana çekerek yan yanya iyileşmiş yarayı gösterdi. “Bu sefer... O kadar kötü değildi.”</p>

  <p>“Daha iyi olacak.”</p>

  <p>“Biliyorum.”</p>

  <p>Aldıklan strafor buzluğu açtı, içine yiyecek ve buz doldurdu. Plastik bir paketten dört parça isli somon ile bir şişe su aldı. Kesekâğıtlanndan birinden çıkardığı ekmeği yanp balıklan içine&nbsp;yerleştirdi. Sandviçini bitirince su içti; bir şişe daha aldı. Ardından bir başka paketten kek ve iki muz çıkanp yedi. Arabada oturup yemesini izlememden, zevkle izlememden rahatsızlık duymuyor gibiydi.</p>

  <p>Sonunda ıslak mendil kutusunu alıp ağaçlann arkasına, temizliğini halletmeye gitti. Derken Wright kalktı ve ayn bir yöne gitti. Bir dakika kadar sonra döndü, diğer ıslak mendil kutusunu&nbsp;açıp silindi ve yiyeceklere daldı.</p>

  <p>“İyi misin sen?” dedi.</p>

  <p>“İyiyim. Brook’tan neler öğrenebileceğime bakacağım. Yetişkin tnalan nerede bulabileceğime dair fikir lazım bana. Ebeveynlerimin cemaatlerinin başına geleni bildiğime göre, diğer înalarla veya ortakyaşarlarıyla kimseyi riske atmadan konuşabileceğim&nbsp;kanısındayım.”</p>

  <p>“Dün öyle demiyordun.”</p>

  <p>“Şimdi diyorum. Akrabalarına yakın kulübede kalmayı hâlâ istemiyorum. Görüşeceğim herkes nöbetçi dikmek, gündüzlere&nbsp;dikkat etmek, savaşmaya ve öldürmeye, tanıkların hafızalarına&nbsp;sahte öyküler yerleştirmeye hazırlanmak ve polisle uğraşmak zorunda kalacak. Ortakyaşarlı İna aileleri gerekirse yapabilir bunları. Hayatta kalabilir ve tehdidin ortadan kaldırılmasına yardım&nbsp;edebilirler.”</p>

  <p>“Tamamen yanlış fikirlerle ortaya çıkmış, saçma sapan bir vampir avı haricinde insanların hem sizi hem kendi türdeşlerini&nbsp;nasıl ve niye öldürebileceklerini aklım almıyor,” dedi Wright.</p>

  <p>“Belki öyledir,” dedim. “Bilmiyorum. Ama ailemin genetik deneyleriyle ilgisi var, eminim. Bizle oturur ve aklına faydalı bir şey geldiğinde söyler misin?”</p>

  <p>“Tabii. Neyin işe yarayabileceğini bilmiyorum gerçi.”</p>

  <p>“Söyleyecekleri hafızamın kayıp yerlerinde bir şeyler kımıldatmadığı sürece şenle aynı durumdayım.”</p>

  <p>“Ürkütücü,” dedi. “Hey, geliyor işte.”</p>

  <p>Brook ellerini ovuşturarak geldi. “Üşüdüm,” dedi. “Arabaya girelim.” Yatmak için serilen giyişleri toparlayıp arabaya girdik.&nbsp;Brook ile Wright öne, ben arkaya oturdum. “Pekâlâ,” dedi Brook,&nbsp;“ne konuşmak istiyorsun?”</p>

  <p>“Yardıma ihtiyacımız var,” dedim. “Önce katillerden kurtulmamıza, ardından da kurar göründüğüm bu aile konusunda yapmam gerekenleri öğretecek yetişkin bir Ina bulmam lazım. O&nbsp;yüzden, Iosifin İna akraba ve arkadaşlarına dair bildiğin ne varsa&nbsp;anlatmanı istiyorum.”</p>

  <p>“Herhangi biriyle nasıl temas kurabileceğimizi bilmediğimi söylemiştim. Bizimkiler dışında bildiğim yegâne telefon numaralan annelerine aitti.”</p>

  <p>“Ama başkalarından haberin var,” dedim. “Nasıl ulaşılabileceğini bil, bilme, isimlerini duymuş hatta birkaçıyla tanışmışsındır belki.”</p>

  <p>Kafa salladı Brook. “losif sıra dışı biriydi çünkü yapayalnızdı. Çeşitli İna konsey toplantılarına katılamayacak kadar gençti ve ailesini temsil edecek büyükbabalan yoktu. Erkek kardeşleri&nbsp;ve babaları, anne ve kız kardeşleri gibi, ölmüştü. Akrabalannın&nbsp;çoğu Rusya, Romanya ve Macaristan’a dağılmış. Yirminci yüzyılda çoğu, birçok Avrupalı İna’nın can verdiği II. Dünya Savaşı ve&nbsp;sonrasında ölmüş. Naziler... Erkek kardeşleri ve babalarınıysa&nbsp;Komünistler öldürmüş. Soylu gibi bir şeymişler; savaş öncesinde&nbsp;arazilerine el konmuş galiba. Herhalde canlarından başka alınacak bir şeyleri kalmamıştı. losif zor bela kaçabilmiş. Aslında hepsinin savaştan önce kaçması gerekirmiş ama inat etmişler. Kimse&nbsp;bizi yuvamızdan atamaz demişler.”</p>

  <p>“İnalann kökeni Romanya mıymış? Transilvanya mı?”</p>

  <p>“Hayır, kayıtlarına göre bin küsur yıldır Avrupa ve Orta Do-ğu’daymışlar. İddialarına göre on bin yıl eskiye giden kayıtları varmış. losif anlatmıştı. Anlattıklarına inanıyordu herhalde ama&nbsp;ben pek inanmamıştım. On bin yıl...” Duraksadı, soluklandı.&nbsp;“Yazılı tarih o kadar geriye gitmez. Her neyse, İnalar bugün&nbsp;dünyanın her yerinde varlar. Sen sadece Iosif’in Vampir ülkesi’&nbsp;dediği yerde yaşamışların soyundan geliyorsun. Galiba birkaç&nbsp;asır önce atalarından bir kısmı vampir yaftasıyla yakalanıp idam&nbsp;edilmiş. losif nahoş espriler yapardı o konuda. Kendisi ve pek&nbsp;çok İna’nın nereye giderse gitsin uyumsuz kaldığını söylerdi.&nbsp;Uzun boy, aşırı beyaz ten, ince yapı, vesaire... Genelde yabancı&nbsp;görünürlermiş ve zamanlar kötüleştiğinde yabancı muamelesi&nbsp;görürlermiş, işte, hoşlanmama, nefret, kuşku, kovulma... Ya da&nbsp;öldürülme.”</p>

  <p>“Wright’la bana İnalann başka bir dünyadan geldiğine dair teorilerden bahsetmişti.”</p>

  <p>“Evet, genç İnaların işi o. Okuyorlar, sinemaya gidiyorlar ve güncel ne varsa alıp kendilerine uyarlıyorlar. Bir ara İnalann melek oldukları muhabbeti vardı. Tabii bir de şu eski, ana tannça&nbsp;tarafından yollandıkları efsanesi var. Kendinizi kanıtlayana kadar&nbsp;burada kalacaksınız, falan,” dedi Brook. “Onu da anlatmış mıydı&nbsp;Iosif?”</p>

  <p>“Anlattı,” dedi Wright. “Hıristiyanlığa benziyor biraz.”</p>

  <p>“Pek değil,” dedi Brook. “Ölünce ruhani bir yolla yuvaya dönmüyorlar... Gelecek nesillerden biri topluca dünyadan aynlıp cennete ya da işte, anavatana dönecek. Belki mitolojidir ya da&nbsp;belki sen ve ben, milletin tarlada, arka sokakta, bilmem nerede&nbsp;gördüğünü iddia ettiği uzaylıları bulup birleşmişizdir.”</p>

  <p>Wright güldü. Sonra gülmesi kesildi. “Dünya’da başka bir zeki tür var ve kan emiyor... Nesine gülüyorum bunun ben?”</p>

  <p>Elini tutup yüzüne baktım. Arkasına yaslandı, parmaklarını parmaklarımın arasından geçirdi.</p>

  <p>“Başka Inalar Iosif’i ziyaret etmez miydi hiç?” dedim. “Ötekilerle karşılaşmadın mı hiç?”</p>

  <p>Başını sallayarak evet dedi. “Bazen korkutucu olurdu.” “Neden?"</p>

  <p>“Herkes ortakyaşarlara aynı gözle bakmıyor çünkü. Iosif’le birkaç sene geçirene kadar fark etmemiştim ama öyleymiş. Hatta&nbsp;konuklardan birini hatırlıyorum; kısa süre önce sen ve ablaların konusunda pazarlık için Iosif’le görüşmeye gelmişti. Senin&nbsp;yaşın henüz yeterli değildi ama zamanı gelince üçünüzü birden&nbsp;kendine ve kardeşlerine almak niyetindeydi. Ama emeline kavuşamayacaktı çünkü baban, adamın gerçek yüzünü görecek denli&nbsp;akıllıydı.”</p>

  <p>“Üçümüz mü?” dedim. Aileme, geçmişime ait yeni bilgiye saldırmıştı zihnim. “Bilmiyordum... Iosife sormuştum ama o kadar çok soru sordum ki... Bunu yanıtlamaya sıra gelmemişti.”</p>

  <p>“Üç kız kardeştiniz. Adamsa Iosif’in seni ve ablalarını tanıştıracağı türden biri değildi. Başka İnalann ortakyaşarlanyla... Eğlenmekten hoşlanıyordu. Kendi ortakyaşarlarına özen gösteriyor, ciddiyetle koruyordu ama ortakyaşarlarını bela yaratma, kuşku&nbsp;ve kıskançlık doğurma, kavga çıkarma gibi amaçlarla başkalarının arasına yolluyordu. Tartışma ve kavga izlemeyi seviyordu.&nbsp;Ortakyaşarları işlerini öyle iyi biliyorlardı ki son ana dek hiçbir&nbsp;şeyden kuşkulanmadık. Radu’nun ortakyaşarlarından ikisi birbirini öldürecek hale geldiğinde feci heyecanlanmıştı. Seyretmekten... Cinsel bir haz alıyordu. Bahsettiğim ortakyaşarlar normal&nbsp;insan olsalardı ölürlerdi... Hoş ortakyaşar olmasalar öyle birbirlerine girmezlerdi zaten.”</p>

  <p>“Radu,” dedim. Iosif bahsetmişti bu isimden.</p>

  <p>“Ağabeylerin... Stefan, Vasile, Mihai ve Radu... Ad koyma hakkı babanındı; Romanya’da ölen iki babasının ve erkek kardeşinin adlan... Annelerin daha normal, Amerikan veya kulağa Amerikan gelen adları tercih ediyordu. Ablalannın adlan Barbara ve&nbsp;Helen’di. Şanslıydın; senin adını insan annen koymuştu.” Gülümsedi. “Shori bir kuş adı... Doğu Afrika taçlı bülbülü. Hoş isim.”</p>

  <p>“Ya,” dedi Wright. Bakıştık. Elimi içime sokup taçlı kuş kolyesini çıkardım.</p>

  <p>“Benim miydi bu?” dedim. “Wright annelerimin evlerinin yıkıntılarında buldu.”</p>

  <p>Brook arabanın iç lambasını yakıp kuşa, ardından bana baktı. “İnsan annen vermişti sana bunu,” dedi. Seni kendi doğurmuş&nbsp;gibi seviyordu yanılmıyorsam. Adı, Jessica Margaret Grant’d.”</p>

  <p>Jessica Margaret Grant... Gözlerimi yumup hafızamda bir şey, herhangi bir şey bulmaya çabaladım. Hiçbir şey yoktu. Hayatım&nbsp;silinmişti ve geri getiremiyordum. Bu gerçekle her karşılaşmam&nbsp;tanıdık gelmesi gereken bir yere girip tamamıyla bomboş bir yerle yüz yüze kalmak gibiydi.</p>

  <p>“Bahsettiğin İna’yla tanışmak istemem,” dedim. “Başkaları yok muydu? Yakın zamanda losif ve ağabeylerimi ziyarete gelen&nbsp;yok muydu hiç?”</p>

  <p>Düşündü Brook. “Birkaç ay önce biri gelmişti... Vasile ile birlikte bir işte ortaktılar galiba. Sen ve ablalarınla birleşmek istiyordu ve Vasile, iyi bir eşleşme olacağı kanısındaydı. Iosif ka-bullenecek gibiydi. Adam... Adı neydi? Gordon ailesinden... Ha, Daniel Gordon! Erkek kardeşleriyle gelmişti. Atalan İngiliz’di galiba. Kanada’ya, oradan Amerika’ya göç etmişler, losif, cemaatteki&nbsp;tüm ortakyaşarlara gözlerini dört açmalarını, kulak vermelerini,&nbsp;davranışlarını incelemelerini, ortakyaşarlarıyla konuşmalarını&nbsp;söylemişti. Dediğini yaptık ve hiçbirimiz herhangi bir kötü ize&nbsp;rastlamadık. İyi, normal tiplerdi. Short, sen de onlarla tanışmıştın&nbsp;ve eşleşmen için daha çok erken olmasına rağmen hoşlanmıştın&nbsp;onlardan. Seni duymuşlardı ve tanışmak istiyorlardı; losif gidip&nbsp;seni getirmişti. Birkaç gün bizle kalmıştın.”</p>

  <p>“Kara derim yüzünden mi?”</p>

  <p>“En bariz neden o tabii. Gündüzleri tamamen uyanık kalmanın ötesinde, yanmıyorsun.”</p>

  <p>“Yanıyorum.”</p>

  <p>“Dün yanmadın.”</p>

  <p>“Biraz kabardım. Örtünmeye çalıştım. Ayrıca dün hava bulutluydu. Onlar benden hoşlanmış mıydı?”</p>

  <p>Wright araya girerek, “İyileştin mi?” dedi. “Güneş kremi alacaktım ama unuttum.”</p>

  <p>“İyileştim.” Eşleşme laflarını nasıl karşılıyordu acaba? Yüzüne baktım ama yüzümü, herhalde yanıklar için incelemesinden gelen orta karar endişesi haricinde bir şey yakalayamadım.</p>

  <p>“Gordon kardeşler bayıldılar sana,” dedi Brook. “Biraz daha büyük olmanı isterlerdi elbette ama bekleyeceklerdi. Gidip ablaların ve annelerinle tanışmayı planlamışlardı. Gittiler mi, bilmiyorum ama gitmeleri gerekiyordu. Annelerin, Gordon ailesiyle&nbsp;tümüyle tanıştıktan sonra nza verebilir yahut reddedebilirlerdi.”</p>

  <p>“Nerede oturuyor bu Gordon ailesi?”</p>

  <p>Düşündü Brook. “Kuzey California kıyılarında bir yerde,” dedi.</p>

  <p>“Tam yerini bilmiyor musun?”</p>

  <p>“Yok... Yerleşimlerinin bir adı var... Punta Nublada. Ama sahici bir kasaba değil; dört erkek kardeş, üç baba ve iki büyükbaba. .. 1600’lerde doğmuş büyükbabalar. Öyle tiplerle tanışmak müthiş sahiden.”</p>

  <p>“Sen tanıştın mı onlarla?” dedi Wright.</p>

  <p>“Iosif, Shori’nin annelerinden biri ve diğer birkaç ortakyaşarla birlikte ziyarete gitmiştik. Yolculuk hoştu ama çoğu zaman neredeydik, bilmedim. San Francisco Havaalam’nı hatırlıyorum. Geceydi tabii. İki minibüsle iki ortakyaşar gelip bizi almıştı. Gittiğimiz yer, havaalanına iki saati aşan bir mesafedeydi ve sahildeydi.&nbsp;Tüm bildiğim bu. Arazileri büyük. İçerilerde, yerleşimlerinden&nbsp;uzak arazileri, bağları var. Şarap işi yapıyorlar. Düşününce kooiik&nbsp;geliyor.”</p>

  <p>Wright güldü yine. “Ya... Eminim hâlâ içmiyorlardır,” dedi. “Ne?” dedim.</p>

  <p>“Eski bir vampir filmi şakası,” dedi Wright. “Bela Lugosi’nin oynadığı <span style="font-style: italic;">Drakula’</span>dan... Biri konta bir bardak şarap uzatır, o da,&nbsp;‘Ben... Şarap içmiyorum,’ der.”</p>

  <p>Omuz silktim. Belki bir gün filmi izler, neyin komik geldiğini anlardım. “Punta Nublada’ya gideceğiz,” dedim. “Sen bulacaksın</p>

  <p>orayı, Brook.”</p>

  <p>Gerilmiş gibiydi. “Yerini bilmiyorum, yemin ederim.”</p>

  <p>“Yolda uyudun mu hep?”</p>

  <p>“Hayır. Ama karanlıkta gittik.”</p>

  <p>“Bu karanlıkta görebiliyorsun. Gece görüşün iyi.”</p>

  <p>“Öyle. Ama gördüklerimin çoğu far ışığıydı.”</p>

  <p>“Doğru, farlar sorun çıkarabiliyor,” dedim. “Ama bence zannettiğinden fazlasını görmüşsündür.”</p>

  <p>“Görmedim,” dedi. “Cidden görmedim.”</p>

  <p>“Yardıma muhtacız, Brook,” dedim. “Akima bize yardım edebilecek başka birileri, Gordon ailesi dışında birileri geliyor mu?” Yüzüme baktı, olumsuz anlamda kafa salladı. “Ama onlar da,&nbsp;bulsak bile bize yardım etmeyebilirler. Ailenle aileleri arasında&nbsp;onanmış bir anlaşma yapılmış mıydı, bilmiyorum. Yapılmışsa&nbsp;bile... Üzgünüm, Shori: ablaların olmayınca seni istemeyebilirler. Tek çocukların eş bulması zordur. Iosif, erkek kardeşleri öldürüldüğünde zaten eşleşmiş olmasaydı eş edinmekte çok&nbsp;zorlanacağını söylerdi. Eşleri ondan önce kaçacak kadar akıllıymış.”</p>

  <p>Omuz silktim. “Olsun; Gordonlar benle eşleşmek istemeseler bile katilleri bulup durdurmaya yardım etmek isteyeceklerdir. Ki&nbsp;esasen benim yardım istediğim konu o... İki İna cemaatini yok&nbsp;eden insan çeteleri... Her İna, hiçbir şey değilse bile sırf kendini&nbsp;korumak için bu meseleye girmek isteyecektir.”</p>

  <p>“Öyle.”</p>

  <p>“Öyleyse sen onları bul, ben gerekeni yapayım. Kendini koruma. .. Iosif onlarda iyi bir şeyler görmüş olmalı.” Yüzüne baktım, gene bakışlarını kaçırdı. “İnsanları kendi türümden daha iyi ta-nıyormuşum gibi geliyor. Fazla bir şey değil gerçi... Ama bir şey&nbsp;mi gözden kaçırıyorum? Gordon ailesinin bize yardım etmemesi&nbsp;için bir sebep mi var?”</p>

  <p>Brook kafasını salladı. “Seni eş istemeseler bile yardım ederler bence... Ben... Ben sadece onlan senin için bulamamaktan korkuyorum.”</p>

  <p>“Bulacaksın,” dedim. “Bulacaksın. O zaman, biraz huzur bulduktan sonra aile toplamaya başlayabiliriz. Gordon’lar bize başka İnaların adreslerini, telefonlarını verebilirler. Mesela dayılarımın... Hayatta mı onlar?”</p>

  <p>“Annelerinin erkek kardeşleri mi? Evet. Hiçbiriyle tanışmadım ama dayıların var, evet.” Birden elleri yüzüne gitti. Ağlamadı ama ağlamak ister gibiydi. “Nasıl yapabilirim?” diye inledi. “Bana&nbsp;bel bağlayamazsın... Cidden bir şey bilmiyorum ben.”</p>

  <p>“Yapabilirsin,” dedim. “Yapacaksın. Endişelenme. Yapacağını bil, yeter.”</p>

  <p>Wright, “Güneye, gerekirse ta San Francisco Havaalam’na kadar otomobille gidebiliriz,” dedi. “Oradan yine kuzeye döneriz ve belki Brook yolu hatırlar.”</p>

  <p>“Bu gece çıkalım yola,” dedim.</p>

  <p>Onay anlamında kafa salladı Wright. “Ya Celia?” dedi. “O da bir şeyler biliyordur belki.”</p>

  <p>“Uyuması lazım onun. Uyandığında anlatır, ne bildiğini görürüz.”</p>

  <p>“Harita lazım bize,” dedi Wright. “Güneye, herhalde 1-5 üzerinden gideceğimiz haricinde yolu bilmiyorum. San Francisco</p>

  <p>Havaalam’m hedef seçeriz; Califomia’ya girdiğimizde, havaalanına varana veya Brook bir şey hatırlayana kadar kıyıyı takip eden yollardan birini, mesela US 101’i kullanırız.”</p>

  <p>“Önce kulübene dönmeliyiz,” dedim. “Dönmek istemezsen birkaç sokak ötesinde beni bırakabilirsiniz. Theodora’yla konuşmam, bizle gelmesi meselesini halletmem gerek.”</p>

  <p>“Benim de zaten amcamla konuşmam, çekip gitmediğimi, işe devam edeceğimi söylemem lazım,” dedi Wright. “Bu kargaşa&nbsp;bitince beni tekrar işe almasını sağlamalıyım. Almak istediğim&nbsp;birkaç eşya da var; hem zaten hepsini kutulamıştım.”</p>

  <p>“Gidelim o zaman,” dedim. “Birkaç saat daha karanlığımız var. Şafakta yola çıkmış olmalıyız.”</p>
</body>
</html>
