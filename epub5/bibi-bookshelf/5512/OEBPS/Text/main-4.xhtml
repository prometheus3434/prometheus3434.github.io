<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: normal;"><a id="bookmark0"></a>Yedi</span></h2>

  <p>Bir hafta sonra yıkıntılara gittik.</p>

  <p>Wright’m arabayı özel mülk yolunun kapısının yanına park etmesini istiyordum. Ben içeri girerken arabada kalmasının en&nbsp;güvenlisi olacağını düşünmüştüm. Ama Raleigh Curtis’in söylediklerini anlattığım için karşı çıktı. Benle gelecekti.</p>

  <p>“Ne yapacağını bilemezsin o herifin,” dedi. “Ya seni kapıp kaçırmaya kalkarsa? Ya bu evleri yakan oysa?”</p>

  <p>“Benim türümden o,” dedim. “Benle ilgili hiçbir şey bilmese bile, bilen birilerini tanıyordun Ya da en azından bana türümden&nbsp;bahsedebilir. Kim ve ne olduğumu bilmem gerekiyor, Wright.”&nbsp;“Öyleyse şenle geliyorum,” dedi. “Ayrıca yeni tüfeğimi de yanıma alacağım.”</p>

  <p>Raleigh Curtis’in tüfeğini geri verdirmemiştim. Tüfeği olmazsa tesadüfen oralardan geçebilecek birini vuramazdı. Wright bu arada tüfeğe mermi de almıştı.</p>

  <p>“O adam senin türünden,” dedi. “Muhtemelen senden çok daha iri ve kuvvetli, yetişkin bir erkek. Sana, senin ne istediğine&nbsp;aldırmadan kendi istediğini yapmaya karar verebilir, Renée.”</p>

  <p>Beni kaybetmekten, o adamın beni alıp götürmesinden korkuyordu. Haklı çıkabilirdi. Adamın benden iri ve kuvvetli olması konusundaysa muhtemelen haklıydı.</p>

  <p>Bu ihtimal Wright’m benle gelmesi ve tüfeğini getirmesini istememe yetti. Yıldız ışığından daha fazla aydınlıkta yıkıntıları&nbsp;görmek istediği için kulübeden gün batınımdan epey önce çıkmıştık. Daha iyi görebilmek için ceket cebinde -kurşunla doldurmadığı diğer cebinde- bir el feneri taşıyordu.</p>

  <p>Pantolon, tişört ve kapüşonlu ceketimle iyice örtündüğümden gün ışığına aldırmadım. Hava kapalıydı zaten; yağmur yağmıyordu ama yağacak gibiydi. Güneşli havalara oranla gözlerim çok daha az rahatsızdı.</p>

  <p>“Henüz gelmemiştir,” dedim. “Gelecekse gün batınımdan sonra gelecektir.”</p>

  <p>“Gelecekse mi?”</p>

  <p>“Belki Raleigh’ye uğramamış ve mesajımı almamıştır. Belki benle tanışmak istemiyordur. Belki başka işleri vardır.”</p>

  <p>“Belki sen tanışacaksın diye heyecanlanıyorsundur,” dedi Wright.</p>

  <p>Doğru söylüyordu. Yanıt vermedim.</p>

  <p>“Raleigh’nin telefon numarasını almalıydın bence. Arar, mesajını iletip iletmediğini sorardın.”</p>

  <p>“Söylemeyebilirdi bana,” dedim. “Telefonda bana doğruyu söyleyeceğinden emin değilim.” Birden durup yüzüne baktım.&nbsp;“Wright... Eğer o adam seni ısırırsa sorduğu her şeye cevap vermeni istiyorum. Tamam mı?”</p>

  <p>Kafa salladı. “Beni ısırmasına izin vereceğimi hiç zannetmem.” “Isırırsa ama... Onu diyorum.”</p>

  <p>“Peki. Raleigh gibi ıstırap çekmememi istiyorsun, değil mi?” “Öyle.”</p>

  <p>Tuhafça gülümsedi. “Bildiğim iyi oldu.”</p>

  <p>Birkaç dakika sonra yan yola saptık. Kapıya vardığımızda kokulardan ileride neler döndüğünü kavrayabilecek mesafedeydim. Ama rüzgâr aksi yönde esiyordu.</p>

  <p>Kapıya ulaşınca, “Sen burada bekle,” dedim. “Gidip bakayım; Raleigh veya bir başkası silahla bekliyor olmasın.”</p>

  <p>Belime sanlıp engelledi. “Dur,” dedi. “Bir daha vurulmana gerek yok.”</p>

  <p>Arabadan yarı yarıya çıkmıştım; döndüm, sarıldım. “Etrafında dolanır, alabildiğim kokuyu alırım,” dedim. “Sen kal ve yardıma&nbsp;ihtiyaç duymadıkça ses çıkarma.” Kollarının arasından sıyrılıp&nbsp;arabadan indim.</p>

  <p>Bölgenin çevresinde koştum. Arada durup dinledim, baktım ve kokladım. Beklediğim gibiydi; helikopter henüz gelmemişti.&nbsp;Raleigh de yakın zamanda buralardan geçmemişti. Başka biri geçmişti ama kokuyu tanıyamadım. Genç bir erkekti; türdeşim değildi ve silahsızdı. Ama gitmişti. Kimsecikler yoktu etrafta.</p>

  <p>Kapıya, Wright’i bıraktığım yere döndüm ve bir kez daha onu şaşırtmayı başardım. Arabadan inmiş, gidip kapıya yaslanmıştı.</p>

  <p>Kolunu tuttuğumda, “Aman be kadın!” dedi. “Ses çıkar biraz gelirken!”</p>

  <p>Güldüm. “Kimse yok etrafta. Sonunda boşuna geldiğimizi görebiliriz ama biz yine de gidelim.”</p>

  <p>Arabaya bindik ve içeri girdik. Yıkıntılarda çevreye bakınıp az veya kısmen yanmış birkaç eşya bulduk: bir kalem, çatal ve kaşıklar, bir makas, düğme dolu ufak bir kavanoz... Wright’in beni&nbsp;korumak için moloz yığdığı yerde gümüş renkli minik bir şey&nbsp;bulana kadar gördüğüm diğer her şeyi tanıdım. Dışarı çıkarken&nbsp;üzerimden ittiklerimin altında kalmıştı herhalde.</p>

  <p>Gösterince, “Bu bir haç,” dedi Wright. “Burada yaşayanlardan biri takıyordu herhalde. Ya da belki kundakçı düşürmüştür.” Tatsızca gülümsedi. “Kimin dindar çıkacağı hiç belli olmaz.”</p>

  <p>“iyi ama ne bu?” dedim. “Haç nedir? Vampirler hakkında okurken hep karşıma çıkıyordu ama vampirleri korkutması dışında pek bir açıklama yoktu.”</p>

  <p>Elime tutuşturdu. “Sahici gümüş galiba. Elinde tutmak rahatsızlık veriyor mu?”</p>

  <p>“Vermiyor. Artıya benzer bir şekle bağlanmış minik bir adam... Tepesinde de halkası var. Bir şeye bağlanıyormuş herhalde.”</p>

  <p>“Zinciredir,” dedi Wright. “Bir vampir inanışı daha çöpe gitti.”</p>

  <p>“Ne?”</p>

  <p>“Dinsel bir simge bu, Renée. Önemli hem de. Hesapta vampirler kötü olduklarından bunun vampirleri korkutması gerekiyor. İzlediğim vampir filmlerine bakılırsa sırf korkman değil, dokunduğunda bir de tenini yakması gerekiyor.”</p>

  <p>“Sıcak değil ki.”</p>

  <p>“Biliyorum, biliyorum. Takma kafana. Film zırvası işte.” Bacaları dolanmaya, rengi kararmış şofben, küvet ve buzdolabı kalıntılarını incelemeye devam etti. Bakınırken evlerden bazılarında lavabo ve küvetlerin eksikliğini fark ettim. Belki de birileri Raleigh nöbet tutmazken gelip götürmüştü. Ya da belki Raleigh ile&nbsp;akrabaları almıştı. Niye ama? Kim almak isterdi onları?</p>

  <p>Derken Wright evlerin uzağında, toprağa yarı gömülü bir şey buldu: ucunda minnacık, altın bir kuş bulunan altın bir zincir.&nbsp;Kuş taçlıydı ve kanatları uçarmış gibi açıktı.</p>

  <p>“Böyle bir şeyin burada kalması şaşırtıcı,” dedi. “Bahse girerim bir sürü insan buraya gelip hatıra almıştır.” Gömleğine sildi, ardından avucuma bıraktı.</p>

  <p>“Hoşmuş,” dedim inceleyerek.</p>

  <p>“Dur, takayım sana.”</p>

  <p>Muhtemelen ölmüş birinin malını boynumda taşıma fikri önce garip geldi ya, sonra omuz silkip Wright’a uzattım ve boynuma takmasına izin verdim. İstemişti. Takınca hoşuna gitti.</p>

  <p>“Saçın uzuyor,” dedi. “Azıcık süslenmen için böyle bir şey lazımdı.”</p>

  <p>Saçım uzuyordu; kapkara, kıvırcıktı ve bir-iki santimi bulmuştu. Kafam da artık yamru yumru değildi. Yanmamış tutamı Wright’a kestirdiğimden saçlarım eş uzunluktaydı artık. Neredeyse kız gibi görünmeye başlamıştım.</p>

  <p>“Hiç oğlan sandın mı beni?” dedim. “Yani yolda beni ilk gördüğünde.”</p>

  <p>“Yok, hayır,” dedi Wright. “Sanmalıydım belki. Keldin ve üstünde erkeklere uygun denebilecek pis şeyler vardı. Ama far ışığında seni ilk gördüğümde, ‘Ne tatlı, elfimsi bir kız; ne işi var burada tek başına?’ diye düşünmüştüm.”</p>

  <p>“Elfimsi mi?”</p>

  <p>“Elf gibi yani. Hikâyelere göre elfler kısa boylu, ince yapılı, sihirli varlıklardır. Başka bir mitolojik yaratık yani. Belki karanlık&nbsp;bir yolda bir gün birine rastlarım.”</p>

  <p>Güldüm. Ardından helikopteri duydum. “Geliyor,” dedim.</p>

  <p>“Uyanıp dışarı çıkması için erken bir saat. Benle tanışmayı epey istiyor herhalde.”</p>

  <p>“Ben duymadım bir şey?” dedi Wright. “Ama sen öyle diyorsan... Saklanayım mı?”</p>

  <p>“Hayır. Kokunu gizleyemezsin. Şu en büyük bacanın yanında bekleyelim.” Koskocaman bir şömineden yükselen koskocaman&nbsp;bir bacaydı kastettiğim. Ziyaretçimiz bizi vurmaya kalkarsa siper&nbsp;edebilirdik.</p>

  <p>Helikopter bu sefer çayıra inme zahmetine girmedi. Neden geçen sefer oraya inmişti acaba? Alışkanlıktan mıydı? Yoksa evleri sağlam ve doluyken ziyarete gelmiş biri miydi bu adam?</p>

  <p>Kocaman, şekilsiz bir böceği andıran helikopter, Wright’in yangından önce sebzelikmiş dediği bahçemsi yere indi. Wright&nbsp;yanık bitkilerin çoğunu tanımıştı. Helikopter yangından kurtulmuş birkaç bitkinin, kabak ve patateslerin üstüne konmuştu.</p>

  <p>Pilot indi, pervanelerin altından eğilerek ilerledi ve etrafına bakındı. Bizi görür görmez doğrudan yanımıza geldi. Tüfeğini&nbsp;kontrol eden Wright kaskatı dikilmiş, sert bakışlarla süzüyordu geleni. Ben de dikkatle baktım. Uzun boylu, örümceğimsi&nbsp;bir adamdı. Silahsızdı; sarışınlığı ve teninin beyazlığı haricinde&nbsp;türümden olduğu açıktı. Teni Wright’mki gibi değil, çok daha&nbsp;beyaz, Wright’in kitaplarındaki sayfalar kadar beyazdı. Buna rağmen, renk haricinde, boyum uzar ve büyürsem bu adama benzeyeceğim açıktı. Elf gibi değil ama uzun ve ince olacaktım.</p>

  <p>“Shori?” dedi adam. Sesi o anda beni çekti ve kokusu... Güvenilir geldi. Demek istediğim, kokusu kendimi güvende hissetmeme yol açmıştı ama neden, bilemiyordum. Derken bana baktığını, benle konuştuğunu anladım. Ne demekti peki bu kelime?</p>

  <p>Bacanın yanından ayrıldım.</p>

  <p>“Nasıl hayatta kalabildin, Shori? Neredeydin?”</p>

  <p>“Shori” diyordu bana. Nefesimi bıraktım. “Tanıyorsun beni demek?”</p>

  <p>“Elbette tanıyorum! Nen var senin?”</p>

  <p>Birkaç nefes daha çektim. Ne diyeceğimi bilemiyordum. Gerçeği söylemek, hiç tanımadığım bu adama kendime dair hiçbir şey bilmemem gibi önemli bir zaafı itiraf etmek utandırıcı geldi.&nbsp;“Birkaç hafta önce yakınlardaki bir mağarada uyandım,” dedim.&nbsp;“Öncesine dair hiçbir şey hatırlamıyorum. Ve... Seni de tanımıyorum.”</p>

  <p>Bana uzandı, geri çekildim.</p>

  <p>“Tanımıyorum seni,” dedim bir daha.</p>

  <p>Wright’m yanımda hazır konuma geçtiğini gördüm. Tüfeği yabancıya doğrultmak yerine göğsü önünde çaprazlamasına tutuyordu. Parmağı tetikteydi. Gerekirse silahı doğrultup ateş etmesi fazla zamanını almayacaktı.</p>

  <p>Adamın elleri iki yanma indi. Wright’a baktı, ardından Wright ve tüfeği önemsizmiş gibi bana döndü. “Benim adım, losif Petres-cu,” dedi. “Ben, senin babanım.”</p>

  <p>İçimde hiçbir his uyanmadan baktım yüzüne. Tanımıyordum bu adamı. Ama doğru söylüyor olabilirdi. Nasıl bilecektim? Böyle&nbsp;bir konuda, burada yalan söylenir miydi? Neden söylenmeliydi?</p>

  <p>“Ve ben de... Short miyim?”</p>

  <p>“İnsan annenin sana verdiği ad bu. Shori. Soyadın Matthews. İna annelerin benim uzak akrabalarımda Soyadları Mateescu’ydu.&nbsp;1950’li yıllarda yabancı kökenli adlara kuşkuyla bakılmaya başlanınca soyadlarını Amerikalılaştırıp Matthews’a çevirmişlerdi.”</p>

  <p>“Annelerim mi?”</p>

  <p>Etrafına bakındı. “Burada konuşmamız gerekmiyor,” dedi. “Evime gel.”</p>

  <p>“Burada mı yaşıyordum?”</p>

  <p>“Evet. Burada doğdun sen. Gördüklerin hiçbir hatıram canlandırmıyor mu?”</p>

  <p>“Hayır. Sadece burayla bir bağım bulunduğu duygusu var. Uyandığım mağaradan çıkabildiğim zaman buraya geldim ama&nbsp;niye geldim, bilmiyorum. Sanki ayaklanm getirdi.”</p>

  <p>“Yuva,” dedi losif. “Yuvandı burası.”</p>

  <p>“Ama sen burada yaşamıyor muydun?”</p>

  <p>Şaşırmış gibi baktı. “Hayır,” dedi. “Biz insanlar gibi kadın-er-kek bir arada yaşamayız.”</p>

  <p>Yutkundum ve sormam gereken soruyu sordum: “Neyiz biz?”</p>

  <p>“Vampir, elbette. Kendimize vampir demeyiz gerçi.” Benimkiler gibi diğer insanlannkilerden biraz daha uzun ve sivri görünen köpek dişlerini göstererek gülümsedi. Dişleri bendekiler gibiyse&nbsp;herkesinkinden sivri demekti. Öyle olmalıydılar. “Bram Stoker’ın&nbsp;<span style="font-style: italic;">Drakula</span>!da anlattığı yaratıklarla ortak noktamız pek azdır ama sonuçta uzun ömürlü kan-içicileriz.” Wright’a baktı. “Biliyordun,&nbsp;değil mi?”</p>

  <p>Başıyla evetledi Wright. “Hayatta kalmak için kana ihtiyaç duyacağını anlamıştım.”</p>

  <p>Iosif iç çekti ve defalarca anlatmaktan bıkmış bir sesle konuştu: “Ortakyaşarlarımıza dönüşenler hariç, insanlarla ama insanlardan ayrı yaşarız. Ömrümüz insanlannkinden çok daha&nbsp;uzundur. Çoğumuz gündüz uyur ve evet, yaşamak için kana ihtiyaç duyarız. En güzeli insan kanıdır ve şükür, kanını aldığımız&nbsp;insanlara zarar vermek zorunda değiliz. Ama neysek oyuz işte.&nbsp;İnsanları sihirle falan kendimiz gibi yapamayız. Bizle birleşenleri&nbsp;çok daha sağlıklı, güçlü ve öldürülmesi daha zor kılarız. Böylece&nbsp;hayatlarını uzatırız.”</p>

  <p>Son söylediği Wright’in ilgisini çekmişti. “Ne kadar?”</p>

  <p>“Ne kadar yaşayacağını mı soruyorsun?”</p>

  <p>“Evet.”</p>

  <p>Iosif derin bir iç çekti. “Kaza veya cinayete kurban gitmezsen muhtemelen 170 ila 200 yaşına kadar yaşarsın.”</p>

  <p>“İki yüz... Ben? Hem de sağlıklı mı?”</p>

  <p>“Evet. Shori’nin zehri bağışıklık sistemini güçlendirecek ve insanların yakalandığı bağışıklık sistemi hastalıklarına yakalanma ihtimalin iyice azalacak. Aynı zehir, kalp ve dolaşım sistemlerini&nbsp;de sağlıklı kılacak. Sağlıklı olman Shori için çok önemli.”</p>

  <p>“Gerçek olamayacak kadar iyi bu yahu!”</p>

  <p>“Ortakyaşarlık... Shori’yle birleştiğinin farkmdasın, değil mi?” Wright evetledi. “Biraz korkuyorum. Neye bulaştığımı anlamamama rağmen onla olmak istiyorum. Sizin türünüz ne kadar&nbsp;uzun yaşıyor peki?”</p>

  <p>“Çok uzun,” dedi Iosif. “Ölümsüz değiliz ama. Shori kaç yaşındadır dersin?”</p>

  <p>“Renée adını vermiştim ben,” dedi. “Ben de Wright Hamlin, bu arada.”</p>

  <p>“Kaç yaşında?”</p>

  <p>“Tanıştığımızda on veya on birdir demiştim. Daha sonra, öyle görünmese bile daha büyük olduğunu anladım. On sekiz veya on&nbsp;dokuz var mıdır?”</p>

  <p>Iosif tatsız bir gülümseme sundu. “Öylesi en azından yasal olurdu, değil mi?”</p>

  <p>Wright kıpkırmızı kesilince anlamadan Iosif e baktım.</p>

  <p>Iosif bir anlık suskunluğun ardından, “Dert etme, Wright,” dedi. “Short, evet, hâlâ çocuktur. Gebe kalacak yaşa gelmeden&nbsp;önce daha bir büyüme aşaması geçirecek. Gebelik yaşlan yetmişlerinde başlayacak. Toplamda beş yüz yıl civannda yaşayacak. Şu&nbsp;ansa yaşı elli üç.”</p>

  <p>Wright’in ağzı açıldı ama bir şey demedi. Bir Iosif’e, bir bana baktı. Yirmi üç yaşındaydı; cinsel açıdan erişkindi ve dünyaya&nbsp;dair pek çok bilgisi vardı. Iosif in dediği doğruysa Wrighttan iki&nbsp;kattan fazla yaşlıydım ama neredeyse hiçbir şey bilmiyordum. Bi-rileri elli üç yıllık hayatımın çoğunu almıştı benden.</p>

  <p>Yıkıntıları işaret ederek, “Kim yaptı bunu?” dedim. “Yangım kim çıkardı? Başka hayatta kalan var mı?”</p>

  <p>“Burada değildim,” dedi Iosif. “Kimin yaptığım bilmiyorum. Başka... Canlı da bulamadım. Bölgede yaşayan diğer insanların&nbsp;buraya göz kulak olmasını sağladım.”</p>

  <p>“Dikkatsiz davranmışsın,” dedim. “Raleigh Curtis göz kulak olmakla kalmadı. Wright’i vuracaktı. Beni vurdu.”</p>

  <p>“Kaza. Bizden olduğunu anlamamış. Doğru dürüst görebilseydi ateş etmezdi.”</p>

  <p>“Neden Wright’i vurmaya kalktı peki?”</p>

  <p>“Wright’in şenle olduğunu bilmiyordu.”</p>

  <p>“Iosif, neden bu molozlar için birini vuruyor? Sadece bu alçaklığı yapanlar ceza görmeli.”</p>

  <p>Dik dik baktı Iosif. “Bilileri annelerini, ablalarını ve sizle yaşayan insanları diri diri yaktı burada. Kaçmaya çalışanları vurdular ve getirip ateşe attılar. Sen nasıl kaçabildin, hiç bilmiyorum ama&nbsp;diğerlerini... Yanmış, paralanmış halde bulduk. Ben ve benimkiler. .. Ziyarete geliyorduk... İtfaiyecilerden önce buraya ulaştık.&nbsp;Bu sayede onlan kontrol altına akp burayı terk edilmiş sanmalarım sağladık. Yangın söndürüldükten sonra, cesetleri adli tıpta&nbsp;incelenmemeleri için götürdük. Bölgeyi geceleme aradık, taradık&nbsp;ve civarda yaşayan insanlan sorguladık. Bizi ortaya çıkarmayacak, bizi tehlikeye atmayacak kadarını hatırlamalarını sağladık.&nbsp;Zaten pek bir şey bilmiyorlardı. Sonuçta katilleri yakalayamadık.&nbsp;Ama bililerinin geri gelip eserlerine bakmak isteyebileceğini düşündük. Suçluların yaptığı bir şeydir.”</p>

  <p>“Cinayet anısının tadını almak için... Kaç kişiyi öldürdüler?” “Yetmiş sekiz. Sen hariç herkesi.”</p>

  <p>Mağarayı hatırlayınca bakışlarımı kaçırdım. “Belki yetmiş yediydi,” dedim. Söylememek istiyordum ama söylememek, söylemekten daha beter geliyordu.</p>

  <p>Iosif çenemi hafifçe tutup yüzümü yüzüne doğru çevirdi. Ya o ya başka biri yapmıştı bunu daha önce. Tanıdık ve sakinleştirici&nbsp;geldi. Dar, sert yüzünü çerçeveleyen ak düşmüş san saçlan omuzlarına değiyordu ve göz bebekleri karanlıkta görme rengine dönmüş kocaman, gri gözleri vardı. Hâlâ tanıdık gelmiyordu yüzü.&nbsp;Tanımamıştım onu. Ama dokunması artık beni irkiltmiyordu.</p>

  <p>“Mağarada uyanırken biri beni bulmuştu,” dedim. “Ne kadardır orada olduğumu bilmiyordum. En az birkaç gün... Ama nihayet bilincimi kazanmaya başlamıştım ve biri geldi. O sırada&nbsp;gelenin bir... Adam olduğunu anlamadım. Tek bildiğim... Onu&nbsp;öldürdüğüm.” Gerisini, adamı öldürmekle kalmayıp yediğimi&nbsp;söyleyemedim. Öyle utanmıştım ki kafamı çevirip bir adım geri&nbsp;çekildim. “Kimdi, hâlâ bilmiyorum ama çıkardığı sesleri hatırlıyorum. Gayet net duydum ama o sırada bazı sözler söylediğini&nbsp;anlamamıştım. Daha sonra, Wright’in yanında güvendeyken anılarımı tarayıp söylediklerini anlayabildim. Beni tanıyan biriydi&nbsp;galiba... Beni arıyordu...”</p>

  <p>“Ne demişti?” dedi Wright. Yanıma gelmişti.</p>

  <p>Bunları duyması feciydi. Gözlerimi yumup yanıtladım: “‘Tanrım, bu o! Lütfen, lütfen ölmemiş olsun!’ dedi.”</p>

  <p>Kısa bir sessizlikten sonra Iosif iç geçirerek, “Buradan biri değildi, Shori,” dedi. “Benimkilerden biriydi.”</p>

  <p>Yüzüne baktığımda üzüntüsünü gördüm. Adamı tanıyordu ve ölümüne üzülmüştü. “Özür dilerim,” dedim.</p>

  <p>Wright beni kendine çekti, şaşırdım. Şükranla yaslandım bacağına.</p>

  <p>“Herkesi aramaya yollamıştım,” dedi Iosif. “Kurtulan biri varsa sensindir diye düşünmüştük. Adamlarımdan biri geri dqnme-di. Bulamadık. Neredeydi mağara?”</p>

  <p>Dönüp bakındım ve mağarayı elimden geldiğince tarif ettim. “Götürebilirim seni,” dedim.</p>

  <p>“Kalıntıları hâlâ oradaysa,” dedi Iosif, “aldırıp gömdürmem lazım.”</p>

  <p>Fısıltıya yakın bir sesle bir kez daha, “Özür dilerim,” dedim.</p>

  <p>Iosif bana önce öfke ve acı, ardından kederle baktı. “Üzgünsün sahiden, değil mi? Sevindim. Kim ve ne olduğunu unutmuşsun&nbsp;ama en azından sana öğretilen ahlâkın bir kısmı hâlâ duruyor.”</p>

  <p>Biraz daha sessizlikten sonra Wright, “Neden kurtulma şansının daha yüksek olduğunu düşünmüştünüz?” dedi.</p>

  <p>“Kara derisi yüzünden,” dedi Iosif. “Güneş onu derhal etkilemez. Boyuna rağmen çoğumuzdan hızlı koşar. Ve olay başladığında herkesten önce uyanmış olmalıydı. Çoğumuza kıyasla uykusu çok hafiftir ve gündüz uyuması kesinlikle gerekmez.”</p>

  <p>“Bir çeşit deney olduğunu zannettiğini söylemişti,” dedi Wright.</p>

  <p>“Öyle,” dedi Iosif. “Bazılarımız asırlardır gündüzleri çektiğimiz zaafı azaltmaya çabalıyor. Shori bu minvaldeki en son ve en başarılı deneyimiz. Shori aynı zamanda, genetik mühendislik sayesinde yarı insandır... insanlar nasıl yapılacağını öğrenmeden&nbsp;hatta böyle bir imkân bulunduğunu öğrenmeden çok önce başlamıştık genetik deneylere.”</p>

  <p>“Biz?” dedim.</p>

  <p>“Türümüz. Biz İna’yız. Muhtemelen dünyadaki vampir mitolojisinin büyük kısmı bizden geliyor ama biz kendi aramızda kendimize İna deriz.”</p>

  <p>Sözcük benim için Iosif’in yüzü kadar yabancıydı. Hiçbir şey bilmemek çok zordu. “Feci bir şey bu,” dedim, “bir şeyler söylüyorsun ve hiçbiri tanıdık gelmiyor. Söylediklerin bana gerçek&nbsp;gelmiyor. Neyiz biz? Neden insanlardan farklıyız? İnsan mıyız&nbsp;yoksa başka bir ırk mı?”</p>

  <p>“Hayır. Başka bir ırk değil, başka bir türüz biz,” dedi Iosif. “İnsanlarla çiftleşemeyiz. Hiç yapamadık. Seks, evet ama çocuk&nbsp;olmuyor.”</p>

  <p>“Akraba mıyız insanlarla? Nereden geliyoruz?”</p>

  <p>“Bence akrabalığımız var,” dedi Iosif. “Genetik açıdan başka bir açıklamayı daha olası kılamayacak kadar benziyoruz. Gerçi&nbsp;hepimiz buna inanmayız. Kendi öykülerimiz, folklorumuz ve&nbsp;dinlerimiz var. İstersen kitaplarımı okuyabilirsin.”</p>

  <p>Başımla evetledim. “Okurum. Bana tanıdık gelirler mi, merak ediyorum.”</p>

  <p>“Herhalde başından ağır bir yara aldın,” dedi Iosif. “Türümüze bu tür şeyler olduğunu duymuştum. Dokularımız, beyin dokumuz dahi kendini yeniler. Ama anılarımız... Bazen geri gelirler...”</p>

  <p>“Ve bazen de gelmezler mi?”</p>

  <p>“Evet.”</p>

  <p>“Başımdan yaralandığımı biliyorum. Birden fazla yara hem de. Kafatası kemiklerim kırılmışlardı. Ama iyileştiler. Nasıl böyle&nbsp;şeylerden kurtulabiliyoruz?”</p>

  <p>Gülümsedi Iosif. “Yakın dönemde gençlerimiz arasında Ina halkının başka bir dünyadan binlerce yıl önce buraya geldiği&nbsp;inancı baş gösterdi. Bana saçma geliyor ya, kim bilir? Bu fikir de&nbsp;eski efsanelerimizin birinden beter değildir herhalde. Kastettiğim&nbsp;efsaneye göre, bizi bir tanrıça anne yaratmış ve kendisiyle birlikte cennetinde yaşayacak bilgeliğe varana kadar bannmamız için&nbsp;bize Dünya’yı vermiş. Bense burada, Dünya’da, insanlıkla birlikte, şempanzeler misali kuzen sıfatıyla evrim geçirdiğimiz kanısındayım. Belki bizler kuzenlerin en yeteneklileriyizdir.”</p>

  <p>Anlattıklarına diyecek bir şey bulamadım. “Peki,” dedim. “Ina halkının tek cinsiyetli gruplar halinde yaşadığını söylemiştin. Erkekler erkeklerle, kadınlar kadınlarla...”</p>

  <p>“Yetişkinler öyle yapar, evet. Genç erkekler senin şimdiki yaşını biraz geçtiklerinde annelerinden ayrılır. Çocukluklarının son yıllarıyla birlikte hayatlarının kalanını babalarıyla geçirirler. Ben&nbsp;babamın ailesinden hayatta kalan tek oğulum; o yüzden oğullarımın tek babası var. İnsan ortakyaşarlarımız her iki cinsiyetten&nbsp;de olabilir ama kendi aramızda oğullar, kardeşleri ve babalarıyla,&nbsp;kızlarsa kız kardeşleri ve anneleriyle yaşar. Ama bu durumda, yetişkinliğe tam ermediğin için bir süreliğine, anıların geri gçlene&nbsp;veya bilmen gerekenleri yeniden öğrenene ve erişkinlik yaşına&nbsp;gelene kadar benim cemaatimle yaşayabilirsin.”</p>

  <p>“Wright’layim ben.”</p>

  <p>“Onu ve gerek duyduğun herkesi getir elbette. Sen ve seninki-ler için bir ev yaptırırım. ”</p>

  <p>Wright’a baktım ve kafa sallayışına şaşırmadım, “işim var benim,” dedi. “Kurulu bir düzenim var. Renée... Shori benle sorunsuz yaşayacaktır.”</p>

  <p>Iosif, Wright’a, kestiremediğim bir ifadeyle baktı. “Halkını ve âdetlerini de sen mi öğreteceksin?” dedi. “Tarihini öğretip yetişkinliğe yaklaşmasına yardım mı edeceksin? Zamanı geldiğinde eş&nbsp;bulmasını ve bulduklarının aileleriyle pazarlık etmesini mi sağlayacaksın?” Dimdik duruyor, dimdik bakıyordu. Wright’tan çok&nbsp;daha uzun değildi ama çok yükseklerden, çok tepelerden bakar&nbsp;izlenimi veriyordu. “Tüm bunlan nasıl yapacağım söyle bana,”&nbsp;dedi.</p>

  <p>Wright’m bakışları öfkeyle kararsızlık arasında gidip geliyordu. Sonunda gözlerini kaçırdı, kafa salladı. “Neresi?” dedi.</p>

  <p>“Darrington’ın birkaç kilometre kuzeyi.”</p>

  <p>“İşimden ayrılmak istemiyorum.”</p>

  <p>“Elbette.”</p>

  <p>“Çok uzak... Ev mi demiştin?”</p>

  <p>“Eviniz yapılana kadar benim evimde konuksunuz. Shori’yi güvende tutmak ve hayatını sürdürebilmek için gerekenleri öğrenmesini sağlamak isteriz. Sense Shori’nin hayatında, zannettiğinden çok daha fazla yer kaplıyorsun şu anda.”</p>

  <p>“Onla olmak istiyorum ben.”</p>

  <p>“Aynı fikirdeyim. Ama söyle, şu ana dek hayatınız nasıldı birlikte? Arkadaşların ve komşulann ilişkiniz hakkında ne düşünüyor?”</p>

  <p>Wright cevap vermek için ağzını açtı ama bir şey diyemedi. Öfkeyle baktı Iosif e.</p>

  <p>Iosif bilmişçesine kafa salladı. “Saklıyordun Shori’yi. Elbette saklayacaktın. Bir çocukla uygunsuz ilişkide bulunduğunun düşünülmesinden korktun... Bizleyken saklanmanız gerekmeyecek. Bizim gözümüzde ilişkinizin hiçbir uygunsuzluğu yok.”</p>
</body>
</html>
