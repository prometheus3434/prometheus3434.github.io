<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: normal;"><a id="bookmark0"></a>Kapanış</span></h2>

  <p>Yavaşça kendime geldim. Çamurdan debelenerek kurtulmaya benziyordu.</p>

  <p>Üzerimde, Wright’m büyük tişörtlerinden biri dışında hiçbir şey yoktu. Kapkaranlıktı ve tek başıma, bir yatakta yatıyordum.&nbsp;Başta iyi göremedim. Yaramdan dolayı acı çekmiyordum ama mağaradan bu yana ilk defa bu kadar zayıf düşmüştüm. Hatta kendime gelişim, mağarada uyanışıma benziyordu. Yalnız bu sefer&nbsp;sadece bir ya da iki gece kendimi bilmediğimi düşündüm.</p>

  <p>Derken burnuma yatağın hemen ilerisinde bir yerden et kokusu geldi. Açlıkla kokuya doğru döndüm. Vücudum kendini iyileştirmek için tüm kaynaklarını kullanıp bitirmişti ve yakıt niyetine kendi dokularım tüketmeye başlamıştı.</p>

  <p>Umutsuzca ete doğru atıldım.</p>

  <p>Biri, “Dur, Shori!” dedi.</p>

  <p>Durdum. Wright’m sesiydi bu. İlk insanımın...</p>

  <p>Gerçi çekildim. Gölgeler içinde, yatağın yanındaki sandalyeye oturmuş Wright’ı görebiliyordum artık. El sürmemiştim ona. Sürmezdim... Biraz daha geriledim, inleyerek yorgana sarıldım.&nbsp;Açlık içimi acıyla buruyordu ama Wright’a el süremezdim. Kımıldadığım iştim ve başka bir koku aldım. Biftek. Yemek...</p>

  <p>“Al,” dedi. “Al şunu. Ye.” Çiğ et dilimleriyle dolu kocaman bir tabak uzatıyordu. Tercih edeceğim kadar taze değildi ama yeter-liydi. Eti neredeyse doğru dürüst çiğnemeden yutmaya başladım.</p>

  <p>Tabağı bitirince Wright’in verdiği yeni tabağa daldım ve rahatladıkça kalanını daha yavaş, çiğneyerek yedim.</p>

  <p>Tabağı bırakıp arkama yaslanarak iç çektim. “Teşekkür ederim,” dedim. “Ama bir daha böyle bir şey olursa başımda bekleme. Eti bırak yeter.”</p>

  <p>“O kadar eti nerene yedin, anlamıyorum,” dedi Wright. “Ufacıksın. İnsan olsaydım bu kadar tıkındıktan sonra kusmanı beklerdim.”</p>

  <p>“Kusacak gibiydim... Açlıktan.”</p>

  <p>“Biliyorum ama... Neyse, önemi yok. İyileşmene şükrediyorum.”</p>

  <p>“Burada kalmamalıydın,” dedim bir kez daha. Hugh Tang’i unutmaya çalışıyordum. “Gordonlar burada kalmana nasıl izin&nbsp;verebildi?”</p>

  <p>“İzin vermediler,” dedi Wright. “Eti soğutucuya koyup yanına bırakmamı söylediler. Hiçbirimizin içeri girmemesini, sen çıkana&nbsp;kadar beklememizi de söylediler.”</p>

  <p>“Öyle yapmalıydın.”</p>

  <p>Elime bir şey tutuşturdu. Baktım, ıslak mendiller. Yüzümü ve ellerimi temizledim. Ardından bir sürahiden su doldurup bardağı&nbsp;uzattı. Başucumdan alana kadar ne sürahiyi ne de bardağı fark etmiştim. Tamamen Wright’a, kokusuna, kalp atışlarına, nefesine,&nbsp;sesine odaklanmıştım. Burada olmaması gereğine rağmen olması&nbsp;çok iyiydi.</p>

  <p>Bardağı alıp suyu içtim. Teşekkür ettikten sonra, “Neden Gor-donları dinlemedin?” dedim. “Neler yapabileceğimi biliyordun.”</p>

  <p>“Hugh Tang değilim ben,” dedi. “Aynca bu sefer kafandan yara almamıştın. Bana zarar vermeyeceğini biliyordum.”</p>

  <p>Şaşkın ve kızgın baktım yüzüne. “Anlamıyorsun,” dedim. “Açlık... Fecidir. Kafamda yara olsun olmasın öldürebilirdim&nbsp;seni.”</p>

  <p>“Sesimi çıkardığım anda durdun. Bana el sürmeyecektin bence. Ötesi, kafanda yaralanma olmadığı sürece aklını kullanıp şenle konuşmaya kalkacak hiç kimseye zarar vereceğine inanmıyorum. Güvende olduğumdan emindim.”</p>

  <p>“O... O kadar aç olmak nasıl bir şey, bilmiyorsun.”</p>

  <p>Elimi tuttu. “Bilmiyorum. Keşke sen de çekmek zorunda kal-masaydın. Katharine’in bizden birini vurmasından korktuğunu biliyorum.” Yavaşça kendine çekti beni. Karşı koymadım çünkü&nbsp;varlığı, bağrına yaslanmak çok iyi geliyordu.</p>

  <p>“Ötekiler iyi mi?” dedim. İyi olduklarını biliyordum çünkü aksi durumda Wright’ın tavrı çok daha farklı olurdu.</p>

  <p>“İyiler,” dedi gülümseyerek. “Endişeliler tabii. Ben mola verdiğimde sırayla başında beklediler. Üç gece geçti... Preston en az üç gece sürer demişti. Hayden en az altı dedi ya, Joel, İnalar-la ilgili tıbbi meselelerde Preston’a her zaman güvenilebileceğini&nbsp;söyledi.”</p>

  <p>Şaşkın, neler olabileceğini düşünerek kafa salladım. Ya yanımda Celia veya Brook varken uyansaydım ve korkup kaçmaya kalktıklarında saldırsaydım? “İyi ki sen buradayken uyanmışım.”</p>

  <p>“Bence de.”</p>

  <p>“Peki, Katharine... Ne oldu?”</p>

  <p>“Öldü. İnfazlar ev sahibi aileye düştüğü için VVells ve Man-ning bitirdi işini. İsterlerse kendileri yapar veya yardım talep edebilirlermiş ama bu sefer yardıma ihtiyaç duymadılar. Kafasını&nbsp;kestikten sonra vücuduyla beraber yaktılar. Yaptıklarından sonra&nbsp;iyileşebilirmiş. Gırtlağı iyileşmeye başlamıştı bile. Ama cezasını&nbsp;inatla reddetti. Ölümü tercih etti. Seni de yanında götüremedi-ğine üzüldüğünü söylemiş. Kız kardeşi Sophia cezayı Dahlman&nbsp;ailesi adına kabul etti. Preston’a bakılırsa artık peşinden gelmezlermiş.”</p>

  <p>“İyi. Umarım sözlerine Gordonlann zannettiği ölçüde bağlı kalırlar.”</p>

  <p>“Onu Hayden’a sordum. Gordon ailesinin tarihçisi sayıyor kendini. Endişelenmememizi, sırf bir hükmü çiğnemek uğruna&nbsp;tüm yetişkin aileyi riske atmayacaklarını söyledi. Şeref meselesiymiş ev anlattığına bakılırsa Dahlman ailesi, pek sevilecek tipler olmamakla birlikte onurlu bir aileymiş. Sophia Dahlman artık aile büyüğü konumunda ve söz verdi. Hayden, tutacaklardır,&nbsp;dedi.”</p>

  <p>İç çektim. “Masumların canına kıyıp hâlâ nasıl şerefli sayılı-yorlarsa artık...”</p>

  <p>“Onu bilemem,” dedi Wright. “Senin ırkın sonuçta.”</p>

  <p>“Birlikte öğrenmek zorundayız.”</p>

  <p>“Eh,” dedi, “suçlu olanları Katharine’di ve öldü işte.” Haklıydı. Theodora’nın öcü alınmıştı ve ortakyaşarlarım güvendeydi. Önemlisi buydu. Peki ya annelerimle ablalarım? Babamla ağabeylerim? Hafızam?</p>

  <p>Hepsi... Hepsi gitmişti. Eskiden ben olan kişi yoktu artık. Hiç kimseyi, kendimi bile geri getiremezdim. İnalar ve ailelerim hakkında öğrenebileceklerimi öğrenmekten başka yapabileceğim bir&nbsp;şey yoktu. Kurtarılabilecek, yeniden yapılabilecek ne varsa onla&nbsp;uğraşacaktım. Matthews ailesi yeniden doğabilirdi. Petrescu ailesiyse bitmişti.</p>

  <p>Wright, “Konsey üyeleri evlerine döndüler,” dedi. “Joan ve Margaret Braithwaite senin için bir mektupla birlikte adres ve&nbsp;telefon numaralarını bıraktılar. Ailenin meselelerini yoluna koyduktan ve Theodora’mn ailesiyle konuştuktan sonra gidip yanlarında bir-iki yıl kalmamızı kabul ettiler. Joan, tek başına yaşayacaksan iyi öğretmenlere ihtiyaç duyacağım ve öğretmenlerinden&nbsp;biri olmak istediğini söyledi. Ha, bir de, ileride iyi bir müttefik&nbsp;olacağını söyledi.”</p>

  <p>Düşündüm, “Haklı,” dedim.</p>
</body>
</html>
