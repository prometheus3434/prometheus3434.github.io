<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Yirminci Bölüm</b></span></h1>

  <h2 class="calibre6" id="sigil_toc_id_20"><b class="calibre4">BÜYÜK SAAT</b></h2>

  <p class="calibre3">BİR asker tarafından içeri alınan Sekreter, odaya girdi. Mor ve şiş dudaklarından soğuk bir gülümseme gelip geçti. Albayın karşısında eğildi, Arvardan'ı ise görmezlikten geldi.</p>

  <p class="calibre3">— Yüksek Bakan'a aramızda olduğunuzu ve hangi koşullarda buraya geldiğinizi haber verdim, diye başladı konuşmaya subay. Bu üs içinde bulunmanız, şey... Nasıl söylesem, elbette çok anormal bir şey ve sizi en kısa sürede serbest bırakacağım. Ancak hiç kuşkusuz çok yakından tanıdığınız bu bay, size karşı çok ciddi bir suçlama yöneltti ve bu konuda bir soruşturma yapmak zorundayız.</p>

  <p class="calibre3">— Sizi anlıyorum, diye çok sakin bir cevap verdi Sekreter. Ancak size daha önce de belirttiğim gibi, bu bay Dünya'da ancak iki aydır bulunuyor ve bizim iç siyasetimiz hakkında bildikleri bir kocaman hiç. Bu kadarı bile, bir suçlama yöneltmeye yetkili olmadığını gösterir.</p>

  <p class="calibre3">— Ben arkeoloğum, diye öfkeyle cevap verdi Arvardan. Ayrıca Dünya ve gelenekleri konusunda uzmanım. Dünya'nın siyaseti hakkında hiçbir şey bilmiyor değilim. Ayrıca kendisini suçlayan, yalnız ben değilim.</p>

  <p class="calibre3">Balkis dönüp Arvardan'a bakmadı bile ve bütün görüşme sırasında bir kere olsun gözlerini ona çevirmedi. Yalnız Albay'a seslenmekle yetindi:</p>

  <p class="calibre3">Bu olaya bir de Dünyalı bilgin karıştı. Yaşı altmışa yakın ve sonunu bekliyor. Bu yüzden aklî dengesini yitirdi. Ayrıca bir de nereden geldiği bilinmeyen ve tipik bir budala var. Böyle bir üçlüden gelen suçlamalar, asla ciddiye alınamaz.</p>

  <p class="calibre3">Arvardan bir hamlede sıçradı yerinden:</p>

  <p class="calibre3">— Beni dinlemenizi istiyorum...</p>

  <p class="calibre3">— Oturun, dedi aksi sesiyle Albay. Bu konuyu benimle tartışmayı reddettiniz. Ben de bu talebinizi kabul ettim. Haberciyi içeri alın.</p>

  <p class="calibre3">Beyaz bayrakla gelen haberci de Eskiler Derneği üyelerindendi. Sekreteri görünce, hemen hiç belli etmedi. Albay ayağa kalktı.</p>

  <p class="calibre3">— Siz dışardaki insanların sözcüsü müsünüz?</p>

  <p class="calibre3">— Evet.</p>

  <p class="calibre3">— Öyle sanıyorum ki dışardaki kızgın ve gayri meşru kalabalık, burada bulunan vatandaşınızın serbest bırakılmasını istiyor, öyle değil mi?</p>

  <p class="calibre3">— Evet. Kendisinin derhal serbest bırakılmasını talep ediyoruz.</p>

  <p class="calibre3">— Serbest bırakılacak. Ancak yasa, düzen gereği ve Majestelerinin hükümetine bir saygının belirtisi olarak, dışardaki silahlı ve düşmanca niyetli kalabalık dağılmadıkça, sizinle görüşmemiz imkânsız. Hemen adamlarınıza dağılmalarını emretmenizi talep ediyorum.</p>

  <p class="calibre3">— Albay tamamen haklı, Cori kardeş, dedi melek gibi bir sesle Sekreter. Lütfen akılları sakinleştirin. Ben burada tamamen güvenlik içindeyim ve hiç kimse tehlikede değil. Beni anladınız mı? Hiç kimse! Eskiler Derneği üyesi olarak, şerefim adına söz veriyorum.</p>

  <p class="calibre3">— Oldu, kardeş. Güven içinde olduğunuz beni mutlu kıldı.</p>

  <p class="calibre3">Haberci dışarı çıktı.</p>

  <p class="calibre3">— Şehirde durum normale döner dönmez, sizin de sağ salim gitmeniz için elimizden geleni yapacağız, dedi Balkis'e albay. İşbirliğiniz için de size müteşekkirim.</p>

  <p class="calibre3">Arvardan yine ayağa fırladı:</p>

  <p class="calibre3">— İtiraz ediyorum. Bir genosid suçu işlemeye hazırlanan bu adamı serbest bırakırken, benim Vali ile görüşmemi engelliyorsunuz ki, bu benim Galaktika vatandaşlığı haklarımı açıkça çiğnemek demektir. Dünyalı bir köpeğe, benden daha mı çok saygı göstereceksiniz?</p>

  <p class="calibre3">Fakat öfkesinden sesi titreyerek konuşan Arvardan sözünü bile bitirmeden, Sekreter sakin bir sesle lafa karıştı:</p>

  <p class="calibre3">— Bu aklıevvelin istediği buysa, ben burada kalıp, Vali'nin huzurunda durumu açıklamaya hazırım albayım, ihanet ithamı ciddi bir iştir ve üzerimde böyle bir şüphenin bulunması, belki de benim halkıma gerektiği gibi hizmet etmemi dahi önleyecektir. Valiye bütün imparatorlukta benden daha sadık kimsenin bulunmadığını kanıtlayabilirsem, mutlu olurum.</p>

  <p class="calibre3">— Size hayranım, dedi tumturaklı bir sesle Albay, itiraf edeyim, sizin yerinizde ben olsam, tutumum daha başka olurdu. Soyunuza şeref verdiniz bayım. Vali ile temas etmeye çalışacağım.</p>

  <p class="calibre3">Arvardan, kendisini yeniden hücresine geri götürene kadar, ağzını açmadı.</p>

  <p class="calibre6">* * *</p>

  <p class="calibre3">Diğerlerinin bakışlarından kaçarak, yumruğu çenesinde, uzun bir süre dişlerini gıcırdattı, durdu.</p>

  <p class="calibre3">— Peki, ya şimdi? diye en sonunda sordu Shekt.</p>

  <p class="calibre3">Arkeolog başını salladı.</p>

  <p class="calibre3">— Korkarım her şeyi berbat ettim.</p>

  <p class="calibre3">— Nasıl yani?</p>

  <p class="calibre3">— Soğukkanlılığımı kaybettim, Albayı sinirlendirdim ve hiçbir şey beceremedim. Ben diplomat değilim. Dr. Shekt. Ama ne yapabilirdim ki? Balkis, benden önce Albayla konuştu. Ona güvenemezdim herhalde. Kim bilir, belki de Sekreter ona hayatını bağışlamayı önermiştir, ha? Belki de işin başından beri o da komploya dahildir, ne dersiniz? Biraz saçma bir varsayım bu, ancak rizikoyu göze alamazdım. Çok kuşkuluydu. Enniyus'u bizzat görmek istiyordum.</p>

  <p class="calibre3">Fizikçi yerinden kalkıp, uyuşan kollarını sırtında birleştirdi.</p>

  <p class="calibre3">— Peki, Enniyus gelecek mi?</p>

  <p class="calibre3">— Sanırım. Ama Balkis'in isteği üzerine. Hiçbir şey anlayamadığımı itiraf edeyim.</p>

  <p class="calibre3">—Balkis'in isteği üzerine mi? Öyleyse Schwartz muhakkak haklı.</p>

  <p class="calibre3">— Ya? Ne dedi ki o?</p>

  <p class="calibre3">Şişman terzi, yatağının üstünde oturuyordu. Herkes başını kendisine çevirince, omuzlarını silkip, aczini ifade edercesine kollarını havaya kaldırdı.</p>

  <p class="calibre3">— Az önce Sekreter bu odanın önünden geçerken, yine akıl bütünleşmesini zaptettim. Sizi kabul eden subayla uzun bir görüşme yaptı.</p>

  <p class="calibre3">— Biliyorum.</p>

  <p class="calibre3">— Ama bu subayın beyninde hıyanet belirtileri yok.</p>

  <p class="calibre3">— Öyleyse ben yanıldım, dedi bitkin bir sesle Arvardan. Ya Balkis?</p>

  <p class="calibre3">— Onda da ne kuşku, ne korku zaptedebildim. Yalnız kin dolu. Özellikle kendisini yakalayıp buraya getirdiğimiz için bize yönelik bir kin. Gururunu müthiş biçimde ayaklar altına aldık ve niyeti intikam almak. Kurduğu düşleri gördüm. Tasarılarını bildiğimiz için harekete geçecek Galaktika'nın kendisini tutuklamasına tek başına engel olduğunu düşlüyor. Bütün kozları bize verdikten sonra, en sonunda hepimizi eziyor, zafere ulaşıyor.</p>

  <p class="calibre3">— Sefilce bir intikam hissini tatmin etmek için imparatorluk tahtına çıkmak hülyasından vazgeçeceğini mi söylemek istiyorsunuz? Çılgınlık bu!</p>

  <p class="calibre3">— Biliyorum. O zaten bir çılgın!</p>

  <p class="calibre3">— Başaracağını da düşünüyor mu?</p>

  <p class="calibre3">— Düşünüyor.</p>

  <p class="calibre3">— Bu durumda Schwartz, size ve sizin gücünüze ihtiyacımız var. Dinleyin beni...</p>

  <p class="calibre3">Ama Shekt başını salladı.</p>

  <p class="calibre3">— Hayır, Arvardan. İmkânsız bir şey bu. Siz gittikten sonra Schwartz'ı uyandırdım ve kendisiyle tartıştık. Aklî gücünü kusursuz olarak kontrol edemediği ortada. Bunu bile bulanık biçimde açıklayabiliyor. Bir insanı şaşkına döndürmesi, felç etmesi, hatta öldürmesi mümkün. Başlıca motor kasları da kişinin isteğine aykırı yönde çalıştırabilir, ama o kadar. Sekreter konusunda, onu konuşturmayı başaramadı. Ses tellerine Kumanda eden küçük kaslar, kontrolundan kaçıyor. Balkis'i araba kullanmaya yönlendirecek şekilde de denetimi altına almaya başaramadı. Hatta dengesini kaybetmeden yürümesini bile güç sağladı. Dolayısıyla Enniyus'un da bir emir vermesini ya da yazdırmasını sağlayamayız. Gördüğünüz gibi, bunu ben de düşündüm.</p>

  <p class="calibre3">Shekt sustu, yine başını salladı.</p>

  <p class="calibre3">Arvardan ancak o zaman çabalarının ne kadar boş olduğunun bilincine vardı.</p>

  <p class="calibre3">— Pola nerede? diye sordu, birden endişeyle.</p>

  <p class="calibre3">— Aralıkta uyuyor.</p>

  <p class="calibre3">Nasıl istiyordu onu uyandırmayı. Daha istediği o kadar çok şey vardı ki...</p>

  <p class="calibre3">Saatine baktı. Neredeyse gece yarısı oluyordu. Otuz saatleri kalmıştı.</p>

  <p class="calibre3">Bir süre uyudu. Gözlerini açtığında, gün aydınlanıyordu. Kimse gelip aramadı onları. Umutsuzluk, ruhunu kemiriyordu. Yeniden uykuya daldı.</p>

  <p class="calibre6">* * *</p>

  <p class="calibre3">Arvardan saatine baktı. Gece yarısı olmak üzereydi ve geriye altı saat kalmıştı.</p>

  <p class="calibre3">Dağınık bir kafa ve umutsuzca çevresini süzdü. Şimdi hepsi buradaydı. En sonunda gelebilen Vali bile. Pola yanında duruyordu; parmaklarının sıcaklığını bileğinde hissetti. Genç kızın yüz hatlarında okuduğu dehşet ve bitkinlik, Galaktika'ya lanet etmesi için yeterliydi şu anda.</p>

  <p class="calibre3">Kim bilir, belki de bütün bu budalalar ölmeyi hak etmişlerdi...</p>

  <p class="calibre3">Solunda oturan Shekt ile Schwartz'a şöyle bir göz atmakla yetindi. Balkis, iğrenç Balkis de oradaydı. Dudakları biraz daha şişmişti ve yanağı çürük içindeydi. Konuşmak, kendisine tarifsiz acılar veriyor olmalıydı. Arvardan bunu aklına getirince, amansızca gülümsedi, yumrukları sıkıldı. Kendi yanağı biraz daha az ağrıyormuş gibi oldu.</p>

  <p class="calibre3">Enniyus, alnı kınşmış, kararsız, kurşun kaplı ağır giysileri içinde adeta gülünç bir halde, karşılarında oturuyordu.</p>

  <p class="calibre3">O da budalanın biriydi! Kendi huzur ve rahatlarından başka bir şey düşünemeyen bu eyyamcılar karşısında birden içinin kinle kabardığını hissetti. Üç yüzyıl önceki fatihler neredeydi? Nerede kalmışlardı?</p>

  <p class="calibre3">Sadece altı saat...</p>

  <p class="calibre3">Enniyus, Chica garnizonunun çağrısını on sekiz saat kadar önce almış ve gelmek için Dünya'nın yarısını katetmişti. İtaat ettiği nedenler pek karanlıktı, ama yeterince de güçlüydü. Kim bilir, belki de Dünyalı "Yeşil Cüppeliler" in basit bir ayaklanmasından ibaretti her şey. Gerisi, mesnetsiz ağır suçlamalardan başka birşey olmayabilirdi. Albay'ın mahallinde çözümleyemediği basit işler...</p>

  <p class="calibre3">Ama işin içinde Shekt vardı. Üstelik Shekt suçlanan değil, suçlayandı. İşte bu önemliydi.</p>

  <p class="calibre3">Şimdi bu küçük topluluğun karşısında, bu koşullar altında, Enniyus vereceği kararın bir ayaklanmayı çabuklaştırabileceğini, saray nezdindeki itibarını sarsacağını, terfi etme şansını yok edebileceğini düşünüyordu. Virütik kürlerden ve salgından söz eden Arvardan'ın uzun nutkunu ne dereceye kadar ciddiye almalıydı acaba? Vali bu iddialara göre harekete geçerse, acaba üstlerinin takdirini kazanacak mıydı?</p>

  <p class="calibre3">Yine de Arvardan ünlü bir arkeologdu..</p>

  <p class="calibre3">Bu nedenle Enniyus kararını daha sonra açıklamayı yeğleyerek, Sekreter'e sordu:</p>

  <p class="calibre3">— Umarım sizin de söyleyeceğiniz bir şey vardır, değil mi?</p>

  <p class="calibre3">— Aslında pek bir şeyim yok söyleyecek, dedi Balkis, serinkanlılıkla. Yalnız bu suçlamaların dayandığı delilleri bilmek isterdim.</p>

  <p class="calibre3">— Hepsini söyledim, Ekselans, diye sabırsızca atıldı Arvardan. Tutuklu bulunduğumuz sırada bu adam bize her şeyi itiraf etti.</p>

  <p class="calibre3">— Belki bu anlatılana inanacaksınız, Ekselans, ama yine söyleyeyim, suçlama Sekreter'e yönelik, mesnetsiz bir iddia. Aslında bütün tanık ifadeleri, şuna yöneliyor: Şiddete başvurularak tutuklanan onlar değil, benim. Canı tehlikeye düşen onlar değil, bendim. Bunu belirttikten sonra, şimdi beni suçlayan zatın, geleli dokuz hafta olduğu halde, bu komployu dokuz hafta içinde nasıl meydana çıkarttığını açıklamasını isterim. Siz ki vali olarak burada yıllardır görevdesiniz, benim aleyhimde acaba bir şey işittiniz mi?</p>

  <p class="calibre3">— Bu görüşte mantık var, diye kabul etti Enniyus. Nasıl öğrendiniz komployu?</p>

  <p class="calibre3">— Sanığın itirafından önce, komployu bana Dr. Shekt haber verdi, dedi kasılarak Arvardan.</p>

  <p class="calibre3">Enniyus, fizikçiye döndü.</p>

  <p class="calibre3">— Doğru mu, doktor Shekt?</p>

  <p class="calibre3">— Doğru, Ekselans.</p>

  <p class="calibre3">— Peki, bu olayı siz nasıl haber aldınız?</p>

  <p class="calibre3">— Dr. Arvardan kusursuz bir kesinlikle sinaptik amplifikatörden nasıl yararlanıldığını anlattı ve bakteriyolog Smitko'nun ölümünden önce söylediklerini aslına çok sadık biçimde nakletti. Bu Smitko da komploya dahildi. İtirafları banda kaydedildi ve kayıtlar, emrinize amadedir.</p>

  <p class="calibre3">— Can çekişirken sayıklayan birinin itirafları, Dr. Arvardan'ın söylediği doğruysa inandırıcı bir kanıt olamaz. Başka delilleriniz yok mu?</p>

  <p class="calibre3">Arvardan yumruğunu koltuğunun kenarına indirerek haykırdı birden:</p>

  <p class="calibre3">— Burası ticaret mahkemesi mi? Yoksa trafik kurallarını çiğneyen birini mi yargılıyoruz? Hassas terazide delilleri tartacak vaktimiz yok. Size tekrar ediyorum: Hepinizi tehdit eden büyük tehlikeyi önlemeniz için ancak sabah saat 6'ya kadar vaktiniz var! Ya da başka bir deyişle, beş buçuk saatiniz kaldı. Ekselans, Dr. Shekt'i bugün tanımadınız. Eskiden beri biliyorsunuz onu. Yalancı olduğunu söyleyebilir misiniz?</p>

  <p class="calibre3">Sekreter, Enniyus'un cevap vermesine fırsat bırakmadı:</p>

  <p class="calibre3">— Ekselans, hiç kimse Dr. Shekt'in bilerek yalan söylediğini iddia etmedi. Ne var ki bu değerli bilgin yaşlandı ve artık altmış yaş korkusu iyice içini sarmış halde. Korkarım yaşlılık ve korku, üzerinde bir takım paranoyak etkiler yaratmış. Dünya'da çok yaygın görülen bir hastalıktır bu. Bakın bir kere ona: Normal görünüyor mu hiç?</p>

  <p class="calibre3">Shekt'in elbette hiç de normal bir görünüşü yoktu. Olup bitenlerden ve olacak olanlardan dolayı, kasılmış, gerginlik içinde, ezik ve bitkindi.</p>

  <p class="calibre3">Yine de sakin görünmeye ve her zamanki sesiyle konuşmaya çalışarak açtı ağzını:</p>

  <p class="calibre3">— Size iki aydan beri Eskiler Derneği tarafından izlendiğimi, bana gelen mektupların açıldığını ve bana yazılanların okunduğunu söyleyebilirim. Ama biliyorum, bunu da sözde paranoyama yakıştıracaklardır. Fakat yanımda Joseph Schwartz bulunuyor, beni Enstitümde ziyarete geldiğiniz gün amplifikatörde tedavi ettiğim gönüllü yani, Ekselans.</p>

  <p class="calibre3">— Hatırlıyorum. (Enniyus, Shekt'in konuyu değiştirmesine pek sevinmişti.) Şu adam mı?</p>

  <p class="calibre3">— Evet.</p>

  <p class="calibre3">— Pek bu deney için yeterliye benzemiyor.</p>

  <p class="calibre3">— Tam aksine! Hatta başarı, beklenen bütün umutları bile geçti. Çünkü başlangıçta o zaman henüz bilmediğim bir fotoğraf belleği vardı. Şimdi de beyni başkasının düşüncelerini zaptedebiliyor.</p>

  <p class="calibre3">Enniyus öne doğru eğilerek, hayretle sordu:</p>

  <p class="calibre3">— Nasıl? Yani insanlann beyninin içini mi okuyor diyorsunuz?</p>

  <p class="calibre3">— Ekselans, kolayca bir deney yapabiliriz. Ama sanırım Sekreter kardeş bu gerçeği size onaylayabilir.</p>

  <p class="calibre3">Sekreter, Schwartz'ı yıldırıma benzeyen kin dolu bir bakışla süzdü.</p>

  <p class="calibre3">— Tamamen doğru Ekselans, dedi titrek bir sesle Gördüğü tedavinin sonucu olup olmadığını bilmiyorum, ama bu adamın bu tür bazı yetenekleri var. Ancak amplifikatörden geçirildiğinin kaydedilmediğini, bundan haberimiz olmadığını ve olayın karanlık bir perde arkasında kaldığını ekleyeyim.</p>

  <p class="calibre3">— Yüksek Bakan'ın onayı üzerine deney kaydedilmemiştir, diye serinkanlılıkla cevap verdi Shekt.</p>

  <p class="calibre3">Sekreter, cevap olarak omuzlarını silkmekle yetindi.</p>

  <p class="calibre3">— Bu görüşmenin asıl amacına dönelim ve aranızdaki tartışmayı kesin, dedi emreden bir sesle Enniyus. Bu Schwartz’ın telepatik ya da hipnoz yetenekleri de nedir ve bizim olayla ne ilgisi var?</p>

  <p class="calibre3">— Shekt, benim düşüncelerimi okuyabildiğini söylemek istiyor, deyiverdi Balkis.</p>

  <p class="calibre3">— Sahi mi? (İlk kez Vali, Schwartz'a seslendi.) Peki, şimdi ne düşünüyor?</p>

  <p class="calibre3">— Söylediğimizin doğru olduğu konusunda sizi inandırmak için hiçbir imkânımız olmadığını düşünüyor, dedi hemen eski terzi.</p>

  <p class="calibre3">— Tamamen doğru, diye sırıttı Sekreter. Ancak böyle bir sonucu, bütün aklı başında ve mantıklı beyinler çıkartabilir.</p>

  <p class="calibre3">— Sizin zavallı bir budala olduğunuzu, davranmaktan korktuğunuzu, sadece ortalığın dalgalanmasını istemediğinizi adalet ve tarafsızlığınızın Dünyalılar tarafından kabul edilmesini umduğunuzu da düşünüyor ama, diye devam etti</p>

  <p class="calibre3">Schwartz. Bu umudu beslediğiniz için de, daha aptal olduğunuz geçiyor aklından.</p>

  <p class="calibre3">Sekreter birden kıpkırmızı oldu.</p>

  <p class="calibre3">— Bu iddialara kesinlikle karşı çıkıyorum. Bu, sizi bana karşı kışkırtmak için açıkça yapılmış bir iftiradır, Ekselans.</p>

  <p class="calibre3">— Buna hemen peki diyemeyeceğim, kolayca inanamayacağım. (Enniyus, yine Schwartz'a döndü:) Peki, ya ben ne düşünüyorum?</p>

  <p class="calibre3">— Ben bir insanın beyninden geçirdiklerini açık-seçik okusam bile, ille de doğruyu söylemeyeceğimi düşünüyorsunuz.</p>

  <p class="calibre3">İyice şaşıran Vali, kaşlarını kaldırdı.</p>

  <p class="calibre3">— Doğru. Tamamen doğru. Dr. Arvardan ve Dr. Shekt'in anlattıklarının gerçeğe uygun olduğunu kabul ediyor musunuz?</p>

  <p class="calibre3">— Baştan sonuna kadar.</p>

  <p class="calibre3">—Öyle olsun. Ancak sizin gibi aynı yeteneğe sahip biri daha bulunmadıkça ve bu olaydan önceden haberdar edilmeden denemedikçe, böyle bir kanıt hukuk açısından geçerli sayılamaz. Yeteneğiniz telepat olarak kabul edilse bile.</p>

  <p class="calibre3">— Burada bir hukuk sorunu değil, Galaktika'nın kurtuluşu konuşuluyor, diye mırıldandı Arvardan.</p>

  <p class="calibre3">— Ekselans, bir talepte bulunacağım. Bu Joseph Schwartz'ın odadan çıkartılmasını isteyeceğim.</p>

  <p class="calibre3">— Niçin?</p>

  <p class="calibre3">— Telepatik meziyetlerinden başka, kendisinin daha başka zihnî güçleri de vardır. Beni felç ettiği için bunların eline esir düştüm. Bana, hatta size karşı da aynı şeyi yeniden yapmasından korktuğum için, çıkartılmasını istiyorum, Ekselans.</p>

  <p class="calibre3">Arvardan da kalktı, ama Balkis ses tonunu yükselterek onun konuşmasına fırsat vermedi.</p>

  <p class="calibre3">— Olağanüstü yeteneklerinden yararlanarak yargıç üzerinde etkili olabilecek birinin önünde, sağlıklı bir yargıya varılması asla mümkün değildir.</p>

  <p class="calibre3">Enniyus kararını derhal verdi. İçeri giren bir nöbetçi, Joseph Schwartz'ı dışarı çıkardı. O da direnmedi hiç. Aptal suratında hiçbir kaygı da yoktu.</p>

  <p class="calibre3">Bu, Arvardan için son darbe oldu.</p>

  <p class="calibre3">Hâlâ ayakta olan ve öz-güveni giderek artan Sekreter, devam etti:</p>

  <p class="calibre3">— Ekselans, dedi ciddi bir edayla, Dr. Arvardan'ın iddiaları ve söyledikleri, Dr. Shekt'in tanıklığına dayanmaktadır. Onun suçlaması da, sayıklayan bir yarı ölünün hezeyanlarına dayanıyor. Oysa Joseph Schwartz amplifikatörde tedavi edilmeden önce, böyle bir şey söz konusu edilmemişti hiç.</p>

  <p class="calibre3">— Kimdir öyleyse bu Joseph Schwartz? Bu adam sahneye girmeden önce, Dr. Shekt normal ve sorunsuz biriydi. Siz de bir akşam onunla birlikte oldunuz, ekselans, Schwartz'a tedavinin uygulandığı gün. Dr. Shekt'in davranışları size garip geldi mi? İmparatorluğa karşı bir komplo düzenlendiği konusunda bir uyarıda bulundu mu? Bir biyokimyagerin ölmeden önceki hezeyanlarından söz etti mi? Kuşkulu bir hali var mıydı? Şüpheler besliyor muydu? Şimdi Yüksek Bakanın kendisine yapılan deneyler üzerinde sahtecilik yapmasını emrettiğini, kişilerin adlarının kaydedilmemesini emrettiğini ileri sürüyor. Ziyaretiniz sırasında bundan söz etti mi? Yoksa Schwartz ortaya çıktıktan sonra, yani şimdi mi bahsediyor?</p>

  <p class="calibre3">— Soruyu yineliyorum: Kimdir bu Joseph Schwartz? Ortaya çıktığı zaman, bilinen hiçbir dili konuşmuyordu. Bu sonradan, Dr. Shekt'in aklından şüphe etmeye başladığımız zaman zihnimi kurcaladı. Schwartz Enstitüye bir çiftçi tarafından getirilmişti. Ne kimliğini, ne geçmişini biliyordu o da. Hakkında hiç bir bilgi sahibi değildi. Ve hâlâ aynı noktadayız.</p>

  <p class="calibre3">— Oysa bu adam, garip bir takım güçlere sahip. Otuz metreden bir adamı felç edebiliyor, yakından ise beyninin gücüyle öldürebiliyor. Beni felç etti. Kollarımı ve bacaklarımı benim iradem dışında kullandı ve isteseydi, beynimi de kullanabilirdi.</p>

  <p class="calibre3">— Onun kesinlikle Dr. Arvardan'ın, Dr. Shekt'in ve kızının beyinlerini de kullandığına inanıyorum. Onlara göre, ben kendilerini tutuklayacak, onları ölümle tehdit edecek, onlara imparatorluğa ihanet ettiğimi itiraf edecek, iktidar peşinde koştuğumu söyleyecektim. Lütfen kendilerine sorun Ekselans: Bu olağanüstü güçlere sahip Schwartz'la uzun zamandır beraber değiller mi? Belki de Schwartz bir hain değil, ama öyleyse kim?</p>

  <p class="calibre3">Sekreter yerine oturdu. Durgunlaşmıştı, adeta neşesi yerine gelmişti.</p>

  <p class="calibre3">Arvardan beyninin bir aygıta bağlandığını ve giderek daha hızlı döndüğü izlenimine kapılmıştı. Ne cevap verecekti şimdi? Schwartz'ın maziden geldiğini mi söyleyecekti? Nasıl kanıtlardı bunu? Tartışmasız ilkel bir dil konuştuğunu söyleyerek mi? Ama bunu ancak Arvardan anlayabilirdi. Kimdi öyleyse bu Schwartz? Arkeolog neden böyle kolayca dev Galaktika'nın fethi tasarılarına inanmıştı.</p>

  <p class="calibre3">Beynini kurcaladı durdu. Niçin bu komplo hikâyesine böyle inançla sarılmıştı? Bir arkeolog olarak, şüpheci olması gerekirdi. Oysa... Ne inandırmıştı kendisini? Bir insanın sözleri mi? Bir kadının busesi mi? Yoksa Joseph Schwartz mı?</p>

  <p class="calibre3">Artık düşünemiyordu!</p>

  <p class="calibre3">— Evet? diye sabırsızca üsteledi Enniyus. Verecek bir cevabınız var mı? Dr. Shekt? Ya da siz, Dr. Arvardan?</p>

  <p class="calibre3">Sessizliği bozan, Pola oldu.</p>

  <p class="calibre3">— Niçin bunu onlara soruyorsunuz? Bunun bir yalan olduğunu anlamıyor musunuz? Bu iki yüzlü yalancının hepimizle oyun oynadığının farkında değil misiniz? Hepimiz öleceğiz, ama artık umurumda bile değil... Oysa bu felakete engel olabilirdik. Becerebilirdik bunu. Bunun yerine ne yapıyoruz? Konuşuyoruz! Konuşuyoruz... Konuşuyoruz...</p>

  <p class="calibre3">Hıçkırarak ağlamaya başladı.</p>

  <p class="calibre3">— İşte bu da bir histeriğin ağlamaklı yalvarışları! dedi Sekreter. Ekselans, size bir önerim var. Beni suçlayanlara göre, harekât yani şu virüslü saldırı ve sonrası, belirli bir saatte başlayacak... Sanırım sabah saat 6'da. Beni bir hafta süreyle tutuklamanızı teklif ediyorum. İddiaları doğruysa, Galaktika'da bir salgının patlak verdiği haberi, bir kaç gün içinde Dünya'ya ulaşır. Bu durumda, gezegen hâlâ imparatorluk kuvvetlerinin denetimi altında olur.</p>

  <p class="calibre3">— Galaktika'da yaşayan bütün insanlara karşı, Dünya! diye yüzü sapsarı kesilen Shekt mırıldandı.</p>

  <p class="calibre3">— Ben kendi hayatıma da, halkımın hayatına da değer veririm... Masumiyetimizi kanıtlamak için, bizler sizin elinizde rehiniz. Eskiler Derneği'ne burada tamamen kendi isteğimle bir hafta kalacağımı şimdi haber vermeye hazırım. Patlaması muhtemel olayların önlenmesini de isterim.</p>

  <p class="calibre3">Arvardan artık daha fazlasına tahammül edemedi. Sakin, ama çılgın bir öfkeyle yerinden kalkıp, doğru Vali'nin üzerine yürüdü. Niyetlerinin ne olduğunu kimse, hiçbir zaman anlayamadı. İlerde, daha sonra da, kendisi bile hatırlamayacaktı bunu. Enniyus'un elinin altında bir nöronik cop vardı ve bunu kullandı.</p>

  <p class="calibre3">Dünyaya geldiğinden beri üçüncü defa, Arvardan çevresini saran evrenin büyük bir acıyla üzerine yığıldığını, her tarafını sardığını ve adeta yırttığını hissetti. Bayıldı.</p>

  <p class="calibre3">Onun baygın yattığı sırada, zaman geçmeye devam etti. Saatler 6'yı vurdu. Meşum süre dolmuştu...</p>
</body>
</html>
