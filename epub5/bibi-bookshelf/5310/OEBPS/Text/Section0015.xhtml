<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Ondördüncü Bölüm</b></span></h1>

  <h2 class="calibre6" id="sigil_toc_id_14"><b class="calibre4">İKİNCİ KARŞILAŞMA</b></h2>

  <p class="calibre3">JOSEPH SCHWARTZ'ı tedavi etmesinin üzerinden geçen iki ay içinde, Dr. Shekt çok değişmişti. Fizik yönden değil de, daha çok varoluşunda görülüyordu bu. Dalgın, ürkek bir hali vardı. İçine kapanmış, dış dünyayla ilişkisini kesmiş, en yakın meslektaşlarından bile uzak durmaya başlamıştı.</p>

  <p class="calibre3">Ancak kızı Pola ile sırdaşlık edebiliyordu. O da kuşkusuz, Pola'nın da iki aydan beri aynı fildişi kuleye kapanmasından kaynaklanıyordu.</p>

  <p class="calibre3">— Beni izliyorlar, diyordu kızına. Sezinliyorum bunu. Bu duygu neye benziyor, biliyor musun? Enstitü'de birkaç haftadır personelde büyük değişiklikler yapılıyor. Nedense hep sevdiğim, güvendiğim kişiler başka yerlere gönderiliyor. Kendime ayırabildiğim bir tek dakikam bile yok. Sırtımda hep birinin varlığını hissediyorum. Rapor yazarken bile beni rahat bırakmıyorlar.</p>

  <p class="calibre3">Pola bazen kendisine anlayış gösteriyor, bazen de onunla alay edip, şöyle diyordu: "Ama ne diye böyle davransınlar? Tamam, Schwartz denemesi yapıldı, ama bu öyle müthiş bir suç değil ki. Sadece bir fırçalarlar seni, o kadar."</p>

  <p class="calibre3">Ama o gün Shekt, bitkin bir yüzle şöyle mırıldandı:</p>

  <p class="calibre3">— Beni yaşatmayacaklar! Altmış yaşına yaklaşıyorum ve beni hayatta bırakmayacaklar.</p>

  <p class="calibre3">— Bütün yaptıklarından sonra mı? Aptalca şeyler söyleme baba.</p>

  <p class="calibre3">— Çok şey biliyorum ben. İnan Pola, bana güvenmiyorlar.</p>

  <p class="calibre3">— Peki, ne biliyorsun sen?</p>

  <p class="calibre3">O gece kendisini o kadar bitkin hissediyordu ki, öylesine dertleşmeye ihtiyacı vardı ki, bütün kalbini açtı kızına. Önce Pola ona inanmadı, ama babasının mantığa dönmesi gerektiğinde, genç kız dehşetten dili tutulmuş gibi oldu.</p>

  <p class="calibre3">Ertesi gün, Pola şehrin öbür ucundaki bir ondofona kadar gidip, aygıtı açtı. Mikrofona bir mendil yerleştirerek, Dr. Bel Arvardan'ı istedi.</p>

  <p class="calibre3">Yerinde yoktu arkeolog. Belki de Chica'dan dokuz bin kilometre uzaktaki Bonair'deydi... Evet, Chica'ya dönecekti, ama ne zaman bilmiyorlardı. Adını bırakabilir miydi?</p>

  <p class="calibre3">Pola aygıtı kapatıp, yanağını soğuk cama yapıştırdı, biraz ferahlar gibi oldu. Gözleri yaşla dolmuş, bakışları uğradığı hayal kırıklığını ele vermişti.</p>

  <p class="calibre3">Aptal kız! Koca aptal!</p>

  <p class="calibre3">Adam yardımına koşmuş, o ise kendisini terslemişti. Bir Yabancı'nın hakaret ettiği zavallı bir Dünyalı kızı korumak için nöronik copa, daha beterine razı olmuş, oysa Pola onu sepetlemişti.</p>

  <p class="calibre3">Ertesi sabah gönderdiği yüz kredi, hemen ve yanında hiçbir not olmadan kendisine iade edilmişti. O gün gidip kendisinden özür dilemek geçmişti içinden, ama cesaret edememişti. Çünkü kaldığı yer, yalnız Yabancılar'a mahsustu. Nasıl girebilirdi ki içeri? Onu ancak uzaktan görebilmişti.</p>

  <p class="calibre3">Ve şimdi... Şimdi onu görebilmek için Vali'nin sarayına kadar gitmesi gerekiyordu.</p>

  <p class="calibre3">Bundan böyle kendilerine ancak Arvardan yardım edebilirdi. Yalnız O. Dünyalılarla eşit olarak tartışabilen tek Yabancı.</p>

  <p class="calibre3">Birinin gerçeği mutlaka öğrenmesi gerekiyordu. Yoksa bütün Galaktika yok olup çökecekti.</p>

  <p class="calibre3">Hiç kuşkusuz Galaktika'dakilerin büyük çoğunluğu böyle bir kadere layıktı. Ama hepsi layık mıydı? Ya kadınlar ve çocuklar? İhtiyarlar ve hastalar? İyiler ve kötüler de mi? Arvardan'lar da mı? Dünya'nın adını bile işitmeyenler de mi? Eninde sonunda onlar da insandı. Böylesine amansız bir intikam, Dünya'nın meşru davasını da uçsuz bucaksız bir kan ve kokmuş leş denizinde boğacaktı.</p>

  <p class="calibre3">Derken Arvardan birden çıkıverdi ortaya.</p>

  <p class="calibre3">Dr. Shekt başını salladı.</p>

  <p class="calibre3">— Ona söyleyemem.</p>

  <p class="calibre3">— Söylemelisin, dedi canavar gibi bir sesle Pola.</p>

  <p class="calibre3">— Burada mı? İmkânsız! Bu ikimizin de idam hükmü olur.</p>

  <p class="calibre3">— Peki, gönder öyleyse onu; gerisiyle ben ilgilenirim.</p>

  <p class="calibre3">Kalbi, göğsünden fırlayacakmış gibi atıyordu. Sadece ve sadece bunun milyarlarca ve milyarlarca insan hayatını kurtarmak için tek yol olduğunu bildiğinden. Pola, onun geniş ve aydınlık gülümsemesini hatırlıyordu. Sükûnetini hiç yitirmeden, imparatorluğun albayını nasıl dize getirdiğini anımsıyordu. Dünyalı bir kızdan nasıl özür dilettiği geliyordu gözlerinin önüne.</p>

  <p class="calibre3">Bel Arvardan her şeyi yapabilirdi.</p>

  <p class="calibre3">Elbette, Arvardan'ın bütün bunlardan hiç bir haberi yoktu. O da Shekt'in tutumunu seçmişti: Yani Bütün Dünyalılarda gözlemlediği gibi, o da kaba ve aksi bir tutum içine girmeyi yeğlemişti.</p>

  <p class="calibre3">Bekleme salonunda otururken, kendisini istenmeyen bir konuk gibi hissediyordu. Konuşmasına da aynı hava içinde başladı:</p>

  <p class="calibre3">— Dr. Shekt, eğer amplifikatörünüzle meslek açısından ilgilenmeseydim, sizi ziyaret ederek rahatsız etmek, aklımın ucundan bile geçmezdi. Ancak diğer Dünyalıların aksine, sizin Galaktikalı insanlara karşı düşmanlığınız olmadığını biliyorum sanıyorum.</p>

  <p class="calibre3">Dr. Shekt birden yerinden sıçradı:</p>

  <p class="calibre3">— Bu bilgiyi nereden aldığınızı bilmiyorum, ama muhbiriniz Yabancılarca karşı dostça duygular beslediğim konusunda herhalde yanılmış olmalı. Ben ne sempati, ne de antipati besliyorum onlara. Ben bir Dünyalıyım...</p>

  <p class="calibre3">Arvardan dişlerini gıcırdatarak, ayağa kalkar gibi yaptı.</p>

  <p class="calibre3">— Size karşı kibar davranmadığım için üzgünüm, Dr. Arvardan, diye ses tonunu indiren fizikçi telaşla atıldı. Ama</p>

  <p class="calibre3">anlarsınız, benim için mümkün...</p>

  <p class="calibre3">— Çok iyi anlıyorum diye kuru bir yanıt veren Arvardan, aslında hiçbir şey anlamıyordu... Hürmetlerimle.</p>

  <p class="calibre3">Dr. Shekt, gülümser gibi oldu.</p>

  <p class="calibre3">— İşim başımdan aşkın da...</p>

  <p class="calibre3">— Benim de işim başımdan aşkın, Dr. Shekt.</p>

  <p class="calibre3">Arkeolog, küçüğünden büyüğüne bütün Dünyalılara içinden söverek kapıya yöneldi.</p>

  <p class="calibre3">Çoktan elini kaldırmış, kapıyı otomatik olarak açacak fotoelektrik hücreyi harekete geçiriyordu ki, birden ardında telaşlı ayak sesleri duydu. "Hişt" diye kulağına seslenen biri, eline bir de kâğıt parçası tutuşturdu. Arkasını dönünce, kırmızı giysili bir siluetin kayboluverdiğini fark etti.</p>

  <p class="calibre3">Ancak kiraladığı araca binince, eline tutuşturulan kâğıdı açıp, şu karalanmış kelimeleri okudu: "Bu akşam saat 8'de Büyük Tiyatro önünde bulunun. Sizi izlemeyeceklerinden emin olun."</p>

  <p class="calibre3">Kaşlarını çatarak notu beş kez üst üste okudu. Sonra birden dönüp sokağı süzdü. Kimseler yoktu. Bu saçma sapan pusulayı fırlatıp atmaya hazırlanıyordu ki, birden caydı, cebine indirdi.</p>

  <p class="calibre3">O akşam yapılacak en ufak bir işi olsa, bu çağrıya uymayacaktı ve belki de birkaç trilyon insan, bu yüzden hayattan ölüme geçecekti. Ama o akşam için hiçbir projesi yoktu.</p>

  <p class="calibre3">Ayrıca bu pusulayı gönderenin biri olup olmadığı sorusu da aklına takılmıştı...</p>

  <p class="calibre3">Saat sekizde, Büyük Tiyatro'ya giden yoldaki uzun araç kuyruğunu seyrederek, ağır ağır ilerliyordu. Yalnız bir kere geçenlerden birine yolunu sormuş, o da kendisini şüpheci bir tavırla süzdükten sonra (anlaşılan şüphecilik, bütün Dünyalılara özgü, evrensel bir nitelikti), biraz da alaycı bir sesle, "Diğer araçları izleyin, yeter!" cevabını vermişti.</p>

  <p class="calibre3">Anlaşılan bütün araçlar Büyük Tiyatroya gidiyordu, çünkü Arvardan vardığında, hemen hepsinin dev bir yeraltı otoparkının ağzında kaybolduklarını gördü. Kuyruktan ayrılıp ağır adımlarla binanın yanında yürümeye başladı. Ne beklediğini de pek bilmeden.</p>

  <p class="calibre3">İnce, uzun bir siluet yaya geçidini aşıp kapıya tutundu. Şaşıran arkeolog gözlerini hayretle açarken, yabancı çoktan açıp içeri girmişti bile.</p>

  <p class="calibre3">— Özür dilerim, ama...</p>

  <p class="calibre3">— Hişt! (Zoraki yolcusu koltuğa büzülüp sinmişti.) İzlendiniz mi?</p>

  <p class="calibre3">— İzlenecek miydim yani?</p>

  <p class="calibre3">— Şaka etmeyin. Dosdoğru devam edin yola. Ben ne zaman sapmanız gerektiğini söylerim size. Ne bekliyorsunuz kuzum?</p>

  <p class="calibre3">Arvardan bu sesi tanıyordu. Genç kadının omuzlarına kadar inen kapüşonunun altından çıkan saçları, açık kahverengiydi. Kara gözleri, üzerine dikilmişti.</p>

  <p class="calibre3">— Sürmeye devam etseniz, daha iyi olur, dedi.</p>

  <p class="calibre3">Arvardan söyleneni yaptı. Bir çeyrek saat boyunca, sadece gidecekleri yönü tarif etmek için açtı ağzını, başka bir şey söylemedi. Arkeolog, genç kadının aklında kaldığından daha güzel olduğunu göz ucuyla süzüp, sevindi adeta. Garip, ama şimdi hiç öfke beslemiyordu ona.</p>

  <p class="calibre3">Durdular -daha doğrusu kadın yolcusunun emri üzerine Arvardan durdu- ve ıssız bir mahallede önce çevresini dikkatle süzen genç kız yeniden hareket etmesini işaret etti. Araç, tatlı meyilli bir ağaçlı yoldan özel bir garaja doğru süzüldü. Kapısı üzerlerine kapandı. Arabanın tavanındaki ışıktan başka bir aydınlık yoktu içerde.</p>

  <p class="calibre3">Pola, ciddi bir tavırla arkeoloğun yüzüne bakıp, konuştu:</p>

  <p class="calibre3">— Sizinle tanık huzurunda olmadan konuşmak için bu yolu seçtiğimden dolayı üzgünüm, Dr. Arvardan. Bana saygınız olmadığını biliyorum, ama...</p>

  <p class="calibre3">— Aldırmayın, dedi bilgin, acemice.</p>

  <p class="calibre3">— Mecburum buna. İlk rastlaşmamız sırasında size karşı ne kadar şımarıkça ve kötü davrandığımı anladığımı bilmenizi isterim. Özür dileyecek kelime dahi bulmakta güçlük çekiyorum.</p>

  <p class="calibre3">— Yalvarırım size! (Ona doğru döndü.) Ben de her halde biraz daha diplomatça davranmalıydım.</p>

  <p class="calibre3">— Sözün kısası... (Pola olanca soğukkanlılığını toplayabilmek için önce biraz duraladı.) Sizi aslında bunun için çağırmadım buraya. Siz, iyilik ve soyluluk gösterecek tanıdığım tek Yabancı'sınız ve yardımınıza ihtiyacım var.</p>

  <p class="calibre3">Arvardan'ın kalbi, soğuk bir kılıfa kapatılmış gibi oldu. Demek buydu ha?</p>

  <p class="calibre3">— Oh! dedi soğuk bir edayla.</p>

  <p class="calibre3">— Hayır! diye bağırdı genç kız. Benim için bir şey istemeyeceğim, Dr. Arvardan. Bütün Galaktika için bir talepte bulunacağım. Şahsen ben hiçbir şey istemiyorum.</p>

  <p class="calibre3">— Nedir sorun?</p>

  <p class="calibre3">— Önce... Bizi izlediklerini sanmıyorum ama en ufak bir gürültü işitirseniz, lütfen... lütfen... (Gözlerini önüne eğdi.) Beni kollarınızın arasına alıp... Ve... Anlıyorsunuz, değil mi?</p>

  <p class="calibre3">Sertçe başını salladı.</p>

  <p class="calibre3">— Güçlük çekmeden yapabilirim sanıyorum bunu. Ama bunun için ille de gürültü işitmek şart mı?</p>

  <p class="calibre3">Pola kızardı.</p>

  <p class="calibre3">— Rica ederim benimle alay etmeyin ve niyetlerimi kötüye çekmeyin. Burada bulunuşumuzun gerçek nedenini saklamak için başka çıkar yolumuz yok.</p>

  <p class="calibre3">— Durum o kadar ciddi mi?</p>

  <p class="calibre3">Merakla genç kızın yüzüne baktı. Öylesine genç ve zayıf görünüyordu ki. İnsan ister istemez onu korumak ihtiyacını hissediyordu.</p>

  <p class="calibre3">— Evet, çok ciddi. Size bazı şeyler anlatacağım ve eminim önce bana inanmayacaksınız. Yine de inanmanızı istiyorum sizden, içtenliğimi kabul etmenizi bekliyorum. Özellikle de öğrendikten sonra bizimle birlikte olmanızı istiyorum. Denemeyi kabul ediyor musunuz? Size bir çeyrek saat süre tanıyorum. Bu sürenin sonunda, bana güvenilmeyeceğine karar verirseniz, ya da bu işe karışmaya niyetiniz yoksa, ben de çeker giderim, bundan da bir daha bahsetmeyiz.</p>

  <p class="calibre3">— Bir çeyrek saat ha? (İstemeyerek gülümsedi, saatini çıkarıp önüne koydu.) Anlaştık.</p>

  <p class="calibre3">Pola ellerini dizlerinin üzerine koyup, aracın ön camından tek görülen yer olan garajın çıplak duvarına dikti bakışlarını.</p>

  <p class="calibre3">Arvardan, dalgın, kızı ayrıntılarıyla seyre daldı çenesinin ince çizgisi, takındığı sert tavırla tezat oluşturuyordu, ince ve biçimli burnu, düzgün, parlak dişleri vardı: Dünyalılara özgü... Kızın kaçamak bakışını yakalayınca, hızla başını çevirip, sordu: "Ne var?"</p>

  <p class="calibre3">Kız yüzüne bakıp, dudaklarını ısırdı.</p>

  <p class="calibre3">— Sizi gözlüyordum.</p>

  <p class="calibre3">— Evet, fark ettim. Burnumun üzerinde bir leke vardır.</p>

  <p class="calibre3">— Hayır. (Arabaya girdiğinden beri ilk defa gülümsedi genç kız.) Yalnız düşünmeden edemiyorum. Geçen günkü inatçılığımdan sonra bana hâlâ kızmadığınız için şaşıyorum. Üstelik siz bir Yabancısınız. Anlayamıyorum. Genellikle Yabancılar patates çuvalına benzer.</p>

  <p class="calibre3">— Ben benzemiyor muyum?</p>

  <p class="calibre3">— Yo, hayır! (Pola'nın sesinde birden bir heyecan titreşimi belirmişti.) Siz şeye benziyorsunuz... Bir antik çağ heykeline. Yalnız siz hayat dolusunuz, mermerin soğukluğu yok üzerinizde. Özür dilerim, çok patavasızım.</p>

  <p class="calibre3">— Yani ben sizin yerinde durmasını bilmeyen bir Dünyalı kız olduğunuzu mu düşünüyorum demek istiyorsunuz? Gerçekten dost olmamızı istiyorsanız, beni böyle görmekten vazgeçmeniz gerekecek... Ben radyoaktivite hakkındaki batıl inançlara inanmıyorum. Dünya atmosferinin radyoaktivitesini ölçtüm, laboratuvar hayvanları üzerinde deneyler yaptım ve normal koşullar altında radyoaktiviteden çekinmem için bir sebep olmadığı sonucuna vardım. İki aydır Dünya'dayım ve hiçbir rahatsızlık duymadım. Saçlarım dökülmüyor (bir tutam saçını kopartacakmış gibi bir jest yaptı.), belim ağrımıyor ve döl bereketimin etkilendiğini de sanmıyorum. Yalnız itiraf edeyim, bu konuda bazı önlemler aldım. Ancak kurşun külotlar fark edilmiyor.</p>

  <p class="calibre3">Arvardan bunları çok ciddi bir tavırla söylemişti ve Pola gülümsemekten alamadı kendisini.</p>

  <p class="calibre3">— Sanırım siz biraz delisiniz.</p>

  <p class="calibre3">— Sahi mi? Pek çok ünlü ve zeki arkeoloğun da aynı şeyi söylediğini bilseydiniz, çok şaşırırdınız.</p>

  <p class="calibre3">— Şimdi beni dinlemeye hazır mısınız? Bir çeyrek saat geçti bile.</p>

  <p class="calibre3">— Siz ne dersiniz?</p>

  <p class="calibre3">— Hiç kuşkusuz beni dinleyeceksiniz. Yoksa buraya gelmezdiniz. Hele o davranışımdan sonra...</p>

  <p class="calibre3">— Yanınızda oturup beklemek için büyük çaba gösterdiğimi filan mı düşünüyorsunuz? Eğer öyleyse, yanılıyorsunuz. Pola, sizin kadar büyüleyici bir kızı hiç, ama hiç görmediğimi açıkça söylemek isterim.</p>

  <p class="calibre3">Genç kız, gözlerinde dehşet dolu bir ifadeyle birden başını kaldırdı.</p>

  <p class="calibre3">— Yo, rica ederim! Benim aradığım şey bu değil. Bana inanmıyor musunuz?</p>

  <p class="calibre3">— Evet, size inanıyorum. Bana istediğinizi söyleyin, yapayım. Size inanacağım ve yardım da edeceğim.</p>

  <p class="calibre3">İçten konuşuyordu. O anda İmparatoru bile iktidardan düşürmeye kalkışabilirdi. Şimdiye kadar asla sevmemiş, âşık olmamıştı. Birden donup kaldı. Bu sözcüğü ilk kez kullanıyordu.</p>

  <p class="calibre3">Aşık olmak mı? Dünyalı bir kıza mı?</p>

  <p class="calibre3">— Babamı gördünüz mü, Bay Arvardan?</p>

  <p class="calibre3">— Dr. Shekt, babanız mı?.. Bana lütfen Bel diye seslenin. Ben de size Pola diyeceğim.</p>

  <p class="calibre3">— İstiyorsanız, denerim. Ona biraz kızıyorsunuz değil mi?</p>

  <p class="calibre3">— Bana pek nazik davranmadı.</p>

  <p class="calibre3">— Davranamazdı ki. Gözetleniyor. Aslında ikimiz sizi kapı dışarı atması, sonradan da benim burada sizinle buluşmamız için önceden anlaşmıştık. Burası bizim ev, biliyor musunuz? Beni dinleyin... (Sesi, bir fısıltıya dönüşmüştü.) Dünya, isyana hazırlanıyor.</p>

  <p class="calibre3">Arvardan bir an için aklından alay etmeyi geçirdi.</p>

  <p class="calibre3">— Yok canım? diye bağırdı, gözlerini iri iri açarak. Bütün Dünya mı?</p>

  <p class="calibre3">Fakat alaycılığı, Pola'nın birden boşanmasına yetti:</p>

  <p class="calibre3">— Benimle alay etmeyin! Bana, beni dinleyeceğinizi ve bana inanacağınızı söylemiştiniz. Dünya ayaklanacak ve durum çok ciddi, çünkü bütün imparatorluğu yıkabilir.</p>

  <p class="calibre3">— Mümkündür. (Arvardan deliler gibi gülmemek için kendisini zor tuttu.) Pola, iyi galaktografya bilir misiniz?</p>

  <p class="calibre3">— Herkes kadar iyi bilirim, bay Profesör. Ama ilişkiyi anlayamadım.</p>

  <p class="calibre3">— Açıklayayım. Galaktika'nın hacmi, birçok milyon ışık yılı küptür, içinde iki yüz milyon hayat olan gezegen vardır. Nüfusu da yaklaşık beş yüz katrilyona yakındır. Tamam mı?</p>

  <p class="calibre3">— Siz söylediğinize göre, öyledir.</p>

  <p class="calibre3">— Doğruyu söylüyorum. Bana güvenin. Dünyaya gelince, yirmi milyon nüfusu olan tek bir gezegendir ve kaynaklardan yoksundur. Başka bir deyimle, her Dünyalıya karşı, yirmi beş milyar Galaktikalı vardır. Avantajı bire yirmi beş milyar olan bir imparatorluğa karşı Dünya ne kötülük edebilir ki?</p>

  <p class="calibre3">Pola bir an bu mantığa inanacak gibi oldu, ama bu kararsızlığı kısa sürdü.</p>

  <p class="calibre3">— Bunu inkâr edemem elbette Bel, ama babam edebilir. Hayatımın tehlikede olabileceğini düşünerek, bana can alıcı ayrıntıları açıklamadı. Ama şimdi bunu yapmaya hazır, elbette benimle gelirseniz. Bana yalnız Dünya'nın elinde Dış Dünyalar'daki bütün hayatı yok edecek imkânlar olduğunu söyledi ve bu konuda yanıldığını da sanmıyorum. O hiçbir zaman yanılmamıştır.</p>

  <p class="calibre3">O kadar heyecanlıydı ki, yanakları al al olmuştu ve Arvardan bunları okşamak için çıldırıyordu. (Oysa ilk ona dokunduğunda, dehşet içinde kalmıştı. Ne oluyordu böyle?)</p>

  <p class="calibre3">— Saat onu geçti mi? diye sordu Pola.</p>

  <p class="calibre3">— Evet.</p>

  <p class="calibre3">— Öyleyse babam yukardadır... Eğer tutuklamadılarsa. (İstemeyerek, endişeyle çevresini süzdü.) Garajdan doğru eve geçebiliriz ve benimle gelmek isterseniz...</p>

  <p class="calibre3">Eli, kapı tokmağına uzanmıştı bile. Birden kaskatı kesilip durdu, çatlak bir sesle konuştu:</p>

  <p class="calibre3">— Gelen biri var... Oh! Çabuk...</p>

  <p class="calibre3">Fakat çok uzaklaşamadı. Arvardan, böyle bir durumda kızın ne yapması gerektiğini söylediğini hemen hatırlamıştı. Ona kollarıyla sarılıp, ılık ve yumuşak vücudunu kendi bedenine yapıştırdı. Genç kızın dudakları şimdi Arvardan'ın dudakları karşısında titriyordu.</p>

  <p class="calibre3">On saniyeyi aşkın bir süre, Arvardan lambanın ışığını görene dek gözlerini çevirdi durdu. İlk adım seslerini işitmek için kulak kabarttı. Fakat kalbinin atışları karşısında adeta mest olup, her şeyi unuttu.</p>

  <p class="calibre3">Pola, dudaklarını uzaklaştırdı, ama genç bilgin hiç çekinmeden yine yapıştırdı dudaklarını. Sıkı sıkı sarılınca, genç kız da ona ayak uydurdu ve kucaklaşmaları, kalpleri aynı heyecanla atmaya başlayana dek sürdü.</p>

  <p class="calibre3">Uzun bir süre sarmaş dolaş kaldılar. En sonunda ayrıldılar, ama yanakları hâlâ yapışıktı birbirine.</p>

  <p class="calibre3">Arvardan o zamana kadar hiç âşık olmamıştı. Ama bu sefer kelimeyi anımsayınca, sıçramadı. İster Dünyalı olsun ister olmasın, Pola'nın bütün Galaktika'da bir eşi daha olamazdı.</p>

  <p class="calibre3">— Herhalde trafik gürültüsüydü, dedi mutlu ve huzurlu bir sesle.</p>

  <p class="calibre3">— Hayır, diye cevap verdi genç kız, bir nefeste. Ben hiçbir şey işitmemiştim ki.</p>

  <p class="calibre3">Arkeolog, Pola'yı omuzlarından yakalayarak geriye yatırdı, ama genç kızın bakışları hiç sarsılmadı.</p>

  <p class="calibre3">— Küçük şeytan! Ciddi mi söylüyorsun?</p>

  <p class="calibre3">Pola'nın gözlerinde kıvılcımlar yandı.</p>

  <p class="calibre3">— Beni öpmenizi istemiştim. Pişman da değilim.</p>

  <p class="calibre3">— İyi, iyi, siz beni ne zannettiniz? Bu zahmetim için, ben yine öpeceksiniz şimdi. Çünkü bu sefer de ben istiyorum.</p>

  <p class="calibre3">İkinci öpüşmeleri uzun, çok uzun sürdü. Sonra Pola birden kollarından sıyrıldı. Saçlarını düzeltti, kesin jestlerle giysilerine çeki düzen verdi.</p>

  <p class="calibre3">— Sanırım artık çıksak iyi olacak. Lambayı söndürün. Benim bir kalem fenerim var.</p>

  <p class="calibre3">Arvardan, onun ardından araçtan çıktı.</p>

  <p class="calibre3">— Elimi tutun, Bel. İlerde bir merdiven var.</p>

  <p class="calibre3">— Sizi seviyorum, Pola, diye fısıldadı arkeolog.</p>

  <p class="calibre3">Kelimeler ağzından öylesine dökülüvermişti ve içtenlik doluydu. Yineledi:</p>

  <p class="calibre3">— Sizi seviyorum.</p>

  <p class="calibre3">— Beni tanımıyorsunuz bile, alçak sesle cevap verdi Pola.</p>

  <p class="calibre3">— Ne münasebet! Sizi ezelden beri tanıyorum, Pola. Yemin ederim. İki aydır yalnız sizi düşünüyorum. Sizi hayal ediyorum. Yemin ederim.</p>

  <p class="calibre3">— Ben bir Dünyalı kızım, efendim.</p>

  <p class="calibre3">— Bütün sorun bu olsun! Ben de dünyalı olurum. İstersen sına beni.</p>

  <p class="calibre3">Durup, tatlılıkla elindeki fenerle yüzünü aydınlatmaya zorladı. Yüzü kızarmış ve gözyaşları içindeydi Pola'nın.</p>

  <p class="calibre3">— Niçin ağlıyorsunuz?</p>

  <p class="calibre3">— Çünkü babam size her şeyi anlattığı zaman, bir Dünyalı kızı sevemeyeceğinizi anlayacaksınız da, ondan!</p>

  <p class="calibre3">— Bu konuda da sınanmaya hazırım.</p>
</body>
</html>
