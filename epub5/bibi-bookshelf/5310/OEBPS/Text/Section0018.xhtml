<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Onyedinci Bölüm</b></span></h1>

  <h2 class="calibre6" id="sigil_toc_id_17"><b class="calibre4">KAMP DEĞİŞTİRİN</b></h2>

  <p class="calibre3">ARVARDAN'ın bilinçsizce yere serilip, kurbanlık gibi yatar vaziyette kendisine gelmesinin üzerinden bir saat geçmişti. Ve hiçbir şey olmamıştı bu sürede. Şu sonuçsuz konuşmadan başka.</p>

  <p class="calibre3">Bekleyiş içindeydiler. Her ne bahasına olursa olsun, sessizliği bozmak gerekiyordu.</p>

  <p class="calibre3">— Sanınm her tarafta casus ışınlar var, dedi Arvardan. Bu kadar konuşmasaydık keşke.</p>

  <p class="calibre3">— Yok, diye kayıtsız bir sesle yanıtladı Schwartz. Kimse dinlemiyor bizi.</p>

  <p class="calibre3">Arkeolog hemen dudağının ucuna gelen "Nereden biliyorsunuz?" sorusunu zor tuttu.</p>

  <p class="calibre3">Böyle bir güce sahip olduğunu bilmek! Ama bundan kendisi değil, maziden gelmiş ve Dünyalı olduğunu söyleyen biri yararlanıyordu ve de ölmek istiyordu bu adam!</p>

  <p class="calibre3">Arvardan'ın görüş alanı, tavanın ancak bir parçasını kapsıyordu. Başını bir yana çevirince, Shekt'in köşeli yüzünü, öbür yana çevirince de Pola'nın solgun ve perişan simasını görüyordu.</p>

  <p class="calibre3">Bazen içi yanar gibi oluyordu: Kendisi İmparatorluğun bir vatandaşıydı. Galaktika vatandaşıydı! Dünyalılar tarafından bu duruma düşürülmek, çok canını sıkıyordu.</p>

  <p class="calibre3">Kendisini Pola'nm yanına koyabilirlerdi... Yok, böylesi daha iyiydi. Hiç heyecan uyandıracak bir görünüşü yoktu.</p>

  <p class="calibre3">— Bel?</p>

  <p class="calibre3">Titrek bir sesle söylenen adı, kulaklarına pek tatlı geldi, tam ölümle pençeleşirken.</p>

  <p class="calibre3">— Efendim, Pola?</p>

  <p class="calibre3">— Daha uzun zaman gecikeceklerini düşünüyor musunuz?</p>

  <p class="calibre3">— Belki gecikmeyeceklerdir, sevgilim... Ne yazık! Boşuna iki ay kaybettik, değil mi?</p>

  <p class="calibre3">— Benim yüzümden, diye fısıldadı. Hiç olmazsa şu son dakikaları kendimize ayırabilseydik... O kadar... Gereksiz ki...</p>

  <p class="calibre3">Arvardan cevap veremedi. Aklı, iyi yağlanmış bir tekerlek gibi hızla dönüp duruyordu. Hayal kurma gücünün esiri mi olmuştu, yoksa üzerinde serili yattığı plastiğin temasını hissediyor muydu? Bu felç hali, ne kadar sürecekti?</p>

  <p class="calibre3">Schwartz'i kendilerine yardım etmesi için mutlaka ikna etmeliydi. Düşüncelerini saklamaya çalışarak ve bunu boşuna olduğunu bile bile, seslendi:</p>

  <p class="calibre3">— Schwartz...</p>

  <p class="calibre3">Schwartz da kendisi gibi aynı güçsüzlük içindeyse, çektiği herhalde çok daha nazik bir ıstıraptı: Çünkü o bir akılda, dört akıl demekti. O da kavga vermeliydi. Başkalarının ıstırabını anlayabilmesi için kavga vermesine gerek var mıydı acaba? O kendi hayatını yaşamak, kendisi için ölmek istiyordu.</p>

  <p class="calibre3">Arvardan adını seslenir seslenmez, Schwartz kendilerini kurtarmasını isteyeceklerini bildi. Niçin kurtaracaktı? Neden?</p>

  <p class="calibre3">— Schwartz, diye ısrarla yineledi arkeolog, Schwartz! Pekâlâ yaşayan bir kahraman olabilirsin. Burada ölmene hiç gerek yok. Bu adamlara değmez!</p>

  <p class="calibre3">Ancak Schwartz'ın kararsız aklı, delicesine gençlik anılarına sarılıyordu. Geçmişin garip çalkantıları, şimdiki zamanla karışıyordu. Sonunda içinde ani bir öfke patlaması oldu. Fakat sakin ve ölçülü bir sesle cevap verdi:</p>

  <p class="calibre3">— Evet, bir kahraman kalıbı içinde yaşayabilirim... Ya da bir hainin. Belirttiğiniz gibi, bu adamlar beni öldürmek istiyorlar. Onlara insan diye sesleniyorsunuz, ama bu dudaklarınızın ucunda böyle. İçinizden, anlayamadığım sıfatlar yakıştırıyorsunuz onlara. Kötü sıfatlar. Onları aşağılık görüyorsunuz, çünkü Dünyalı olduklarını biliyorsunuz. ..</p>

  <p class="calibre3">— Yalan bu! diye öfkeyle cevap verdi Arvardan.</p>

  <p class="calibre3">— Hayır, yalan değil. Burada herkes biliyor bunu. Beni öldürmek istiyorlar, doğru, çünkü benim sizlerle birlik olduğumu sanıyorlar: Öyleyse beni karıştırmadan kendinizi savunmaya bakın. Sinekten daha çok değer vermediğiniz onlardan birine yalvarıp yardım istemeyin.</p>

  <p class="calibre3">— Aptalca konuşuyorsunuz, dedi hayretle Arvardan. Niçin siz acı çektiniz mi? Geniş ve bağımsız bir gezegene ait olduğunuzu söylüyorsunuz. Siz, Dünya hayatın tek var olduğu yer iken bir Dünyalıydınız. Ama bugün siz de bizlerdensiniz, efendilerden yanasınız. Neden mazinin bu zavallı artıklarından yana çıkıyorsunuz? Bu gezegen, sizin anılarınızda yaşayan gezegen değil. İnanın, benim dünyam, sizin eski dünyanıza bundan daha çok benziyor.</p>

  <p class="calibre3">Schwartz bastı kahkahayı.</p>

  <p class="calibre3">— Demek ben de efendilerdenim, öyle mi? Bu konuda ısrar etmeyeceğim, boşuna olur. Ama sizi ele alalım örneğin. Siz Galaktika'nın bize gönderdiği kusursuz bir eşantiyonsunuz. Hoşgörü sahibisiniz, mangal gibi yüreğiniz var ve kendinize karşı da hayranlık duyuyorsunuz, çünkü Dr. Shekt'e eşit muamele ediyorsunuz. Ama yine de onun karşısında pek rahat değilsiniz. Ne lisanını, ne de görünüşünü takdir ediyorsunuz. Sizin lehinize Dünyaya ihanet ettiği halde, ona karşı bir sempati duymuyorsunuz... Evet, geçenlerde Dünyalı bir genç kızı öptünüz ve bundan dolayı da kendinizle pek iftihar etmiyorsunuz. Zaaf kabul ediyorsunuz davranışınızı. Utanıyorsunuz...</p>

  <p class="calibre3">— Yıldızlar üzerine yemin ederim ki, ben... Ona inanmayın, Pola! diye umutsuzca bağırdı Arvardan. Dinlemeyin onu.</p>

  <p class="calibre3">— İnkâr etmeyin ve bunun için de üzülmeyin, diye cevap verdi Pola. Sizin yüzeyinizde gördüğü şey, aslında sizin çocukluğunuzdan kaynaklanıyor. Bende de aynı şeyi görebilir. Bizim aklımız kadar, kendi aklını da eşeleyebilseydi, aynı şeyleri kendisinde keşfedebilirdi.</p>

  <p class="calibre3">Schwartz kızardığım hissetti.</p>

  <p class="calibre3">Pola doğrudan doğruya ona seslenerek, aynı serin kanlı tonla devam etti konuşmaya:</p>

  <p class="calibre3">— İnsan aklını keşfettiğinize göre, benimkini de araştırın Schwartz. Söyleyin bana, ihanete niyetli miyim ben? Babamı sınayın. Galaktika'yı yok etmeye hazırlanan çılgınlarla işbirliğine razı olsaydı, Altmış Yaş Yasası'nın dışında bırakılmayacak mıydı, söyleyin. Ne kazandı onlara ihanet ederek? Bir daha bakın ve içimizden hangisinin Dünyaya ve Dünyalılara zarar vermek niyetinde olduğunu söyleyin.</p>

  <p class="calibre3">— Balkis'in düşüncesini yarı yarıya gördüğünüzü, okuduğunuzu söylediniz. İçinden neler geçirdiğini okuyacak zaman bulup bulamadığınızı bilmiyorum, ama yine gelince, ki o zaman çok geç olacak, düşünceleri hele şöyle bir ince eleyip, sık dokuyun bakalım. O zaman deli olduğunu keşfedeceksiniz. Ve öleceksiniz!</p>

  <p class="calibre3">Schwartz cevap vermedi ve Arvardan telaşla patladı:</p>

  <p class="calibre3">— Haydi bakalım, öyle olsun! Benim düşüncelerimi okuyun. Dilediğiniz kadar derine inin. Ben Baronn'da, Siriyus bölgesinde dünyaya geldim. Öğrenim yıllarımı dünya düşmanlığının beslendiği bir çevrede geçirdim. Aptalca kin ve düşmanlıklar, bilinçaltıma yerleşti. Ama iyi bakın ve yetişkin olduktan sonra içimdeki fanatik düşüncelerle savaşıp savaşmadığımı da söyleyin. Başkalarıyla değil, kendimle savaştım. Olanca gücümle.</p>

  <p class="calibre3">— Siz bizim tarihimizi bilmiyorsunuz, Schwartz. İnsanoğlunun Galaktika'ya yayıldığı binlerce, on binlerce yıldan haberiniz bile yok. Savaş ve umutsuzluk yılları. İmparatorluğun ilk yüzyıllarından haberiniz bile yok: Diktatörlükler, yerlerini ancak kaosa bırakıyordu. Galaktika hükümeti ancak iki yüzyıldan beri bütün gezegenleri temsil eder hale gelebildi. Onun yönetiminde İmparatorluğu oluşturan gezegenler ekonomik, kültürel özerkliklerine kavuştular, egemenliklerini ilân ettiler, birlikte çalışmayı öğrendiler.</p>

  <p class="calibre3">— İnsanlık tarihinde bugünkü gibi insanlar hiçbir zaman savaş belâsından ve sefaletten böylesine yakalarını kurtaramamışlardı. Galaktika ekonomisi akıllıca düzenlendi.</p>

  <p class="calibre3">Gelecek hakkındaki tahminler, hiç böylesine parlak olmadı. Her şeye sıfırdan başlamak üzere, bütün bunların yıkılmasına göz yumacak mısınız? Hem hangi temellere dayalı olarak? Sağlıksız bir kin ve kuşkunun egemen olduğu bir diktatörlüğün yönetiminde.</p>

  <p class="calibre3">— Dünya'nın burukluğu meşru ve Dünyaya verilen zarar, bir gün mutlaka düzeltilecek, ancak yeter ki Galaktika yaşasın. Ama bu insanların yapmak istedikleri şey, bir çözüm değil. Niyetlerinin ne olduğunu biliyor musunuz? .</p>

  <p class="calibre3">Schwartz'ın yetenekleri Arvardan'da olsaydı, o anda adamın aklından geçen savaşın ne müthiş bir şey olduğunu çok iyi anlayabilirdi. Yine de bir ara vermek gerektiğini içgüdüsüyle anladı.</p>

  <p class="calibre3">Schwartz şaşalamıştı. Ölüme mahkûm bütün bu dünyalar... Korkunç bir felaketin pençesinde çürüyüp yok olacak hayatlar... Hem kendisi Dünyalı mıydı? Gençliğinde, Avrupa'yı terk edip, Amerika'ya göç etmişti. Ama yine aynı insan olarak kalmamış mıydı? Bütün Galaktika, kendinin sayılmaz mıydı? Galaktika insanları, bütün Galaktikalılar, kendi torunları, kardeşlerinin torunları değil miydi?</p>

  <p class="calibre3">— Anlaştık, dedi ciddiyetle. Sizlerle beraberim. Nasıl yardım edebilirim size?</p>

  <p class="calibre3">— Ne kadar mesafeye kadar düşünceleri zaptedebiliyorsunuz? diye kısık sesle sordu. Schwartz'ın yeniden fikir değiştirmesinden korkarcasına, Arvardan.</p>

  <p class="calibre3">— Bilmiyorum. Sokağa kadar inebiliyorum, ama ne kadar uzak olursa, kayıt o kadar netleşiyor.</p>

  <p class="calibre3">— Elbette. Peki ya sekreter? Onun aklını okumanız mümkün mü?</p>

  <p class="calibre3">— Bilemem.</p>

  <p class="calibre3">Bitmek bilmeyen birkaç dakika geçti.</p>

  <p class="calibre3">— Düşünceleriniz beni rahatsız ediyor. Yüzüme bakmayın. Başka şey düşünün.</p>

  <p class="calibre3">Yeni bir sessizlik oldu. Derken Schwartz konuştu:</p>

  <p class="calibre3">— Hayır... Olmuyor... Beceremiyorum...</p>

  <p class="calibre3">— Kahretsin! diye öfkeyle bağırdı birden Arvardan. Biraz kıpırdanmaya başladım. Ayağımı oynatıyorum... Uff! (Her hareketi, büyük acı veriyordu.) Demin canımı acıtmanızdan daha büyük bir ıstırap.</p>

  <p class="calibre3">— Ben böyle bir adam öldürdüm.</p>

  <p class="calibre3">— Sahi mi? Peki, nasıl becerdiniz bunu?</p>

  <p class="calibre3">— Bilmem... Kendi kendine oluverdi işte. Şeydi... Yani...</p>

  <p class="calibre3">İzah edilmeyecek bir şeyi sözcüklerle açıklamaya kalkışmak, gülünç denecek bir durumdu.</p>

  <p class="calibre3">— Bir seferinde birden çok düşmana birden saldırabilir misiniz?</p>

  <p class="calibre3">— Hiç denemedim, ama sanmıyorum. Çünkü iki düşünceyi bir arada okuyamıyorum.</p>

  <p class="calibre3">Pola, sözlerini keşti:</p>

  <p class="calibre3">— Ondan sekreteri öldürmesini isteme Bel, bu bir işe yaramaz.</p>

  <p class="calibre3">— Niçin?</p>

  <p class="calibre3">— Buradan nasıl çıkacağız? Onu yalnız kıstırsak ve öldürsek bile, bizi dışarda bekleyen yüzlercesiyle karşılaşacağız, anlamıyor musunuz?</p>

  <p class="calibre3">Fakat Schwartz çatlak bir sesle konuştu:</p>

  <p class="calibre3">— Yakaladım onu!</p>

  <p class="calibre3">— Kimi? diye hep bir ağızdan sordular.</p>

  <p class="calibre3">Shekt bile deli gibi ona bakıyordu.</p>

  <p class="calibre3">— Sekreteri. Akıl bütünleşmesini tanır gibi oldum.</p>

  <p class="calibre3">— Bırakma sakın!</p>

  <p class="calibre3">Arvardan o kadar heyecanlanmıştı ki, yuvarlandı, yuvarlanıp yere düştü. Boşuna felçli ayaklarının üzerine doğrulup kalkmayı denedi.</p>

  <p class="calibre3">— Yaralandınız! diye bağırdı Pola.</p>

  <p class="calibre3">Dirseğinin üzerinde doğrulduğunda, o da eklemlerinin hareket ettiğini gördü.</p>

  <p class="calibre3">— Hayır, bir şeyim yok! İyi yokla, Schwartz. Ne kadar bilgi toplayabilirsen topla.</p>

  <p class="calibre3">Schwartz öylesine derinden dinliyordu ki, uğuldayan başı ağrımaya başladı. Eskiden, yalnız beynine ulaşanlara kulak verirdi. Şimdi ise arıyor, arıyordu...</p>

  <p class="calibre3">Düşünceler, beynine akın etmeye başlamıştı.</p>

  <p class="calibre3">— Zafer! Sonuçtan çok emn... Uzay füzeleriyle ilgili bir şeyler... Fırlattı. Hayır, fırlatmadı... Bu başka bir şey. Ama fırlatacak.</p>

  <p class="calibre3">— Bunlar virüsleri barındıran otomatik yönetimli füzeler, Arvardan, diye inledi Shekt. Çeşitli gezegenlere yöneltilmiş.</p>

  <p class="calibre3">— Peki, ama nerede üstlenmişler Schwartz? diye ısrar etti Arvardan. Arasana!</p>

  <p class="calibre3">— Bir uzay gemisi var... Pek... algılayamıyorum. Beş nokta... Bir yıldız... Bir ad. Belki de Sloo...</p>

  <p class="calibre3">— Tamam, o! diye bağırdı Shekt. Tam buldun! Senloo tapınağı. Buranın her yanı radyoaktif ceplerle kuşatılmıştır, Eskiler'den başka kimseler girmeye cesaret edemez. İki nehrin döküldüğü bir yerde mi, Schwartz?</p>

  <p class="calibre3">— Şey, pek... Evet! Evet!</p>

  <p class="calibre3">— Ne zaman? Füzeler ne zaman ateşlenecek?</p>

  <p class="calibre3">— Gününü fark edemiyorum, ama yakında... Çok yakında... Bu düşünce beyninde adeta patlayacak gibi... Çok yakın bir zamanda.</p>

  <p class="calibre3">O kadar yeğin düşünüyordu ki, adeta kendi beyninin patlayacağını sandı.</p>

  <p class="calibre3">Ağzı kuruyan Arvardan dört ayak üzerine gelmeyi başarmıştı. Hem de kol ve bacakları pek kendine itaat etmediği halde.</p>

  <p class="calibre3">— Geliyor mu?</p>

  <p class="calibre3">— Evet, kapının ardında.</p>

  <p class="calibre3">Kapı açılırken, Schwartz da sustu.</p>

  <p class="calibre3">— Dr. Arvardan, acaba yerinize geçseniz, daha iyi olmaz mı?</p>

  <p class="calibre3">Balkis'in soğuk alaycı sesi, zafer heyecanıyla titriyordu. Arvardan yüzüne baktı adamın, ama konuşmadı. Cevap verecek bir şey yoktu ki. Istırapla büzülen kasları çöktü ve yere yığıldı. Hırlayarak nefes alıp, beklemeye başladı. Gücü yerine gelse bir hamlede sıçrayıp, karşısındakinin silâhlarını kapabilirdi...</p>

  <p class="calibre3">Bu sefer sekreterin giysisinin kemerinden aşağı bir nöronik cop değil, insanı göz açıp kapayıncaya kadar geçecek bir zamanda atomcuklara bölecek bir tahrip silâhı sarkıyordu.</p>

  <p class="calibre3">Sekreter, esirleri memnun bir ifadeyle süzdü. Kız önemli değildi, ama diğerleri büyük balıktı. Hain bir Dünyalı, İmparatorluk ajanı ve iki aydan beri gözlenen esrarlı bir kişi. Hepsi bu kadar mıydı?</p>

  <p class="calibre3">Elbette bir de Enniyus'la İmparatorluk vardı. Bu casusların ve hainlerin elleri, kolları bağlanmıştı, ama asıl beyin duruyordu ve ilerde başka dallar salabilirdi yine.</p>

  <p class="calibre3">Sekreter, alabildiğine rahat, ani silah çekmek gibi bir durum hiç çıkmayacakmış gibi, elleri arkasında, serinkanlı bir sesle konuştu:</p>

  <p class="calibre3">— Şimdi artık her şeyin aydınlığa kavuşması gerekiyor. Dünya ile İmparatorluk arasında savaş hâli var. Bu ilân edilmiş bir savaş değil, ama yine de savaş işte. Sizler, esirlerimizsiniz ve şartlara uygun muamele göreceksiniz. Casusların ve hainlerin cezasının ölüm olduğunu hatırlatmak gereksiz.</p>

  <p class="calibre3">— Ancak meşru ve ilân edilmiş bir savaş hâlinde, diye öfkeyle hırladı Arvardan.</p>

  <p class="calibre3">— Meşru savaş mı? diye küçümseyici bir edayla devam etti Balkis. Nedir o meşru savaş? Biz bunu nazikçe ifade etmiş olsak da, olmasak da, Dünya Galaktika ile devamlı savaş halindeydi zaten.</p>

  <p class="calibre3">Balkis sinsi sinsi gülümseyerek telaşsızca Arvardan'a yaklaştı, elini bastırmadan arkeoloğun göğsüne koydu ve itti.</p>

  <p class="calibre3">Istıraplı kasları hareket etmesine fırsat vermediğinden sümüklüböcek kadar ağır hareket edebilen Arvardan, yığılıverdi birden. Boğuk bir hırıltı çıktı Pola'nın boğazından. Kasları ve kemikleri kendisine isyan ettiği halde, serildiği yerden aşağı inanılmaz bir yavaşlıkla kaydı.</p>

  <p class="calibre3">Balkis, genç kızın Arvardan'a doğru sürüklenmesine karışmadı.</p>

  <p class="calibre3">— Ne müthiş bir âşık! Güzel sevgili ve güçlü Yabancı! Koş sevgilinin yanma, hain kız! Niçin bekliyorsun? Kahramanını kollarının arasına alıp bağrına bas! Damarlarında dolaşan milyonlarca dünyalının kanından çıkan ter kokusunu içine sindir ve unut. İyi bak gururlu ve yiğit kahramanına! Ona toprağın tozunu yalatmak için, bir Dünyalının darbesi yetti!</p>

  <p class="calibre3">Arvardan'ın önünde diz çöken Pola, saçlarını okşuyor, kan ya da bir kafatası kemiği kırığıyla karşılaşmak korkusuyla ürperiyordu. Yabancı'nın gözleri yavaşça açıldı ve dudaklarıyla sessiz bir cümle mırıldandı:</p>

  <p class="calibre3">— Bir şeyim yok.</p>

  <p class="calibre3">— Felçli bir adama saldırıp, zafer çığlıkları atan biri, korkağın tekidir. İnan bana sevgilim, bu hamurdan yoğrulmuş Dünyalıların sayısı çok değil.</p>

  <p class="calibre3">— Biliyorum, yoksa siz de Dünyalı olmazdınız.</p>

  <p class="calibre3">Balkis birden kasıldı.</p>

  <p class="calibre3">— Dediğim gibi, sizin hayatlarınız kaymış. Ama yine de kurtarabilirsiniz. Ne pahasına kurtarabileceğinizi öğrenmek ilgilendirir mi sizleri?</p>

  <p class="calibre3">— Bizim yerimizde siz olsaydınız, cankurtaran simidi gibi sarılırdınız buna, diye gururla cevap verdi Pola. Hiç şüphem yok.</p>

  <p class="calibre3">— Pola, hişt! diye fısıldadı Arvardan. Hâlâ doğru dürüst soluk alamıyordu.</p>

  <p class="calibre3">— Bak hele! Demek kendinizi satmaya hazırsınız! Yani benim gibi, aşağılık Bir Dünyalı gibi, ha?</p>

  <p class="calibre3">— Siz ne olduğunuzu benden daha iyi bilirsiniz. Dedik ya, ben kendimi satmıyorum, satın alıyorum hayatımı.</p>

  <p class="calibre3">— Satılmayı reddediyorum ben, diye itiraz etti genç kız.</p>

  <p class="calibre3">— Ah, ne dokunaklı manzara! diye alay etti sekreter. Kadınlarımızın önünde iki büklüm oluyor, kendini feda eden soylu ruh rolü kesme fırsatı buluyor hâlâ!</p>

  <p class="calibre3">— Nedir önerileriniz?</p>

  <p class="calibre3">— Söyleyeyim. Bir takım haber sızmaları olduğu belli. Dr. Shekt'in planlarımızdan nasıl haberdar olduğunu tahmin etmek de güç değil. Fakat imparatorluğa nasıl haber verildi? İşte bu şaşılacak bir şey. Öyleyse biz sizden İmparatorluğun tam olarak ne bildiğini bize söylemenizi istiyoruz. Sizin öğrendikleriniz değil, Arvardan, ama İmparatorluğun şu anda bildiği ne?</p>

  <p class="calibre3">— Ben casus değilim, arkeoloğum, dedi ısırır gibi bir sesle Arvardan. İmparatorluğun neyi bildiğinden hiç haberim yok. Ama dilerim her şeyi biliyordur.</p>

  <p class="calibre3">— Hiç şüphem yok. Ama belki fikrinizi değiştirirsiniz. İyi düşünün... Hepiniz!</p>

  <p class="calibre3">O ana kadar Schwartz ağzını hiç açmamıştı. Bakışlarını bile kaldırmamıştı.</p>

  <p class="calibre3">Balkis bir an durup, kin ve öfke dolu bir sesle ekledi:</p>

  <p class="calibre3">— Madem öyle, bizimle işbirliği yapmayı reddetmenizin size neye mal olacağını da söyleyeyim. Bu yalnız ölüm olmayacak, çünkü anladığım kadarıyla buna hepiniz hazırsınız. Suç ortağı olduğu için o da ölüme mahkûm olan Dr. Shekt'le kızı, birer Dünyalı. Bu nitelikleri nedeniyle de, ikisi de sinaptik amplifikatöre bağlanacaklar. Anladınız mı beni, Dr. Shekt?</p>

  <p class="calibre3">Fizikçinin bakışları dehşet içindeydi.</p>

  <p class="calibre3">— Evet, anladığınızı görüyorum. Büyük bir olasılıkla aygıt beyin hücrelerini zarara uğratacak ve ikiniz de iğrenç birer yaratık haline dönüşeceksiniz. Böyle biri beslenmezse, açlıktan ölür. Temizlenmezse, iğrenç derecede bir pislik yuvası olur. Bir yere kapatılmazsa, herkesin nazarlarında açık bir canavar haline dönüşür. Yaklaşan büyük günün arifesinde, böylece başkalarına bir ders yerine geçer bu manzara.</p>

  <p class="calibre3">"Size gelince (Sekreter, Arvardan'a döndü.), size ve arkadaşınız Schwartz'a, sizler imparatorluk vatandaşısınız ve bu sıfatla da ilginç bir deney için seçildiniz. Konsantre virüsümüzü şimdiye dek siz Galaktikalı köpeklerin üzerinde hiç denemedik. Hesaplarımızın doğruluğunu görmek için bundan iyi bir fırsat çıkamazdı. Küçücük bir doz, değil mi? Çok çabuk gebermeyesiniz diye. Yeterince sulandırıldığında, hastalık ölümle noktalanana dek, bir hafta kadar sürebilir. Büyük acılar içinde geçecek bir hafta...</p>

  <p class="calibre3">Balkis susup, gözlerini kısarak esirleri süzdü.</p>

  <p class="calibre3">— İşte bu kadar. Ya bu kaderinize razı olacak, ya da birkaç küçük soruyu cevaplayacaksınız. Seçmek size ait. İmparatorluk, kesin olarak neyi biliyor? Hâlâ faaliyette olan ajanlar var mı? Karşı-saldırı planları mevcut mu ne varsa, bunlar nelerdir?</p>

  <p class="calibre3">— İstediklerinizi bizden öğrendikten sonra sözünüzü tutup tutmayacağınızı nasıl bileceğiz? diye mırıldandı Dr. Shekt.</p>

  <p class="calibre3">— Cevap vermezseniz, korkunç acılar içinde öleceğinizi size garanti edebilirim. Bir bahis bu. Ne dersiniz?</p>

  <p class="calibre3">— Biraz zaman verebilir misiniz bize?</p>

  <p class="calibre3">— Zaman mı? Verdim ya size zaman. Buraya girmemin üzerinden dakikalar geçti ve hâlâ sizleri dinliyorum. Haydi, ne cevap vereceksiniz? Nasıl? Hiç mi vermeyeceksiniz? Sabrımın sınırsız olmadığının farkında mısınız? Kaslarınızı oğusturuyorsunuz, Arvardan... Belki de silahımı çekmeye fırsat bulamadan, üzerime atılmayı düşünüyorsunuz. Diyelim ki bunu başardınız. Ama şu kapının ardında yüzlerce Dünyalı var ve onlar bu işe bensiz de devam ederler. Size ayrıntılarıyla anlattığım alın yazınız, yine aynen çizilir alnınıza. Ya siz, Schwartz? Siz bir de ajanımızı öldürdünüz. Sizdiniz onu öldüren, değil mi? Belki beni de öldürmeyi düşünüyorsunuzdur, değil mi?</p>

  <p class="calibre3">Schwartz, ilk kez Balkis'in yüzüne bakıp, kuru bir sesle cevap verdi:</p>

  <p class="calibre3">— Öldürebilirdim, ama yapmayacağım.</p>

  <p class="calibre3">— Ne kadar iyi kalplisiniz!</p>

  <p class="calibre3">— Bunun iyilikle hiçbir ilgisi yok. Aksine, çok acımasız bir karar. Basit bir ölümden daha korkunç şeyler de var dediniz bizzat kendiniz, unuttunuz mu?</p>

  <p class="calibre3">Arvardan, birden yüreği büyük bir umutla dolarak, Schwartz'in yüzüne baktı.</p>
</body>
</html>
