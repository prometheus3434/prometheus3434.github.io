<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Onikinci Bölüm</b></span></h1>

  <h2 class="calibre6" id="sigil_toc_id_12"><b class="calibre4">ÖLDÜREN DÜŞÜNCE</b></h2>

  <p class="calibre3">SONUÇ, metodlu kafasında kusursuz bir netlikle şekillendi. Ölmek istemiyorsa, çiftliği terk etmeliydi. Aksi halde nüfus sayımı yapılacak ve ölecekti.</p>

  <p class="calibre3">Öyleyse gitmek zorundaydı. Ama nereye?</p>

  <p class="calibre3">Şu şey vardı... Neydi o? Hastane! Chica'daki hastaneye mi gitseydi acaba? Oraya kaldırılmıştı bir kere. Niçin acaba? Çünkü o zaman "tıbbî bir vaka" idi. Ama acaba şimdi değil miydi? Üstelik şimdi meramını ifade de edebiliyordu. Hastalık belirtilerini anlatabilirdi şimdi. Eskiden bunu beceremiyordu ki. Hatta şu akıl bütünleşmesinden bile söz edebilirdi.</p>

  <p class="calibre3">Peki, bu evrensel yaygınlıkta bir durum olamaz mıydı? Nasıl bilebilecekti bunu? Başka hiç biri böyle bir deney yaşamamıştı. Ne Arbin, ne Loa, ne de Grew. Schwartz bundan emindi. Varlığından, onu ancak gördükleri ya da işittikleri zaman haberdar olabiliyorlardı. Acaba onda da olsaydı, Grew'u satrançta böyle yenilgiye uğratabilir miydi?</p>

  <p class="calibre3">Dikkat! Satranç, halk arasında yaygın bir oyundu. İnsanların böyle bir yetenekleri olsaydı, oynayamazlardı. Gerektiği gibi yani.</p>

  <p class="calibre3">Demek Schwartz, durumu gereği bir istisnaydı psikolojik bir olaydı. Bir olay olmak, elbette pek neşeli bir hayat demek değildi, ama hiç olmazsa hayatını garantiye almış olurdu. Ya bu aklına gelen durumunu incelemeyi kabul ederler, hafızasını yitirmiş biri değil de, gelip geçici bir yolcu olduğunu var sayarlarsa? Kendisindeki akıl bütünleşmesinden başka, o, geçmişten gelen biriydi. Tarihî bir örnek, arkeolojik bir tanıktı öldüremezlerdi onu.</p>

  <p class="calibre3">Ama kendisine inanmaları koşuluyla...</p>

  <p class="calibre3">Hımmm... İnanmaları koşuluyla...</p>

  <p class="calibre3">Doktor inanırdı. Arbin'in kendisini Chica'ya götürdüğü gün, Schwartz tıraş olmak ihtiyacı duymuştu. Bunu çok iyi hatırlıyordu. Daha sonra sakalı bir daha hiç bitmemişti. Demek ki kendisine bir şey yapmışlardı. Demek doktor bir zamanlar sakallarının bittiğini biliyordu. Yeterli miydi bu? Grew bir gün kendisine yalnız hayvanların yüzünde kıl çıktığını söylemişti.</p>

  <p class="calibre3">Öyleyse doktorun yanına ulaşması gerekiyordu.</p>

  <p class="calibre3">Neydi adı? Shekt mi? Evet, adı Shekt'ti.</p>

  <p class="calibre3">Fakat bu korkunç dünyayı o kadar az tanıyordu ki... Gece kaçmaya ya da tarlalardan geçmeye kalkışsa, bilinmeyen bir âleme dalmış olacaktı. Hiç bilmediği öldürücü radyoaktif alanlara da girebilirdi. Bu nedenle yola bir gün öğleden hemen sonra çıktı. Başka yapacak hiçbir şeyi olmayan bir insanın cüretiyle. Maren'ler nasıl olsa onu yemeğe kadar bekleyeceklerdi. O zaman da Schwartz çok uzaklarda olacaktı.</p>

  <p class="calibre3">İlk yarım saat içinde, bütün bunların başlamasından bu yana ilk defa içinde büyük bir coşku hissetti. En sonunda harekete geçmişti. Bir şeyler yapıyor, mücadele ediyordu. Amacı olan bir şey.</p>

  <p class="calibre3">Doğrusu yaşlı bir insan olarak, iyi de savaş veriyordu. Gösterecekti onlara!</p>

  <p class="calibre3">Sonra birden duruverdi. Yolun orta yerinde. Çünkü dikkati bir şeye saplanıvermişti. Unuttuğu bir şeye.</p>

  <p class="calibre3">Aydınlık ufka doğru yürüdü ve Arbin'in ardından kendisine yetiştiği akşam ilk kez algıladığı o garip ve belirsiz akıl bütünleşmesi. Şu bakanlığa ait alandan geleni.</p>

  <p class="calibre3">İşte Schwartz şimdi bunu ardında hissediyordu. Peşinde.</p>

  <p class="calibre3">Daha da dikkatle dinledi daha doğrusu dinlemek gibi bir şeydi bu! Bütünleşme yaklaşmıyordu, ama ayrılmıyordu da peşinden.</p>

  <p class="calibre3">Daha başka şeyler de algıladı. Schwartz'i izleyen şeyin kendisini gözden kaybetmesine de gerek yoktu. Silahlıydı üstelik.</p>

  <p class="calibre3">Kaçak, ihtiyatla, robot gibi başını arkaya çevirip, ufku aç gözlerle süzdü.</p>

  <p class="calibre3">Bütünleşme derhal değişti. Çekingenleşti. Her ne olursa olsun, girişimin başarısı ve güvenliği söz konusuymuş gibi bir hal aldı. Meçhul takipçinin sahip olduğu silâhlar düşüncesi, ön plâna geçti. Bir tuzağa düşerse, nasıl kullanacağını düşünür gibi.</p>

  <p class="calibre3">Silahı olmayan ve aciz duruma düşen Schwartz, peşindekinin kendisini gözden kaybetmektense, öldüreceğini anladı. İlk şüpheli hareketini bekliyor olmalıydı. Ama kimseyi göremiyordu ki.</p>

  <p class="calibre3">Takipçisinin istediği zaman kendisini alaşağı edebileceği uzaklıktan geldiğini bile bile, yeniden yürümeye başladı. Bilmediği bir bekleyiş içinde, sırtının donduğunu hissediyordu... Acaba nasıl bir izlenimi vardı ölümün?</p>

  <p class="calibre3">Kendisi için tek çıkar yol, bütünleşmeye dört elle sarılmaktı. Ani bir gerilim artışı, üzerine bir silahın çevrildiğini kendisine anlatabilirdi. Gerilim daha da artarsa, parmak tetiği çekmek üzere olacaktı. O zaman kendisini yere atacak... Ellerini ensesine koyacaktı.</p>

  <p class="calibre3">Ama niçin? Altmış Yaş Yasası söz konusuysa, öteki neden kendisini sorgusuz sualsiz temize havale etmiyordu?</p>

  <p class="calibre3">Zaman içinde bir sıçrayış yapma kuramı, geçersizliğini kaybediyordu. Galiba gerçekten hafıza kaybına uğramıştı. Kim bilir, belki de yakından izlenmesi gereken bir cani, bir hayduttu. Yargılanmadan temize havale edemedikleri ünlü bir kişi de olabilirdi.</p>

  <p class="calibre3">Ve işte Schwartz, ıssız bir yolda, bilinmeyen bir hedefe doğru, peşinde ölüm, yürümeye devam ediyordu...</p>

  <p class="calibre3">Hava kararmaya başlamış, serin bir rüzgâr çıkmıştı. Bu da anormaldi. Aralık ortasında olmaları gerekiyordu ve güneşin saat 4.30'da batması doğaldı. Ancak Midwest'te kış rüzgârı bu kadar yumuşak olmazdı. Bir süredir Schwartz, bu gezegenin ikliminin böylesine ılıman olması için, güneşten başka bir ısı kaynağı daha olduğunu düşünüyordu (gezegen, acaba Dünya mıydı?). Topraktaki radyoaktivite de karışıyordu bu işe. Bir metre kare üzerinde ısı yayılması önemli değildi, ama binlerce kilometrede büyük boyutlara erişiyordu.</p>

  <p class="calibre3">Bütünleşme, gölgeler arasından yaklaşıyordu. Meçhul akıl, hep dikkatliydi ve bir yazı mı, tura mı'ya her an hazırdı. Gölgeler takip işini kolaylaştırıyordu. Adam, Schwartz'ın aydınlık yöreye gittiği gün de kendisini izlemişti. Aynı tehlikeye bir daha atılmaktan korkuyor muydu?</p>

  <p class="calibre3">— Hey, arkadaş...</p>

  <p class="calibre3">Ses, boğuk ve yüksekti. Schwartz durdu ve bir hamlede, yavaşça geri döndü. Kendisine doğru yavaş yavaş yaklaşan ufak tefek adamın yüz hatlarını net biçimde göremeyecek kadar kararmıştı hava. Kollarını salladığını fark etti. Schwartz bekledi.</p>

  <p class="calibre3">— Ha! Sizi gördüğüme memnun oldum. Arkadaşsız yol aşmak pek hoş değil. Beraber yürüyebiliriz.</p>

  <p class="calibre3">— İyi akşamlar, dedi heyecanla Schwartz.</p>

  <p class="calibre3">Yine aynı bütünleşme. Takipçisiydi bu. Yüzünde de tanıdık bir ifade vardı. Chica'daki o karanlık saatleri anımsatıyordu.</p>

  <p class="calibre3">Öbürü işte o zaman, kendinden emin bir edayla parladı:</p>

  <p class="calibre3">— A, bakın hele şu işe! Ben tanıyorum sizi! Elbette... Beni tanımadınız mı?</p>

  <p class="calibre3">Schwartz başka koşullar altında bu ufak tefek adamın samimiyetine inanıp inanmamak gerektiği konusunda belki bir şey diyemezdi, ama şu andaki akıl buluşması, delici bakışlı takipçisinin kiminle işi olduğunu bildiğinden onu emin kılıyordu. Ve gerekirse kendisini vuracağından da emindi, değil mi?</p>

  <p class="calibre3">Başını salladı.</p>

  <p class="calibre3">— Elbette, elbette, diye ısrar etti diğeri. Sizinle markette karşılaşmıştık. Sizi dışarı çıkartmıştım oradan. (Gülmekten iki kat oldu sahte bir gülüştü bu.) Sizde radyasyon humması olduğunu sanıyorlardı. Mutlaka hatırlamışsınızdır.</p>

  <p class="calibre3">Gerçekten de hatırlıyordu. Hayal meyal da olsa. Buna benzeyen bir adam, önlerini kesen bir kalabalık, sonra da kendilerini dışarı çıkartmak için açılan kapılar...</p>

  <p class="calibre3">— Evet. Memnun oldum karşılaştığımıza.</p>

  <p class="calibre3">Doğru-dürüst konuşamamıştı, ama Schwartz'ın elinden gelecek başka bir şey yoktu. Küçük adam da zaten pek aldırmıyordu buna.</p>

  <p class="calibre3">— Adım, Natter, diye tanıttı kendisini. Sizinle o koşullar altında elbette uzun boylu konuşacak vaktimiz olmadı. Başka işlerimiz vardı diyeceksiniz herhalde.</p>

  <p class="calibre3">— Adım, Schwartz.</p>

  <p class="calibre3">Kısaca bir el sıkıştılar.</p>

  <p class="calibre3">— Nasıl oldu da yaya gidiyorsunuz? Nereye böyle? diye üsteledi küçük adam.</p>

  <p class="calibre3">— Hiç, dolaşıyordum, diye omuzlarını silkerek cevap verdi Schwartz.</p>

  <p class="calibre3">— Yürüyüş sever misiniz? Ben severim. Bütün yılı yollarda taban teperek geçiririm, insan açılıyor.</p>

  <p class="calibre3">— Ne oluyor?</p>

  <p class="calibre3">— Yaşadığını hissediyor yani. Soluyor, kanı daha hızlı dolaşmaya başlıyor. Ama bugün çok uzağa gittim. Akşam çöktükten sonra yalnız yürümeyi seviyorum ve bir arkadaşa rastlarsam, seviniyorum. Siz nereye?..</p>

  <p class="calibre3">Bu soruyu ikinci defa yöneltiyordu ve bütünleşme, bu sorunun yanıtına büyük önem verdiğini söylüyordu. Schwartz, ne diyebileceğini düşündü. Yalan söylemeye gerek yoktu.</p>

  <p class="calibre3">— Hastaneye gidiyorum, dedi.</p>

  <p class="calibre3">— Hastaneye mi? Hangisine?</p>

  <p class="calibre3">— Chica'da iken yattığım hastaneye.</p>

  <p class="calibre3">— Enstitüye mi? Market olayından sonra sizi götürdüğüm yere mi yani?</p>

  <p class="calibre3">— Doktor Shekt'i göreceğim. Tanır mısınız kendisini?</p>

  <p class="calibre3">— Adım duydum. Büyük adamdır. Hasta mısınız?</p>

  <p class="calibre3">— Hayır, ama arada sırada muayeneden geçmem gerekiyor.</p>

  <p class="calibre3">Acaba geçerli miydi bu açıklama?</p>

  <p class="calibre3">— Yaya mı gidiyorsunuz peki? Sizi aldırmak için bir araç göndermiyor mu?</p>

  <p class="calibre3">Kıvıramamıştı işi. Schwartz, sessizliğin ardına sığınmayı denedi.</p>

  <p class="calibre3">Ama Natter çeneye devam etti:</p>

  <p class="calibre3">— Bak dostum, ilk rastladığımız ondofondan, bir taksi çağırtırım size.</p>

  <p class="calibre3">— Ondofon mu?</p>

  <p class="calibre3">— Evet. Yol boyunca her yerde vardır. İşte bakın. Karşıda biri duruyor.</p>

  <p class="calibre3">Natter, aygıta doğru yürüdü ve Schwartz ardından canhıraş bir feryat bastı:</p>

  <p class="calibre3">— Hayır, kımıldamayın!</p>

  <p class="calibre3">Natter durup döndü. Bakışları çok soğuktu.</p>

  <p class="calibre3">— Ne oluyor size dostum?</p>

  <p class="calibre3">Schwartz'ın bu seferki söyledikleri, haline pek uymuyordu doğrusu:</p>

  <p class="calibre3">— Bıktım artık bu maskaralıktan! Sizi tanıyorum ve ne yapacağınızı biliyorum. Doktor Shekt'in yanına gittiğimi birine ihbar edeceksiniz. Beni Chica'da karşılayacaklar bir araba gönderecekler. Kaçmaya çalışırsam da, beni öldüreceksiniz.</p>

  <p class="calibre3">Natter alnını kırıştırıp, mırıldandı: "Bundan hiç şüpheniz olmasın..." Aslında sözü, Schwartz'ın işitmesi için söylememişti, zaten o da işitmedi, ama akıl bütünleşmesi, durumu kendisine yansıttı. Natter, yüksek sesle ekledi:</p>

  <p class="calibre3">— Ne demek istediğinizi hiç anlayamadım!</p>

  <p class="calibre3">Böyle derken, biraz uzaklaşıp elini de yavaşça kalçasına doğru kaydırdı.</p>

  <p class="calibre3">Schwartz işte o zaman serinkanlılığını kaybetti.</p>

  <p class="calibre3">— Beni rahat bırakın! diye haykırarak kollarıyla bir takım hareketler yaptı. Neden beni rahat bırakmıyorsunuz? Ben ne yaptım ki size? Defolun! Defolun!</p>

  <p class="calibre3">Sesi kırıldı. Öfke ve korku, alnında birikmişti. Kendisini izleyen bu adamdan korkusu ve içinde biriken saldırganlık hissi. Onu harekete geçiren heyecanlar bir koç gibi akıl bütünleşmesinin saldırıya geçmesine yetti...</p>

  <p class="calibre3">Ve birden temas kopuverdi. Çok kısa bir an için Schwartz dayanılmaz bir acının bilincini yaşadı. Ama kendisinde değil, karşısındakinde. Sonra... Her şey geçti. Akıl bütünleşmesi kaybolmuştu. Sıkılmış bir yumruğun gevşeyip açılması gibi.</p>

  <p class="calibre3">Natter şosenin üzerinde iki büklüm olmuş, hareketsiz yatıyor ve giderek koyulaşan gölgenin içinde kayboluyordu. Schwartz yavaşça yanma sokuldu. Küçük yapılı, olduğundan, Joseph'in onu çevirmesi zor olmadı. Ölümün korkunçluğu yüz hatlarında çok belliydi. Schwartz, işkence çekmiş suratın sahibinin göğsüne dokundu. Kalbi artık çarpmıyordu.</p>

  <p class="calibre3">Dehşetle doğrulup kalktı.</p>

  <p class="calibre3">Bir insan öldürmüştü!</p>

  <p class="calibre3">Kapıldığı dehşetin yerini, müthiş bir hayret aldı...</p>

  <p class="calibre3">Onu, kılma bile dokunmadan öldürmüştü! Sadece kinini üzerine kusarak, bütünleşmeyle vurmuştu onu.</p>

  <p class="calibre3">Acaba başka daha ne gibi güçleri vardı?</p>

  <p class="calibre3">Ani bir kararla Natter'in ceplerini karıştırdı, bir miktar para buldu, iyi! İşine yarayabilirdi para. Daha sonra cesedi yolun kenarındaki uzun otların arasına taşıdı.</p>

  <p class="calibre3">İki saat daha, hiçbir zihinsel temas kurmadan yürüdü. O gece açık havada uyudu, sabah iki saat kadar daha yürüdükten sonra, Chica'nın kenar mahallelerine vardı.</p>

  <p class="calibre3">Bildiği Chicago'nun yanında burası bir kasabadan farksızdı ve trafik pek seyrekti. Ancak ilk defa akıl bütünleşmeleri çok yoğunlaşmış, kendisini şaşırtacak kadar çoğalmıştı.</p>

  <p class="calibre6">* * *</p>

  <p class="calibre3">Önünden geçtiği yapıların içine bile sızdığına, köşelere kadar süzülen bir hayvan gibi içerilere süzüldüğüne, insanların en mahrem düşüncelerini bile okuyabildiğine dikkat etti.</p>

  <p class="calibre3">Taş cepheli büyük bir yapının önünde durup, düşünmeye koyuldu. Kimlerin olduğunu bilemiyordu, ama kovalanıyordu. Takipçisini öldürmüştü, ama hiç kuşkusuz başkaları da vardı. Kurbanının haber vermek istediği kişiler. Belki de en iyisi, birkaç gün bir yere kımıldamamaktı. Ama nasıl? Yoksa iş mi bulsaydı?</p>

  <p class="calibre3">Yapıyı süzüp, uzak bir bütünleşmenin burada bir iş bulabileceği uyarısını zaptetti. Dokuma işçisi arıyorlardı. Kendisi de terziydi zaten.</p>

  <p class="calibre3">İçeri girdi. Kimse aldırmadı.</p>

  <p class="calibre3">— İş için kime başvurmalıyım? diye sordu birine.</p>

  <p class="calibre3">— Şu kapıdan geçin.</p>

  <p class="calibre3">Akıl bütünleşmesi kuşkulu ve huzursuzdu.</p>

  <p class="calibre3">Girdiği odada sivri çeneli, silik biri, onu soru yağmuruna tuttu. Bir klasör makinesinin klavyesindeki tuşlara basarak yanıtlarını kaydediyordu.</p>

  <p class="calibre3">Schwartz gerçekleri ve yalanları fütursuzca peş peşe sıralıyor, personel şefi de kayıtsızca yanıtları not ediyordu: "Yaş?.. Elli iki mi?.. Hımm. Sağlık durumu?.. Aile durumu?.. Meslek deneyiminiz?.. Tekstilde çalıştınız mı?.. Hangi türünde?.. Termobitkilerde mi, elastometrede mi? Hepsinde mi? Ne demek istiyorsunuz?.. Son iş yeriniz hangisiydi?.. Adını heceler misiniz? Chica'lı değilsiniz, öyle mi?.. Kimliğiniz nerede?.. İşe alınmak istiyorsanız, belgelerinizi de getirmeniz gerek... Kayıt kartınız nerede?"</p>

  <p class="calibre3">Shwartz ters yüz etti. Soruların böyle bir yön alacağını düşünmemişti. Karşısındakinin akıl bütünleşmesi giderek değişiyordu. Şüpheci oluyordu.</p>

  <p class="calibre3">— Galiba ben bu işi yapamayacağım, dedi sinirli bir edayla Schwartz.</p>

  <p class="calibre3">— Yaparsınız, yaparsınız... Gitmeyin, size göre bir işimiz var. Yalnız izin verin de arşivlere bir göz atayım.</p>

  <p class="calibre3">Gülümsüyordu, ama asıl aklından geçenler, giderek daha düşmanca olmaya başlamıştı.</p>

  <p class="calibre3">Adam, bir zilin düğmesine bastı.</p>

  <p class="calibre3">Birden paniğe kapılan Schwartz, kapıya hamle etti.</p>

  <p class="calibre3">— Tutun şunu! diye bağıran adam da, peşine düştü.</p>

  <p class="calibre3">Schwartz'ın aklı şiddetle bütünleşti birden. Terzi arkasına doğru şöyle bir baktı ve bir hırıltı işitti: Yere oturan personel şefi, yüzü acıyla büzülmüş, şakaklarım tutuyordu. Biri üzerine eğildi, sonra hemen doğruldu ve daha fazla beklememeye kararlı Schwartz'a yürüdü.</p>

  <p class="calibre3">Terzi sokaktaydı şimdi. Hakkında bir tutuklama emri çıkartılacağından, eşkalinin her yere gönderileceğinden, en azından personel şefinin kendisini tanıyacağından emindi.</p>

  <p class="calibre3">Körü körüne kaçıyor ve dikkati çekiyordu bu telaşıyla. Hem giderek daha çok. Sokaklar şimdi daha kalabalıklaşmıştı ve her yanında şüphe seziyordu. Çünkü koşmaya başlamıştı, giysileri bumburuşuktu ve üzerinden dökülüyordu..</p>

  <p class="calibre3">Akıl temaslarının çokluğu, zihnindeki karmaşa, umutsuzluk ve korkuyla karışınca, meraklılarla gerçek düşmanlarını ayırt etmeyi beceremez hale geldi. O kadar ki, kendisini pek gafil avladı nöronik cop.</p>

  <p class="calibre3">Bir kırbaç yemiş gibi müthiş bir acı hissetti. Ama sadece bir an için. Üzerine koca bir kaya inmiş gibi oldu. Birkaç saniye ıstırap uçurumunda yuvarlandıktan sonra, gecenin karanlıklarına battı.</p>
</body>
</html>
