<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Yirmibirinci Bölüm</b></span></h1>

  <h2 class="calibre6" id="sigil_toc_id_21"><b class="calibre4">BÜYÜK SAATTEN SONRA</b></h2>

  <p class="calibre3">VE geçmişti!</p>

  <p class="calibre3">Işık...</p>

  <p class="calibre3">Karışık bir ışık, birbirine karışan belirsiz gölgeler giderek netleşiyordu.</p>

  <p class="calibre3">Bir yüz. Ona dikilmiş gözler.</p>

  <p class="calibre3">— Pola!</p>

  <p class="calibre3">Bir darbede, her şey kusursuz bir netlik ve aydınlıkla yerli yerine oturdu.</p>

  <p class="calibre3">— Saat kaç?</p>

  <p class="calibre3">Genç kızın bileğini o kadar sıktı ki, istemeyerek yüzü kırıştı Pola'nın.</p>

  <p class="calibre3">— Saat 7'yi geçiyor. Süre aşıldı.</p>

  <p class="calibre3">Genç kızı delice süzdükten sonra, bir sıçrayışta kalktı. Hem de eklemlerinin olanca acısına aldırmadan. Bir koltuğa iyice çöken Shekt, üzgün bir edayla çenesini kaldırdı.</p>

  <p class="calibre3">— Hapı yuttuk, Arvardan.</p>

  <p class="calibre3">— Ama Enniyus...</p>

  <p class="calibre3">— Enniyus rizikoyu göze alamadı. Ne gülünç, değil mi? (Fizikçi çatlak sesiyle buruk bir kahkaha attı.) Biz üçümüz, insanlığa karşı düzenlenmiş büyük bir komployu meydana çıkardık. Dışardan yardım görmeden, komplonun beynini yakalayıp, adalete teslim ettik. Tıpkı tele-romanlardaki gibi. Son anda zafere ulaşan süper kahramanlar! Genellikle, bu tarihin sonu olur. Ama bizim olayımızda roman devam etti ve ne oldu? Kimse bize inanmadı. Gerçek romanlarda asla bu böyle geçmez. Her şey iyi biter onlarda. Ne gülünç, değil mi?</p>

  <p class="calibre3">Shekt hıçkırdı ve devam edemedi.</p>

  <p class="calibre3">Arvardan, yüreği bulanarak döndü. Pola'nın gözleri, gözyaşlarına batmış iki karanlık evren gibiydi. Bir an bu gözlerin içine gömüldü. Bu gözler, gerçekten yıldızların kaynaştığı birer evrendi. Ve ışık-yıllarını kemiren metalik parıltılı füzeler, hızla yıldızlara doğru yaklaşıyor, şaşmaz bir biçimde ölçülmüş ölümcül menzillerini aşıyorlardı. Çok geçmeden aynı füzeler sayısız gezegenin atmosferine girecek, burada parçalanacaklardı. İşte o zaman göz bebeklerine virüs yağacaktı...</p>

  <p class="calibre3">Her şey tüketilmişti...</p>

  <p class="calibre3">Artık kaçınılmaz sonu önleyecek hiçbir engel yoktu.</p>

  <p class="calibre3">— Schwartz nerede? diye kısık bir sesle sordu Arvardan.</p>

  <p class="calibre3">Pola başını salladı.</p>

  <p class="calibre3">— Onu geri getirmediler.</p>

  <p class="calibre3">Kapı açıldı. Arvardan ölümün kaçınılmazlığına boyun eğmişti, ama yine de umutla dönmekten kendini alamadı.</p>

  <p class="calibre3">Ama gelen Enniyus'tu. Arvardan'ın yüz ifadesi sertleşti, başını başka yere çevirdi.</p>

  <p class="calibre3">Enniyus ilerledi. Baba-kıza baktı. Fakat o anda bile, Shekt ve Pola her şeyden önce Dünyalıydılar ve Valiye bir şey söyleyemezlerdi, oysa ani bir ölüm kendilerini bekliyordu ve üstelik bu ölüm, Enniyus için çok daha âni ve acılı olacaktı.</p>

  <p class="calibre3">Vali, Arvardan'ın omuzuna vurdu:</p>

  <p class="calibre3">— Doktor Arvardan?</p>

  <p class="calibre3">— Ekselans? diye acı ve buruk bir sesle cevap verdi arkeolog.</p>

  <p class="calibre3">— Korkulu saat geçti.</p>

  <p class="calibre3">Enniyus gece hiç uyumamıştı... Balkis resmen aklanmıştı, ama onu suçlayanların birer deli olduklarına inanmak da kolay değildi. Ne de beyinlerinin denetim altında olduğuna... Vali, Galaktika'nın ömrünü yavaş yavaş kemiren kronometrenin insanlık dışı sesini dinleyerek doldurmuştu saatleri.</p>

  <p class="calibre3">— Evet, saat altıyı geçti ve yıldızlar hâlâ parlıyor.</p>

  <p class="calibre3">— Yine haklı olduğunuzda ısrar mı ediyorsunuz?</p>

  <p class="calibre3">— Birkaç saate kadar, komplonun ilk kurbanları ölecekler, Ekselans. Bu fark edilmeyecek bile. Her gün insanlar ölüyor. Bir haftaya kadar, yüz binlerce insan can vermiş olacak. Tedavi edilenlerin sayısı, sıfıra yakın bir rakamda kalacak. Çünkü bilinen hiçbir ilâcı yok bu virüsün. Bazı gezegenler, SOS işaretleri gönderecek. On beş gün içinde bunların sayısı yüzlerceyi bulacak. Komşu bölgelerde olağanüstü hâl ilân edilecek. Bir ay sonra da bütün Galaktika çöküşün pençesinde kıvranacak. İki ay sonra da ancak yirmi kadar gezegen afetten yakasını sıyırmış olarak kalacak. Altı ay içinde Galaktika yaşamını sürdürecek. Peki, ilk raporlar gelmeye başladığı zaman, ne yapacaksınız.</p>

  <p class="calibre3">— Ben söyleyeyim size: Belki de salgının kaynağının Dünya olduğunu bildireceksiniz. Ama bir tek insan hayatını kurtarmaya bile yetmeyecek. Eskiler Derneği'ne savaş ilan edeceksiniz. Bu da bir tek can bile kurtaramayacak... Dostunuz Balkis ve Galaktika Konseyi arasında arabuluculuk etmezseniz elbette... Belki de Sekreter'e büyük bir olasılıkla çok geç kalacak antitoksin karşılığında, imparatorluğun acınacak haldeki artıklarını teslim etmek şerefine erişeceksiniz... Ama bu arada ne bir tek insanın hayatı kurtulacak, ne de sayısız gezegenlerden biri...</p>

  <p class="calibre3">— Durumu gülünç denecek şekilde dramatize ettiğinizin farkında değil misiniz? diye inançsız bir tebessümle sordu Enniyus.</p>

  <p class="calibre3">— Öyle, öyle! Ben nasıl olsa ölmüş bir insanım, siz de bir leş! Ama hiç olmazsa serinkanlı ve yüce görünmeye çalışalım, ha?</p>

  <p class="calibre3">— Beni nöronik copu kullanmaya zorlamak istiyorsanız...</p>

  <p class="calibre3">— Asla, diye alaycı bir yanıt verdi Arvardan. Artık alıştım buna da... Artık hiçbir şey hissetmiyorum.</p>

  <p class="calibre3">— Elden geldiğince mantıklı olmayı deneyeceğim. Pis bir olaydı bu. Olup bitenleri inandırıcı bir tarzda nakletmek çok güçtü. Sebepsiz yere susmak da. Bunu belirttikten sonra, sizden başka diğer suçlayanlar, Dünyalıydı. Ancak sizin tanıklığınızın bir ağırlığı olabilirdi. Bu suçlamayı yönelttiğiniz zaman şeyin... yani, neyse... Şu zihnî kontrol hikâyesini izah edecek bir formül buluruz... Böyle bir açıklama yazıp imzalayamaz mısınız?</p>

  <p class="calibre3">— Bundan kolay ne var? Benim deli, sarhoş, hipnotize edilmiş ya da uyuşturucu almış olduğumu söyleriz! Hepsi geçerli, ha?</p>

  <p class="calibre3">— Rica ederim, mantıklı olun. Beni dinleyin... Enniyus sesini alçaltarak devam etti: Siz bir Siriyus'lusunuz. Nasıl oldu da Dünyalı bir genç kıza âşık olabildiniz?</p>

  <p class="calibre3">— Ne?</p>

  <p class="calibre3">— Bağırmayın. İzah ediyorum. Eğer aklınız başınızda olsaydı, Dünyalı bir kişinin sizi baştan çıkarmasına göz yumar mıydınız?</p>

  <p class="calibre3">Enniyus böyle derken çenesiyle belirsizce Pola'yı işaret etti.</p>

  <p class="calibre3">Arvardan, adamın dosdoğru gözlerinin içine baktı. O kadar şaşırmıştı ki, kendi gözleri de faltaşı gibi açılmıştı. Sonra da dünyadaki en üst düzey imparatorluk yöneticisinin birden boğazına sarılıverdi. Enniyus boş yere kurtulmak için çırpındı.</p>

  <p class="calibre3">— Demek kafanızın içindeki şey bu ha? diye dişlerini gıcırdatarak sordu Arvardan, Bayan Shekt'ten söz ediyorsunuz, değil mi? Öyleyse kendisinden layık olduğu nezaketle söz etmenizi öneririm. Haydi, kaybolun! Nasılsa siz ölmüş bir insansınız!</p>

  <p class="calibre3">Doktor Arvardan, diye kekeledi Vali, kabul edin ki sizin durumunuz a...</p>

  <p class="calibre3">Bu sırada kapı açıldı, Albay içeri girdi.</p>

  <p class="calibre3">— Ekselans, halk yine toplandı.</p>

  <p class="calibre3">— Ne? Balkis yerel otoritelere gereken uyarıda bulunmadı mı? Bir haftalık bir ateş-kes süresi olacaktı hani?</p>

  <p class="calibre3">— Dünyalılarıyla konuştu ve kendisi hâlâ burada. Ancak halk da burada. Ateş açmaya hazırız ve bu üssün kumandanı olarak kalabalığın üzerine ateş açılmasını tavsiye ediyorum. Emirleriniz nedir, Ekselans?</p>

  <p class="calibre3">— Ben Balkis'i görmeden önce, sakın kımıldamayın. Getirin onu buraya. (Enniyus döndü.) Sizinle daha sonra uğraşacağım, Dr. Arvardan!</p>

  <p class="calibre3">Balkis içeri girdiğinde, gülümsüyordu. Vali'nin karşısında resmî bir edayla eğildi, o da belli belirsiz bir baş selamıyla karşılık verdi.</p>

  <p class="calibre3">— Adamlarınızın Dibburn üssü çevresinde yeniden toplandıklarını haber aldım, dedi kuru bir edayla. Bu vardığımız anlaşmaya aykırı. Kan dökülmesini istemiyoruz, ama bizim de sabrımızın sınırı var. Hemen kendilerine sessiz sedasız dağılmalarını emreder misiniz?</p>

  <p class="calibre3">— Eğer canım isterse.</p>

  <p class="calibre3">— Canınız isterse mi? Size derhal müdahale etmenizi tavsiye ederim. Hemen!</p>

  <p class="calibre3">— Ekselans, bu konuda bana pek bel bağlamayın. (Gülümsemeye devam eden Sekreter, kolunu kaldırdı. Vahşi bir sesle, uzun süredir gemlediği neşesini adeta kusarak konuştu.) Budala! Çok beklediniz ve bunu hayatınızla ödeyeceksiniz! Hayatınızın geri kalan kısmını köle olarak geçirmek isterseniz, o başka! Ama peşin söyleyeyim, kölelik hoş olmayacak.</p>

  <p class="calibre3">Bu sözler ve yarattığı şok, Enniyus'u yıkmıştı. Meslek hayatına kuşkusuz büyük bir darbe indirilmiş oluyordu, ama bir imparatorluk diplomatına özgü serinkanlılığını yine de elden bırakmadı. Ancak bitkinlik, bakışlarında yansıdı hemen.</p>

  <p class="calibre3">— Demek ihtiyatlılığım bana ihanet etti, öyle mi? Virüs hikâyesi doğruydu demek ha? (Sesindeki hayret, adeta soyuttu.) Fakat siz ve bütün Dünya, elimizde rehinsiniz.</p>

  <p class="calibre3">— Ne münasebet! diye muzaffer bir edayla cevap verdi Sekreter. Asıl siz ve sizinkiler bizim elimizde rehinsiniz.</p>

  <p class="calibre3">Şu anda bütün Galaktika'ya bulaşmakta olan virüs, Dünyayı da etkiledi. Şimdiden garnizonun bütün şehirlerinin atmosferine sıçradı bile. Ancak Dünyalıların bu virüse karşı bağışıklıkları var. Kendinizi nasıl hissediyorsunuz, sayın Vali? Üzerinizde bir zafiyet belirtisi yok mu? Boğazınız kurumadı mı? Ateşlenmediniz mi daha? Sizi temin ederim, bu belirtiler ortaya çıkmakta gecikmeyecek. Ve bunun ilacını da ancak bizde bulabilirsiniz.</p>

  <p class="calibre3">Enniyus uzun bir süre hiçbir şey söylemeden bekledi. İnce yüzünde inanılmayacak değişik bir ifade belirmişti. Sonra Arvardan'a dönüp, sakin ve kesin konuştu:</p>

  <p class="calibre3">— Doktor Arvardan, sözünüze inanmadığım için sizden özür dilemekten başka yapacak bir şeyim kalmıyor. Doktor Shekt, bayan Shekt, lütfen üzüntülerimi kabul buyurun.</p>

  <p class="calibre3">Arvardan dişlerini göstererek sırıttı.</p>

  <p class="calibre3">— Bu şerefli özür için teşekkürler. Dünyaya çok yararı dokunacak.</p>

  <p class="calibre3">— Alaycı laflarınıza layığım. Müsaade ederseniz, Everest'e dönüp, ailemin yanında ölmek istiyorum. Bu kişiyle bir anlaşma söz konusu olamaz elbette. İmparatorluk Valisinin askerleri ölmeden önce elbette görevlerini yapacaklardır. Bundan şüphem yok. Bizim peşimizden pek çok Dünyalının da öleceğini biliyorum. Elveda.</p>

  <p class="calibre3">— Durun! Gitmeyin!</p>

  <p class="calibre3">Enniyus yavaş yavaş geri döndü.</p>

  <p class="calibre3">Gelen Joseph Schwartz idi. Yüzü kapkaraydı. Yorgunluktan sendeliyordu.</p>

  <p class="calibre3">Sekreter birden kasıldı ve geriye doğru bir adım attı. Maziden gelen adamı çekinerek süzdü.</p>

  <p class="calibre3">— Hayır! diyerek gıcırdattı dişlerini. İlacın sırrını benden alamazsınız. Kurayla saptanmış bir avuç insan biliyor ancak bunu ve uygulamasını da ancak birkaç kişi özel olarak öğrendi. Virüs etkisini gösterene dek, hepsi de sizden uzakta kalacak.</p>

  <p class="calibre3">— Şimdilik hepsi gerçekten erişilmez yerlerde, ancak bilin ki virüsü alt etmek için panzehire gerek yok.</p>

  <p class="calibre3">Arvardan bu açıklamanın anlamını ilk anda anlayamadı. Sonra birden bir fikir şimşek gibi çaktı beyninde. Yoksa gerçekten oyuna mı getirilmişti? Yoksa Sekreter gibi, o da büyük bir manevranın kurbanı mı olmuştu? Ama niçin?</p>

  <p class="calibre3">— Ne demek istiyorsunuz? diye sordu Enniyus. Çabuk... Cevap verin!</p>

  <p class="calibre3">— Karışık bir iş değil, dedi Schwartz. Daha dün akşam, orada oturup sizi dinlemenin hiç bir işe yaramayacağına karar vermiştim. Bunun üzerine yavaş yavaş Sekreter'in beyni üzerinde çalışmaya başladım. Çok zamanımı aldı bu. Özellikle kendisinin fark etmemesi gerekiyordu. En sonunda benim dışarı çıkarılmamı istedi. Benim istediğim de buydu. Gerisi artık kolaydı.</p>

  <p class="calibre3">— Muhafızımı zararsız hale getirdikten sonra, uçuş pistine gittim. Alarm durumu ilan edilmişti. Stratojet uçuşa hazırdı. Yakıt depoları doldurulmuş, bombalar yerleştirilmişti. Pilotlar bekliyorlardı. İçlerinden birini seçtim ve Senloo'ya doğru yola çıktık.</p>

  <p class="calibre3">Sekreter bir şeyler söylemek istiyordu, ama ağzını açıp kapatmaktan başka bir şey yapamadı. Tek kelime edecek halde değildi.</p>

  <p class="calibre3">— Ama birini bir aygıtı kullanmaya muktedir değildin ki Schwartz! diye bağırdı Shekt. Siz ancak bir insanı yöneltebiliyordunuz.</p>

  <p class="calibre3">— Evet, kendi isteğine karşı olduğu zaman. Ama ben Dr. Arvardan'ın beyninin içini okumuş ve Sirius'luların Dünyalılardan nasıl nefret ettiklerini öğrenmiştim. Bunun üzerine Sirius kökenli bir pilot aradım ve Teğmen Claudy'yi buldum.</p>

  <p class="calibre3">— Teğmen Claudy mi? diye bağırdı Arvardan.</p>

  <p class="calibre3">— Evet. Ha! Onu tanıdığınızı anladım. Aklınızda belli bu.</p>

  <p class="calibre3">— Tanımak mı? Hem de nasıl! Devam edin, Schwartz.</p>

  <p class="calibre3">— Ben bile onun Dünyalılardan böylesine nasıl nefret ettiğini anlamakta güçlük çekiyordum. Ama beynine girmiştim. Onları bombalamak istiyordu. Yok etmek istiyordu hepsini. Yalnız disiplin alışkanlığı uçağa atlamasına engel oluyordu.</p>

  <p class="calibre3">— Bu tür düşünce tarzları büyük özellikler taşır. Şöyle bir itiş, ufak bir tahrik, ve elveda disiplin! Eminim, benim de kendisiyle birlikte uçağa bindiğimi dahi fark etmemiştir.</p>

  <p class="calibre3">— Senloo'yu nasıl buldunuz? diye sordu Shekt.</p>

  <p class="calibre3">— Benim zamanımda St. Louis adında bir şehir vardı, iki nehrin arasında kurulmuş bir yerdeydi. Bu sayede Senloo'nun yerini saptadık. Geceydi, ama radyoaktivite okyanusunun orta yerinde bir kara leke hemen dikkati çekiyordu. Dr. Shekt, tapınağın bulunduğu yerde radyoaktivite bulaşmamış bir vaha olduğunu söylemişti. Önce aydınlatıcı bir füze fırlattık. Bu benim zihnî bir önerimdi. Böylece beş uçlu bir yıldız şeklindeki yapıyı gördük. Bu yapı, Sekreterin beyninde okuduğum, görüntüye çok benziyordu. İşte bu yapının bir kenarında, yüz kadem derinliğinde bir de çukur vardı. Bütün bunlar sabahın saat 3'ünde oluyordu. Virüs yüklü füzeler henüz fırlatılmamıştı. Evren kurtulmuştu!</p>

  <p class="calibre3">Sekreter, hayvan ulumasını andıran bir çığlık attı. Şeytanî bir haykırış. Atılmak için gerildi... Ve yığılıp kaldı birden. Dudaklarının arasından beyaz köpükler çıktı.</p>

  <p class="calibre3">— Ona dokunmadım bile, dedi Schwartz. (Gözleri Balkis'in hareketsiz vücuduna dikili, düşünerek devam etti:) Saat 6'dan önce dönmüştüm, ama süre olarak verilen saatin geçmesini beklemek gerekiyordu. Balkis'in oyununu açıklaması şarttı. Beynine sızdığım için, böyle davranacağını biliyordum. Onu ikna etmek için başka çarem yoktu. İşte şimdi de cansız, yatıyor.</p>
</body>
</html>
