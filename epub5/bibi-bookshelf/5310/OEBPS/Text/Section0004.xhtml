<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Üçüncü Bölüm</b></span></h1>

  <h2 class="calibre6" id="sigil_toc_id_3"><b class="calibre4">DÜNYA MI, DÜNYALAR MI?</b></h2>

  <p class="calibre3">DÜNYA'ya yapacağı gezi hakkında basına açıklamalarda bulunduktan sonra, Bel Arvardan dört bir yana kol salmış Galaktika imparatorluğunun yüz milyonlarca güneş sistemiyle kendisini tamamen barış içinde hissediyordu şimdi. Artık şu ya da bu bölgede tanınmak söz konusu değildi. Dünya ile ilgili kuramları doğrulanırsa, Samanyolu'nun bütün meskûn gezegenlerinde ününü garantiye alacaktı. İnsanoğlunun yüz binlerce yıl boyunca uzayda yayıldığı bütün gezegenler, ondan bahsedecekti.</p>

  <p class="calibre3">Şöhretin doruğuna doğru bu yükseliş, bilgeliğin fethi, mesleğinde erken gerçekleşmekle birlikte, kolay olmamıştı. Henüz otuz beş yaşındaydı, ama önceki çalışmaları çok tartışılmıştı. Kurumun tarihinde görülmemiş bir şekilde, henüz yirmi üç yaşında iken arkeolog diplomasını aldığında, Arcturus Üniversitesi'ni sarsan depremle başlamıştı her şey. Deprem, "Galaktika Arkeoloji Cemiyeti Gazetesi"nin, tezini yayınlamayı reddetmesi üzerine meydana gelmişti. Böyle bir şey önceden hiç olmamıştı.</p>

  <p class="calibre3">Anlamayan biri için tezin reddedilmesi, esrarlı bir olay gibi görünebilirdi. Aslında anlaşmazlık, Arvardan'ın daha önceden bazı mistik gruplar tarafından ileri sürülen bir varsayımı, kendisinin gibi göstermesinden kaynaklanıyordu. Bunlar arkeolojiden çok metafizikle ilgileniyorlardı ve insanlığın tek bir gezegende doğduğunu, sonradan bütün Galaktika'ya yayıldığını savunuyorlardı. Bu yorum, kurgu bilim yazarlarının gözde teması ve imparatorluğun saygıdeğer arkeologlarının da korkulu rüyasıydı.</p>

  <p class="calibre3">Ama Arvardan, en hürmet edilen bilginlerin hesaba katmaları gereken bir güce sahipti. On yıldan kısa bir süre içinde, imparatorluk öncesi kültürler hakkında büyük bir otorite olarak tanınmayı becermişti.</p>

  <p class="calibre3">Bu arada Rigel bölgesindeki mekanik uygarlık hakkında bir eser de yayınlamıştı. Burada robot-bilimin gelişmesi, yüzyıllarca süren bir bağımsız kültürün gelişmesini sağlamış, sonunda madenin köleleri öyle bir mükemmelliğe erişmişlerdi ki, Savaş Tanrısı Moray'ın güçlü filoları, kolay bir zafer kazanmışlardı. Klasik arkeoloji ise çeşitli insan tiplerinin çeşitli gezegenlerde birbirlerinden bağımsız olarak meydana gelip geliştikleri tezini savunuyordu. Buna örnek olarak da Rigel'deki değişik tipli uygarlığı gösteriyorlardı. Arvardan ise Rigel'deki robot kültürünün o çağda buradaki ekonomik ve sosyal güçlerinin sonucu olduğunu kanıtlayarak, bu doktrine kesin bir darbe indirmişti.</p>

  <p class="calibre3">Bir de Ofiyuskus'un barbar dünyaları vardı ki, geleneksel arkeologlar bunlara henüz gezegenler arası yolculuk aşamasına erişememiş ilkel insan örnekleri gözüyle bakıyordu. Bütün kitaplar onları kaynaşma kuramının en iyi örneği olarak gösteriyordu: İnsanlık, bütün dünyalarda su-oksijen kimyası üzerine kurulmuş bir evrimin doruk noktasıydı. Isı ve yer çekiminin yeğinliği de belirli sınırlar içinde buna dahildi. Bütün bağımsız insan soyları kendi aralarında üreyebilirdi ve yıldızlar arası yolculukların gerçekleşmesiyle, bu tür ayrı soyları birleştirme, mümkün hale gelmişti.</p>

  <p class="calibre3">Oysa Arvardan, Ofiyuskus barbarlığından öncesine ait bir uygarlığın izlerinin kokusunu almış ve on bin yıllık bu barbar tarihinden de eski belgelerde, yıldızlar arası yolculuklara ait bilgiler elde etmişti. Ayrıca reddedilmeyecek bir şekilde, insanoğlunun buralara göç ettiğinde uygarlığını kanıtlamıştı.</p>

  <p class="calibre3">İşte Gazete, ancak bundan sonra Arvardan'ın on yıllık geçmişi olan tezini yayınlamayı kabul etmişti.</p>

  <p class="calibre3">Böylece canı kadar sevdiği tezini savunması ve kanıtlaması, onu şimdi imparatorluğun en anlamsız gezegeni olan Dünya'ya gönderiyordu.</p>

  <p class="calibre3">Arvardan, imparatorluğun Dünya'da sahip bulunduğu tek üssü olan, Himalayalar'ın güneyindeki ıssız yaylalardan birine indi. Burada radyoaktivite yoktu ve hiçbir zaman da olmamıştı. Yine burada mimarî tarzı Dünya'nınkine hiç benzemeyen bir saray vardı. Bu, daha şanslı gezegenlerde inşa edilmiş görkemli yapıların aslında bir kopyasıydı. Bir eğlence yeri olarak düşünülmüştü. Çıplak kayalıklardan oluşan manzara, humuslu topraklarla kapatılmış, sulanması sağlanmış, yapay bir atmosfer ve iklimle donatılmış ve beş bin metre karelik bir alanı kaplayan çimenlikler ve çayırlar halinde bahçeye dönüştürülmüştü.</p>

  <p class="calibre3">Dünya ölçülerine göre böyle bir şeyi gerçekleştirmek için gereken enerji, ölçülecek gibi değildi, ama sayıları giderek artan gezegenlerin tükenmez kaynaklarından yararlanılarak gerçekleştirince, sorun olmaktan çıkmıştı. (Hesaplara göre, Galaktika yeni gezegene imparatorluğun statüsü içindeki yerini almaları için izin veriliyor, bu bu amaçla sadece gezegenin beş yüz milyon nüfuslu olması ön koşulu aranıyordu.)</p>

  <p class="calibre3">Bu denizaşırı tapınakta Dünya valisi yaşıyor ve ancak içinde bulunduğu lüks sayesinde, aslında bir fare deliğinde yaşadığını unutabiliyordu. Ayrıca çok onurlu ve eski bir aileden geldiğinin de bilincindeydi.</p>

  <p class="calibre3">Eşi belki onun kadar hayalci değildi, hele şimdi olduğu gibi, uzaktan, çimlerle örtülü bir yerden, Dünya'nın çırılçıplak ve belirgin biçimde ayrılmış yörelerine bakınca... Böyle zamanlarda renk renk aydınlatılmış çeşmeler, çiçekli yollar ve masallardaki kadar güzel bitki kümeleri, bile sürgünde olmanın yasını unutturamıyordu.</p>

  <p class="calibre3">Belki de bu nedenle Arvardan'a gösterilen konukseverlik, protokol gereklerini bile aşmıştı. Çünkü o Valinin gözünde her şeyden önce imparatorluğun bir soluğu, sınırsız genişliklerin nefesiydi.</p>

  <p class="calibre3">Arvardan'a gelince, o da hayranlığını saklamamıştı.</p>

  <p class="calibre3">— Çok iyi tertiplenmiş, çok zevkli bir yer burası, Enniyus efendimiz! İmparatorluğun en ücra köşelerinin bile merkez kültürden nasibini nasıl aldığını görmek, olağanüstü bir şey.</p>

  <p class="calibre3">— Korkarım, diye gülümseyerek cevap verdi Enniyus, Dünya Valisi'nin sarayında yaşamaktansa, burasını ziyarete gelmek, çok daha iyidir. Aslında vurunca tın tın öten boş bir deniz kabuğuna benzer burası. Ben ve ailem, saray personeli, gezegenin bazı önemli yerlerine yerleştirilmiş garnizonlardan başka, bir de sizin gibi ender konukları eklersek, merkez kültürümüz özellikle eksikliğiyle parıldıyor. Kısacası, bu kadarı çok az.</p>

  <p class="calibre3">Batan güneşin altında, sütunların gölgesinde oturmuşlardı. Güneş, ufkun testere dişlerini andıran çizgisinde titreşiyordu. Hava öylesine bir bitki kokuyordu ki, ancak bıkkınlık iniltileri çıkarttırıyordu insana.</p>

  <p class="calibre3">— Burada bir süre kalmayı tasarlıyor musunuz, Dr. Arvardan? diye sordu.</p>

  <p class="calibre3">— Size kesin bir cevap veremeyeceğim, Enniyus efendimiz. Ben Dünya kültürüyle tanışmak ve gereken formaliteleri tamamlamak için, keşif heyetinden daha önce geldim. Örneğin istenilen sitelerde kamplar kurabilmem için, sizin izniniz gerekiyor, vb...</p>

  <p class="calibre3">— Tamam, anlaştık! Peki, kazılara ne zaman başlıyorsunuz? Ve bu uğursuz görünümlü kalıntılar arasında ne bulmayı umuyorsunuz?</p>

  <p class="calibre3">— Her şey yolunda giderse, birkaç ay içinde kampı kuracağımı sanıyorum. Bu gezegene gelince, bir sürü kalıntıdan ibaret olduğunu hiç sanmıyorum. Bütün Galaktika içinde bir eşi daha yok bu gezegenin. Tek örnek.</p>

  <p class="calibre3">— Tek mi? diye merakla sordu vali. Asla! Burası çok sıradan bir dünya. Domuz ağılından, çöplükten, lağımdan; aklınıza gelecek iğrenç her yerden farksız. Bu mide bulandırıcı meziyetlerine rağmen, aşağılık olmakta da tek sayılmaz. Köylü; bayağı, hayvani bir dünya burası!</p>

  <p class="calibre3">— Ama yine de radyoaktif bir dünya, diye cevap verdi Arvardan. Karşısındakinin küçültücü ve mantıksız suçlamaları karşısında şaşırmıştı.</p>

  <p class="calibre3">— Ne olmuş yani? Galaktika'da binlerce radyoaktif yıldız var, hatta bazıları Dünya'dan daha radyoaktif.</p>

  <p class="calibre3">Sonra kolunu robot bir eşyaya uzatarak sordu Enniyus:</p>

  <p class="calibre3">— Ne istiyor canınız?</p>

  <p class="calibre3">— Bir şey düşünmedim. Şarap ve limon diyelim.</p>

  <p class="calibre3">— Çok kolay. Gerekli malzememiz vardır kuşkusuz. Baharat ister misiniz?</p>

  <p class="calibre3">— Bir tutam.</p>

  <p class="calibre3">Robot mobilyanın bağrında, mekanik ruhlu bir barmen, bardak hesabı değil, atom hesapları yaparak, insanoğlunun en evrensel düşkünlüğü olan kokteylleri, hiçbir insanın beceremeyeceği ustalıkla hazırlıyordu.</p>

  <p class="calibre3">Hiçlikten geliyormuş gibi, özel deliklerinde uzun bardaklar görünüverdi birden. Arvardan, içinde yeşil bir sıvı olanını aldı. Bir an serinliğini hissetmek için yanağına bastırdı kadehi. Ondan sonra dudaklarına götürdü.</p>

  <p class="calibre3">— Nefis.</p>

  <p class="calibre3">Kadehini koltuğunun kapitone özel bölmesine bıraktıktan sonra, devam etti:</p>

  <p class="calibre3">— Evet, dediğiniz gibi binlerce radyoaktif gezegen var, sayın vali. Ama bunlardan birinde insanlar yaşıyor. Burada!..</p>

  <p class="calibre3">Enniyus dudaklarını şaklattıktan sonra, içkisiyle biraz daha yumuşamışa benzeyen buruk edasıyla cevap verdi:</p>

  <p class="calibre3">— Bakın, bu açıdan gerçekten tek sayılabilir. Ama bu da pek özenilecek bir özgünlük değil.</p>

  <p class="calibre3">— Bu tek olma özelliği, yalnız aritmetik bir gerçek değil, içkisini yudumlamaya devam ederek sürdürdü konuşmasını Arvardan. Aslında durum bundan da öte ve işitilmemiş ufuklar açıyor. Biyoloji bilginleri, atmosferinde ve denizlerinde radyoaktivite yeğinliğinin belirli bir çizginin üzerinde olduğu gezegenlerde yaşamın filizlenmediğini kanıtladıklarını ileri sürüyorlar. Oysa Dünya'nın radyoaktivitesi, bu kritik sınırı, fersah fersah geçiyor.</p>

  <p class="calibre3">— İlginç! bilmiyordum bunu! Bu da Dünya'daki yaşamın, Galaktika'nın geri kalan bölümlerindeki hayattan temelden farklı olduğunu kesinlikle kanıtlıyor galiba, değil mi? Siz bir Siriyuslu olarak, bundan memnun olmalısınız. (Alaycı bir neşeye bürünmüş; bir sır verircesine konuşarak devam etti sözüne.) Bu gezegenin yönetiminde en büyük güçlüğün, Sirus kesiminin ateşli bir şekilde savunduğu anti-dünyacılık olduğunu biliyor musunuz? Bununla ben yüz yüzeyim. Aynı akımın Galaktika'nın diğer bazı bölgelerinde çeşitli kılıklarda varolduğunu biliyorum. Ancak bu hiçbir yerde Sirus yöresindeki kadar şiddetli değil...</p>

  <p class="calibre3">— Ben bu tür imalara karşıyım, Enniyus efendimiz! diye sinirli bir cevap verdi Arvardan. Ben de herkes kadar hoşgörü sahibiyim. Ben, insanlığın, Dünya da dahil, bir birlikten doğduğuna inanıyorum ve bilimsel inancım da budur. Her tür hayat, aslında bir bütündür. Şöyle ki, kökeninde protoplazma yatar. Sözünü ettiğim, bu radyoaktivitenin etkileri sadece bazı insan yaşam şekillerini ya da bazı özel yaşam türlerini ilgilendirmez. Canlıyı, bütün şekilleriyle ilgilendirir. Çünkü hayat, proteinli moleküllerin mekanik niceliğine dayalıdır. Bu sizi ilgilendirir, beni ilgilendirir, bütün dünyalıları, örümcekleri ve mikropları da ilgilendirir.</p>

  <p class="calibre3">"Siz de bilirsiniz, proteinler, akıl almayacak kadar karmaşık amino asitlerin birleşimleridir. Buna bir de karmaşık ve üç boyutlu yapıda birkaç başka ve özel bileşikler de katılır. Hepsi de kapalı havada düşen yıldırımlar kadar istikrarsız ögelerdir. Yaşamı meydana getiren de bu istikrarsızlıktır, çünkü kişiliğini koruyabilmek amacıyla sürekli kendisini yeniler. Tıpkı bir ip cambazının burnunda dengede duran sırık gibi.</p>

  <p class="calibre3">"Ama hayat yeşermeden önce, protein dediğimiz bu kimyasal mucize süreduran bir maddeden kendi kendini yaratmak zorundadır, işin en başında, okyanuslar adını verdiğimiz dev eriyikler güneş ışınlarının etkisiyle aktif hale gelip, organik moleküllerin karışımını yavaş yavaş arttırmış, metan'dan formaldehid'e geçişi sağlamıştır. Böylece bir yönde şekerler ve nişastalar, diğer yönde de amino asitli üre ve proteinler oluşmuştur. Atomların bu şekilde birleşmeleri ve ayrılmaları, elbette rastlantının ürünüdür. Bir gezegende bu süreç milyonlarca yıl sürebilir, bir başkasında ise sadece birkaç yüzyıl. Ama milyonlarca yıllık bir süreç olması ihtimali daha çok. Gerçekte ise, büyük bir ihtimalle sonuna asla varamayacağıdır.</p>

  <p class="calibre3">"Fiziko-kimyacılar büyük bir kesinlikle her atomun hareketinin nasıl bir enerji yarattığını zincirleme reaksiyonların bütünüyle göstermişlerdir. Şimdi hiç şüpheye yer bırakmayacak şekilde, yaşamın filizlenmesine doğru geçen can alıcı aşamalarda, ışınlayan enerjinin yokluğunun gerektiği bilinmektedir. Vali bey, eğer söylediklerim sizi şaşırtıyorsa, ışın enerjisinin reaksiyonlarını inceleyen fotokimyanın artık kontrol altına alınabilen bir dal olduğunu söyleyebilirim.</p>

  <p class="calibre3">"Sıradan gezegenlerde tek ışın enerji kaynağı, güneştir. Ya da en önemli kaynak da diyebiliriz. Bulutların koruyucu perdesi altında ya da geceleri, karbonlu ve azotlu bileşimler belli biçimlerde birleşerek ve yeniden birleşerek reaksiyonları sürdürürler. Ancak bu, güneş ışınlarının bir süre için gezegeni bombardıman etmesinin kesilmesiyle gerçekleşir.</p>

  <p class="calibre3">"Ama radyoaktif gezegenlerde, güneş ister olsun, ister olmasın, hatta en karanlık gecenin ortasında dahi, her su damlacığı, beş bin kilometre derinlikte olsa da, karbon atomlarını sarsan gamma ışınları yayar. Bunların sebep oldukları reaksiyonlar, hayatın filizlenmesine asla önayak olamayacak yönlere doğru gelir."</p>

  <p class="calibre3">Arvardan kadehini robot makinenin üzerine bırakır bırakmaz, bardak yıkanıp sterilize edilmek ve yeniden yerini almak üzere gözden kayboluverdi.</p>

  <p class="calibre3">— Bir tane daha ister misiniz? diye sordu Enniyus.</p>

  <p class="calibre3">— Yemekten sonra, şimdilik kâfi.</p>

  <p class="calibre3">Vali ince tırnaklarıyla koltuğunun kenarına vurdu.</p>

  <p class="calibre3">— Olayın bu tanımı, büyüleyici elbette, ama süreç sizin anlattıklarınıza uygunsa, hayatın Dünya'da başlaması nasıl gerçekleşti?</p>

  <p class="calibre3">— Ha! Siz de başladınız artık bu soruyu sormaya! Ama bana kalırsa, cevabı çok basit. Radyoaktivitenin dışarı taşmasını engelleyen fazlalığı, yine de var olan hayatı yoketmeye yetmemektedir. Tarzını değiştirebilir, ama ortadan kaldıramaz. Yalnız dev boyutlara erişmediği zaman. Çünkü görünüşte kimyasal mekanizmalar hep aynı değildir. Birinci durumda, basit moleküllerin birleşmelerini önlemek söz konusudur, ikinci durumda ise meydana gelen karmaşık molekülleri kırmak gerekir. Bu asla aynı şey demek değildir.</p>

  <p class="calibre3">— Ben ilişkiyi sezemedim.</p>

  <p class="calibre3">— Oysa her şey ortada. Hayat Dünya'da, daha gezegen radyoaktif hale germeden filizlendi. Sayın Vali, tek izah yolu budur. Elbette dünyada hayatın var olduğunu inkâr etmez, ya da bilimin yarısını hiçe sayarak, kuramsal kimyayı inkâr ederseniz, o başka.</p>

  <p class="calibre3">Enniyus, biraz şaşkınlıkla yüzüne baktı bilginin.</p>

  <p class="calibre3">— Bunu söylemek istemiş olamazsınız!</p>

  <p class="calibre3">— Niçin?</p>

  <p class="calibre3">— Bir gezegen birden nasıl radyoaktif hale gelebilir ki? Bir gezegenin yer kabuğundaki radyoaktif elementlerin hayatı, milyon, hatta milyarlarca yılla ifade edilir. Bunu üniversite öğrenciliğim sırasında öğrenmiştim. Sonsuz kadar uzun bir süredir var hepsi.</p>

  <p class="calibre3">— Yapay radyoaktivite diye bir şey var, Enniyus efendimiz. Ve bu çok muazzam boyutlara erişebilir. Her tür radyoaktif izotoplar yaratmaya yeterli enerjiyi serbest bırakacak binlerce nükleer reaksiyon vardır. İnsanların, doğru dürüst kontrol etmeyi öğrenmeden, bazı nükleer reaksiyonları enerji elde etmek için, ya da bir savaşta kullandıklarını varsayalım... Bir gezegende böyle bir savaşın patlak verdiğini düşünün. Bütün yer kabuğunun yapay radyoaktiviteyle kaplanacağını düşünmek, zor bir şey olmasa gerek. Buna ne buyrulur?</p>

  <p class="calibre3">Dağların ardında batan güneşin kızıllığı, Enniyus'un dar yüzünü de kırmızılaştırmıştı. Akşam rüzgârının ve özel bir itinayla seçilmiş böcek türlerinin vızıltıları, her zamandan daha dinlendirici geliyordu insana.</p>

  <p class="calibre3">— Bu bana biraz kılı kırk yarmak gibi geldi. Bir kere nükleer reaksiyonların askerî amaçlarla kullanılacağı ya da kontrolden çıkacak boyutlarda işleneceği kabul edilemez...</p>

  <p class="calibre3">— Siz bu tür reaksiyonları küçümseme eğilimindesiniz, çünkü denetlenmelerinin çok kolay olduğu bir çağda yaşıyorsunuz. Fakat ya biri, ya da bir ordu, daha savunulması bilinmeden bu tür bir silahı kullanmaya kalksaydı, ne olurdu? Suyun ya da kumun da söndüreceğini bilmeden, yangın bombası kullanmaya benzemez miydi bu?</p>

  <p class="calibre3">— Shekt'i dinler gibi oluyorum.</p>

  <p class="calibre3">Arvardan birden bakışlarını kaldırdı.</p>

  <p class="calibre3">— Kim o?</p>

  <p class="calibre3">— Bir dünyalı. Görüşebileceğiniz ender dünyalılardan biri. Yani efendice konuşabileceğiniz bir dünyalı demek istedim. Fizikçidir. O da Dünya'nın belki de hep radyoaktif olmadığı görüşünde.</p>

  <p class="calibre3">— Ya... Aslında şaşılacak bir şey değil bu. Bu kuram bana yabancı değil. Dünyanın prehistoria dönemine ait gelenek ve mitosları içerecek "Eskiler'in Kitabı"nda söz edilir bundan. Aslında aynı şeyi ileri sürüyor ama ben çağdaş bilim diline uygun tarzda ifade ediyorum.</p>

  <p class="calibre3">— Eskiler'in Kitabı mı dediniz? (Enniyus şaşırmış, biraz da sıkılmış gibiydi.) Siz nereden biliyorsunuz bunu?</p>

  <p class="calibre3">— Sağda solda gördüm. Ama kolay olmadı ve ancak bazı bölümlerini ele geçirebildim. Radyoaktivitesiz döneme ait bütün bu veriler, tamamen bilimsel olmasa da, tasarım için büyük önem taşıyor. Niçin sordunuz bu soruyu bana?</p>

  <p class="calibre3">— Çünkü Dünyalılar arasında aşırılıklarıyla tanınan bir tarikatın kutsal kitabıdır da. Okunması, Yabancılar'a yasaktır. Ben olsam ulu orta, "Ben okudum" diye bağırmam. Dünyalı olmayan, onların deyimiyle Yabancılar, bundan daha azına cüret ettikleri takdirde, linç edildiler.</p>

  <p class="calibre3">— Sizi işiten de, İmparatorluk polisinin burada çok aciz olduğunu sanır.</p>

  <p class="calibre3">— Kutsala hakaret hallerinde yalnız. Anlayanın kulağına küpe olsun söylediklerim, Dr. Arvardan.</p>

  <p class="calibre3">Bir çanın melodik sesi işitildi ve yankıları adeta çevredeki güzel manzaraya asılı gibi kaldı.</p>

  <p class="calibre3">Enniyus, yerinden doğruldu:</p>

  <p class="calibre3">— Sanırım yemek saati geldi. Bana refakat edip, İmparatorluğun Dünya'daki şu yerinde size ikramda bulunmamı ister misiniz?</p>

  <p class="calibre3">Burada ziyafet düzenlemek için pek ender fırsat çıkıyordu ve en küçük şölen bahanesini bile kaçırmamak gerekirdi. Bu nedenle servisler bol, salon göz kamaştırıcı, erkekler iki dirhem bir çekirdek ve kadınlar da büyüleyiciydi. Şunu da ekleyelim: Dr. Arvardan de Baronn, baş rolü baş döndürecek şekilde oynuyordu.</p>

  <p class="calibre3">Kendisine kulak verecek bir dinleyici kitlesi bulmaktan mutlu olan arkeolog, Enniyus'a daha önce anlattıklarını bir kez daha dile getirme fırsatını kaçırmadı elbette. Fakat söylediklerinin uyandırdığı ilgi, beklediği kadar olmadı. Bu arada yüzünden sağlık fışkıran bir albay, bütün askerlerin bilginler karşısında takındıkları alçak gönüllü tavırla eğilip, sordu:</p>

  <p class="calibre3">— Sizi iyi takip edebildimse, Dr. Arvardan, siz şu kaba Dünyalıların belki de bütün insanlığın beşiği olan eski bir ırkın torunları olduğunu anlatmak istiyorsunuz bize, değil mi?</p>

  <p class="calibre3">— Albayım, tezimi ben bile henüz bu kadar somut ve net deyimlerle ifade edemiyorum, ama bunun gerçek olması için ciddî ihtimaller var. Bir yıla kadar bu konuda daha kesin şeyler söyleyebilmek umudundayım.</p>

  <p class="calibre3">— Pek sanmıyorum, ama böyle bir sonuca varacak olursanız, beni aklınızın hayalinizin alamayacağı derecede şaşırtırsınız. Ben burada dört yıldır görevli olarak bulunuyorum ve gezegen hakkında edindiğim deneyimler küçümsenemez. Bence Dünyalılar üç kâğıtçı ve düzenbaz yaratıklar. Birbirlerinden de hiç farkları yok. Kafa yönünden de bizden altta oldukları belli. İnsanlığın bütün Galaktika'da yayılmasını sağlayan o cevherden yoksunlar. Tembel, batıl inançları kuvvetli, haydut yaratıklar. Ruhlarında bir parça soyluluk bulamazsınız. Sizinle ya da bir başkasıyla rahatça bahse girebilirim, eğer gerçek bir insana eşit bir tek Dünyalı gösterebilirseniz, siz kazanırsınız. Örneğin size ya da bana eşit birine. Yalnız, öncüsü biz olduğumuz bir soyun temsilcileri olduklarını kabul edebilirim. Ama bunun ötesinde, çok özür dilerim, başka bir varsayıma inanmayı reddediyorum.</p>

  <p class="calibre3">Masanın öbür ucunda bir başkası, gösterişli bir edayla atıldı:</p>

  <p class="calibre3">— Bana sorarsanız, en iyi Dünyalı, ölü bir Dünyalıdır. O zaman bile, genellikle kokuyorlar!</p>

  <p class="calibre3">Sonra kendi söylediğine kendisi güldü. Hem de kahkahayla.</p>

  <p class="calibre3">Arvardan kaşlarını çatarak önündeki tabağını süzdü, bakışlarını kaldırmadan konuştu:</p>

  <p class="calibre3">— Irkların farklılıkları hakkında tartışmaya hiç niyetim yok, kaldı ki sorun bu değil. Beni ilgilendiren Prehistorya çağının Dünyalısı. Onların bugünkü torunları, çok uzun bir zaman aşırı derecede uygunsuz koşulların hakim olduğu bir çevrede, tek başlarına ve mahkûm gibi yaşamak zorunda kaldılar. Yine de onları bir kalemde silkip atmamak gerekir. (Enniyus'a döndü.) Enniyus efendimiz, sanırım yemekten önce bana bir Dünyalıdan söz etmiştiniz, değil mi?</p>

  <p class="calibre3">— Ben mi? Hatırlayamadım.</p>

  <p class="calibre3">— Shekt adında bir fizikçiden.</p>

  <p class="calibre3">— Ha, evet... Doğru.</p>

  <p class="calibre3">— Alfred Shekt olmasın bu?</p>

  <p class="calibre3">— Evet, işittiniz mi adını önceden?</p>

  <p class="calibre3">— Zannederim. Adını söylediğinizden beri, bir türlü aklımdan çıkmıyor. Fakat onu teşhis ettiğimi sanıyorum. Şey... Bilmem ne Nükleer Araştırmalar Enstitüsü'nde çalışmıyor mu? Neydi adı?.. (Arvardan birkaç defa elinin içiyle alnına vurdu.) Chica Enstitüsü, değil mi?</p>

  <p class="calibre3">— Evet, öyle. Neden ilgilendiriyor acaba sizi?</p>

  <p class="calibre3">— Fizik Dergisi geçen Ağustos sayısında onun bir yazınını yayınladı. Dikkatimi çekti, çünkü ben Dünya konusunda yazılan bütün yazıları inceler, toplarım. Oysa Dünyalıların Galaktika çapındaki yayınları pek enderdir. Her neyse, bu araştırmacı, memeli yaratıkların sinir sistemlerinde öğrenme yeteneklerini arttıracak ve sinaptik amplifikatör adını verdiği bir şey gerçekleştirdiğinden söz ediyordu.</p>

  <p class="calibre3">— Sahi mi? diye biraz kestirip atmak istercesine sordu Enniyus. İlk defa işitiyorum.</p>

  <p class="calibre3">— Size yazıyı bulurum. İlginç bir makaleydi, ama matematiksel temellerini pek anladığımı söyleyemeyeceğim. Ama makinesine hatırladığım kadar fare denen ilkel yaratıkları koymuş, sonra da onlara labirent problemleri çözdürmüş. Ne demek istediğimi anlıyor musunuz? Amaç, farelere peynir bulunan bir bölmeye gidecekleri yolu öğretmek! Makinesinden geçen farelerin, yolu diğerlerine oranla üç kat daha çabuk bulduklarını saptamış. Böyle bir deneyin önemini kavrayabiliyor musunuz, albayım?</p>

  <p class="calibre3">Tartışmayı başlatan albay, kayıtsızca cevap verdi:</p>

  <p class="calibre3">— Hayır Dr. Arvardan, hiç anlamadım.</p>

  <p class="calibre3">— Söyleyeyim öyleyse: Bana sorarsanız, böyle bir çalışmayı başaran bir bilgin, Dünyalı bile olsa, hiç kuşkusuz kafa bakımından benden üstün olmasa bile eşitim demektir... Çok özür dilerim albayım. Sizin de!</p>

  <p class="calibre3">— Özür dilerim, diye sözünü kesti Enniyus. Bence şu sinaptik amplifikatöre dönsek daha iyi, Dr. Arvardan. Shekt insanlar üzerinde de deney yapmış mı?</p>

  <p class="calibre3">Arkeolog gülmeye başladı:</p>

  <p class="calibre3">— Sanmam, Sayın Enniyus. Deneye alınan on fareden dokuzu ölmüş. Herhalde tekniğini geliştirmeden, insanlar üzerinde deneme cüretini göstermeyecektir.</p>

  <p class="calibre3">Vali, alnı kuşkuyla kırıştıktan sonra, koltuğunun arkasına yaslandı ve yemek bitene kadar da bir daha ağzını açmadı. Yemek için de.</p>

  <p class="calibre3">Gece yarısından biraz önce, sessizce konuklarının yanından ayrılıp, karısına ayak üstü bir haber verdikten sonra da, özel kruvazörüne atlamıştı. Chica'ya kadar süren iki saatlik yolculuk sırasında, Vali'nin alnındaki kuşkulu kırışık hiç silinmedi, endişe kalbini kemirdi durdu.</p>

  <p class="calibre3">Arbin Maren'in, Joseph Schwartz'ı Shekt'in amplifikatörüne bağlamak için Chica'ya götürdüğü gün, bilgin bir saati aşkın bir süre, Dünya Valisi ile baş başa bir odaya kapanmıştı.</p>
</body>
</html>
