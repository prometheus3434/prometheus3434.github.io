<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Dördüncü Bölüm</b></span></h1>

  <h2 class="calibre6" id="sigil_toc_id_4"><b class="calibre4">KRAL YOLU</b></h2>

  <p class="calibre3">ARBIN, Chica'da kendisini hiç rahat hissetmiyordu. Kapalı bir yere kıstırılmış gibi bir his vardı içinde. Şehrin bir yerinde Dünyanın en kalabalık şehirlerindendi, elli bin nüfusu olduğu söyleniyordu Büyük imparatorluğun temsilcileri kalıyordu.</p>

  <p class="calibre3">Galaktika'lı kimseyi o zamana kadar hiç görmediği halde, içlerinden birine rastlayacağım diye hep korku içindeydi. Bir duvara kıstırılsa, bir Yabancı ile bir Dünyalıyı nasıl ayırt edeceğini bilmiyordu, ama içinden bir ses, mutlaka bir fark olduğunu söylüyordu kendisine.</p>

  <p class="calibre3">Enstitüye girerken arkasına bir göz attı. İki tekerlekli arabasını altı saatlik bir park biletiyle birlikte, park yerine bırakmıştı. Acaba bu gösterişli davranışı, şüphe uyandırır mıydı? Burada her şey kendisini korkutuyordu. Her tarafla kulaklar ve gözler vardı sanki. Ne diye Grew'un aklına uyup, bu çılgınca işe atılmaya kalkışmıştı sanki?</p>

  <p class="calibre3">Kapı açıldı ve birden düşünceleri yarıda kesildi.</p>

  <p class="calibre3">— Ne istiyorsunuz?</p>

  <p class="calibre3">Çatlak bir sesle cevap verdi:</p>

  <p class="calibre3">— Sinaptik amplifikatörden geçmek için buraya mı başvurmak lazım?</p>

  <p class="calibre3">Resepsiyondaki adam kendisine sertçe baktı:</p>

  <p class="calibre3">— Şurayı imzalayın.</p>

  <p class="calibre3">Arbin ellerini arkasında kavuşturup tekrarladı:</p>

  <p class="calibre3">— Sinaptik amplifikatör için nereye başvurmalıyım?</p>

  <p class="calibre3">— Ziyaretçi defterini imzalamazsanız, sizin için hiçbir şey yapamam, diye açık-seçik cevap verdi danışmadaki kız. Kural böyle.</p>

  <p class="calibre3">Arbin tek kelime etmeden ters yüzü döndü. Genç kadın dudaklarını ısırarak koltuğuna gömülü sinyal düğmesine bastı.</p>

  <p class="calibre3">Arbin umutsuzca çırpınıyor, ama başaramıyordu. Kız kendisini süzüyordu hâlâ. Aradan yüzyıl geçse, yine hatırlayacaktı kendisini. Bir tek isteği vardı şimdi: Koşmak, arabasına atlayıp, çiftliğe dönmek.</p>

  <p class="calibre3">Laboratuardan sırtında gömlek olan biri çıktı ve kız, parmağıyla Arbin'i işaret etti:</p>

  <p class="calibre3">— Sinaptik amplifikatör için bir gönüllü, bayan Shekt! dedi. Adını bana vermek istemedi.</p>

  <p class="calibre3">Arbin bakışlarını kaldırdı. Bu da başka bir kızdı. Genç biri. Pek şaşırdı buna:</p>

  <p class="calibre3">— Bu makineyle siz mi ilgileniyorsunuz, küçük hanım? diye sordu.</p>

  <p class="calibre3">— Hayır, hiçbir şekilde.</p>

  <p class="calibre3">Kızın sıcak tebessümü karşısında, Arbin'in kuşkusu biraz dağıldı.</p>

  <p class="calibre3">— Ama sizi sorumlu kişiye götürebilirim, diye devam etti kız. Gerçekten gönüllü müsünüz?</p>

  <p class="calibre3">— Ben yalnız sorumlu kişiyi görmek istiyorum, diye inat etti Arbin.</p>

  <p class="calibre3">— Pekâlâ.</p>

  <p class="calibre3">Kız bu cevaptan hiç de kızmışa benzemiyordu. Çıktığı odaya girdi, kısa bir beklemeden sonra da, Arbin'e yanına gelmesini işaret etti.</p>

  <p class="calibre3">Arbin, kalbi heyecanla atarak kızın peşinden yürüdü, küçük bir bekleme odasına daldı.</p>

  <p class="calibre3">— Biraz sabredebilirseniz, Dr. Shekt sizi yarım saat içinde, belki de daha erken kabul edecek. Şimdilik çok meşgul. Vakit öldürmek için bir film-kitap ya da okuyacak bir şey ister misiniz?</p>

  <p class="calibre3">Arbin başıyla hayır diye işaret etti. Dört duvar üzerine yıkılacakmış gibi geliyordu kendisine. Kazık kesilmişti sanki.</p>

  <p class="calibre3">Yoksa bir tuzağa mı düşmüştü? Yoksa Eskiler kendisini almaya mı geleceklerdi?</p>

  <p class="calibre3">Hayatında bundan daha uzun zaman beklediğini hatırlamıyordu.</p>

  <p class="calibre3">Dünya Valisi Enniyus, Arbin'le aynı heyecanı çektiği halde, Dr. Shekt tarafından kabul edilmek için bu kadar beklememişti. Dört yıldan beri bu görevdeydi, ama Chica'ya gelişi hâlâ olay oluyordu. Çok uzaklardaki imparatorluğun temsilcisi olarak, yasal açıdan kral naiplerine eşit güçteydi, ama aslında burada sürgünde sayılırdı.</p>

  <p class="calibre3">Bir yandan Himalayalar'daki kısır kapanmışlığı, öte yandan imparatorluğa diş bileyenlerin kendisinden nefreti yüzünden, Chica'ya basit bir yolculuk bile, onun için bir tür kaçış anlamı taşıyordu. Bunlar elbette çok kısa süreli kaçışlardı. Ayrıca kurşuna batırılmış giysiler giymek, aralıksız metabolin almak zorundaydı.</p>

  <p class="calibre3">İşte Shekt'le de özellikle bu ilaç hakkında konuşuyordu.</p>

  <p class="calibre3">— Metabolin, diyordu kırmızı hapı adamın burnuna doğru sallayarak, sevgili dostum, metabolin bana gezegeninizin kusursuz bir simgesi gibi geliyor. Çevrenizi saran radyoaktif bulutların içine girdiğimde, bütün metabolik sürecimi bu hap hızlandırıyor. Oysa siz aynı radyoaktivitenin bilincinde bile değilsiniz. (Hapı, çiğnemeden yuttu.) Oldu işte! Şimdi kalbim daha hızlı atacak, akciğerlerim ve karaciğerim daha hızlı çalışacak. Sonra da o baş ağrısı yapışacak kafama, çökeceğim.</p>

  <p class="calibre3">Dr. Shekt biraz da eğlenerek dinliyordu onu. Miyopmuş gibi bir görünümü vardı, ama gözlük taktığı için değil de, incelediği her şeye çok yakından ve dikkatle bakmasından kaynaklanıyordu bu. Yaşı bir hayli ilerlemiş olmalıydı. Uzun boylu, hafif de kamburdu.</p>

  <p class="calibre3">Ama kendisinin çok geniş bir galaktika kültürü vardı, ayrıca orta halli bir Dünyalıyı Yabancılardan, hatta Enniyus gibi bir tatlı su Yabancı'sından dahi nefret ettiren düşmanlık ve evrensel çekingenlikten arınmıştı.</p>

  <p class="calibre3">— Bu haplara ihtiyacınız olmadığından eminim, dedi. Metabolin, sizin batıl inançlarınızdan biri, siz de biliyorsunuz bunu. Bunun yerine haberiniz olmadan şeker versem, yine aynı ağrıları duyacaksınız.</p>

  <p class="calibre3">— Siz kendi çevrenizde rahat ettiğiniz için böyle diyorsunuz. Bazal metabolizmanızın benimkinden yüksek olduğunu inkâr edebilir misiniz?</p>

  <p class="calibre3">— Elbette hayır, ama ne önemi var bunun? İmparatorluğun Dünyalıların diğer insanlardan farklı olduklarına inandıklarını biliyorum. Aslında böyle bir şey de yok. Ama belki de siz dış dünyaların misyoneri olarak geldiniz buraya.</p>

  <p class="calibre3">— İmparatorun hayatı üzerine ant içerim ki, en iyi misyonerler, sizin yurttaşlarınızdır, diye bir iç çekti Enniyus. Kabuklarına çekilip sürdükleri hayat tarzıyla, Galaktika'yı kemiren bir yaradan farkları var mı? Ciddi konuşuyorum, Shekt. Hangi gezegen geleneklerine bağlı kalmak için kendisine bu kadar acı çektiriyor? Gün geçmiyor ki kuramlarınızdan biri gelip, yasak bir bölgeye girdi diye, filancanın idamını istemesin! Altmış yaşını geçmiş olanlara uygulanan yasanın uygulanmasını talep etmesin! Ya da istihkakından çok yemek yedi diye şikâyette bulunmasın!</p>

  <p class="calibre3">— Ama siz de hep idam cezası veriyorsunuz! Anlaşılan idealleriniz, direnmeye sıra gelince, hemen teslim oluveriyor.</p>

  <p class="calibre3">— Yıldızlar tanığım olsun ki, infazları reddetmek için elimden geleni yapıyorum. Ama başka ne gelir elimden? İmparator, imparatorluğun bütün eyaletlerinde yerel geleneklerin uygulanmasını titizlikle istiyor. Haklı ve doğru bu da. Böylece her salı ya da perşembe bir isyan çıkartacak olan delilere halkın desteğini böyle önlemiş oluyoruz. Ayrıca Konseylerinize, Meclislerinize, Senatolarınıza hep hayır diyecek olursam, kıyameti önleyemem bir daha.</p>

  <p class="calibre3">Shekt derin bir iç çekip, seyrek saçlarını sıvazladı.</p>

  <p class="calibre3">— Galaktika'nın diğer bölgelerinin yanında, imparatorluğun bize bakışı, gökyüzünde bir çakıl taşına bakmaktan farksız. Oysa burası bizim için vatan, bildiğimiz tek vatan. Oysa biz diğer gezegenlerde yaşayanlardan hiç farklı değiliz. Tek farkımız, bizlerin daha bahtsız oluşumuz. Adeta ölü bir gezegende, bizi herkesten ayıran radyasyon tabakasının altında, bizi reddeden Galaktika'yla sarılmış olarak yaşıyoruz, içimizi kemiren itilmişlik karşısında, ne gelir elimizden? Bizim fazla nüfusumuzun göç etmesini kabul eder miydiniz, sayın vali?</p>

  <p class="calibre3">Enniyus, omuzlarını silkti:</p>

  <p class="calibre3">— Bana göre bir sakıncası yok. Ama dış gezegenlerin halkları itiraz edebilir. Dünyalıların hastalıkları yüzünden ölüp gitmek istemezler.</p>

  <p class="calibre3">— Dünya hastalıkları ha? diye tiksinerek tekrarladı Shekt. Bu, zihinlerden çıkarılıp atılması gereken saçma bir fikir. Biz ölüm taşıyıcısı değiliz. Siz de aramızda yaşıyorsunuz. Bildiğim kadarıyla da ölmediniz.</p>

  <p class="calibre3">— Öyle, dedi gülümseyerek Enniyus, ama sizlerle elden geldiğince az temasta bulunmaya çalışıyorum.</p>

  <p class="calibre3">— Çünkü özellikle sizin aşırı uçların başını çektiği bir propagandanın kurbanısınız da, ondan.</p>

  <p class="calibre3">— Yani Dünyalıların kendilerinin radyoaktif oldukları kuramı, sizce doğru değil mi, Shekt?</p>

  <p class="calibre3">— Doğru, öyle hepsi. Başka türlü olmalarına imkân var mı? imparatorluğun yüz milyon gezegenindeki insanlar için de durum aynı. Kabul ediyorum, biz onlardan daha radyoaktifiz, ama bu başkalarını tehlikeye atacak oranda değil.</p>

  <p class="calibre3">— Ne yazık ki sıradan bir Galaktika'lı, bunun aksine inanıyor ve şimdilik de kalbini ferahlatmak için bir tecrübeye bile razı değil.</p>

  <p class="calibre3">— Yani şimdilik bizim farklı olduğumuzu söylüyorsunuz. Biz insan değiliz, çünkü atom ışınları yüzünden daha çabuk ölüyoruz ve aynı nedenle değiştik. Aslında bu da kanıtlanmış değil.</p>

  <p class="calibre3">— Ama öyle sanılıyor.</p>

  <p class="calibre3">— Ve böyle sanıldığı sürece, sayın vali, Dünyalılara parya muamelesi edildiği sürece, bizde hoşlanmadığınız o nitelikleri hep göreceksiniz. Kine kinle cevap vermemizden yakınabilir misiniz? Biz saldırgan olmaktan çok, saldırıya göğüs gerenleriz.</p>

  <p class="calibre3">Sebep olduğu bu öfke patlaması, Enniyus'u üzüyordu. Dünyalıların en iyisi bile ayni havadan çalıyor, herkesi Dünya'ya karşı gibi görüyordu.</p>

  <p class="calibre3">— Size karşı uygar davranmadığımdan dolayı özür dilerim, affedin beni Shekt, dedi diplomatça. Kabalığımı, gençliğime ve can sıkıntısına bağlayın. Karşınızda talihsiz, kırk yaşında bir çocuk var. Yöneticilikte kırk yaş, bebeklik çağı demektir. Çetin bir çıraklık dönemi işte... Belki de Dış Gezegenler Bürosu, beni daha az tehlikeli bir gezegene atanmamı düşünmeyi yıllar geçtikten sonra hatırlayabilecek. Demek ikimiz de dünyanın iki tutsağıyız. Ne gezegenler arası ayırımın, ne de etnik ayırımın var olduğu geniş bir vatanın iki yurttaşıyız. Haydi! Uzatın bana elinizi, dost olalım.</p>

  <p class="calibre3">Shekt'in yüzündeki kırışıklar birden kayboldu. Daha doğrusu gülümsedi, sonra bastı kahkahayı.</p>

  <p class="calibre3">— Sözleriniz, yakaran birinin sözleri, ama sesinizin tonu, yine imparatorluğun usta bir diplomatının ses tonu, dedi. Sayın vali, siz kötü bir aktörsünüz.</p>

  <p class="calibre3">— Pekâlâ, öyleyse bana bir hoca gibi davranıp, şu sinaptik amplifikatörünüzden bahsetsenize biraz.</p>

  <p class="calibre3">Shekt görünür şekilde ürperdi ve kaşlarını çattı:</p>

  <p class="calibre3">— Nerede duydunuz bunu? Yoksa yönetici olduğunuz kadar, fizikçi misiniz de?</p>

  <p class="calibre3">— Ben her şeyi bilirim. Fakat ciddi söylüyorum Shekt, bilmek isterim bunu.</p>

  <p class="calibre3">Shekt, valiyi dikkatle süzdü. Yerinden kalktı, eliyle dudaklarını çekiştirerek, düşünceye daldı.</p>

  <p class="calibre3">— Nereden başlayacağımı bilemiyorum.</p>

  <p class="calibre3">— Kuramınızın matematik düzeyinin neresinden başlamak gerektiğini soruyorsanız, size sorunu ben basitleştireyim. Fonksiyonlar, denklemler ve diğerleri, ben bunlardan hiçbir şey anlamam.</p>

  <p class="calibre3">Shekt'in gözleri parladı birden.</p>

  <p class="calibre3">— Eğer sadece makinenin görünüşüyle yetineceksek, şunu söyleyeyim: Amaç, insanoğlunun öğrenme yeteneğini arttırmak.</p>

  <p class="calibre3">— İnsanoğlunun mu? Sahi mi? Peki, nasıl çalışıyor bu makine?</p>

  <p class="calibre3">— Bunu ben de bilmek isterdim! Üzerinde daha çok çalışmamız gerekiyor. Sayın Vali, size işin temelini anlatacağım, kendiniz yargıya varın, insanın -ve hayvanların sinir sistemleri nöro-proteinlerden meydana gelir; yani elektrik dengeleri çok eğreti olan dev moleküllerden. En hafif bir dürtü, molekülü sarsar, yeniden toparlanabilmek için de, komşu molekülü sarsar, o da bir sonrakini ve beyin etkilenene kadar bu böyle devam eder. Beyin de bu tür moleküllerden oluşan ve aralarında bağlantı sağlamak için bütün imkânlardan yararlanan bir bütündür. Beyinde 10 üstü 20 nöro-protein -yani 1'in sağına 20 sıfır konacak bulunduğuna göre, muhtemel kombinezonların sayısı 10 üstü 20'dir. Size bu rakamın ne kadar büyük olduğu hakkında bir fikir vereceğim. Evrendeki bütün elektronların ve bütün protonların kendi başlarına birer evren halini aldığını varsayın; sonra bu evrenlerin bütün elektron ve protonlarının da birer evrene dönüştüğünü düşünün ve derken bütün bunların da birer evren olduğunu aklınıza getirin... işte bütün bu evrenlerin nötron ve protonlarının sayısı bile, beyindeki durumla kıyasladığımızda, yetersiz kalır... Beni anlıyor musunuz?</p>

  <p class="calibre3">— Yıldızların hakkı için söyleyeyim, hayır! Anlamaya çalışsam, eminim başımın ağrısından Ay'a bakıp uluyan köpek gibi inlerdim.</p>

  <p class="calibre3">— Hımmm... Öyleyse başka türlü ele alalım. Sinirsel itiş, diye neye diyoruz, biliyor musunuz? Sinirler boyunca beyine kadar uzanan elektronik bir dengesizliğe bu adı yeriyoruz. Aynı yoldan da beyinden geri dönüyor bu itiş. Bunu kavradınız mı?</p>

  <p class="calibre3">— Evet.</p>

  <p class="calibre3">— Kutlarım. Siz bir dahisiniz! Bir duyu akımı bir sinir hücresinden geçerken, nöro-proteinler temas halinde olduklarından, yayılma çok çabuktur. Ancak sinir hücrelerinin sayısı sınırlıdır ve her biri ötekinden çok ince, sinirsel olmayan bir dokuyla ayrılmıştır. Yani yan yana olan iki sinir hücresi, temasta değildir.</p>

  <p class="calibre3">— Ha! Yani duyu akımı engeli aşmak zorunda.</p>

  <p class="calibre3">— Tamam! Aradaki doku, duyu akımının gücünü frenlemeye, yüzeyinin karesi oranında yayılma hızını azaltmaya yarar. Aynı durum, beyin için de geçerlidir. Şimdi aradaki dokunun değişken olmayan elektrik değerini indirecek bir yol hayal edin.</p>

  <p class="calibre3">— Nedir o değişken olmayan?</p>

  <p class="calibre3">— Sadece ara dokunun izole etme gücü. Bu durumda duyu akımı engeli daha kolay aşacaktır.</p>

  <p class="calibre3">— İlk soruma geldim yine: Bulduğunuz sistem çalışıyor mu?</p>

  <p class="calibre3">— Hayvanlar üzerinde denedim.</p>

  <p class="calibre3">— Nasıldı sonuçlar?</p>

  <p class="calibre3">— Çoğunluğu, beyin proteinlerindeki değişme yüzünden öldü. Dilerseniz, pıhtılaşmalarından da diyebiliriz. Tıpkı pişmiş yumurtanın akı gibi, katılaştılar.</p>

  <p class="calibre3">Enniyus yüzünü buruşturdu:</p>

  <p class="calibre3">— Bilimin şu soğuk duygusuzluğu, bazen pek acımasız oluyor. Peki, ya yaşayanlar?.</p>

  <p class="calibre3">— Deneme sonuç vermiş sayılmaz, çünkü bunlar insan değildi. İnsanlarda durum daha uygun gibi görünüyor.</p>

  <p class="calibre3">Ama deney için insana ihtiyacım var. Her şey üzerinde çalışılacak beynin doğal elektronik niteliklerine bağlı. Her beynin kendine özgü bir mikro-akım tipi vardır. Tıpatıp eş olan iki beyin bulamazsınız. Tıpkı parmak izleri gibi. Ne yazık ki denemede kullanabileceğim insan yok. Gönüllü istedim. Yalnız...</p>

  <p class="calibre3">Shekt, kollarını yukarı kaldırdı.</p>

  <p class="calibre3">— Fakat çekingenliklerini anlıyorum, biliyor musunuz? dedi Enniyus. Fakat makinenizi geliştirirseniz, ciddi olarak ne yapmak istiyorsunuz?</p>

  <p class="calibre3">Fizikçi, omuzlarını silkti.</p>

  <p class="calibre3">— Bunu söylemek bana düşmez. Karar, elbette Büyük Konsey'indir.</p>

  <p class="calibre3">— Buluşunuzu İmparatorluğun hizmetine vermeyi düşünüyor musunuz?</p>

  <p class="calibre3">— Ben mi? Bence hiçbir sakıncası yok. Ama yalnız Büyük Konsey bu konuda...</p>

  <p class="calibre3">— Büyük Konsey'in canı cehenneme! diye sabırsızca bağırdı vali. Onlarla daha önce de görüşme fırsatı ele geçirdim. Bu teklifimi zamanı gelince Konsey'e götürmemi kabul eder misiniz?</p>

  <p class="calibre3">— Bu konuda en küçük bir etkim yok.</p>

  <p class="calibre3">— Konsey'e insanları mutlak güvenlik koşulları içinde tedavi edecek bir amplifikatör icat ettiğinizi ve bunu Galaktika düzeyinde üretebilirseniz, göçü yasaklayan bazı kısıtlamaların kaldırılabileceğini söyleyebilirsiniz.</p>

  <p class="calibre3">— Peki, ya salgın korkusu? diye hınzırca sordu Shekt. Ya bizi diğerlerinden ayırt eden özelliklerimiz? Ya bizim insanlık camiasına kabul edilmeyişimiz?</p>

  <p class="calibre3">— Sizi belki başka bir gezegene bile, topluca taşıyabilirler, dedi hiç heyecanlanmadan Enniyus. Düşünün bir kere.</p>

  <p class="calibre3">Tam bu sırada kapı açıldı ve odanın sıkıcı havasını dağıtan bir bahar rüzgârı gibi, genç bir kadın içeri girdi. Ziyaretçiyi görünce, kızardı, hemen ters yüzü dönüp çıkmaya kalkıştı. Ama Shekt ona engel oldu.</p>

  <p class="calibre3">— Gelin, Pola. Sanırım kızımı tanımıyorsunuz sayın vali. Pola, sana Dünya Valisi Enniyus efendimizi tanıştırayım.</p>

  <p class="calibre3">Vali ayağa kalkmıştı bile. Rahat bir nezaketle eğildi. Pola'nın acemice selamı yarıda kaldı.</p>

  <p class="calibre3">— Küçük hanım, siz Dünya'nın asla üretemeyeceğini sandığım, güzel bir süs çiçeğisiniz. Bildiğim kadarıyla, siz bütün gezegenlerde eşsiz bir süs olabilirsiniz.</p>

  <p class="calibre3">Genç kızın karşısındakinin hareketi karşısında acemice uzatmak zorunda kaldığı elini kavradı, bir an mensup olduğu kuşağın en basit nezaket kuralı gördüğü şekilde, bu eli öpecek gibi oldu. Fakat niyeti buysa bile, birden kızın elini telaşla bıraktı, geri çekildi.</p>

  <p class="calibre3">Pola'nın kaşları belli-belirsiz çatıldı.</p>

  <p class="calibre3">— Sayın vali, sıradan bir Dünyalı kız için gösterdiğiniz bu iyilik beni şaşırttı doğrusu. Bulaşmaya böyle meydan okuduğunuza göre, yiğit birisiniz siz.</p>

  <p class="calibre3">Shekt öksürdü:</p>

  <p class="calibre3">— Kızım Chica Üniversitesi'nde öğrenimine devam ediyor, vali efendimiz, dedi. Araştırmalarına yardımcı olur diye de, haftada iki gün laboratuvarımda çalışıyor. Teknisyen olarak. Oldukça yetenekli. Belki babalık gururu, ama bence ilerde yerimi alabilecek yetenekte.</p>

  <p class="calibre3">— Baba, sana söylemem gereken önemli bir şey var, dedi kısık sesle.</p>

  <p class="calibre3">— Sizi yalnız bırakayım mı? diye önerdi Enniyus,</p>

  <p class="calibre3">— Hayır, hayır, gereği yok! Nedir o, Pola?</p>

  <p class="calibre3">— Bir gönüllü bulduk, baba.</p>

  <p class="calibre3">Shekt şaşkın şaşkın gözlerini kırpıştırdı.</p>

  <p class="calibre3">— Amplifikatör için mi?</p>

  <p class="calibre3">— Öyle diyor.</p>

  <p class="calibre3">— Eh size uğur getirdim galiba, dedi Enniyus.</p>

  <p class="calibre3">— Gerçekten. Söyler misin, beklesin? C salonuna al. Ben hemen geleceğim.</p>

  <p class="calibre3">Pola çıkınca, Shekt, valiye döndü:</p>

  <p class="calibre3">— Eğer bana izin verirseniz, sayın vali...</p>

  <p class="calibre3">— Elbette. Ne kadar sürüyor deney?</p>

  <p class="calibre3">— Korkarım uzun saatler... Bulunmak ister miydiniz?</p>

  <p class="calibre3">— Bütün tüylerim diken diken olurdu, Shekt. Ben yarına kadar Vilayet Konağındayım. Sonucu bana bildirmek lütfunda bulunur musunuz?</p>

  <p class="calibre3">— Elbette.</p>

  <p class="calibre3">Shekt rahatlamışa benziyordu.</p>

  <p class="calibre3">— Mükemmel! Sinaptik amplifikatörü hakkında size yaptığım teklifi de unutmayın. Bilimin yeni Kral yolu...</p>

  <p class="calibre3">Enniyus çıkarken, gelişine oranla daha rahat değildi. Fazladan hiçbir şey öğrenememişti, üstelik endişeleri de daha artmıştı.</p>
</body>
</html>
