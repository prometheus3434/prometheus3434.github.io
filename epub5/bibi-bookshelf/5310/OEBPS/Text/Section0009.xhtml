<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Sekizinci Bölüm</b></span></h1>

  <h2 class="calibre6" id="sigil_toc_id_8"><b class="calibre4">CHICA'DA AMAÇ BİRLİĞİ</b></h2>

  <p class="calibre3">Dr. SHEKT belki yirminci defa en son not defterini inceledi. Pola içeri girince, başını kaldırdı. Genç kız kaşlarını çatarak, sordu:</p>

  <p class="calibre3">— Yemek yedin mi baba?</p>

  <p class="calibre3">— Ha? A, evet! Elbette... Nedir o?</p>

  <p class="calibre3">— Yemeğin. Daha doğrusu yemeğindi. Sen herhalde sabah kahvaltını yedin. Baksana! Yemedikten sonra yemek getirmenin ne anlamı var kuzum? Bundan sonra yemek için eve gelmeni isteyeceğim baba!</p>

  <p class="calibre3">— Sinirlenme canım, yerim yemeği. Yalnız biliyorsun, yemek saati geldi diye çok önemli deneyleri de yarıda bırakamam, değil mi?</p>

  <p class="calibre3">Sıra tatlıya gelince, neşesi yerine geldi.</p>

  <p class="calibre3">— Şu Schwartz nasıl bir adam, hiçbir fikrin yok, Pola. Sana kafatasının garip eklem yerlerinden bahsetmiş miydim?</p>

  <p class="calibre3">— Evet, ilkelmiş, söyledindi.</p>

  <p class="calibre3">— Ama bu kadarla bitmiyor ki. Otuz iki dişi var. Her iki yanda da, üstte ve altta olmak üçer köpek dişi, biri de herhalde el yapması, yapay diş. Her neyse, çeneye diş nakli yerine ilk kez yandaki dişlere tutturulmuş bir köprü görüyorum. Fakat sen hiç otuz iki dişli bir adam gördün mü?</p>

  <p class="calibre3">— Ben vaktimi insanların dişlerini sayarak geçirmiyorum, baba. Nedir kurala uygun sayı? Yirmi sekiz mi?</p>

  <p class="calibre3">— Elbette. Ama dur, daha bitmedi. Dün bir dahili muayene yaptık. Bil bakalım ne bulduk?</p>

  <p class="calibre3">— Bağırsaklar mı?</p>

  <p class="calibre3">— Sen beni kızdırmaya çalışıyorsun galiba, Pola. Ziyanı yok. Haydi, yorma kafanı, söyliyeyim. Schwartz'ın bir kurt biçiminde, yaklaşık 9 sm. uzunluğunda apandisiti var. inanılacak şey değil. Şimdiye kadar görülmemiş bir olay. Tıp okulundan biraz bilgi sızdırdım, belli etmeden elbette... Apandisitler bir, bir buçuk sm. den daha uzun ve açık olmazmış.</p>

  <p class="calibre3">— Peki, ne demek oluyor bu?</p>

  <p class="calibre3">— Yani karşımızda eski bir insan örneği, yaşayan bir fosil var demek bu. (Shekt yerinden kalkmış, odanın içinde hızlı adımlarla bir aşağı, bir yukarı dolaşmaya başlamıştı.) Bana kalırsa onun yanından hiç ayrılmamalıydık, Pola. O çok değerli bir örnek.</p>

  <p class="calibre3">— Hayır baba, bunu yapamazsın. O çiftçiye Schwartz'ı iade edeceğine söz verdin. Onun iyiliği için de böylesi daha iyi. Mutsuz biri o.</p>

  <p class="calibre3">— Mutsuz ha! Haydi canını! Ona zengin bir Yabancı muamelesi gösteriyoruz.</p>

  <p class="calibre3">— Ne değiştirir ki bu? Zavallı, ailesine ve çiftliğine alışmış. Bütün hayatını orada geçirmiş. Dehşetengiz ve acılı bir deney geçirmiş olmalı, bundan eminim. Şimdi ise aklı farklı biçimde çalışıyor. Anladığını ummuyorum. Onun, insanlık haklarını hesaba katıp, mensup olduğu yere iade etmeliyiz.</p>

  <p class="calibre3">— Peki, ya bilim, Pola?</p>

  <p class="calibre3">— Saçma! Benim için ne değeri var ki? Şu gizli deneylerden haberdar olunca, Kardeşlik örgütünün neler düşüneceğini sanıyorsun? Onların bilimi önemsediklerini mi sanıyorsun yoksa? Hem Schwartz'ı düşünmüyorsan, kendini düşün! Onu sakladığın sürece, yakalanma şansın daha büyük olacak. Anlaştığımız gibi, yarın akşam onu geri göndereceğiz, tamamı mı? Şimdi gidip, bir ihtiyacı olup olmadığına bakacağım, yemekten önce...</p>

  <p class="calibre3">Fakat genç kız beş dakika sonra koşarak geri geldi. Suratı sapsarıydı.</p>

  <p class="calibre3">— Baba! Gitmiş! diye bağırdı.</p>

  <p class="calibre3">— Kim gitmiş? diye hayretle sordu Shekt.</p>

  <p class="calibre3">— Schwartz! (Pola neredeyse ağlayacaktı.) Herhalde kapıyı kapatmayı unuttun.</p>

  <p class="calibre3">Fizikçi bir hamlede ayağa kalktı ve dengesini kaybetmemek için kolunun birini ileri uzattı.</p>

  <p class="calibre3">— Ne zaman?</p>

  <p class="calibre3">— Bilmiyorum, ama çok vakit geçmiş olmamalı. Ne zaman ayrılmıştın yanından?</p>

  <p class="calibre3">— En az bir çeyrek oldu. Sen geldiğinde, ben içeri gireli iki-üç dakika ancak olmuştu.</p>

  <p class="calibre3">— İyi! dedi ani bir kararla Pola. Ben aramaya çıkıyorum onu. Belki de yakınlarda dolaşıyordur. Sen hiç yerinden kımıldama. Eğer biri kendisini ele geçirecek olursa, seninle ilişkisi olduğu anlaşılmamalı. Anladın mı?</p>

  <p class="calibre3">Shekt, onaylamaktan başka bir şey yapamadı.</p>

  <p class="calibre3">Hastane hapishanesinden kaçtıktan sonra, Joseph Schwartz özgürce şehir sokaklarında yürümeye başlamıştı, ama hiç de heyecanlı değildi. Hayale kapılmıyordu. Belli bir hareket planı yoktu. Aklına eseni yapmak zorunda olduğunu biliyordu. Kendisini dürten tek mantıklı davranış, hafızasını yerine getirmeye yarayacak bir şeylere rastlamaktı. Çünkü artık hafızasını yitirdiğine iyice inanmıştı.</p>

  <p class="calibre3">Ama şehrin ilk görünümü, kendisini hayal kırıklığına uğrattı. Vakit öğleden sonrayı biraz geçiyordu ve Chica, güneşin altında süt beyaz bir görünümdeydi. Binalar, tıpkı ilk uğradığı çiftlik gibi, porselenden yapılmışa benziyordu.</p>

  <p class="calibre3">İçinden bir ses, şehrin kül rengi ve kırmızı olması gerektiğini söylüyordu. Hem de daha pis olmalıydı. Bundan emindi.</p>

  <p class="calibre3">Kendisini bulmak için planlı bir arama yapılmayacağından emin, yavaş yavaş yürüyordu. Nasıl, neden bilmeden, öyle bir his vardı içinde. Nedense çevresiyle şimdi daha çok ilgilenmeye başlamıştı. O günden... O günden beri kafası bir garip çalışıyordu...</p>

  <p class="calibre3">Düşünceleri dağıldı.</p>

  <p class="calibre3">Kapatıldığı hastanenin kuşkusuz "esrarlı" bir atmosferi vardı. Gizlilik ve korku gibi bir şey. Yani kendisini bağıra çağıra kovalayamazlardı. Bundan emin gibiydi. Ama nasıl emin olabiliyordu? Bu garip aklî çalışma, acaba hafızasını kaybetmesiyle ilgili miydi?</p>

  <p class="calibre3">Bir dört yol ağzından geçti. Araçlar genellikle seyrekti. Yayalara gelince... Eh, onlar da yayaydı işte. Giyinişleri kabacaydı: Dikişsiz, düğmesiz giysiler. Ama Schwartz da aynı onlar gibi giyinmişti. "Acaba eski giysilerim nerede" diye düşündü. Sonra da "gerçekten eski giysilerim olmuş muydu" diye geçti aklından.</p>

  <p class="calibre3">Fakat karısını, çocuklarını o kadar iyi anımsıyor ki... Kâbus olamazdı bu. Toparlanmak için kaldırımın ortaya yerine durdu. Belki de gerçek dışı görülen bu gerçek şehirde, anımsadığı bu imgeler, mutlaka bulması gereken gerçek kişilerin saptırılmış şekilleriydi.</p>

  <p class="calibre3">Geçenler, bazıları homurdanarak, kendisini itip kakıyordu. Yeniden yürümeye başladı. Birden acıktığını düşündü. Belki de acıkacağını. Parası olmadığı aklına geldi. Çevresine bakındı. Civarda lokantaya benzer hiçbir şey yoktu. Ama nereden bilecekti?.. Tabelaları anlamıyordu ki.</p>

  <p class="calibre3">Geçerken bütün vitrinleri seyrediyordu. Birden bir mağazanın içinde, sıra sıra masalar gördü. Birine iki kişi oturmuştu. Bir İkincisinde de tek başına biri vardı, üçü de yemek yiyordu ama.</p>

  <p class="calibre3">Hiç olmazsa bu değişikliğe uğramamıştı. Yemek için lokmaları çiğnemek ve yutmak gerekiyordu.</p>

  <p class="calibre3">Schwartz girdi ve birden büyük bir hayretle olduğu yerde mıhlanıp kaldı. Bir tezgah, yemekler, mutfağa benzer hiçbir şey yoktu içerde. Bulaşıkları yıkamak karşılığında yemek isteyecekti sözde, ama kime başvuracaktı?</p>

  <p class="calibre3">Kararsız adımlarla yemek yiyen iki kişinin yanma sokulup, parmağını uzattı, özenle heceledi:</p>

  <p class="calibre3">— Yemek. Nerede? Lütfen!</p>

  <p class="calibre3">Adamlar şaşkın şaşkın yüzüne baktılar. Biri telaşlı telaşlı duvara yerleştirilmiş bir alete vurarak, hiç anlayamadığı bir şeyler söyledi. Öbürü de sinirli bir hareketle aynısını tekrarladı.</p>

  <p class="calibre3">Schwartz başını öne eğdi. Uzaklaşmak için davrandı, ama birden koluna bir el yapıştı...</p>

  <p class="calibre3">Granz, vitrinin ardından Schwartz'ı fark etmişti. Melankolik suratlı, şişmanca biri.</p>

  <p class="calibre3">— Ne istiyor bu? diye sordu.</p>

  <p class="calibre3">Karşısında oturan Messter, sırtı sokağa dönük olduğundan, başını çevirip baktı. Sonra omuzlarını silkip, hiç cevap vermedi.</p>

  <p class="calibre3">— İçeri giriyor, diye devam etti Granz.</p>

  <p class="calibre3">— Ee, ne olmuş?</p>

  <p class="calibre3">— Hiç Söyledim işte.</p>

  <p class="calibre3">Ama birkaç saniye sonra yeni gelen adam şaşkın şaşkın çevresini süzüp, yanlarına yaklaşmış, parmağını yemeklerine uzatıp, garip bir şiveyle sormuştu:</p>

  <p class="calibre3">— Yemek. Nerede? Lütfen!</p>

  <p class="calibre3">Granz başını kaldırdı.</p>

  <p class="calibre3">— Burada, şişko. Çek bir iskemle, istediğin masayı seç ve otalim'i kullan. Otalim! Otalim nedir, biliyor musun? Messter, bak sen şu garibe! Dediğimin tek kelimesini anlamıyormuş gibi bakıyor yüzüme. Moruk, şu makineyi görüyor musun?.. Şu karşıdakini? Bir metelik atmak yeter. Şimdi bırak da yemeğimi yiyeyim, tamam mı?</p>

  <p class="calibre3">— Takma, diye mırıldandı Messter. Sadaka istiyen ipsizin biri olmalı.</p>

  <p class="calibre3">— Bekle, kaçma! (Granz, uzaklaşmak isteyen Schwartz'ı kolundan yakaladı ve Messter'e seslendi:) Yesin be adam! Kuşkun olmasın, altmışına da yakın. Ona bir şey ikram edebilirim... Hey ahbap, paran var mı? Kalıbımı basarım, yine bir şey anlamadı! Para, moruk, para! Nah, şundan...</p>

  <p class="calibre3">Granz cebinden bir yarım kredi çıkardı. Parlak parayı havaya atıp, yine tuttu.</p>

  <p class="calibre3">— Var mı?</p>

  <p class="calibre3">Schwartz yavaşça başını salladı.</p>

  <p class="calibre3">— Peki, ben ikram ediyorum öyleyse!</p>

  <p class="calibre3">Sonra yarım krediyi cebine indirip, bir başkasını, daha küçük olanını çıkardı. Kararsız duran Schwartz'a uzattı.</p>

  <p class="calibre3">— Haydi, dikilip durma orada. At otalim'in içine... şu makine!</p>

  <p class="calibre3">Birden Schwartz'ın beyninde şimşek çaktı. Otalim, çeşitli para büyüklüklerine uygun delikleri olan ve hepsinin karşılığında düğmeler bulunan bir aygıttı. Bunların yanındaki küçük dikdörtgenlerin üzerinde de, kendisinin okuyamadığı şeyler yazılıydı. Masanın üzerinde duran yemeği işaret edip, parmağını düğmelerin üzerinde dolaştırarak, sorgu dolu bakışlarını yine adama dikti Schwartz.</p>

  <p class="calibre3">— Böylesi için bir sandviç iyi sayılmaz, diye homurdandı Messter. Yahu, bu şehirde dilenciler bile lüks. Bak, merhametli olmak iyi değil, Granz.</p>

  <p class="calibre3">— Boş ver! Birkaç metelikten ne çıkar? Zaten yarın ödeme günü... Tut bakalım!</p>

  <p class="calibre3">Alete birkaç metelik attı ve madenî tepsiyi yuvasından çıkardı.</p>

  <p class="calibre3">— Otur masalardan birine. Yok, onluk sende kalsın. Onunla da kendine bir kahve ısmarlarsın.</p>

  <p class="calibre3">Schwartz kabı dikkatle yandaki masanın üzerine koydu. Ucunda, plastik bir maddeyle tutuşturulmuş kaşık, parmağının ucuyla dokununca, çıktı. Adeta patlama gibi bir sesle birlikte, tepsinin kapağı da açıldı, içindekiler meydana çıktı.</p>

  <p class="calibre3">Tepsinin içindekiler, iki adamın yediklerinin aksine, soğuktu, ama bu sadece bir ayrıntıydı. Ancak bir dakika sonra Schwartz, besinlerin ısındığını, kutu gibi tepsinin el yakmaya başladığını fark etti. Kuşkuyla duralayıp, bekledi.</p>

  <p class="calibre3">Salçadan önce dumanlar yükseldi, sonra kaynamaya başladı.</p>

  <p class="calibre3">Bir süre sonra yeniden soğuyunca, Schwartz da yemeğine devam etti.</p>

  <p class="calibre3">O dışarı çıktığında, Granz'la Messter hâlâ içerdeydiler. Dikkat etmediği üçüncü adam da...</p>

  <p class="calibre3">Enstitü'den ayrıldığından beri peşini bırakmayan ve biraz uzağında duran ufak tefek adam da dikkatini hiç çekmemişti.</p>

  <p class="calibre6">* * *</p>

  <p class="calibre3">Bir duş alıp giysilerini değiştirdikten sonra, Bel Arvardan projesini gerçekleştirmek için hiç vakit kaybetmedi, insanoğlu denen yaratığı, ilk yaşamaya başladığı kendi yerinde gözlemlemeye girişti. Tatlı bir hava vardı dışarda. Hafif ve serin bir rüzgâr esiyordu. Şehir de aydınlık, sakin ve temizdi.</p>

  <p class="calibre3">O kadar kötü değildi başlangıç.</p>

  <p class="calibre3">Önce Chica: Gezegenli dünyalıların en büyük toplanma yeri. Sonra Washenn, yerel başkent. Senloo, Senfran, Bonnair sonra geliyordu... Çizdiği yol, Dünya'nın dört bir tarafa dağılmış olarak yaşayan nüfusunun hemen tamamının toplandığı Batı kıtasını dolaşıyordu. Bu yerleşme merkezlerinde iki-üç gün geçirdikten sonra Chica'ya dönüşünde, keşif için kullanacağı uzay gemisi de gelmiş olacaktı. Dolayısıyla bu öğretici bir gezi olacaktı.</p>

  <p class="calibre3">Günün batmasına yakın girdiği lokantada, Arvardan yemeğini yerken, içerde kendisinden biraz sonra gelen iki Dünyalıyla, en son olarak damlayan yaşlı, şişmanca adamcağız arasında oynanan drama tanıklık etmişti. Ancak jet yolculuğu sırasında başından geçen deneyden sonra, olaya kayıtsız ve isteksiz bir biçimde seyirci kalmayı yeğlemişti. İki müşteri anlaşıldığı kadarıyla hava-taksisi şoförleriydi. Zengin değillerdi, ama iyi yürekli oldukları anlaşılıyordu.</p>

  <p class="calibre3">Dilenci çıktı, ondan iki dakika sonra da arkeolog onun peşini izledi.</p>

  <p class="calibre3">Sokaklarda belirli biçimde kalabalık artmıştı. İş günü sonuna yaklaşıyordu.</p>

  <p class="calibre3">Bu sırada Arvardan bir genç kıza çarpmamak için kenara çekilmek zorunda kaldı.</p>

  <p class="calibre3">— Özür dilerim, dedi.</p>

  <p class="calibre3">Genç kızın beyaz giysisi, kuşkusuz bir üniformaydı. Ancak o kadar dalgındı ki, Arvardan'ın kendisine çarpmak üzere olduğunu fark etmemişti. Yüzündeki kuşkulu ifade, durmadan sağa-sola bakınması, aklının bir şeyle meşgul olduğunu gösteriyordu... Arvardan yavaşça omuzuna dokundu:</p>

  <p class="calibre3">— Size yardım edebilir iniyim efendim? Bir derdiniz mi var?</p>

  <p class="calibre3">Kız hayretle dönüp, yüzüne baktı. Yaklaşık 19-22 yaşları arasında olmalıydı. Kahverengi saçları, kara gözleri, hafif çıkık elmacık kemikleri ve küçük çenesi, ince endamı ve zarif duruşuyla, hoş bir hali vardı. Arvardan birden bu güzel yaratığın dünyalı olduğunu aklına getirince, kızın çekiciliğinin daha da kışkırtıcı bir tarafı olduğunu düşündü.</p>

  <p class="calibre3">Fakat genç kız hayretle açılan gözleriyle kendisine bakmaya devam ediyordu. Tam cevap vermek üzere ağzını açacağı sırada, içinden sanki bir şeyler kopar gibi oldu.</p>

  <p class="calibre3">— Oh! Yararı yok. Benim için endişe etmeyin. Nereye gittiğini bilmeden birini bulmaya imkân yok ki...</p>

  <p class="calibre3">Cesaretinin kırılmasıyla omuzları birden çöker gibi oldu. Gözleri yaşla doluverdi. Fakat hemen dikleşip, derin bir nefes aldı.</p>

  <p class="calibre3">— Beli bükük, yaklaşık bir metre altmış boyunda, yeşil-beyazlı giysileri olan, başı açık, saçsız bir adam gördünüz mü?</p>

  <p class="calibre3">Arvardan hayretle kızı süzdü.</p>

  <p class="calibre3">— Nasıl? Yeşil-beyaz giysili mi? Oh, sanmam ki...</p>

  <p class="calibre3">Baksanıza, bahsettiğiniz bu adam güçlükle mi konuşuyordu?</p>

  <p class="calibre3">— Evet! Evet, öyle! Öyleyse gördünüz onu!</p>

  <p class="calibre3">— Beş dakika önce şuradaydı, iki adamla birlikte yemek yiyordu... İşte, şunlarla... Hey, baksanıza bir dakika! diye gelmeleri için işaret etti.</p>

  <p class="calibre3">Önce Granz vardı yanlarına.</p>

  <p class="calibre3">— Taksi mi istediniz beyim?</p>

  <p class="calibre3">— Hayır, ama birlikte yemek yediğiniz adamın nereye gittiğini şu küçük hanıma söylerseniz, herhalde bir taksi ücreti mükâfat alırsınız.</p>

  <p class="calibre3">— Size yardımcı olmak isterdim, ama o adamı hayatımda hiç görmedim, dedi üzgün bir edayla Granz.</p>

  <p class="calibre3">Arvardan, genç kıza döndü:</p>

  <p class="calibre3">— Ama sizin geldiğiniz yöne gitmediğinden eminim, yoksa ona rastlardınız. Çok uzağa da gitmiş olamaz. Size biraz kuzeye doğru gitmenizi öneririm. Görürsem, ben de tanırım.</p>

  <p class="calibre3">Pek atılgan biri olmadığı halde, hiç düşünmeden konuşmuştu. Ve ayrıca karşısındaki genç kıza gülümsediğini fark etti.</p>

  <p class="calibre3">— Ne yaptı bu adam, hanımefendi? diye sordu birden Granz. Umarım Adet kuralını çiğnememiştir, ha?</p>

  <p class="calibre3">— Hayır, hayır, diye telaşla cevap verdi genç kız. Sadece biraz hasta, o kadar!</p>

  <p class="calibre3">Messter, uzaklaşan çifti gözleriyle izledi.</p>

  <p class="calibre3">— Biraz hasta mı? (Kasketini geriye doğru itip, çenesini kaşıdı.) Sen ne diyorsun buna? Biraz hastaymış...</p>

  <p class="calibre3">— Ne demek istiyorsun? diye sordu huzursuzlanan meslektaşı.</p>

  <p class="calibre3">— Bu iş beni de hasta ediyor! Hiç kuşkusuz o adam bir hastaneden çıkmıştı. Kız, hasta bakıcıydı. Onu arıyor olmalıydı. Hasta bakıcıdan daima korkacaksın. Madem biraz hastaydı, niye o kadar telaşlıydı kız? Adam adeta konuşamıyordu, söylenenleri de hemen hiç anlamıyordu. Öyle değil miydi, ha?</p>

  <p class="calibre3">— Herhalde humma olduğunu sanmıyorsun, değil mi?</p>

  <p class="calibre3">— Doğrusu radyasyon humması olup olmadığım bilmiyorum. Ama had bir kriz geçiriyordu herhalde. Bizden de birkaç santimetre uzağa oturdu. Hiç iyi değil.</p>

  <p class="calibre3">Tam bu sırada boşluktan gelir gibi kısa boylu, zayıf, ince sesli bir genç adam bitiverdi yanlarında.</p>

  <p class="calibre3">— Ne dediniz beyim? Kimde radyasyon humması görülmüş?</p>

  <p class="calibre3">İki sürücü, kararsız, birbirlerine baktılar.</p>

  <p class="calibre3">— Siz kimsiniz?</p>

  <p class="calibre3">— Öğrenmek ister misiniz? Pekâlâ, ben Kardeşlik örgütünün bir habercisiyim. (Kolunun yenini kaldırıp gösterdi. Burada ışıklı bir arma vardı.) Şimdi Eskiler Derneği adına söyleyin bakalım, nedir bu humma hikâyesi?</p>

  <p class="calibre3">— Ben hiçbir şey bilmiyorum, dedi boynu bükük bir edayla Messier. Hasta olan birini arayan bir hemşire gördük, ben de adamda acaba radyasyon humması mı var diye düşündüm. Bu, Adetler'e karşı bir davranış değil, ha?</p>

  <p class="calibre3">— Sen Adetler hakkında bana mı ders veriyorsun? Haydi, siz işinizin başına dönün de, öbür işi bana bırakın.</p>

  <p class="calibre3">Küçük adam ellerini oğuşturdu, telaşla çevresini süzdü ve çabuk adımlarla kuzeye doğru yürüdü.</p>

  <p class="calibre6">* * *</p>

  <p class="calibre3">— İşte!</p>

  <p class="calibre3">Pola heyecanla yol arkadaşının koluna sarıldı. Bunu kolayca, çabucak ve hiç düşünmeden yapmıştı. Schwartz, lokantadan en az üç blok ötedeki bir self-servis mağazasının büyük kapısı önünde görünüvermişti birden.</p>

  <p class="calibre3">— Gördüm, diye mırıldandı Arvardan. Siz geride kalın, bırakın da ben tutayım kendisini. Sizi görüp kalabalığa karışırsa, bir daha bulamayız.</p>

  <p class="calibre3">Adım adım kaçağa doğru yaklaşmaya başladılar. Tıpkı bir kâbusta kovalamacaya benziyordu bu. Mağazadaki insan kitlesi, dilediğini bir anda ya da yavaş yavaş yutabilecek bir bataklığa benziyordu. Dilerse saklayabilir, dilerse kusabilirdi de.</p>

  <p class="calibre3">Arvardan bir tezgahın etrafında dolandı. Sonra kolunu uzatıp, pençe gibi elini kaçağın omuzuna koydu.</p>

  <p class="calibre3">Schwartz, bir takım anlaşılmaz sözler etti ve çılgın gibi kendisini arkaya attı. Ama kendisinden daha güçlü biri bile, Arvardan'ın çelik mengeneden farksız elinden kolay kurtulamazdı. Sonra gülümseyerek kaçağa seslendi:</p>

  <p class="calibre3">— Selam, ihtiyar! Aylardır görüşmemiştik! Nasılsın bakalım?</p>

  <p class="calibre3">Belki bundan sonra meraklıları oyalamak daha zor olacaktı, ama bu sırada genç kız da yanlarına vardı,</p>

  <p class="calibre3">— Bizimle beraber gelmelisin, Schwartz, dedi bir solukta.</p>

  <p class="calibre3">Adam dikleşti. Kurtulmaya kalktı, ama bu direniş ancak bir</p>

  <p class="calibre3">saniye sürdü. Başını öne eğip, alçak sesle mırıldandı:</p>

  <p class="calibre3">— Sizi... takip... ediyorum.</p>

  <p class="calibre3">Ancak birden hoparlörden yükselen güçlü bir ses, cümlesini adeta boğdu:</p>

  <p class="calibre3">— DİKKAT! DİKKAT! Mağaza müdüriyeti, bütün müşterilerin 5. Sokağa açılan kapıdan düzenli olarak derhal çıkmalarını rica eder. Kapının önündeki muhafızlara kayıt kartlarınızı göstermenizi rica ediyoruz. Boşaltma işleminin çok çabuk yapılması şarttır. DİKKAT! DİKKAT!</p>

  <p class="calibre3">İçerdeki müşteriler kapının önünde sıralanırken, anons üç defa tekrarladı. Bu arada ayak sesleri ve mırıldanmalar, büyük bir gürültü çıkartmaya başlamıştı: "Ne oldu acaba?"... "Neler olup bitiyor?"...</p>

  <p class="calibre3">Arvardan omuzlarını silkti.</p>

  <p class="calibre3">— Haydi, kuyruğa girelim hanımefendi. Her ne olursa olsun, gecikmemiz için bir neden yok.</p>

  <p class="calibre3">Ama Pola başını salladı.</p>

  <p class="calibre3">— İmkânsız!</p>

  <p class="calibre3">Arkeoloğun kaşları çatıldı.</p>

  <p class="calibre3">— Niçin?</p>

  <p class="calibre3">Genç kız geri çekildi. Ona Schwartz'ın kayıt kartı olmadığını nasıl açıklayabilirdi? Hem kimdi bu adam? Niçin yardımına koşmuştu? Bir şüphe ve umutsuzluk dalgası kabardı içinden.</p>

  <p class="calibre3">— Başınıza dert açılmamasını istiyorsanız, beni yalnız bırakın, dedi kırgın bir sesle.</p>

  <p class="calibre3">Üst katlar boşalmaya başlamıştı bile ve asansörler insan kaynıyordu. Arvardan, Pola ve Schwartz, dalgalara kapılmış birer dalga gibiydi.</p>

  <p class="calibre3">Daha sonra, bu bölümü hatırlayınca, Arvardan o an kızı bırakabileceğini düşünecekti. Onu terk etmek mi? Onu bir daha görememek... Bir daha yaklaşmak fırsatı bulamamak... O zaman her şey çok daha farklı olacaktı. Büyük Galaktika İmparatorluğu, kaos ve felaketine sürüklenecekti.</p>

  <p class="calibre3">Ama bırakmadı kızı. Panik, kızın yüzünü şekilsizleştirmiş, adeta çirkinleştirmişti onu. Onun yerinde başka kim olsa, aynı duruma düşerdi. Ancak Arvardan onun perişanlığı karşısında allak bullak oldu.</p>

  <p class="calibre3">Kapıya doğru bir adım atıp, geri döndü.</p>

  <p class="calibre3">— Siz kalacak mısınız?</p>

  <p class="calibre3">Kız başıyla "evet" dedi.</p>

  <p class="calibre3">— Neden ama?</p>

  <p class="calibre3">— Çünkü... (Gözünden birden yaşlar boşandı.) Çünkü gidecek hiçbir yerim yok...</p>

  <p class="calibre3">İsterse Dünyalı olsun, yine de dehşet içinde bir kızcağızdı işte.</p>

  <p class="calibre3">— Sorununuzun ne olduğunu bana söylerseniz, size yardım edebilirim, dedi yumuşak bir sesle Arvardan. Ama kız cevap vermedi.</p>

  <p class="calibre3">Şimdi üçü garip bir görüntü meydana getiriyordu:</p>

  <p class="calibre3">Schwartz yere çökmüş, kıç üstü oturmuş, konuşulanları izleyemeyecek kadar bitkindi. Mağazayı bir anda ıssız bir çöle çeviren bu tahliye işleminden hiçbir şey anlayamamış, elleriyle yüzünü saklıyordu. Boğazından da ancak son bir umutsuzluk</p>

  <p class="calibre3">inlemesinden başka bir şey çıkmadı... Göz yaşlan içindeki Pola, tek bir şey düşünebiliyordu: Hiçbir kimsenin bu kadar korkamayacağını... Arvardan ise, kuşku içinde, pek bir şey anlayamadan ve hiç yaran olmadığı halde, genç kızın omuzuna vuruyordu cesaret vermek istercesine. Bu arada ilk kez bir Dünyalıya dokunduğunun da bilincindeydi.</p>

  <p class="calibre3">İşte ufak tefek adam o anda ortaya çıkıverdi.</p>
</body>
</html>
