<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Onaltıncı Bölüm</b></span></h1>

  <h2 class="calibre6" id="sigil_toc_id_16"><b class="calibre4">KAMPINIZI SEÇİN</b></h2>

  <p class="calibre3">AYNI saatlerde Schwartz, "İslah Sarayı" nın yer altı odalarından birinde, rahatsız bir sıraya oturmuş, sabırsızlanıyordu.</p>

  <p class="calibre3">Kısaca "Saray" diye adlandırılan yapı, kayalık bir tepenin üzerine inşa edilmişti ve Yüksek Bakan'la çevresinin otoritesini temsil ediyordu. İmparatorluk otoritesine karşı çıkan suçlu Dünyalılar da buraya kapatılırdı.</p>

  <p class="calibre3">Yüzyıllar boyunca, birçok Dünyalı ömürlerinden çok yaşamaya kalkıştıkları, sahte belge düzenledikleri için bu binanın duvarları arkasına atılıp, yargılanmalarını beklemişti. Konsey tarafından verilen ölüm cezaları da yine bu uğursuz görünüşlü binada infaz edilirdi.</p>

  <p class="calibre3">Elbette Schwartz'ın bütün bunlardan haberi bile yoktu. Saçsız başını kaşıdı. Firar girişimi kıyameti kopartmış, sonunda burada bulmuştu kendisini.</p>

  <p class="calibre3">Neyse ki oyalanmak için akıl bütünleşmesi yeteneği vardı hâlâ.</p>

  <p class="calibre3">Bu da iyi miydi? Yoksa kötü mü?</p>

  <p class="calibre3">Çiftlikte, aslını bilmediği ürkütücü ve garip bir yetenek niteliğindeydi. Şimdi ise, incelenmesi gereken pratik bir ilgi uygulaması halini almıştı.</p>

  <p class="calibre3">Hapse atılmasını sindirmekten başka yapacak hiçbir şeyi olmadığı şu son yirmi dört saat içinde, aklını yitirebilirdi de. Aslında, gelip geçen gardiyanlarla temas kurabiliyor, bitişik koridorlarda gelip geçen muhafızlara ulaşabiliyor, sarayın uzaktaki kumandan odasına zihnî dalgalar gönderebiliyordu. Kitap karıştırır gibi kafalarının içini okuyabiliyor, kuru ceviz gibi ikiye ayırdığı beyinlerinin içinden geçenleri inceliyordu.</p>

  <p class="calibre3">Bu sayede Dünya ve imparatorluk hakkında çok şeyler öğrenebilmişti. Çiftlikte geçirdiği iki ay içinde daha çok şey de öğrenebilirdi. Bütün bunlar arasında bir ayrıntıya dönüp dolaşıp geliyordu hep: Ölüme mahkûm edilmişti.</p>

  <p class="calibre3">Bu apaçık ortadaydı.</p>

  <p class="calibre3">Belki bugün, belki yarın idam edeceklerdi kendisini, ama öleceği muhakkaktı.</p>

  <p class="calibre3">Kaderini kabul ettikten sonra, Schwartz adeta rahatlamıştı biraz.</p>

  <p class="calibre3">Kapı açılınca, dehşetle ayağa fırladı. İnsanın aklı ölüme razı olabilir, ama vahşi bir hayvandan farksız bedeni, akla karşı çıkar hep. Vakit gelmişti demek!</p>

  <p class="calibre3">Hayır. Henüz değil. Schwartz'ın algıladığı bütünleşmede, ölüme yer yoktu. Gelen, bir muhafızdı. Elindeki maden çubuğu sıkı sıkı tutuyordu. Eski terzi, bunun ne olduğunu iyi biliyordu.</p>

  <p class="calibre3">— Beni izleyin, dedi kuru bir sesle muhafız.</p>

  <p class="calibre3">Schwartz, sahip olduğu garip gücü düşüne düşüne adamın peşinden seyirtti. Çıt çıkarmadan bu muhafızı yok edebilirdi. Adamın aklı, kendi aklının avucu içindeydi. Biraz sıkacak olsa, muhafızın işi bitikti.</p>

  <p class="calibre3">Ama neye yarardı ki? Başkaları vardı. Acaba bir anda kaç düşmanını birden yok edebilirdi? Aklının kaç eli vardı acaba?</p>

  <p class="calibre3">Uslu uslu muhafızın peşinden yürüyordu.</p>

  <p class="calibre3">Kendisini bu kez aldıkları oda, çok genişti. İki erkekle bir kadın, ceset gibi yüksek sıralara boylu boyunca yatırılmıştı. Ancak beyinlerinin faaliyetinden ceset olmadıklarını anladı.</p>

  <p class="calibre3">Felç olmuşlardı! Tanıdık bir tarafları da var mıydı acaba?</p>

  <p class="calibre3">Schwartz onları tanımak için düşünecekti ki, muhafız omuzundan sarstı.</p>

  <p class="calibre3">— Uzanın.</p>

  <p class="calibre3">Dördüncü bir sıra daha vardı ve boştu. Schwartz denileni yaptı. Kendisini neyin beklediğini biliyordu.</p>

  <p class="calibre3">Muhafız, elindeki çubukla kendisine dokundu. Eski terzi kollarında ve bacaklarında bir karıncalanma hissetti. Kol ve bacaklarını hissetmez oldu. Bir hiçlik denizinde yüzen bir kafadan farksızdı artık.</p>

  <p class="calibre3">Boynunu büktü.</p>

  <p class="calibre3">Ve bağırdı:</p>

  <p class="calibre3">— Pola! Siz Pola'sınız, değil mi? Şu şeydeki genç kız...</p>

  <p class="calibre3">Kız onayladı. Bütünleşmesini iki ay önce böyle algılayamamıştı onun. İki ay önce bu yeteneğinden yoksundu.</p>

  <p class="calibre3">Genç kızın yanında yatan adam da, Dr. Shekt'ti. Onun da yanında Dr. Bel Arvardan vardı... Schwartz onların adlarını kaydediyor, umutsuzluklarını sezinliyor, genç kızın beynindeki umutsuzluk ve korkuyu çok iyi anlıyordu.</p>

  <p class="calibre3">Acıdığını belli edecek gibi bir hareket yaptı ama kim olduklarını anımsayınca, zayıflıklarına birden kızdı.</p>

  <p class="calibre3">Üçünün de canı cehenneme!</p>

  <p class="calibre3">Üç diğer tutuklu da yaklaşık bir saattir buradaydı. Kendilerini tıktıkları yer, yüzlerce tutukluyu barındırmak için hazırlanmış olmalıydı. Genişliğiyle hepsini ezsin diye. Söylenecek bir şey de yoktu. Arvardan boğazı kupkuru ve yanarak, başını bir sağa, bir sola çevirip duruyordu sinirli sinirli. Bir bunu yapmak geliyordu elinden.</p>

  <p class="calibre3">Shekt'in gözleri yumuluydu. Kanı çekilmiş dudakları da sımsıkı kapalı.</p>

  <p class="calibre3">— Shekt! diye hırsla fısıldadı Arvardan. Shekt, cevap verin bana!</p>

  <p class="calibre3">— Ha? Ne?</p>

  <p class="calibre3">— Ne yapıyorsunuz? uyuyor musunuz? Düşünmek gerek, dostum!</p>

  <p class="calibre3">— Niçin? Ve neyi?</p>

  <p class="calibre3">— Kim bu Joseph Schwartz?</p>

  <p class="calibre3">Pola'nın boğuk ve bitkin sesi işitildi:</p>

  <p class="calibre3">— Hatırlamadın mı, Bel? İlk karşılaştığımız marketi... O kadar zaman geçti ki...</p>

  <p class="calibre3">Arvardan büyük çaba göstererek başını ancak beş santimetre kadar kaldırabildi. Böylece Pola'nın yüzünün bir bölümünü görebiliyordu.</p>

  <p class="calibre3">— Pola! Pola! "</p>

  <p class="calibre3">Genç kızın yüzünde soluk bir tebessüm belirdi.</p>

  <p class="calibre3">— Sonunda oyunu biz kazanacağız, Pola. Göreceksiniz...</p>

  <p class="calibre3">Ama genç kız çenesiyle olumsuz bir işaret yaptı ve boynunun kaslan kopacak hale gelen Arvardan'ın başı yeniden düştü.</p>

  <p class="calibre3">— Shekt! diye seslendi yeniden. Beni dinleyin. Bu Schwartz'ı nasıl tanıdınız? Hastalarınızdan biri mi?</p>

  <p class="calibre3">— Sinaptik amplifikatör için gönüllü olarak başvurmuştu.</p>

  <p class="calibre3">— Tedavi ettiniz mi onu da?</p>

  <p class="calibre3">— Evet.</p>

  <p class="calibre3">Arvardan bu yanıt üzerine biraz düşündü.</p>

  <p class="calibre3">— Niçin sizi görmeye gelmişti?</p>

  <p class="calibre3">— Bilmem.</p>

  <p class="calibre3">— Ama... Belki de bir imparatorluk ajanıdır.</p>

  <p class="calibre3">(Schwartz, Arvardan'ın düşüncelerini aynen izleyebiliyordu. İçin için gülümsedi, ama ses etmedi. Susmaya da kararlıydı.)</p>

  <p class="calibre3">Fizikçi başını kıpırdattı.</p>

  <p class="calibre3">— İmparatorluk ajanı mı? Büyük rahibin sekreteri öyle dedi diye söylüyorsunuz bunu. Ama saçma. Zaten neyi değiştirir ki bu? O da bizim kadar âciz durumda. Dinleyin beni Arvardan. Onlara bir masal anlatırsak, zaman kazanabiliriz. Kim bilebilir bu zaman zarfında da...</p>

  <p class="calibre3">Arvardan boğazını yırtacak gibi olan bir kahkaha attı.</p>

  <p class="calibre3">— Bu zaman zarfında da canımızı mı kurtarırız demek istiyorsunuz? Bu arada Galaktika ölecek, uygarlık yok olacak ha? Ben ölümü tercih ederim.</p>

  <p class="calibre3">— Pola'yı düşünüyorum.</p>

  <p class="calibre3">— Ben de. Öyleyse ona sorun! Pola, pes edip, yaşamaya mı bakalım dersin?</p>

  <p class="calibre3">— Ben kendi kampımı seçtim, diye cevap verdi genç kız, kesin bir sesle. Ölmek istemiyorum, ama benim kampımdan olanlar ölürse, ben de ölümü yeğlerim.</p>

  <p class="calibre3">Arvardan birden içinde bir zafer duygusu hissetti. Onu Siriyus'a götürdüğü zaman, belki vatandaşları kendisini "Dünyalı Kadın" diye küçümseyeceklerdi, ama Pola onlara eşitti ve buna cüret edenin bir yumrukta dişlerini...</p>

  <p class="calibre3">Sonra onu Siriyus'a götürmesi ihtimalinin çok az olduğunu düşündü. Onu ya da bir başkasını. Siriyus herhalde Galaktika haritasından silinecekti.</p>

  <p class="calibre3">Bunu daha fazla düşünmemek için bir ulur gibi bağırdı:</p>

  <p class="calibre3">— Hey, siz! Neydi adınız?.. Schwartz!</p>

  <p class="calibre3">Çağrılan adam bir an başını kaldırıp göz ucuyla baktı, ama ağzını açmadı.</p>

  <p class="calibre3">— Kimsiniz siz? diye devam etti Arvardan. Nasıl karıştınız bütün bu işlere? Sizin rolünüz ne?</p>

  <p class="calibre3">Bu soru karşısında Schwartz birden kaderinin adaletsizliği altında ezilir gibi oldu. Geçmişinin masumiyetiyle bugünün dayanıksız dehşeti arasındaki zıtlık, adeta birden infilak etti ve öfkeyle yanıtladı soruyu:</p>

  <p class="calibre3">— Ben mi? Ben mi nasıl karıştım bu işe? Anlatayım size. Ben eskiden sıradan bir adamdım. Namuslu ve çalışkan bir terzi. Kimseye kötülük etmez, kimsenin canını sıkmaz, yalnız ailemle ilgilenirdim. Sonra ortada hiçbir sebep yokken, buraya çıkageldim.</p>

  <p class="calibre3">— Chica'ya mı? diye güçlükle izleyen Arvardan sordu.</p>

  <p class="calibre3">— Hayır, hayır! Chica'ya değil. Şu deli dünyadan söz ediyorum. ister inanın, ister inanmayın, umurumda bile değil. Benim dünyam geçmişteydi. Toprağı, türlü besinleri vardı ve iki milyar insan yaşıyordu üstünde. Ve insanların yaşadığı tek dünyaydı.</p>

  <p class="calibre3">Bu inanılmaz açıklama karşısında afallayan Arvardan, Shekt'e döndü.</p>

  <p class="calibre3">— Bu adamın anlattıklarından bir şey çıkartabiliyor musunuz?</p>

  <p class="calibre3">— Siz onda sekiz santimetre uzunluğunda bir bağırsak apandisiti olduğunu biliyor musunuz? diye adeta hayranlıkla sordu yaşlı bilgin. Hatırlıyor musun Pola? Bir de yirmi yaş dişi vardı. Yüzü de sakallıydı.</p>

  <p class="calibre3">— Evet! diye meydan okurcasına bağırdı Schwartz. Size bir kuyruğum da olduğunu gösteremediğim için pişmanım. Ben, maziden geldim. Zamanı aştım. Ama nedenini, niçinini bilemiyorum. Şimdi beni artık rahat bırakın. (Ama hemen ardından ekledi:) Biraz sonra bizi almaya gelecekler. Bu bizi bekletişleri var ya, bizi yıkmak için hep.</p>

  <p class="calibre3">— Nereden biliyorsunuz? diye kurcaladı Arvardan. Kim dedi size?</p>

  <p class="calibre3">Schwartz cevap vermeyince de, üstelemedi:</p>

  <p class="calibre3">— Sekreter mi Şu güdük, basık burunlu adam mı?</p>

  <p class="calibre3">Schwartz'ın akıl yoluyla ilişki kurduğu kişilerin fizik yapılarını bilmesi imkânsızdı, ama sekreter sözcüğü... Güçlü biriyle kısa, ama yeğin bir ilişki kurmuştu ve onun sekreter görevi yüklendiğini biliyordu.</p>

  <p class="calibre3">— Balkis mi? diye merakla sordu.</p>

  <p class="calibre3">— Ne?</p>

  <p class="calibre3">Ama Shekt, Arvardan'ı durdurdu.</p>

  <p class="calibre3">— Sekreter'in adı bu?</p>

  <p class="calibre3">— Ya? Ne dedi size?</p>

  <p class="calibre3">— Bana bir şey demedi, diye kestirip attı Schwartz. Hepimiz öleceğiz ve kurtuluş yok bundan.</p>

  <p class="calibre3">— Bu herif deli, öyle mi? diye alçak sesle sordu arkeolog.</p>

  <p class="calibre3">— Bilmem ki... Kafatası kemiği eklemleri ilkeldi... Çok ilkel.</p>

  <p class="calibre3">Arvardan yine şaşırdı:</p>

  <p class="calibre3">— Yani, şey mi demek istiyorsunuz?.. Ama imkânsız bir şey bu!</p>

  <p class="calibre3">— Hep aklıma geldiydi bu.</p>

  <p class="calibre3">Shekt bilimsel bir araştırma yürütüyormuş gibi normal bir ses tonuyla konuşmuştu.</p>

  <p class="calibre3">— Zaman ekseni üzerinde maddenin yerini değiştirmek için gerekli olan enerji miktarı ölçülmüş ve elde edilen değerin sonsuzdan yüksek olduğu saptanarak, böyle bir tasarının ütopya sayılması gerektiği sonucuna varılmıştı. Ama araştırmacılar, tıpkı "jeolojik faylar" a benzeyen "zaman fayları" olabileceği varsayımını ortaya atmışlardır. Bir kere tanıkların önünde adeta yok olan uzay gemileri var. Çok eski bir çağda, bir gün evine girip, bir daha buradan asla çıkmayan Hor Devallow olayı var. Adam içerde yoktu... Bir de geçen yüzyılda galaktrografı kitaplarının bahsettiği kaybolan gezegen olayı var ki, yerini bulmak için üç sefer düzenlendiği halde, hiçbir izine rastlanmamış... Bir daha da görülmemiş.</p>

  <p class="calibre3">Zaten nükleer kimyanın aldığı bazı yönler, enerji-kitle arasındaki ilişkinin muhafazası yasasını yalanlar gibi. Bu anormallik, kitlenin zaman ekseni üzerinde bir takım kayıplara uğramasıyla açıklanmak istenmiştir. Örneğin hafif bir gamma ışınlamasının etkisiyle çok küçük miktarlar halinde birleşen uranyum çekirdekleri, bir titreşim sistemi yaratmaktadır... Birleşme bakır ve baryumla olmaktadır...</p>

  <p class="calibre3">— Baba, rica ederim! Bu bir şeye yaramıyor ki!</p>

  <p class="calibre3">Fakat Arvardan genç kızın sözünü kesiverdi:</p>

  <p class="calibre3">— Durun. Bırakın biraz düşüneyim. Bu olayda en serinkanlı düşünebilecek benim. Schwartz, size birkaç soru sormak istiyorum.</p>

  <p class="calibre3">Schwartz, adama baktı.</p>

  <p class="calibre3">— Samanyolunda, sizinkinden başka dünya yok muydu?</p>

  <p class="calibre3">— Hayır, yoktu, diye aksi bir cevap verdi terzi.</p>

  <p class="calibre3">— Ama elinizde delil, kanıt yoktu ki. Uzay seyahatleri bulunmadığından, doğrulayamazdınız bunu. Belki de insanların</p>

  <p class="calibre3">yaşadığı başka gezegenler vardı.</p>

  <p class="calibre3">— Ben nereden bileyim?</p>

  <p class="calibre3">— Doğru. Yazık. Ya atom enerjisi?</p>

  <p class="calibre3">— Bir atom bombamız vardı. Uranyumlu. Sonra plütonyumlusunu yaptık. Sanırım bu dünyayı radyoaktif hale getiren de bu oldu. Sanırım sonra yeniden bir savaş çıktı... Benim gidişimden sonra... Atom bombalarıyla bombardımanlar yapıldı.</p>

  <p class="calibre3">Schwartz yeniden Chicago'da, eski evrenindeydi. Bomba çağındaki önceki dünyada. Ve üzülüyordu. Kendisi için değil de, şu harika dünya hesabına...</p>

  <p class="calibre3">— Elbette, bir lisanınız da vardı, ha?</p>

  <p class="calibre3">— Birçok lisan vardı.</p>

  <p class="calibre3">— Siz hangisini konuşuyordunuz?</p>

  <p class="calibre3">— İngilizce. Ama ben bu dili öğrendiğimde, yetişkin olmuştum.</p>

  <p class="calibre3">— İngilizce bir şeyler söylesenize.</p>

  <p class="calibre3">Schwartz iki aydan beri tek İngilizce laf etmemişti. Bu nedenle içtenlikle konuştu:</p>

  <p class="calibre3">— Yuvama dönüp, çağdaşlarımı bulmak istiyorum.</p>

  <p class="calibre3">— Kendisini tedavi ettiğiniz zaman, bu dili mi kullanıyordu, Dr. Shekt?</p>

  <p class="calibre3">— Bunu onaylamam mümkün değil, dedi iyice şaşkına dönen fizikçi. Vurgular böylesine garipti ama. Ama aynı dil olup olmadığım nasıl bilebilirim?</p>

  <p class="calibre3">— Ziyanı yok. Sizin dilde nasıl "anne" dersiniz, Schwartz?</p>

  <p class="calibre3">Schwartz, söyledi.</p>

  <p class="calibre3">— Hımmm... Peki, "kardeş... baba... bir..." Rakamlar yani: "İki... Üç... Ev... Erkek... Kadın..."?</p>

  <p class="calibre3">Bu sorgu-sual bir hayli sürdü ve sonunda Arvardan soluk almak için durduğunda, büyük bir şaşkınlık içinde olduğunu açıkça belli etti.</p>

  <p class="calibre3">— Doktor Shekt, bu adam ya bir dahi, ya da ben akla hayale gelebilecek kâbusların en büyüğünü görüyorum. Konuştuğu dil, Siriyus, Arkturus, Alfa Centaure yörelerinde elli bin yıllık yazıtlarda kullanılan dilin hemen aynı.</p>

  <p class="calibre3">Bu dili konuşabiliyor! Bu yazılar bir kuşak önce çözülebildi. Benden başka da bütün Galaktika'da bu yazıları okuyabilenlerin sayısı onu aşmaz.</p>

  <p class="calibre3">— Emin misiniz ?</p>

  <p class="calibre3">— Arkeoloğum ben! Bunu bilmek, mesleğim benim.</p>

  <p class="calibre3">Bir anda, Schwartz'ın çevresindeki ölüm zırhı çatladı.</p>

  <p class="calibre3">İlk defa kaybettiği kişiliğini buluyordu. Sırrı çözülmüştü. O maziye ait bir adamdı ve diğerleri de bunu, kabul ediyordu. Bu, aklının başında olduğunu, zihnini kemiren şüpheyi yıktığını kanıtlıyordu. Bundan dolayı da mutluydu.</p>

  <p class="calibre3">— Bu adam bana çok lazım, diye bilim ateşiyle tutuşan Arvardan atıldı. Bunun bir arkeolog için ne anlam ifade ettiğini düşünebiliyor musunuz? Maziden gelen bir insan, Shekt! Uzay aşkına dinleyin! Şimdi bir pazarlık yapma imkânımız doğdu. Bu adam, Dünyalıların iddiasının canlı kanıtı! Dünyalılar, bu adam sayesinde artık...</p>

  <p class="calibre3">Schwartz, sinirli bir sesle sözünü kesti:</p>

  <p class="calibre3">— Ne düşündüğünüzü biliyorum. Dünya benim sayemde uygarlığın beşiği olduğunu kanıtlasın ve size minnettar kalsın. Müsaadenizle sizi üzeceğim. Bu fikir, benim de aklıma geldi, hayatımı kurtarmak için aynı pazarlığı yapmaya ben de hazırdım. Ama bana inanmazlar ki... Size de tabii...</p>

  <p class="calibre3">— Elimizde kesin kanıt var.</p>

  <p class="calibre3">— Dinlemezler. Niçin? Çünkü onlar mazi hakkında hiç değişmeyen bazı fikirlere sahipler. Bunlarda yapılacak en küçük bir değişiklik bile, onlarca kutsala hakaret sayılır. Hatta bu gerçek bile olsa. Onlar gerçekleri değil geleneklerinin sürdürülmesini istiyorlar.</p>

  <p class="calibre3">— Galiba haklı adam, dedi Pola.</p>

  <p class="calibre3">Arvardan dişlerini gıcırdattı.</p>

  <p class="calibre3">— Yine de deneyebiliriz.</p>

  <p class="calibre3">— Başaramayacağız, diye ısrar etti Schwartz.</p>

  <p class="calibre3">— Nereden biliyorsunuz?</p>

  <p class="calibre3">— Biliyorum işte!</p>

  <p class="calibre3">Bunu öylesine inançlı bir biçimde söylemişti ki, Arvardan ses çıkartamadı. Şimdi de Shekt, bakışlarında garip bir parıltıyla adamı süzüyordu.</p>

  <p class="calibre3">— Sinaptik amplifikatörden geçmeniz, sıkıcı sonuçlar doğurdu mu? diye sordu, yavaşça.</p>

  <p class="calibre3">Schwartz, sinaptik amplifikatörün ne olduğunu bilmiyordu, ama ne sorulduğunu anlamıştı. Beynine bir ameliyat uygulamışlardı. Neler öğreniyordu şimdi.</p>

  <p class="calibre3">— Can sıkıcı bir sonucu olmadı, dedi.</p>

  <p class="calibre3">— Ama lisanımızı çabuk kavradınız. Çok iyi konuşuyorsunuz. Bu sizi şaşırtmıyor mu?</p>

  <p class="calibre3">— Hafızam her zaman iyiydi, diye kuru bir cevap verdi Schwartz.</p>

  <p class="calibre3">— Tedaviden sonra bir fark hissettiniz mi?</p>

  <p class="calibre3">— Hayır.</p>

  <p class="calibre3">Shekt'in bakışları sertleşti.</p>

  <p class="calibre3">— Niçin yalan söylüyorsunuz? Ne düşündüğümü bildiğinizden eminim.</p>

  <p class="calibre3">— Yani insanların çevremde neler düşündüklerini okuyor muyum diyorsunuz? diyerek sırıttı Schwartz. Eee... Ne olmuş?</p>

  <p class="calibre3">Fakat Shekt, soluk ve ümitsiz yüzünü Arvardan'a çevirdi:</p>

  <p class="calibre3">— Düşünceleri zaptediyor, Arvardan. Onunla çok büyük işler başarabilirim. Ve böyle eli kolu bağlı kalmak...</p>

  <p class="calibre3">— Na... Nasıl yani? diye şaşkınlıkla kekeledi arkeolog.</p>

  <p class="calibre3">— Sahi mi? diye ani bir ilgiyle sordu Pola.</p>

  <p class="calibre3">Schwartz başıyla onayladı. Genç kız kendisiyle ilgilenmişti ve şimdi onu da öldüreceklerdi. Oysa o da bir haindi.</p>

  <p class="calibre3">Shekt aldı sözü:</p>

  <p class="calibre3">— Arvardan, size bahsettiğim şu bakteriyoloğu hatırladınız mı?.. Hani tedavi edildikten sonra öleni? Zihnî çöküntü belirtilerinin ilki, başkalarının düşüncelerini okumak olduğunu söylemişti. Ve başarıyordu bunu. Bunu ölümünden önce saptamış ve sır diye saklamıştım. Kimseye söylememiştim. Fakat bu mümkün Arvardan, pekâlâ mümkün. Beyin hücrelerinin direnci düşünce, beyin başkalarının düşüncelerinin mikro-akımlarını zaptedebilir.</p>

  <p class="calibre3">Bunları yeniden benzer titreşimlere dönüştürebilir. Klasik kayıt işleminin prensibi de budur. İşte o zaman kelimenin tam anlamıyla bir telepati işlemi olur bu.</p>

  <p class="calibre3">Arvardan, düşmanca bir sessizliğe gömülen Schwartz'a çevirdi başını.</p>

  <p class="calibre3">— Öyleyse bundan bir yarar sağlayabiliriz, Dr. Shekt. (Çılgınca bir hızla, mümkün olanı ve olmayanı aklından geçiriyordu.) Bir çıkar yol olmalı... Olması gerek. Bizim ve Galaktika için.</p>

  <p class="calibre3">Fakat Schwartz, büyük bir gürültüyle kaydettiği akıl bütünleşmesi karşısında kayıtsız, kılını kıpırdatmadan duruyordu.</p>

  <p class="calibre3">— Onların düşüncelerimi okuyabileceğimi ve bundan nasıl yararlanabileceğinizi düşünüyorsunuz, değil mi? Daha iyisini de yapabilirim. Örneğin, şunu...</p>

  <p class="calibre3">Çok ani ve hafif bir şoktu, ama acısı Arvardan'ı acıyla bağırttı.</p>

  <p class="calibre3">— Ben yaptım. Tekrarlayayım mı?</p>

  <p class="calibre3">— Aynı şeyi muhafızlara da yapabilir misiniz? diye boğuk bir sesle sordu arkeolog. Sekreterine? Neden sizi tutuklamalarına izin verdiniz? Artık sorun kalmadı, Shekt. Beni dinleyin, Schwartz!</p>

  <p class="calibre3">— Hayır, asıl siz beni dinleyeceksiniz. Neden kaçmaya çalışacağım ben? Nereye gideceğim? Ben hep bu ölü dünyada kalacağım. Ben evime dönmek istiyorum, ama imkânsız bu. Ben kendi dünyamı, çağdaşlarımı istiyorum, ama kavuşamıyorum onlara. Ölmek istiyorum ben...</p>

  <p class="calibre3">— Fakat söz konusu olan bütün Galaktika, Schwartz. Yalnız kendinizi düşünemezsiniz.</p>

  <p class="calibre3">— Sahi mi? Niçin? Sizin Galaktika'nız için ben ne diye üzüleyim? Dilerim çürüyüp çatlar Galaktika'nız! Dünya'nın ne tasarladığını biliyorum ve memnunum bundan. Şu genç hanım biraz önce kampını seçtiğini söylüyordu. Pekâlâ, ben de seçtim öyleyse. Benim kampım da, Dünya!</p>

  <p class="calibre3">— Ne yani?</p>

  <p class="calibre3">— Elbette! Ben bir Dünyalıyım!</p>
</body>
</html>
