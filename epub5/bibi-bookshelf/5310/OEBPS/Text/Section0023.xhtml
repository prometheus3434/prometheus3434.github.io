<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Yirmiikinci Bölüm</b></span></h1>

  <h2 class="calibre6" id="sigil_toc_id_22"><b class="calibre4">İYİSİ DAHA DOĞACAK</b></h2>

  <p class="calibre3">BÜYÜK Saat'e pek az bir zaman kala uçakla havalandığı gecenin üzerinden otuz gün geçmişti. Büyük Saat, Galaktika'nın yok edilişinin başlayacağı H Saat'ti. Çılgınca emirler ters yüz edip geri dönmesini emrediyordu, ama dönmemişti.</p>

  <p class="calibre3">Senloo tapınağını yok etmeden önce, asla!</p>

  <p class="calibre3">Bu kahramanca davranış, artık resmiyete dökülmüştü. Astronef ve Güneş Nişanı'nın birinci dereceden madalyası, artık cebindeydi. Bütün Galaktika'da, ondan başka hayatta iken bu nişana layık görülen, ancak iki kişi vardı.</p>

  <p class="calibre3">Doğrusu emekli bir terzi için, az şey değildi bu.</p>

  <p class="calibre3">Elbette bir avuç çok üst düzey yöneticisinden başka, hiç kimse onun ne yaptığını bilmiyordu, ama bunun önemi yoktu. Bir gün nasıl olsa tarih kitapları bu başarıyı anlatacaktı.</p>

  <p class="calibre3">Akşam serinliğinde, Dr. Shek'in evine gitti. Şehir, tepesindeki yıldızlı gökyüzü kadar sakindi. Dünya'nın bazı ıssız bölgelerinde zorba çeteleri hâlâ kıpırdanıyordu, ama şefleri ya öldürülmüş, ya yakalanıp hapse atılmıştı ve ılımlı Dünyalılar bu komandolarla baş edebiliyordu.</p>

  <p class="calibre3">Radyoaktif olmayan humuslu toprak yüklü dev konvoylar, yola çıkarılmıştı. Enniyus başlangıçtaki önerisini yinelemiş, ancak Dünyalılar bir başka gezegene göç etmeyi kabul etmemişlerdi. Dünyalılar merhamet dilenmiyordu. Onlar kendi dünyalarını yeniden yoğurmak, atalarının topraklarını tekrar canlandırmak, insanlığın gerçek beşiğini yeniden yaratmak niyetindeydiler. Kan ve ter dökerek güçlüklere katlanmak, radyoaktif toprakları yok etmek, onun yerine sağlıklı topraklar yerleştirmek istiyorlardı.</p>

  <p class="calibre3">Göz alabildiğince uzanan ölü alanların yeniden hayata dönmesini, yeşermesini, çöllerin olanca güzellikleriyle çiçeklenmesini istiyorlardı.</p>

  <p class="calibre3">Bu, yüzyıllık bir çaba gerektirecek, dev bir girişimdi. Olsun! Galaktika, Dünyaya gereken makineleri sağlayacaktı. Galaktika, besin yardımında bulunacaktı. Galaktika, humuslu toprak da gönderecekti. Galaktika'nın sınırsız kaynakları göz önüne alınırsa, çocuk oyuncağıydı bu. Üstelik iyi bir yatırımdı.</p>

  <p class="calibre3">Ve çok daha sonraları, Dünyalılar da diğer halklar gibi bir halk olacak, diğer gezegenler gibi, bir gezegen durumuna gelecekti. İnsanlığın diğer yöreleriyle eşit düzeye erecekti.</p>

  <p class="calibre3">Sahanlıktan geçerken, Schwartz'ın yüreği bu mucize sonucun hayaliyle coşuyordu. Bir hafta sonra Arvardan'la birlikte Galaktika'nın merkezini oluşturan dev dünyaları ziyarete gidecekti. Kendi kuşağından hangi insan Dünya'dan ayrılmıştı ki?</p>

  <p class="calibre3">Bir an eski Dünyayı, kendi Dünya'sını, çok önceleri ölen Dünyayı düşündü.</p>

  <p class="calibre3">Oysa bütün bu olup bitenler sırasında, ancak üç buçuk ay yaşlanmıştı.</p>

  <p class="calibre3">Elini kaldırıp geldiğini haber yereceği sırada, beyninde bir takım sözcükler titreşti, durdu hemen. Şimdi düşünceleri olağanüstü bir netlikle işitiyordu. Küçük çan sesleri gibi.</p>

  <p class="calibre3">Elbette Arvardan'ın bu ve basit sözcüklerle aklından geçenleri ifade ediyordu yine.</p>

  <p class="calibre3">— Pola, bekledim ve düşündüm, düşündüm ve bekledim. Bu kadarı yeter artık. Benimle geleceksin.</p>

  <p class="calibre3">Pola da aynı tutkunun esiriydi ama üzülerek cevap verdi:</p>

  <p class="calibre3">— İmkânsız bir şey bu, Bel. Tamamen imkânsız. Ben basit bir taşralı kızım. O dev gezegenlerde kendimi aptal gibi hissederim. Zaten ben alt tarafı Dünyalı bir ki...</p>

  <p class="calibre3">— Sus! Sen benim karımsın, o kadar. Biri sana kim olduğunu sorarsa, Dünya'da doğduğunu, imparatorluk vatandaşı olduğunu söylersin. Başka ayrıntılar isterlerse, karım olduğun cevabıyla yetinirsin.</p>

  <p class="calibre3">— Öyle olsun, ama Trentor Arkeoloji Derneği'ne bildirini sunduğun zaman, ne olacak?</p>

  <p class="calibre3">— Ne mi olacak? Önce bir yıllık bir izin alıp, Galaktika'nın belli-başlı gezegenlerini ziyaret edeceğiz. Bir tekini bile ihmal etmeyeceğiz, hatta bu yüzden posta füzelerine binmek zorunda kalsak bile... Galaktika'yı tanıyacak ve devlet parasıyla geçirilebilecek en güzel balayını geçireceğiz.</p>

  <p class="calibre3">— Ya sonra?</p>

  <p class="calibre3">— Sonra Dünyaya dönecek, çalışma birliklerinden birine katılıp, hayatımızın gelecek kırk yılını, radyoaktif alanları yeniden canlandırmak için taraçalar hazırlamakla geçireceğiz.</p>

  <p class="calibre3">— Niçin bunu yapmak istiyorsunuz?</p>

  <p class="calibre3">— Çünkü... (O anda Arvardan'ın akıl bütünleşmesi, derin bir iç çekmeye benzeyiverdi.) Çünkü seni seviyorum, çünkü sen bunu yapmak istiyorsun ve tıpkı şeref vatandaşlığı belgemde yazılı olduğu gibi, ben vatansever bir Dünyalıyım.</p>

  <p class="calibre3">— Peki...</p>

  <p class="calibre3">Konuşma bitmişti.</p>

  <p class="calibre3">Ama zihnî bağlantı devam etti ve Schwartz, alabildiğince mutlu, yalnız biraz utanmış halde uzaklaştı oradan. Bekleyebilirdi nasıl olsa. Mutluluklarına kavuştukları zaman, onları yine rahatsız edebilir, buna rahatça zaman bulabilirdi.</p>

  <p class="calibre3">Sokağa inip bekledi. Gökyüzünde yıldızlar soğuk parlaklıklarıyla parıldıyordu. Görünen ve görünmeyen yıldızlarıyla koca bir Galaktika.</p>

  <p class="calibre3">İşte o zaman kendisi için, yeni Dünya için, uzaklarda, çok uzaklardaki milyonlarca gezegen için Joseph Schwartz artık yalnız kendisinin bildiği şiiri alçak sesle bir kere daha okudu:</p>

  <p class="calibre3"><span class="calibre7">"Birlikte yaşlanalım!</span></p>

  <p class="calibre3"><span class="calibre7">En iyisi daha doğacak"</span></p>

  <p class="calibre3">Yeröte, yaşanan her şeyin varoluş nedeni...</p>

  <p class="calibre6">SON</p>
</body>
</html>
