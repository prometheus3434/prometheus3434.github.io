<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Onuncu Bölüm</b></span></h1>

  <h2 class="calibre6" id="sigil_toc_id_10"><b class="calibre4">OLAYLARIN YORUMU</b></h2>

  <p class="calibre3">İKİ dünyalı, çok çarpıcı birer tezat oluşturuyordu. Birinin olağanüstü bir güce sahip olduğu görünümü vardı. Öbürü gerçekten bu güce sahipti.</p>

  <p class="calibre3">Yüksek Başkan, Dünya'nın en önemli kişisi, gezegenin tartışmasız tek yöneticisiydi ve bütün Galaktika'nın imparatorunun imzaladığı bir kararnameyle görevine atanmıştı, ama yine de imparatorun atadığı valinin otoritesine bağlıydı. Sekreteri ise, görünüşte bir hiçti. Eskiler Derneği'nin basit bir üyesi olarak Yüksek Bakan tarafından atanır, pek iyi belirtilmemiş bazı ayrıntılarla uğraşırdı.</p>

  <p class="calibre3">Yüksek Bakan bütün Dünya tarafından tanınır ve Adetler konusunda en son karar mercii olarak kabul edilirdi. Altmış yaş yasasından sapmalarda o karar verir, törelerden uzaklaşanları o yargılar, besin dağıtımı ve üretim normlarını o denetlerdi. Yasak bölgelere girmeye kalkanlar da onun yargısına dahildi. Buna karşılık sekreteri kimse tarafından tanınmaz, hatta adı bile bilinmezdi. Elbette Eskiler ve Yüksek Bakan dışında...</p>

  <p class="calibre3">Yüksek Bakan sık sık halka hitap eder, yüce duyguların dile getirildiği ateşli nutuklar söylerdi. Uzun, sarı saçları vardı, zarif, soylu bir biçimde giyinirdi. Sekreteri, basık burnu ve buruşuk yüzüyle, uzun kelimeler yerine kısaları seçer, bazen homurdanmakla, bazen de susmakla yetinirdi.</p>

  <p class="calibre3">Görünüşte iktidarı elinde tutan Yüksek Bakandı, sekreteri de onun somutlaşmış biçimiydi.</p>

  <p class="calibre3">Yüksek Bakan aslında sinirli ve hareketliydi. Sekreteri ise soğuk ve kayıtsız.</p>

  <p class="calibre3">— Anlayamadığım, bana getirdiğiniz bütün bu raporlar arasındaki bağın ne olduğu... Rapor, hep rapor! (Yüksek Bakan, kolunu kaldırıp hayalî bir yığın rapora şiddetli bir darbe indirdi.) Bunları inceleyecek zamanım yok ki!</p>

  <p class="calibre3">— Elbette, diye heyecansız bir cevap verdi sekreteri. Beni bu iş için tuttunuz. Ben hepsini okuyup sindiriyor, size naklediyorum.</p>

  <p class="calibre3">— Pekâlâ benim iyi kalpli Balkis'im. Öyleyse çabuk olun, çünkü bunların hiçbiri önemli şeyler değil.</p>

  <p class="calibre3">— Önemli değil mi? Ekselans, uyanık olmazsanız, çabuk bıkarsınız bu işten. Hele şu raporların ne anlam taşıdığını bir görün, sonra önemli mi, değil mi bakarız. Önce yedi gün önce gelen ve Shekt'in asistanının gönderdiğini ele alalım. Beni iz üstüne yönelten bu oldu.</p>

  <p class="calibre3">— Ne izi?</p>

  <p class="calibre3">Balkis'in dudaklarında buruk bir gülümseme belirdi.</p>

  <p class="calibre3">— Ekselanslarına yıllardır olgunlaşan bazı tasarıları hatırlatmam mı gerek?</p>

  <p class="calibre3">— Hişt!</p>

  <p class="calibre3">Ciddiyetini unutan Yüksek Bakan, çevresini şöyle bir süzmekten kendini alamadı.</p>

  <p class="calibre3">— Bizi başarıya sinirlilik değil, güven ulaştıracak. Girişimimizin başarısının da Shekt'in amplifikatörü diye bildiğimiz oyuncak olduğunu bilmiyor değilsiniz. Bugüne dek bunu bizim bilgimiz altında ve hep belirli amaçlarda kullandı. Şimdi ise birden bize haber bile vermeden, meçhul bir kişiye uygulayarak, bu adamı akıllandırdı.</p>

  <p class="calibre3">— Basit bir sorun bu. Shekt'e karşı disiplin önlemleri alınır, zekâsı geliştirilen meçhul kişi de hapse atılır, olur biter.</p>

  <p class="calibre3">— Yo, hayır! İşi çok basite indiriyorsunuz Ekselans. Sorunun yanından geçip gidiyorsunuz. Önemli olan Shekt'in yaptığı değil, bunu niçin yaptığıdır. Şimdi daha önceki şu rastlantılarla, son rastlantıyı bir göz önüne getirin bakalım: Aynı gün Vali, Shekt'i ziyaret etti ve Shekt de içtenlikle ve sadıkane, bize ne konuştuklarını nakletti. Enniyus, amplifikatörün İmparatorluğun emrine verilmesini istiyordu, buna karşılık da bize ek bir yardım yapılacak ve imparator desteğini bizden esirgemeyecekti.</p>

  <p class="calibre3">— Hımmm...</p>

  <p class="calibre3">— Bu bağış, sizi ilgilendiriyor mu? Bizim girişimimizle kıyaslandığında, bu çözüm yolu size daha çekici geliyor, öyle mi? Beş yıl kadar önce, kıtlık sırasında bize yapılan yiyecek yardımı ve vaadlerini hatırlıyor musunuz? İmparatorluk nezdinde kredimiz olmadığından, yiyecekler bize verilmedi. Para yerine Dünya'da üretilmiş malları teklif ettiğimizde de, bunlara radyoaktivite bulaşmış olacağı gerekçesiyle, teklifimiz geri çevrildi. Söz verdikleri gibi karşılıksız yardım yapıldı mı? Hatta bir bağış önerisinde bulunuldu mu? Yüz bin kişi açlıktan öldü. Yabancı'nın verdiği sözlere asla inanmamak gerek. Ama sorun, bu da değil. Önemli olan, Shekt'in açık seçik ortaya koyduğu sadakati. Artık ondan kuşkulanmamıza imkân var mı? Hıyanet ettiği gün, suçlayabilir miydik onu? Ama bal gibi hıyanet etti işte!</p>

  <p class="calibre3">— Şu izinsiz kalkıştığı denemeye mi değinmek istiyorsun, Balkis?</p>

  <p class="calibre3">— Evet, ekselans. Kimdi tedavi ettiği kişi? Shekt'in asistanı sayesinde adamın fotoğraflarını ve ağ tabaka izlerini elde ettik. Ancak gezegen arşivlerinde bu kişinin hiçbir kaydına rastlayamadık. Sonuç: Adam Dünyalı değil, bir Yabancı. Ayrıca Shekt de bu durumu bilmiş olmalı, çünkü ağ tabaka kontrolü, bir kimlik kartının sahtesinin düzenlenmesini ya da başkasına verilmesini önler. Dolayısıyla Dr. Shekt bilerek bir Yabancı'nın zekâsını geliştirmiştir. Ama niçin? Bu sorunun yanıtı, çok basit olabilir. Shekt, bizim öne sürdüğümüz amaç için ideal bir araç değildir. Gençliğinde, sindirimcilik yanlısıydı. Hatta bir seferinde Washenn Konsey seçimlerinde, imparatorlukla uzlaşma programını destekleyerek aday olarak katılmıştı. Ancak kaybetti seçimi.</p>

  <p class="calibre3">— Bunu bilmiyordum, diye sözünü kesti Yüksek Bakan.</p>

  <p class="calibre3">— Seçimi kaybettiğini mi?</p>

  <p class="calibre3">— Hayır, aday olduğunu. Niçin bana haber verilmedi? Bugünkü mevkii göz önüne alınırsa, çok tehlikeli biri demektir.</p>

  <p class="calibre3">Balkis müşfik bir edayla gülümsedi.</p>

  <p class="calibre3">— Sinaptik amplifikatörü icat eden o; şimdilik bunu çalıştırmayı da yalnız kendisi biliyor. Onu daima izledik, bundan sonra da daha yakından izlemeye devam edeceğiz. Biz olayları incelemeyi sürdürelim. Demek Shekt, bir Yabancı'yı tedavi etti. Niçin? Bu makine neye yarar? Tek bir şeye: İnsanın zekâsını geliştirmeye. Yetenekleri daha önceden bu makine sayesinde doping görmüş araştırmacılarımızı yaya bırakmak için tek çıkar yol bu değil mi? Demek ki imparatorluk, en azından belirsiz şekilde bir şeyler tezgahlandığından kuşkulanıyor. Bu, küçük bir olay mı, Ekselans?</p>

  <p class="calibre3">Bakanın alnında ter birikmişti.</p>

  <p class="calibre3">— Gerçekten böyle mi düşünüyorsunuz?</p>

  <p class="calibre3">— Olaylar, ancak bir tek çözüm yolu olacak biçimde yerli yerine oturuyor. Shekt tarafından tedavi edilen yabancı, sıradan bir insandı, hatta görünüşte orta derece bir adamdı. Yine de bir hile bahis konusu olabilir, çünkü bu şişko ve kel ihtiyar, belki de imparatorluğun en usta casusudur. Evet, öyle. Böyle bir görev, başka kime verilebilirdi ki? Ama biz bu adamı tespit ettik. Laf aramızda, takma adı da Schwartz. Şimdi ikinci grup raporlara geçelim.</p>

  <p class="calibre3">Yüksek bakan, belgelere bir göz attı.</p>

  <p class="calibre3">— Bel Arvardan'la ilgili olanlara mı?</p>

  <p class="calibre3">— Evet, şu en yürekli ve şövalye ruhlu gözleri dönmüşlerin yuvası, kibirli Siriyus bölgesinden gelme ünlü arkeolog Dr. Bel Arvardan, diye onayladı Balkis. (Bu sözleri de, adeta tükürür gibi söylemişti.) Ama bırakalım bunları. Şöyle ki, o da Schwartz'ın tam aksi bir yaratık. Bu iki kişi arasında hemen hemen eksiksiz bir zıtlık var. Sıradan biri olmak bir yana, Arvardan ünlü bir kişi. Dünyaya gizli değil, tam aksine, büyük gürültüler kopartılarak geldi. Varlığını bize silik bir teknisyen değil, bizzat imparatorluğun Valisi duyurdu.</p>

  <p class="calibre3">— İkisi arasında bir ilişki mi olduğunu sanıyorsun, Balkis?</p>

  <p class="calibre3">— Olabilir, Ekselans. Belki de biri, dikkatimizi diğerinin üzerinden çekmemiz için kullanılıyor. Ya da, imparatorluk üst düzey yöneticilerinin üstün bir manevra yeteneğine uygun örnek iki kamuflaj yöntemi de olabilir. Schwartz'la ilgili her şey karanlıkta, ama ötekiyle ilgili olanlar adeta projektörle gözümüze tutuluyor. Her iki durumda da amaç, gözlerimizi görmez hale getirmek. Arvardan hakkında Enniyus bize ne demişti?</p>

  <p class="calibre3">Yüksek Bakan, düşünceli düşünceli burnunu kaşıdı.</p>

  <p class="calibre3">— İmparatorun yüksek himayelerinde arkeolojik araştırmalar yürüttüğünü ve bilimsel amaçlar için yasak bölgelere girmek istediğini. Ayrıca bu isteğin hiçbir zaman kutsalı çiğnemek amacına gelmediğini belirtmiş, isteği gürültüsüzce karşılayabilirsek, bunu imparatorluk Konseyi'ne duyurmayı amaçladığını eklemişti. İşte bunun gibi bir şeyler...</p>

  <p class="calibre3">— Öyleyse Arvardan'ı çok yakından izleyeceğiz. Ama hangi amaçla? Yasak bölgelere yasa dışı koşullar altında girmesin diye. İşimiz kiminle? Bir arkeolojik araştırma heyetinin başkanıyla. Ama bu keşif heyetinin ne personeli, ne araçları ne de gereçleri var. Normal olarak Everest'te kalacağı yerde, Dünya kazan bu kepçe dolaşan, işe Chica'ya gitmekle başlayan bir Yabancı ile. Bu garip ve ender olaydan dikkatimizi nasıl uzaklaştırıyorlar? Bizi aslında hiçbir önemi olmayan bir konuyla ilgilenmeye iterek.</p>

  <p class="calibre3">"Bu arada şu noktaya dikkat edin, Ekselans, bu Schwartz tam altı gün Nükleer Araştırma Enstitüsü'nde saklanıyor. Buradan kaçmayı beceriyor. Şaşılacak şey değil mi?</p>

  <p class="calibre3">Rastlantı bu ya, kapı açık kalmış. Yine rastlantı, koridorda hiçbir muhafız yokmuş. Ve hangi gün kaçıyor? Arvardan'ın Chica'ya geldiği gün. İşte yine garip bir rastlaşma.</p>

  <p class="calibre3">— Yani sizce...</p>

  <p class="calibre3">— Bence Schwartz, Yabancılar'ın Dünya'daki ajanlarıdır...</p>

  <p class="calibre3">Shekt, saflarımıza sızan hain sindirimcilerle bağlantıyı sağlamaktadır... Arvardan da İmparatorluğun özel elçisidir. Schwartz-Arvardan buluşmasının nasıl bir ustalıkla gerçekleştirildiğini hele bir düşünün. Sehwartz'ın çok iyi hesaplanmış bir sürenin sonunda kaçmasına göz yumuluyor. Bakıcısı: Yine bir rastlantı: Bizzat Shekt'in kızı. Hemen kaçağın peşine düşüyor. Mucize denecek kadar iyi hesaplanmış bu olayda bir aksama olsaydı, kız kaçağı hemen bulurdu. Sıradan bir hasta gibi gösterilirdi. Muhtemel tanıkların merakı da böylece tatmin edilirdi. Sonra yeniden Enstitüye getirilip, ikinci girişimine kadar burada tutulurdu. Aslında iki meraklı şoföre kaçağın bir hasta olduğu da söylendi. Ama kaderin cilvesi, tasarlanan plan, tertipçilerin aleyhine dönüştü.</p>

  <p class="calibre3">"Şimdi beni iyi izleyin: Schwartz ile Arvardan bir lokantada karşılaşıyorlar. Ama birbirlerini tanımıyorlarmış gibi davranıyorlar. Bu, o ana kadar her şeyin yolunda gittiğini anlamalarına yarayacak bir ön buluşmadır. Bundan sonra ikinci aşamaya geçeceklerdir. Emin olduğumuz bir şey var: Bizi küçümsemiyorlar, bununla övünebiliriz.</p>

  <p class="calibre3">"Sonra Schwartz ayrılıyor. Birkaç dakika sonra Arvardan da çıkıyor ve Shekt'in kızı ile buluşuyor. Her şey adeta saniyesi saniyesine hesaplanmış. Size daha önce sözünü ettiğim şoförlere oyun oynadıktan sonra, ikisi birlikte, Dunham mağazasına giriyorlar. Böylece üçlü, bir araya gelmiş oluyor. Bir süpermarketten daha iyi bir buluşma yeri olabilir mi? İnsan burada dağ başındaki bir ıssız mağaradan daha rahat edebilir. Burası, sizden şüphelenemeyecekleri kadar kalabalık ve izlenemeyeceğiniz kadar canlı bir yerdir. Buluş, ilginç. Çok ilginç. Düşmanımız, güçlü!</p>

  <p class="calibre3">Yüksek Bakan, koltuğunda kıpırdandı.</p>

  <p class="calibre3">— Çok güçlüyse, kazanacak demektir.</p>

  <p class="calibre3">— İmkânsız. Düşman, yenildi bile. Hem de bizim kusursuz Natter'imiz sayesinde.</p>

  <p class="calibre3">— Kimmiş, bu Natter?</p>

  <p class="calibre3">— Bundan sonra azami derecede yararlanmak için kullanmamız gerekecek olan ikinci sınıf bir ajan. Onun dün becerdiğinden daha iyisini, kimse başaramazdı. Sürekli görevi, Shekt'i göz hapsinde tutmaktı ve bunu Enstitü karşısında bir manav dükkânı işleterek yürütüyordu. Bir haftadır da, Schwartz olayının gelişmelerini izlemek göreviyle yükümlenmişti. Fotoğraflarından ve Enstitüye ilk getirilişinden tanıdığı adamın kaçtığı gün de, görevinin başındaydı yine. Fark edilmeden olan bitenlerin hepsini gördü ve dünkü olaylarla ilgili olarak verdiği raporunda bunların hepsi yazılı. Natter, inanılmaz bir önseziyle, bu kaçışın, Arvardan'la bir buluşma hazırlamak üzere kasten gerçekleştirildiğini düşündü. Kendi başına bu buluşmadan yararlanacak durumda olmadığından, engellemeyi akıl etti. Shekt'in kızının iki şoföre adamın hasta olduğunu söylemesi üzerine, kafadar taksiciler bunun radyasyon humması olmasından kuşkulandılar. O anda Natter'in dahiyane bir fikir çaktı kafasında: Buluşma süpermarkette gerçekleşince, hemen mahallî otoritelere, aynı yerde bir humma olayı görüldüğünü ihbar etti. Onlar da, Dünyaya şükürler olsun, hiç vakit kaybetmeden işbirliği yapma zekâsını gösterdiler.</p>

  <p class="calibre3">— Mağazanın derhal boşaltılması emri verilince, tertipçilerin güvendikleri dağlara kar yağmış oldu. Tanıklara görülmeden komplo kuracaklarını sandıkları yerde, birden cascavlak kaldıklarını anladılar, içerde bir onlar vardı artık ve kabak gibi görünüyorlardı. İşte o zaman Natter daha da cüretlendi. Yanlarına yaklaşıp, Schwartz'ı Enstitüye geri götürmeyi önerdi. Onlar da kabul ettiler. Başka ne yapabilirlerdi ki? Böylece Schwartz ile Arvardan arasında hiçbir haber teatisi yapılamadı.</p>

  <p class="calibre3">— Natter ise, Schwartz'ı tutuklamaktan titizlikle kaçındı, ikisi de henüz teşhis edildiklerini bilmiyordu ve bizi, kendilerinden de büyük bir ava götüreceklerdi.</p>

  <p class="calibre3">— Ama Natter bu kadarla da kalmadı. Garnizona haber verip, her türlü övgüye layık başarılı bir karar almak becerisini gösterdi. Böylece Arvardan, hiç beklemediği bir durumla karşı karşıya geliyordu. Ya Yabancı kimliğini açıklayıp, tamamen işe yaramaz bir hale gelecekti, çünkü görevi icabı kendisini bir Dünyalı olarak tanıtması gerekiyordu; ya da başına açılacak ve hiç de hoş olmayan dertleri göze alıp, kimliğini saklayacaktı. Neticede kahramanca bir seçim yaptı, hatta daha da gerçekçi görünmek için, bir İmparatorluk subayının kolunu kırmaktan da çekinmedi. Bunu ilerde hafifletici sebep olarak ele almak gerekir. Davranışı çok anlamlıydı. Niçin bu adam, bir Yabancı, Dünyalı bir kızın güzel gözlerinin hatırı için, nöronik cop darbelerine maruz kalmaya razı olsun? Saklamak istediği konu çok önemli olmasa, böyle bir şeye razı olur muydu hiç?</p>

  <p class="calibre3">Yüksek Bakan'ın iki yumruğu birden aynı anda masanın üzerine indi. Gözleri vahşi bir ışıkla aydınlanıyor, sıkıntısı, babacan yüzünü buruşturuyordu.</p>

  <p class="calibre3">— Böyle kopuk kopuk parçalardan örümcek ağını örer gibi bir bütün dokumak, çok güzel bir Balkis. Kutlarım sizi, inandırdınız beni de. Bundan daha mantığa uygun bir seçenek olamaz. Ama bu, hedefe yakın olduklarını belli ediyor. Hem de çok yakın. Bu sefer hata da işlemeyeceklerdir.</p>

  <p class="calibre3">Balkis omuzlarını silkti.</p>

  <p class="calibre3">— Pek sandığınız kadar yakın değiller. Öyle olsaydı, İmparatorluğun muhtemel yıkılma tehlikesine karşı, çoktan darbelerini indirirlerdi. Zaman da onların aleyhine çalışıyor. Harekete geçmeleri için, önce Schwartz ile Arvardan arasında bir buluşmanın gerçekleşmesi gerekirdi. Şimdi size olacakları da söyleyebilirim.</p>

  <p class="calibre3">— Konuşun!</p>

  <p class="calibre3">— Şimdi biz Schwartz'ı ortadan kaldıracak ve olayların sakinleşmesini sağlayacağız.</p>

  <p class="calibre3">— Nereye göndereceksiniz peki onu?</p>

  <p class="calibre3">— Bu konuda bir düşündüğümüz var. Schwartz'ı Enstitü'ye getiren adam, apaçık bir çiftçiydi. Shekt'in asistanı da, Natter de, bize eşkalini verdiler. Biz de Chica'nın yüz kilometre yarı çapı içindeki bütün çiftçilerin kimlik belgelerini denetledik. Natter, adamı teşhis etti. Arbin Maren adında biri bu. Ayrı olarak sorguya çekilen asistan da, onayladı o olduğunu. Üstü kapalı bir soruşturmaya kalkıştık. Anlaşılan bu Maren, altmış yaş yasasından kaçan kayınpederini saklıyor ve ona bakıyor.</p>

  <p class="calibre3">Yüksek Bakan, bir yumruk daha indirdi masaya.</p>

  <p class="calibre3">— Bu iş çok yapılmaya başlandı, Balkis. Yasaların</p>

  <p class="calibre3">uygulanmasını güçlendirmek gerek...</p>

  <p class="calibre3">— Şimdilik sorun bu değil, Ekselans. Önemli olan, bu çiftçi Adetler Yasası'nı çiğnediğine göre, bundan yararlanıp onu öttürmek.</p>

  <p class="calibre3">— Oh...</p>

  <p class="calibre3">— Shekt ve müttefiki Yabancılar'ın bu tür bir baskıya ihtiyaçları var. Yani Schwartz'ı tehlikesizce uzun bir süre Enstitü'de saklamaları gerekiyorsa... Değil mi? Muhtemelen garibanın teki olan bu adamcağız, olanca masumiyetiyle bu iş için biçilmiş kaftan. Böylece gözetim altına alınacak. Schwartz'ı hiç gözden ayırmayacağız. Ve yeni bir buluşma ayarlandığında, hazır olacağız. Şimdi anlayabildiniz mi?</p>

  <p class="calibre3">— Anlıyorum.</p>

  <p class="calibre3">— Dünyaya şükürler olsun! Şimdi müsaadenizi isteyeceğim. Elbette izin verirseniz, diye sinsice gülümseyerek ekledi Balkis.</p>

  <p class="calibre3">Bunu görmezlikten gelen Yüksek Bakan, eliyle çekilebileceğini işaret etti.</p>

  <p class="calibre6">* * *</p>

  <p class="calibre3">Mütevazi odasında sekreter şimdi yalnızdı. Düşüncelerine hakim olmasına gerek yoktu yalnızken.</p>

  <p class="calibre3">Ve düşüncelerinde aslında ne Dr. Shekt, ne Schwartz, ne Arvardan, hatta ne de Yüksek Bakan'a yer vardı.</p>

  <p class="calibre3">Hayır, o bir dünyayı; Trantor'u, onun gezegen çapındaki metropolünü düşünüyordu ve buranın bütün Galaktika'yı yöneteceğini aklından geçiriyordu. Aslında hiç görmediği görkemli sütunlarıyla sarayını gözlerinin önüne getiriyordu. Hiçbir dünyalı bunları hiçbir zaman görmemişti. Güneşten güneşe uzanan güçlü görünmez telleri, bunların kordon halinde sarılışını, kordonların meydana getirdiği kabloları, bunların da bir merkeze varışını ve oradaki soyutlamayı, imparatoru düşünüyordu: Eninde sonunda bir insandı o da!</p>

  <p class="calibre3">Aklı-gücü sabit bir biçimde bu düşünceye bağlanıyordu iktidar düşüncesine. Bir ölümlü canlıya tanrısal bir ruh yapısı veren tek düşünceye. Bu canlı ancak bir insan olabilirdi.</p>

  <p class="calibre3">Ancak bir insan! Kendisi gibi!</p>

  <p class="calibre3">Becerebilecekti...</p>
</body>
</html>
