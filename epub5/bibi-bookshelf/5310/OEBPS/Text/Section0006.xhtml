<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Beşinci Bölüm</b></span></h1>

  <h2 class="calibre6" id="sigil_toc_id_5"><b class="calibre4">GÖNÜLSÜZ GÖNÜLLÜ</b></h2>

  <p class="calibre3">Dr. SHEKT yalnız kalır kalmaz hemen zile bastı. Beyaz, parıltılı bir gömlek giymiş, uzun, kahverengi saçlarını başının arkasında toplamış genç bir teknisyen, telaşla içeri girdi.</p>

  <p class="calibre3">— Pola size haber verdi mi?</p>

  <p class="calibre3">— Evet, doktor Shekt. Ekrandan adamı gözledim. Eminim, doğru bir gönüllü. Genellikle bize gönderdikleri gibi biri değil...</p>

  <p class="calibre3">— Sizce, Konsey'e haber vermem gerek mi?</p>

  <p class="calibre3">— Size ne diyeceğimi bilemiyorum doğrusu. Konsey, sıradan bir bağlantıya kötü gözle bakabilir. Biliyorsunuz, bütün dalgalar kaydedilebiliyor. Geri göndersem mi yoksa? diye birden önerdi teknisyen. Otuz yaşından genç adamlara ihtiyacımız var derim, olur. Çünkü rahat otuz beşin üstünde.</p>

  <p class="calibre3">— Hayır, hayır... Hele bir göreyim.</p>

  <p class="calibre3">Shekt'in aklı donmuş bir girdaptı sanki. Şu ana kadar harekâtı tam bir ustalıkla yürütmüştü. Aldatıcı bir açık sözlülük izlenimi uyandıracak kadar haber sızdırmışlardı. Ve işte şimdi gerçek bir gönüllü başvuruyordu. Hem de Enniyus'un ziyaretinden hemen sonra! Acaba arada bir ilişki var mıydı? Shekt de kireçlenmiş şu gezegende dev ve karanlık bazı güçlerin kıpırdanmaya başladıkları konusunda çok belirsiz bilgilere sahipti. Ama yine de kendisini onların elinde hissedecek kadar yeterliydi bildikleri. Her halde, Eskiler'in sandıklarından çok şey biliyordu.</p>

  <p class="calibre3">Ama hayatı iki yönden de tahdit altında olduğuna göre, ne yapabilirdi?</p>

  <p class="calibre3">On dakika sonra önünde, ayakta duran ve kollarını kavuşturmuş çiftçiyi kaçamak bakışlarla inceliyordu. Mutlaka kırk yaşından küçüktü, ama acımasız köylü hayatı, insanları çabuk yıpratıyor olmalıydı. Yanakları al aldı. Saç köklerinde ve şakaklarında ter damlacıkları vardı.</p>

  <p class="calibre3">— Galiba adınızı vermeyi reddetmişsiniz dostum, dedi tatlı bir sesle Shekt.</p>

  <p class="calibre3">Arbin keçi gibi inatçıydı.</p>

  <p class="calibre3">— Bana gönüllülere soru sorulmayacak demişlerdi, cevabıyla yetindi.</p>

  <p class="calibre3">— Hımmm... Peki, söyleyecek bir şeyiniz yok mu? Yoksa hemen tedaviye alınmak ister misiniz?</p>

  <p class="calibre3">— Ben mi? Hoppala! diye heyecanla bağırdı Arbin. Gönüllü olan ben değilim ki. Sizi böyle inanmaya yöneltecek hiçbir şey söylemedim ben.</p>

  <p class="calibre3">— Ya? Peki, gönüllü bir başkası mı?</p>

  <p class="calibre3">— Canım, ben ne diye yani...</p>

  <p class="calibre3">— Anladım. Peki... Bu öteki gönüllü sizinle beraber mi?</p>

  <p class="calibre3">— Öyle sayılır, diye çekinerek cevap verdi Arbin.</p>

  <p class="calibre3">— Mükemmel! Yalnız, istediğinizin ne olduğunu bana açık seçik söylemelisiniz. Söyleyecekleriniz tamamen sır olarak kalacak. Anlaştık mı?</p>

  <p class="calibre3">Köylü kaçamak bir saygınlıkla çenesini eğdi.</p>

  <p class="calibre3">— Sağ olun. Anlatayım efendim. Çiftlikte biri var... Bir, şey... Uzak bir akraba. Bize yardım elini uzatıyor, anlıyorsunuz ya. (Arbin tükrüğünü zor yuttu, Shekt de ciddi ciddi başını salladı.) Çok iyi niyetli, çok da iyi işçidir... Bir oğlu vardı, tamam mı? Ama öldü... Karımla benim de bir yardımcıya ihtiyacımız var, tamam mı? Eşimin sağlığı iyi değil... Akrabanın yardımı olmadan bu işin altından kalkamayız...</p>

  <p class="calibre3">Arbin, anlattığı masalın inanılacak yönü olmadığı hissine kapılmıştı. Fakat büyük bilgin başını salladı.</p>

  <p class="calibre3">— Yani bu uzak akrabanızı mı denemeye almamızı istiyorsunuz?</p>

  <p class="calibre3">— Tamam, öyle. Bunu demek istedim işte. Zamanınızı aldımsa, özür dilerim. Zavallı çocuk, anlıyorsunuz ya, aklı pek başında değildir. (Arbin. bundan sonra ağzına geleni söyledi.) Yo, hasta değil, aksine... Yalnız... Biraz geri zekâlı. Konuşamıyor, anlıyor musunuz?</p>

  <p class="calibre3">— Konuşmayı bilmiyor mu? diye hayretle sordu Shekt.</p>

  <p class="calibre3">— Yo, biliyor da... Ama sevmiyor konuşmayı, iyi konuşamıyor.</p>

  <p class="calibre3">— Siz de amplifikatörün onun zekâsını düzeltmesini istiyorsunuz, öyle mi? diye sordu bilgin.</p>

  <p class="calibre3">Arbin, yavaşça başını salladı:</p>

  <p class="calibre3">— Biraz daha aklı başında olsaydı, karımın yapamayacağı işleri becerirdi, değil mi?</p>

  <p class="calibre3">— Ama ölüm tehlikesiyle burun buruna olduğunu bilmeniz gerekir.</p>

  <p class="calibre3">Arbin, dalgın dalgın adamın yüzüne baktı. Parmakları öfkeyle kasıldı.</p>

  <p class="calibre3">— Bana onun onayı gerek, diye ekledi Shekt.</p>

  <p class="calibre3">— Anlamaz ki, diye inatla ısrar etti çiftçi. Ama sizin anlamanız gerekir; siz yaşamın ne çetin bir şey olduğunu anlayabilirsiniz. Adamcağız giderek yaşlanıyor. Daha altmış yaş sorunu yok şimdilik, ama gelecek nüfus sayımında onu geri zekâlı diye kabul edebilirler ve elimizden alırlarsa? Onu yitirmek istemiyoruz. Bu yüzden geldim buraya. Olayın gizli kalmasını istiyorum, çünkü... Çünkü... (Böyle derken, Arbin bakışlarını kaçırdı.) Çünkü bu iş Eskiler'in hoşuna gitmeyebilir. Ama biliyorsunuz, hayat çok acımasız beyciğim... Üstelik size de yararı dokunabilir. Gönüllü aramıyor muydunuz?</p>

  <p class="calibre3">— Evet. Nerede akrabanız?</p>

  <p class="calibre3">Arbin, sonuna kadar oyunu oynamaya karar verdi.</p>

  <p class="calibre3">— Dışarda... Arabamda... Kimse görmediyse elbette.</p>

  <p class="calibre3">— Her şeyin yolunda gitmesini dileyelim. Şimdi gidip arabanızı alacağız ve yer altı garajına çekeceğiz. Yardımcılarımın dışında akrabanızın burada olduğunu kimselerin bilmemesi için bir şeyler ayarlayacağız. Yönetimle</p>

  <p class="calibre3">başınızın derde girmeyeceğine dair size garanti verebilirim.</p>

  <p class="calibre3">Arbin'i dostça omuzundan tuttu, çiftçi ister istemez gülümsedi. Boynuna sarılan ilmiğin biraz daha sıkıldığını sandı.</p>

  <p class="calibre3">Shekt, yatağa uzanmış yatan saçsız ve hafif göbekli adamı seyretti. Hasta, bilinçsiz yatıyordu. Derin ve düzenli soluyordu. Konuşmalarından hiçbir şey anlaşılamamıştı. Kendisine söylenenleri de kavrayamamıştı. Yine de üzerinde hiçbir akıl hastalığı belirtisi yoktu. Yaşlı biri için refleksleri de normaldi.</p>

  <p class="calibre3">İhtiyar ha? Hımmm!</p>

  <p class="calibre3">Fizikçi sabit bakışlarını üzerine diken Arbin'e döndü.</p>

  <p class="calibre3">— Kemiklerinin bir tahlilini yapalım mı dersiniz?</p>

  <p class="calibre3">— Hayır! diye bağırdı heyecanla çiftçi. Sonra alçak sesle ekledi: Kimliğini belirleyecek bir şey yapılmasını istemiyorum.</p>

  <p class="calibre3">— Ama bize yardımcı olabilirdi bu. Yaşını bilseydik, tehlike azalırdı.</p>

  <p class="calibre3">— Elli yaşında.</p>

  <p class="calibre3">Shekt omuzlarını silkti. Hiç önemi yoktu. Yine uyuyan adamın üzerine eğildi. Kendisini içeri aldıklarında, adamcağız içine kapanmış, kayıtsız gibiydi ya da öyle görünüyordu. Verilen hipnoz hapları bile üzerinde bir kuşku yaratmamıştı. Haplar uzatıldığında şöyle bir gülümsemiş, sonra da yutmuştu.</p>

  <p class="calibre3">Teknisyen, sinaptik amplifikatörü meydana getiren karışık aygıtlardan sonuncusunu da iterek içeri aldı. Düğmelerden birine basınca, ameliyathanenin pencereleri şeffaflığını yitirdi. Şimdi içerde kalan tek ışık kaynağı, soğuk ve göz kamaştırıcı bir biçimde parlayan ampuldü. Yüzlerce kilovat diyamanyetik alan onu hem masanın beş santimetre üstünde tutuyor, hem de ışığın doğru üzerine yönelmesini sağlıyordu. Köşede bir gölgede oturan Arbin, olup bitenlerden hiçbir şey arılamıyordu, ama sadece varlığıyla acımasız girişimlerde bulunulmasını önleyeceğini sanıyordu.</p>

  <p class="calibre3">Fizikçiler ise ona aldırmıyorlardı bile. Adamın başına elektrodlar yerleştirildi. Bu da bir hayli zaman aldı. Ullster tekniğiyle kafatasının dokusal yapısı özenle incelenecekti. Derken Shekt, neşesiz bir biçimde gülümsedi. Bulgular kesin olmamakla birlikte, adamın söylendiği gibi elli değil, daha yukarı yaşta olduğu apaçık belliydi.</p>

  <p class="calibre3">Ancak bilginin yüzündeki gülümseme silinmekte gecikmedi. Alnı kırıştı. Kafatası çatlaklarının garip bir tarafı vardı... Eşi görülmemiş şeylerdi...</p>

  <p class="calibre3">Neredeyse, bu kafatasının ilkel bir yaratığa, atalarından birine ait olduğuna yemin edecekti. Ama unutmamalıydı ki geri zekâlı biriyle ilgileniyordu. Neden olmasın?</p>

  <p class="calibre3">Birden, hayretle bağırdı:</p>

  <p class="calibre3">— Vay canına! Hiç dikkat etmemiştim. Bu adamın suratında kıllar var. (Arbin'e döndü.) Bu hep böyle sakallı mıydı?</p>

  <p class="calibre3">— Sakallı mı?</p>

  <p class="calibre3">— Evet, çenesinde kıllar var mıydı yani? Yaklaşın... Görmüyor musunuz?</p>

  <p class="calibre3">— Evet, görüyorum efendim.</p>

  <p class="calibre3">Çiftçi elden geldiğince hızlı düşündü. Sabah o da farketmişti bunu, ama sonra unutmuştu.</p>

  <p class="calibre3">— Sanırım böyle dünyaya gelmişti, dedi ihtiyatla.</p>

  <p class="calibre3">— Alın şu kılları! Kaba bir hayvana benzemesini istemezsiniz, değil mi?</p>

  <p class="calibre3">— Hayır efendim.</p>

  <p class="calibre3">Elleri eldivenli bir teknisyen tarafından sürülen traş kremi, sakalların hakkından çabuk geldi.</p>

  <p class="calibre3">— Göğsünde de kıllar var, Dr. Shekt, dedi operatörlerden biri.</p>

  <p class="calibre3">— Yok yahu? Gösterin bakayım... Ama bu insan değil, bir şebek canım! Olsun... Gömleğinin altında nasıl olsa görünmez. Koyun elektrodlan. Şuraya yerleştirin. Sonra şuraya. Bir de şuraya.</p>

  <p class="calibre3">Kıl kadar ince bir düzine platin tel, adama bağlandı. Sondalar saçların arasından geçtikten sonra kafatasının birleşme yerlerinden nörondan nörona geçen mikro-akım yankılarını dinlemeye yarıyordu. Operatörler büyük bir dikkatle zaptettikleri elektrik dalgalanmalarını kaydeden, bir kımıldanıp, bir duran ampermetreleri izliyorlardı. Mini mini uçlar, milimetrik bobinler üzerinde uzayıp giden çizgiler çiziyordu.</p>

  <p class="calibre3">Sonunda bu grafik çizgiler mat plakalar üzerine yerleştirildi ve operatörler alçak sesle aralarında yorumlarda bulunarak sonucu okumaya başladılar: "...Beşinci noktaların genişliğine dikkat edin... tahlil etmeye değer... hemen göze batıyor..."</p>

  <p class="calibre3">Bundan sonra makinenin hazırlanmasına geçildi. Bitmek bilmedi bu iş. Teknisyenler kolları çeviriyor, ayarlamaları yapıyor, bir yandan da göstergeçleri izliyorlardı. Sayısız kere ölçme aletleri kontrol edildi, doğrulamalar yapıldı.</p>

  <p class="calibre3">En sonunda Shekt gülümseyerek Arbin'e döndü:</p>

  <p class="calibre3">— Biraz sonra bitecek.</p>

  <p class="calibre3">Koca makine uyuyan adamın üzerine doğru ilerledi. Bu haliyle aç ve ağır hareketli bir canavara benziyordu. Şimdi hastanın ayak ve kol bileklerinden aşağı dört kablo sarkıyordu. Mat kara renkte, galvanizli kauçuğa benzer bir tür yastık ensesinin altına kaydırıldı. Omuzlarındaki kelepçeler, onu sıkı sıkı yattığı yere yapıştırmıştı. Elektrodlar birbirlerinden ayrıldı, başının iki yanına yerleştirildi. Her birinin ucu, şakağına yönelikti. Suratı sarıydı.</p>

  <p class="calibre3">Shekt bakışlarını bir an bile kronometreden ayırmıyordu. Eli, bir düğmenin üzerindeydi. Birden düğmeye bastı. Görünen hiçbir şey olmadı, insana saatler kadar uzun gelen üç dakikadan sonra, Shekt parmağını düğmeden çekti.</p>

  <p class="calibre3">Yardımcısı derhal Schwartz'ın üzerine eğildi, sonra hemen doğrulup, heyecanla seslendi:</p>

  <p class="calibre3">— Hayatta, yaşıyor!</p>

  <p class="calibre3">Ama her şey bitmemişti daha. Teknisyenler daha uzun saatler boyunca bir kitaplık dolduracak kadar çok veri topladılar. Hastaya bir iğne yapıp, göz kapaklarının hafifçe</p>

  <p class="calibre3">titremesini sağladıkları sırada, saat gece yarısını geçmişti.</p>

  <p class="calibre3">Shekt geri çekildi. Yorgun, ama mutluydu.</p>

  <p class="calibre3">— Her şey yolunda, diyerek elinin tersiyle alnını sildi. (Arbin'e dönüp, kararlı bir sesle ekledi:) Yalnız birkaç gün burada kalması gerekiyor.</p>

  <p class="calibre3">Birden çiftçinin bakışlarında sıkıntı ve korku hisleri belirdi.</p>

  <p class="calibre3">— Ama... Şey...</p>

  <p class="calibre3">— Bize kesin kes güvenebilirsiniz. Akrabanızın başına can sıkıcı hiçbir şey gelmeyecektir, aksi halde başımı koyuyorum ortaya. Zaten başımı koymuşum bu işe ben. Onu bize emanet edin. Mesai arkadaşlarımdan başka hiç kimse kendisini görmeyecektir. Kendisini şimdi alıp götürürseniz, başına çok kötü şeyler gelebilir. Bir de ölecek olursa, varlığını Eskiler'e açıklamanız gerekir.</p>

  <p class="calibre3">Bu son uyarı, Arbin'i pes ettirmeye yetti:</p>

  <p class="calibre3">— Peki, onu ne zaman gelip alacağımı nasıl öğreneceğim? diye sordu. Size adımı vermek istemiyorum da.</p>

  <p class="calibre3">— Ben de adınızı sormuyorum, diye cevap verdi Shekt. Bir hafta sonra aynı gün, akşam saat tam onda yine gelin buraya. Sizi arabanızı bıraktığımız garajın önünde ben bekleyeceğim. Bana güvenebilirsiniz dostum: Korkulacak hiçbir şey yok.</p>

  <p class="calibre6">* * *</p>

  <p class="calibre3">Arbin, Chica'dan ayrıldığında, gece olmuş, hava kararmıştı. Yabancı adamın gelip kapısını çalmasının üzerinden yirmi dört saat geçmişti ve bu sırada adetler'i bir kere daha çiğnemişti. Bir yerine, iki suç... Acaba bundan böyle kendisini hiç güven içinde hissedebilecek miydi?</p>

  <p class="calibre3">Şimdi aracıyla ıssız yolda geri dönüyordu, ama arada sırada kaçamak bir bakışla arkasını süzmekten kendisini alamıyordu. Acaba çiftliğe kadar izlenecek miydi? Yoksa bütün dünyalıların bir fişinin bulunduğu ve altmış yaş yasasının uygulanmasında titizlikle kullanılan istatistikler, birer birer inceleniyor muydu?</p>

  <p class="calibre3">Bütün dünyalılar, er geç, bu görevlerini yerine getirmek zorundaydılar. Daha o ölüm saatine varması için önünde çeyrek yüzyıl vardı, ama Grew yüzünden her an cezalandırılabilirdi. Şimdi bir de yabancı eklenmişti ona.</p>

  <p class="calibre3">Peki, bir daha Chica'ya adımını atmasa ne olurdu?</p>

  <p class="calibre3">Hayır! Loa ile birlikte, üç kişi yerine iki kişi çalışıp, asla beklenen üretimi sağlayamazlardı. Üretmek zorunda oldukları miktara erişemeyince de ilk suçları, yani Grew ortaya çıkacaktı. Dişli bir çark gibiydi bu: Gelenekler'e karşı insan bir suç işlemeye başlayınca, arkası çorap söküğü gibi gelirdi.</p>

  <p class="calibre3">Arbin, tehlikesi ne olursa olsun Chica'ya geri döneceğini biliyordu.</p>

  <p class="calibre3">Shekt istirahate çekildiğinde vakit gece yarısını çoktan geçmişti ve ancak Ola'nın ısrarıyla buna razı olmuştu. Yastığı, bir tür ince boğazlama aletine benziyor, çarşafları buruşup düğüm düğüm oluyordu. Bu da sinirlerini laçka ediyordu. Şehir karanlığa gömülmüştü, ancak ufukta, gölün öbür yakasında, belli-belirsiz, mavimtrak bir aydınlık fark ediliyordu: Pek ender bazı yerler dışında, Dünya'nın başında sallanan ölümün ışığıydı bu.</p>

  <p class="calibre3">Bu hareketli günün olayları, fizik bilgininin beyninde karmakarışık dönüp duruyordu. Çiftçiyi geri dönmeye razı ettikten sonra yaptığı ilk iş, Başkanlık sarayına tele video ile telefon etmek olmuştu. Enniyus herhalde aramasını bekliyor olmalıydı ki, aracın çağrısına hemen kendisi cevap vermişti. Yine kurşunla takviyeli giysileri içindeydi.</p>

  <p class="calibre3">— İyi akşamlar, Shekt. Tecrübeniz tamamlandı mı?</p>

  <p class="calibre3">— Evet, gönüllümün de işi tamam. Ya da aşağı yukarı tamam. Zavallı adam.</p>

  <p class="calibre3">Enniyus'un aklı hiç başında değildi.</p>

  <p class="calibre3">— Kalmamakta çok haklıymışım. Siz bilginler ve katiller arasında bence hiçbir fark yok!</p>

  <p class="calibre3">— Henüz ölmedi daha, sayın Vali. Hatta onu kurtarmamız da mümkün. Ama...</p>

  <p class="calibre3">Vali omuzunu silkti.</p>

  <p class="calibre3">— Ben sizin yerinizde olsam, farelerle yetinirdim, Shekt. Ama sizi hiç normal halde görmüyorum, dostum. Belki ben böyle olaylar karşısında nasırlaşmış değilim, ama sizin öyle olmanız gerekir.</p>

  <p class="calibre3">— Yaşlanıyorum Enniyus efendimiz, demekle yetindi bilgin.</p>

  <p class="calibre3">— Dünya'da vakit geçirmek için tehlikeli bir yol seçmişsiniz üstat, dedi kuru bir sesle Enniyus. Haydi, gidip yatın artık, Shekt.</p>

  <p class="calibre3">Şimdi ise Shekt pencerenin önüne dikilmiş, çöken bir dünyanın üzerinde yükselen karanlık şehri seyrediyordu.</p>

  <p class="calibre3">Sinaptik amplifikatör denemeleri iki yıldan beri yürütülmekteydi ve bu yüzden de Eskiler Derneği'nin kölesi, oyuncağı olmuştu.</p>

  <p class="calibre3">Her şeyi hazır yedi-sekiz tebliği vardı ve eğer bunlar "Nörofizyoloji Dergisi"nde yayınlansaydı, adı bütün Galaktika'da şöhret olabilirdi. Ama hepsi masasının üzerinde küfleniyordu. Bunun üzerine şu meşhur ve bilerek abartılmış yazısı çıkmıştı "Fizik Dergisi" nde. İşte "Kardeşlik" in yolları buydu. Bir yarım gerçeği, yalana tercih etmek.</p>

  <p class="calibre3">Yine de Enniyus, istihbarat toplamaya gelmişti. Niçin?</p>

  <p class="calibre3">Acaba bu girişim, Shekt'in öğrendiği bazı şeylerle bağlantılı mıydı? İmparatorluk da kendisi gibi bazı şüpheler mi besliyordu?</p>

  <p class="calibre3">İki yüzyıl içinde Dünya üç kez ayaklanmaya kalkışmıştı. Üç seferinde de geçmişteki sözde bir büyüklük adına isyan çıkmış, imparatorluğun garnizonlarına saldırılmıştı. Üç seferinde de ayaklanmalar tam zamanında bastırılmıştı ve imparatorluk gerçekten aydın bir krallık rejimi olmasaydı, Galaktika'ya derin bir siyaset anlayışının erdemleri egemen olmasaydı, Dünya rahatça insanların yaşadığı gezegenler listesinden silinebilirdi.</p>

  <p class="calibre3">Ama kim bilir, belki şimdi işler başka türlü gelişebilirdi. Mümkün müydü bu? Can çekişen birinin dörtte üçü tutarsız sözlerine ne derece güvenilebilirdi?</p>

  <p class="calibre3">Neye yarayacaktı? Nasıl olursa olsun, hiçbir şey yapmaya cüret edemeyecekti ki. Beklemekten başka bir şey yapamazdı. Giderek yaşlanıyordu ve Enniyus'un dediği gibi, bu Dünya için tehlikeli olabilecek bir vakit öldürme aracıydı. Altmış yaşma merdiven dayamıştı. Altmış yaş yasasından sapmalar ise, pek ender bir şeydi. Kaçış yoktu bundan.</p>

  <p class="calibre3">İşte şu lanetli çamur topağından farksız Dünya'da bile, Enniyus yaşamak istiyordu.</p>

  <p class="calibre3">Bilgin en sonunda yattı ve uykuya dalmadan önce, kendi kendine Eskiler'in Enniyus'la video aracılığıyla yaptığı konuşmayı kaydedip kaydetmediklerini sordu. Kardeşlik örgütünün başka istihbarat kaynakları da olduğunu henüz bilmiyordu ki.</p>

  <p class="calibre6">* * *</p>

  <p class="calibre3">Shekt'in yardımcısı, ancak sabah, bilgin hakkında kesin bir karara varabildi.</p>

  <p class="calibre3">Asistanı, hocasına hayrandı, ama resmen izin alınmamış gizli bir gönüllüye sinaptik uygulama yapılmasına Kardeşliksin göz yummayacağını, bunun Adet statüsünü açıkça çiğnemek olacağını çok iyi biliyordu. Statüye karşı çıkmak ise, ağır bir suçtu.</p>

  <p class="calibre3">"Hem bu adam kim?" diye sorarak bir mantık kuruyordu kendisine. Sinaptik amplifikatörün İmparatorluk hesabına çalışan casuslar tarafından sırrının çalınmaması için açılan kampanyada gönüllülerin başvurmalarını körüklemeden, oldukça iyimser bilgiler zaten sızdırılmıştı. Eskiler Derneği ona insanları gönderiyordu ve bu kadarı da yeterliydi.</p>

  <p class="calibre3">Peki, öyleyse bu adamı kim göndermişti? Kardeşlik örgütü mü? Shekt'in güvenlerine layık olup olmadığını anlamak için gizlice bunu mu yapmışlardı acaba?</p>

  <p class="calibre3">Yoksa Shekt bir hain miydi? Biraz önce, ancak yabancıların radyasyondan etkilenmekten korkarak giydikleri ağır giysiler içinde biriyle baş başa görüşmüştü.</p>

  <p class="calibre3">İki halde de, mahvına doğru koşmak tehlikesiyle karşı karşıyaydı. Teknisyen kendi kendine şunu soruyordu: "Peki, ben niçin onun düşüşünün peşinden yuvarlanayım?" Kendisi gençti, önünde yaşayacağı kırk yıl vardı. Ne diye altmış yaş sınırını yaklaştıracaktı?</p>

  <p class="calibre3">Ayrıca belki de kendi yükselmesine yardımcı olacaktı davranışı... Shekt o kadar yaşlıydı ki, gelecek nüfus sayımını atlatamayacaktı kuşkusuz. Demek kendisine büyük bir zarar da vermiş sayılmazdı yani. Hatta hiçbir zarar vermeyecekti ustasına.</p>

  <p class="calibre3">Teknisyen, kararını vermişti. Elini kaldırıp, Dünya Yüksek Bakanlığının özel hattıyla bağlantısını sağlayacak alete uzattı. Bu makam, İmparator ve Genel Vali adına, bütün Dünyalıların yaşamları üzerinde söz sahibiydi.</p>

  <p class="calibre6">* * *</p>

  <p class="calibre3">Schwartz'ın kafatasını dolduran sisli izlenimler ancak günün sonuna doğru çektiği acının uyuşukluğunu aşıp şekillendi. Yolculuklarını, göl önünde sıralanmış alçak yapıları, aracın içindeki uzun bekleyişi hatırladı.</p>

  <p class="calibre3">Peki, ya sonra? Sonra ne olmuştu? Uyuşuk düşüncelerini eşelemeyi denedi... Evet! Kendisini almaya gelmişlerdi. Çeşitli aletler ve kadranlarla dolu bir salon... Ve iki bap uzatmışlardı, o da kıvançla yutmuştu bunları. Nesi vardı ki kaybedecek? Zehirlenme, kurtuluştu kendisi için.</p>

  <p class="calibre3">Sonra... Her şey silinmişti.</p>

  <p class="calibre3">Dikkat! Bilincinde şimşekler çakıyordu... Üzerine eğilen insanlar... Derken birden bir stetoskopun göğsüne soğuk temasını anımsayıverdi... Bir genç kız, kendisine yiyecek uzatıyordu...</p>

  <p class="calibre3">Öyleyse, bir ameliyat geçirmişti! Paniğe kapılıp, üzerindeki örtüleri itti, ayağa fırladı.</p>

  <p class="calibre3">Bir genç kız koştu, omuzlarından iterek kendisini yeniden yatmaya zorladı. Tatlı bir sesle bir şeyler söyledi, ama anlamıyordu dediklerini. Direnmeyi denedi, ama boşuna. Gücü yoktu.</p>

  <p class="calibre3">Schwartz, ellerini yüzüne yaklaştırdı. Normale benziyordu her şey. Bacağını kımıldatınca, örtülerin hışırtısını duydu. Demek bir uzvunu kesmemişlerdi.</p>

  <p class="calibre3">— Beni anlıyor musunuz? diye umutsuzca sordu genç kıza. Neredeyim acaba, biliyor musunuz?</p>

  <p class="calibre3">Kendi sesini bile zor tanımıştı.</p>

  <p class="calibre3">Kız gülümsedi ve tekdüze, akıcı bir sesle uzun bir nutuk çekmeye başladı. Adam homurdandı. Bütün bunlardan sonra, yaşlı bir bey girdi içeriye kendisine hapları veren adam. Kızla bir şeyler görüştü, bir süre sonra kız dönüp, parmağını dudaklarına götürdü, bu mimiğini, bir takım çağrı işaretleri izledi.</p>

  <p class="calibre3">— Ne? diye sordu Schwartz.</p>

  <p class="calibre3">Kız heyecanla başını salladı, Schwartz bütün kızgınlığına rağmen, birden onun yüzüne bakmaktan bir zevk duydu.</p>

  <p class="calibre3">— Konuşmamı mı istiyorsunuz?</p>

  <p class="calibre3">Adam yatağının kenarına oturup, ağzını açmasını işaret etti.</p>

  <p class="calibre3">— Aaahh dedi.</p>

  <p class="calibre3">— Aaahh diye tekrarladı Schwartz. Bu sırada adam göğsüne masaj yapıyordu. Göğsündeki baskının kalktığını hissedince, seslendi: Ne oluyor size kuzum? Konuşmayı bilmem, sizi şaşırtıyor mu? Siz beni ne zannediyorsunuz?</p>

  <p class="calibre6">* * *</p>

  <p class="calibre3">Günler gelip geçtikçe, Schwartz bazı şeyler keşfetti. Adam, Dr. Shekt'ti. Yolu üzerinde bez bebekle karşılaştığı günden bu yana adıyla tanıdığı ilk insan, o oluyordu. Genç kız, Pola da, onun kızıydı.</p>

  <p class="calibre3">Schwartz bu arada tıraş olmaya hiç gerek kalmadığını fark etti. Sakalları bitmiyordu ki. Bu onu dehşete düşürdü. Acaba hiç sakalı olmuş muydu?</p>

  <p class="calibre3">Büyük bir hızla gücüne kavuşuyordu. Şimdi giyinmesine ve yürümesine de izin veriyorlardı. Yiyecek olarak çorbadan başka şeyler de verilmeye başlanmıştı.</p>

  <p class="calibre3">Yoksa hafıza kaybına uğramıştı da, bunun tedavisi mi yapılıyordu? Şu yaşadığı dünya, normal bir dünya mıydı? Ya da hatırlamak istedikleri belleğini yitirmiş bir beynin uydurmaları mıydı?</p>

  <p class="calibre3">Koridorda birkaç adım atması için bile odadan dışarı çıkmasına izin vermiyorlardı. Yoksa bu tutuklu olduğu anlamına mı geliyordu? Acaba bir suç mu işlemişti?</p>

  <p class="calibre3">Bir insan tek başına kalmış aklının uçsuz bucaksız koridorlarında, hiç kimse kendisine erişemezken, kendisini kurtaramazken, başı boş dolaşırsa, korkunç bir kaybolmuştuk duygusuna kapılır. Anıları karmakarışık olmuş bir insandan daha aciz bir yaratık düşünülemez.</p>

  <p class="calibre3">Pola kendisine kelimeler öğretiyor, Schwartz ise bunları kolayca anlayıp aklında tutabilmesine hiç mi hiç şaşırmıyordu. Eskiden hafızası kendisine çok sadıktı. Hiç olmazsa bu anısı doğruydu işte, iki günün sonunda, basit cümleleri sökebildi. Üçüncü günü, meramını anlatmayı başardı.</p>

  <p class="calibre3">Ama işte o üçüncü gün, hayret verici bir olay cereyan etti. Shekt, kendisine problemler çözdürerek, rakamları öğretiyordu. Yanında bir kronometre vardı ve küçük bir uç, ne kadar zamanda cevap verdiğini kaydediyordu. Birden, Schwartz'a "logaritma"nın ne olduğunu anlattıktan sonra, 2'nin logaritmasının ne olduğunu sordu.</p>

  <p class="calibre3">Schwartz kelimeleri özenle seçerek, yanıtını hareketlerle de tamamladı:</p>

  <p class="calibre3">— Cevap... vermek... yok... rakamla.</p>

  <p class="calibre3">Shekt heyecanla başını sallayıp, onayladı:</p>

  <p class="calibre3">— Rakam değil. Bu değil, şu değil. Bundan çıkma. Şundan çıkma.</p>

  <p class="calibre3">Schwartz tamamen anladı söyleneni. Yanıtının onayıydı bu. Tam sayı değil, kesirli bir sayıydı istenen. Birden boşandı:</p>

  <p class="calibre3">— Sıfır virgül, üç sıfır, bir sıfır üç... ve... diğer rakamlar.</p>

  <p class="calibre3">— Bu kadar yeter.</p>

  <p class="calibre3">İşte Schwartz o sırada hayretle sıçradı yerinden. Nereden biliyordu doğru yanıtı? Önceden logaritmadan bahsedildiğini hiç işitmediğinden emindi. Yine de kendisine soru yöneltilir yöneltilmez, cevabı bulabilmişti. Bu hesabı yapması için çalışan mekanizmadan haberi bile yoktu. Beyni, sanki kendisinin ayrı bir parçasıydı ve Schwartz bu beynin yalnız sözcülüğünü yapıyordu.</p>

  <p class="calibre3">Elbette, belleğini yitirmeden önce matematikçi değil idiyse...</p>

  <p class="calibre3">Bu durum, onun için dayanılmaz bir sıkıntı kaynağı oluverdi. Esrar perdesini biraz olsun aralayabilmek için giderek daha çok dışarda dolaşmak ihtiyacını duydu içinde. Bir mahkûm, tıbbî bir denemeye tabi tutulmuş bir hasta (bu fikir birden bire gelmişti aklına)... Evet, bir hasta gibi kapatıldığı bu odada, bu hücrede, esrar perdesini aralamayı asla başaramayacaktı.</p>

  <p class="calibre3">Esaretinin altıncı günü, talih yüzüne güldü. Artık kendisine çok güvenmeye başlamışlardı ve o gün Shekt dışarı çıkarken, ardından kapıyı çekmeye gerek görmedi. Genellikle kapıyla duvar arasındaki ince aralık fark bile edilmiyordu. Oysa yarım santimetrelik bir aralık vardı.</p>

  <p class="calibre3">Schwartz, doktorun birkaç dakika içinde geri dönmeyeceğinden emin olabilmek için biraz bekledi. Sonra önceden Shekt'le Pola'dan gördüğü gibi, elini yavaşça parıldayan bir ışığın üzerine koydu. Kapı gürültüsüzce kayarak açıldı. Koridor bomboştu.</p>

  <p class="calibre3">Ve Schwartz işte böyle "firar etti".</p>

  <p class="calibre3">Bu altı gün boyunca Eskiler Derneği'nin ajanlarının hastaneyi, odasını ve kendisini gözlediklerini nereden bilebilirdi ki?</p>
</body>
</html>
