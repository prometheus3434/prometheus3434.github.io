<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">İkinci Bölüm</b></span></h1>

  <h2 class="calibre6" id="sigil_toc_id_2"><b class="calibre4">BİR YABANCIDAN YARARLANIŞ</b></h2>

  <p class="calibre3">AYNI akşam, biraz daha erken saatlerde, Loa Maren, soğukkanlı kocası Arbin'le iskambil oynuyordu. Bir köşedeki motorlu koltuğunda oturan ihtiyar, okuduğu gazeteyi öfkeyle buruşturup, seslendi: "Arbin!"</p>

  <p class="calibre3">Arbin Maren hemen cevap yermedi. Elindeki ince ve yumuşak dikdörtgenleri yoklayarak, bir sonraki oyununu düşündü. Ağır kararını aldı ve ancak o zaman dalgın dalgın sordu:</p>

  <p class="calibre3">— Ne var, Grew?</p>

  <p class="calibre3">Saçları kırlaşmaya yüz tutmuş ihtiyar, önceden buruşturduğu gazetesinin ardından, damadını öfkeli bir bakışla süzdü. Bu gürültüde teskin edici kim bilir ne gibi bir şey buluyordu. Enerji dolu bir adam, iki ayağı da felç olup, tekerlekli sandalyede yaşamak zorunda kalırsa, elbette içindekileri ifade edeceği bir yol bulur. Grew de gazetesini kullanıyordu işte. Gazeteyi buruşturuyor, sallıyor, gerektiğinde de, yetişebildiği her şeye vuruyordu.</p>

  <p class="calibre3">Başka yerlerde insanların, standard bir ekrandan çözüp okuyabildikleri ve mikrofilm rulolarıyla aktarılan tele-haber makineleri vardı. Ama Grew bu dejenere olmuş yöntemden yürekten nefret ediyordu.</p>

  <p class="calibre3">— Dünyaya gönderdikleri arkeolojik misyon hakkında yazdıklarını okudun mu?</p>

  <p class="calibre3">— Hayır, dedi kayıtsızca Arbin.</p>

  <p class="calibre3">Bu, Grew'u şaşırtacak bir cevap değildi. Başkaları daha gazeteyi okumamıştı ve aile bir yıl önce videosunu geri vermişti. Ama her ne olursa olsun, onun sorusu zaten konuşmayı açmak için yöneltilmişti.</p>

  <p class="calibre3">— Ya, böyle işte. Bir heyet gönderiyoruz. Üstelik yüklü bir destekle. Buyur... Ne dersin buna?</p>

  <p class="calibre3">Ve ihtiyar adam, genellikle yüksek sesle okuyan herkesin yaptığı gibi, düzensiz bir ses tonuyla haberi okumaya başladı: "İmparatorluk Arkeoloji Enstitüsü'nde araştırmalarla görevli Bel Arvardan, Samanyolu basınına verdiği demeçte, Dünya gezegeninin Sirius bölgesinde yapılması plânlanan arkeolojik incelemelerin ilginç sonuçlar verebileceğini ve çok verimli sonuçlar almanın mümkün olduğunu söylemiştir. Bel Arvardan, "Dünya, ilkel uygarlığı ve türünün tek örneği olan çevresiyle, sosyal bilimlerle ilgilenen uzmanlar tarafından uzun bir ihmale uğramış sapık bir kültürü temsil etmektedir ve aynı uzmanlar burada ancak güç bir mahalli yönetim denemesine kalkışmışlardır" demiştir. Öyle sanıyorum ki bir-iki yıla kadar insanın evrimi ve tarihi hakkında bellediğimiz kavramlarda çok köklü değişiklikler olacaktır vesaire, vesaire!" diye bitirdi Grew.</p>

  <p class="calibre3">— Nedir bu "sapık kültür" denen şey? diye sordu okuduğunu isteksizce dinleyen Arbin.</p>

  <p class="calibre3">— Sıra sende, sen oynayacaksın Arbin, dedi, hiç dinlemeyen Loa.</p>

  <p class="calibre3">— Ne o? "Tribüne" bu haberi neden başlattı, sormayarak mısın? diye gürledi Grew. Oysa bilirsin ki altında iyi bir sebep olmasa, Samanyolu basınının bir tek haberi girmezdi bu gazeteye!</p>

  <p class="calibre3">Sözlerinin hiçbir tepki uyandırmadığını gören ihtiyar, devam etti:</p>

  <p class="calibre3">— Çünkü bu konuda bir başmakale yayınlıyorlar da, ondan. Bu adamı övmek için koca bir sayfayı kaplayan bir başmakale! Arvardan, herkesten başka ve alevler arasında inecek! Sözde bilimsel nedenlerle buraya gelmek isteyen biri. Bunun için de kıyametleri koparıyorlar. Şu şamataya bak... Al, şunu okusanıza biraz bana.</p>

  <p class="calibre3">Grew, gazeteyi kızıyla damadına doğru uzatıp salladı.</p>

  <p class="calibre3">Loa Maren kâğıtlarını bırakıp, dudaklarını ısırdı:</p>

  <p class="calibre3">— Baba, çok yorucu bir gün geçirdik. Ne olur, siyaseti bir kenara bırakalım şimdi. Daha sonra bahsederiz bundan, olur mu? Rica ediyorum, baba.</p>

  <p class="calibre3">— Rica ediyorum baba, rica ediyorum baba! diye yüzünü buruşturup kızını taklit etti ihtiyar. Babanla güncel olaylar hakkında en basit bir sohbete bile yanaşmadığına göre, artık ondan iyice bıkmış olman gerekir. Beni koltuğuma çakılı görüp, üç kişinin işini bir kişiye yüklemek, ağır geliyor elbette size. Kimin kabahat? Ben de güçlü kuvvetliyim, ben de çalışmaktan başka bir şey istemiyorum. Biliyorsun ki bacaklarımı tedavi ettirebilir ve sağlığıma kavuşabilirdim.</p>

  <p class="calibre3">Bir yandan konuşuyor, bir yandan da bacaklarına şamarları indiriyordu, ama acısını hissetmiyordu bile.</p>

  <p class="calibre3">— Ama olmuyor, çünkü benim çok yaşlı olduğumu söylüyorlar. Tedaviye değmeyecek kadar yaşlı! Buna "sapık kültür" denmez mi? Çalışmaya muktedir bir adama bu hakkın tanınmadığı bir topluma, başka nasıl sıfat yakıştırılır? Şu belalı sözde "orijinal kurumlar"ımızın kapısına bir kilit asmanın zamanı gelmedi mi daha? Topunun canı cehenneme! Bana kalırsa...</p>

  <p class="calibre3">Durmadan kollarını sallıyordu ve öfkeden yüzü mosmor olmuştu.</p>

  <p class="calibre3">Arbin yerinden kalktı. Elini kuvvetlice ihtiyarın omuzuna koydu.</p>

  <p class="calibre3">— Haydi, Grew! Ne var bunda sinirlenecek? Siz gazetenizi bitirince, makaleyi okurum.</p>

  <p class="calibre3">— Elbette, ama sen de onlarla birlik olacaksın. O zaman neye yarayacak bu? Siz gençler, birer yavşak rakamdan başka bir şey değilsiniz! Eskiler'in elinde birer balmumu!</p>

  <p class="calibre3">— Sus, baba! diye kestirip attı Loa. Aynı şeyi yine ortaya atma.</p>

  <p class="calibre3">Birkaç saniye kulak kabarttı. Nedenini bilemiyordu, ama...</p>

  <p class="calibre3">Arbin ne zaman Eskiler Cemiyeti'nden bahsedilse, şaşmaz bir şekilde sırtını ürperten soğukluğu yine hissetti Grew'un.</p>

  <p class="calibre3">konuştuğu gibi konuşmak, Dünya'nın eski kültürüyle alay etmek, sağlıksız bir davranıştı. Bir de... Bir de...</p>

  <p class="calibre3">Bir kere bu düpedüz sindirimcilik demekti. Arbin tükürüğünü hemen yuttu. Sindirimcilik, kaba bir kelimeydi. Dudaklarının arasından çıkmasa bile.</p>

  <p class="calibre3">Grew'un gençliğinde, elbette eski alışkanlıkları çoğaltmak gibi aptalca hikâyeler çok anlatılıyordu, ama şimdi çağ, bizim çağımızdı. Bunu bilmesi gerekirdi büyük bir ihtimal, biliyordu da, ama insanın tekerlekli bir koltuğa esir olması kolay değildi. Bu yüzden mantıklı düşünemiyordu. Gelecek nüfus sayımına kadar kalan günlerini saymak acıydı elbette.</p>

  <p class="calibre3">Grew belki de bunu hafife alıyordu ama başka bir şey söylemedi. Yavaş yavaş sakinleşti. Yazılardaki harfleri giderek daha güç fark etmeye başladı. Eleştirici bir dikkatle spor sayfasını okumaya başlayamadan, çenesi düştü. Dudaklarının arasından hafif bir horlama çıktı ve gazetesi son bir kez daha hışırdayarak, ellerinin arasından kurtulup, yere düştü.</p>

  <p class="calibre3">Loa ancak o zaman üzgün bir sesle konuştu:</p>

  <p class="calibre3">— Belki de ona karşı acımasız davranıyoruz, Arbin. Babam gibi bir insan için çok ağır bir hayat bu. Önceki hayatına kıyasla, bu ölüm gibi bir şey.</p>

  <p class="calibre3">— Hiçbir şey ölümün yerini tutamaz, Loa. Onun gazeteleri ve kitapları var. Devam etsin okumaya! Böyle sinirlendiği zamanlarda, biraz güçlenip cesaretleniyor. Şimdi birkaç gün mutlu olur, rahat eder.</p>

  <p class="calibre3">Arbin elindekileri yeniden gözden geçirdi. Tam kâğıdını açacağı sırada, kapı indirilen darbelerle sarsıldı. Anlaşılmayan bağırtılar işitildi.</p>

  <p class="calibre3">Arbin'in eli sinirli bir jestle kasıldı, hareketsiz kaldı. Loa dehşetle açılan gözlerle kocasına baktı. Alt dudağı titriyordu.</p>

  <p class="calibre3">— Grew'u dışarı çıkart! Çabuk! diye emretti Arbin.</p>

  <p class="calibre3">Diliyle sakinleştirici sesler çıkartarak tekerlekli koltuğu</p>

  <p class="calibre3">itmeye başlamıştı bile Loa, ama ihtiyar gözlerini açtı,</p>

  <p class="calibre3">mekanik bir hareketle elini gazetesine uzattı.</p>

  <p class="calibre3">— Ne var ne oldu? diye aksi aksi sordu.</p>

  <p class="calibre3">— Hişt! Merak etme, her şey yolunda, diye kaçamak bir cevap verdi Loa. Bir yandan da koltuğu yan odaya sürdü.</p>

  <p class="calibre3">Sonra çıkıp kapıyı kapattı, kanadına yaslanıp, kocasının bakışlarını aradı. Düz göğsü hızla inip kalkıyordu. Kapıya yeniden vuruldu.</p>

  <p class="calibre3">Kapıyı açtıklarında ayakta, yan yanaydılar ve savunmaya hazır haldeydiler. Karşılarındaki eğri büğrü, elinden geldiğince gülümsemeye çalışan ihtiyarcığı düşmanca bakışlarla süzdüler.</p>

  <p class="calibre3">— Size ne yardımımız dokunabilir? diye nezaketen sordu Loa.</p>

  <p class="calibre3">Fakat yabancı boğulur gibi bir çığlık atarak düşmemek için kapıya asılınca, Loa geri sıçradı.</p>

  <p class="calibre3">Arbin iyice şaşırmıştı.</p>

  <p class="calibre3">— Nesi var bunun? dedi. Yardım et de içeri alalım.</p>

  <p class="calibre3">Birkaç saat sonra, genç çift telaşsızca yatmaya hazırlanıyordu.</p>

  <p class="calibre3">— Arbin! dedi Loa.</p>

  <p class="calibre3">— Ne var?</p>

  <p class="calibre3">— Tehlikesi yok ya bu işin?</p>

  <p class="calibre3">— Tehlike mi?</p>

  <p class="calibre3">Anlamazlıktan geliyordu.</p>

  <p class="calibre3">— Yani bu adamı eve almanın. Kim acaba?</p>

  <p class="calibre3">— Canım, ben nereden bileyim? diye öfkeyle cevap verdi. Hasta birine insan kapıyı da kapatamaz, değil mi? Kimlik belgeleri yoksa, yarın Genel Güvenlik Komisyonuna haber veririm, her şey hallolur.</p>

  <p class="calibre3">Bu konuşmaya son vermeye kararlı olduğunu açıkça gösteren bir şekilde arkasını döndü. Ama Loa'nın kuşkulu ve telaşlı sesi, sessizliği yine bozdu.</p>

  <p class="calibre3">— Sakın Eskiler Cemiyeti'nin ajanlarından biri olmasın? Malûm ya, Grew var evde, değil mi?</p>

  <p class="calibre3">— Babanın bu akşam söyledikleri yüzünden mi? Çok yanılıyorsun! Bunu tartışmak bile istemiyorum.</p>

  <p class="calibre3">— Onu demek istemedim, sen de pekâlâ biliyorsun bunu. Gerçek şu: Grew'u yaklaşık iki yıldır yasa dışı olarak barındırıyoruz. Böyle yapmakla da en önemli Gelenek'i çiğnediğimizin farkındasın.</p>

  <p class="calibre3">— Bizim kimseye zararımız yok. Biz iki kişi olduğumuz halde, üç kişilik kotamızı tamamlamıyor muyuz... Üç işçinin kotasını. Adamın burnunu bile dışarı çıkarttırmıyoruz.</p>

  <p class="calibre3">— Hiç olmazsa koltuğunu onarabilirlerdi. Motorla parçalarını dışardan almak zorunda kaldın.</p>

  <p class="calibre3">— Herhalde yeniden başlamayacaksın! Sana kaç defa koltuk için standard mutfak donatımı aldım dedim. Zaten bu adamda bir ajan tipi falan da yok. Tekerlekli koltuğa mahkûm zavallı bir ihtiyar için bu kadar karışık taktiklere başvuracaklarını sanıyor musun? Kim gündüz vakti ellerinde yasal bir arama emriyle eve damlamalarını önleyebilir ki? Yalvarırım, düşünsene biraz.</p>

  <p class="calibre3">— Arbin, eğer düşündüğün buysa, (Loa'nın gözleri birden heyecanla parıldadı)... Gerçekten böyle düşünüyorsan... Öyleyse çok ümit ettiğim gibi... Şey, yani bu adam muhakkak bir yabancıdır. Bir dünyalı olamaz!</p>

  <p class="calibre3">— Ne demek olamaz Bu? dediğin, daha da saçma. Neden imparatorluğun bir vatandaşı, bütün gezegenler emrindeyken, kalkıp Dünyaya gelsin?</p>

  <p class="calibre3">— Bilmem, keşke bilseydim! Evet, biliyorum! Belki ötede bir suç işlemiştir! (Bu parlak varsayım, hemen şekillendi.) Niçin olmasın? Mantığa çok uygun. Elbette seçeceği gezegen, Dünya olacaktı. Onu burada aramak kimin aklına gelirdi ki?</p>

  <p class="calibre3">— Ama bu adamın bir Yabancı olması koşuluyla. Böyle olduğuna dair kanıtın var mı?</p>

  <p class="calibre3">— Dilimizi konuşmuyor ya! Bunu kabul etmek zorundasın. Söylediklerinin bir kelimesini anladın mı sen? Demek ki Samanyolu'nun çok uzak bir köşesinden, bilmediğimiz bir dilin konuşulduğu yerden geliyor. Diyorlar ki, Fomalhaut'lular, Trantor'da, İmparatorun sarayında meram anlatmak için yeni bir dil öğrenmek zorunda kalırlarmış... Bunun ne demek olduğunu görmüyor musun? Dünyalı değilse, Nüfus Komisyonu'nda kayıtlı da değildir. Bu formaliteden kurtulduğu için de alabildiğine mutlu olacaktır. Onu çiftlikte babamın yerine çalıştırabiliriz, böylece iki kişi yerine, yine üç kişi oluruz. Böylece gelecek mevsim, üç kişilik kotayı üç kişi hazırlamış olur. Hatta daha şimdiden hasata yardım edebilir.</p>

  <p class="calibre3">Kocasının kararsızlık ifade eden yüzünü kuşkuyla süzdü. Arbin, uzun bir süre düşündükten sonra açıkladı:</p>

  <p class="calibre3">— Yatalım, Loa. Sabah olunca tekrar konuşuruz bunu. Daha aklımız başımızda düşünürüz.</p>

  <p class="calibre3">Alçak sesle konuşmayı kestiler, ışığı söndürdüler ve biraz sonra da bütün eve uyku hâkim oldu. Ertesi sabah sorunu incelemek sırası, Grew'deydi. Arbin ona sorduğunda, çok umutluydu. Kendisinden çok kayınpederine güveni vardı.</p>

  <p class="calibre3">— Senin derdin, dedi ihtiyar, benim işçi olarak kayıtlı olmamdan kaynaklanıyor. Dolayısıyla teslim edilecek kota, üç çift kol göz önüne alınarak saptanıyor. Başınıza dert olmaktan yoruldum artık. Zamanımdan çok yaşayalı iki yıl oluyor. Yetti be!</p>

  <p class="calibre3">— Sorun bu değil, diye sıkılarak cevap verdi Arbin. Asla bize dert olduğunuzu üstü kapalı söylemek istemedim.</p>

  <p class="calibre3">— Hem ne fark eder ki? İki yıla kadar nüfus sayımı yapılacak ve ne olursa olsun sizi terk edeceğim.</p>

  <p class="calibre3">— Kitaplarını okumak ve dinlenmek için en az iki yıllık uzatmadan daha yararlanabilirsin. Ne diye hakkından yoksun kalasın?</p>

  <p class="calibre3">— Çünkü ortak alın yazgısı bu. Sizler de cabası. Beni almaya geldiklerinde, sizi de götürecekler. Loa'yı ve seni. Sen, iki sefil yıl daha yaşayacağım diye benim buna göz yumacak adam olduğumu mu sanıyorsun?</p>

  <p class="calibre3">— Susun Grew! Maskaralığın gereği yok. Size belki yüz kere sizi nüfus sayımından bir hafta önce komisyona haber vereceğiz dedim.</p>

  <p class="calibre3">— Doktor da hiçbir şey görmeyecek, öyle mi?</p>

  <p class="calibre3">— Onu idare ederiz.</p>

  <p class="calibre3">— Vay! Peki, ya yeni gelen? Onu da saklayacağınıza göre, suçunuz bir iken, iki olacak.</p>

  <p class="calibre3">— Onu doğaya salarız. Hem canım, şimdi bunu dert etmenin gereği var mı? Önümüzde iki yıl var? Ne yapacağız onu?..</p>

  <p class="calibre3">— Bir yabancı, diye düşünceli bir edayla mırıldandı Grew. Gelip kapıyı çalan bir yabancı. Nereli olduğu belirsiz. Dili anlaşılmıyor... Doğrusu sana ne tavsiye edeceğimi bilemiyorum.</p>

  <p class="calibre3">— Tatlı adam, korkudan da neredeyse ölecek. Bize hiçbir kötülük etmez.</p>

  <p class="calibre3">— Korkuyor mu dedin? Ya geri zekâlının biriyse? Ya söyledikleri yabancı bir dil değil de, bir delinin saçmalarıysa?</p>

  <p class="calibre3">— Bana öyle gelmedi.</p>

  <p class="calibre3">Fakat Arbin yine de iskemlesinde rahatsız olup kıpırdandı.</p>

  <p class="calibre3">— Onu kullanmak için böyle diyorsun. Peki, kabul. Sana ne yapacağını anlatayım. Onu şehre götüreceksin.</p>

  <p class="calibre3">— Chica'ya mı? diye dehşetle bağırdı çiftçi. Felaket olur bu.</p>

  <p class="calibre3">— Ne münasebet! diye sakin cevap verdi Grew. Senin aksayan yönün ne biliyor musun, gazete okumaman. Ben okuyorum, bu da ailemizin en büyük şansı. Nükleer Araştırmalar Enstitüsü'nün insanların daha çabuk öğrenmelerini sağlayan bir makine gerçekleştirdiğinden haberin var mıydı? Pazar ilavesinde bu icat hakkında tam bir sayfa yazı vardı. Gönüllü arıyorlarmış. İşte sen de adamını al, gönüllü diye götür.</p>

  <p class="calibre3">Arbin inatla başını salladı.</p>

  <p class="calibre3">— Çıldırmışsınız siz! İmkânsız bir şey bu, Grew. Deneye bağlamak için kimliğini isteyecekler. Bu da kuşkulanıp hemen bir soruşturma açmaları için yetecek. Böylece sizin hakkınızdaki gerçeği de öğrenecekler.</p>

  <p class="calibre3">— Hayır. Çok yanılıyorsun, Arbin. Eğer Enstitü gönüllü arıyorsa, araç daha deneme aşamasında demektir. Büyük bir ihtimalle birkaç kişinin ölümüne de sebep olmuştur ve bunun için gönüllü arıyorlardır. Eminim, hiç soru sormayacaklardır. Adamın bu işin altından kalkabilirse, herhalde durumu şimdiki halinden kötü olmayacaktır. Haydi, bana okuma projektörünü getirip, 6 no. lu bobine ayarla. Fırlatılır fırlatılmaz gazeteyi de getir, e mi?..</p>

  <p class="calibre3">Schwartz uyandığı zaman, vakit öğleni geçmişti. Sağır bir ıstırap yüreğini kemiriyor, gözlerini açtığında karısını yanında bulamamanın, gündelik yaşamından başka bir âleme göç etmenin acısını çekiyordu.</p>

  <p class="calibre3">Bu acıyı bir kere daha hissetmişti ve bu kaçamak anımsama, aklına unuttuğu bir sahneyi getirdi, olduğu gibi yeniden gördü o anı... Yeni yetişkin bir gençti. Karla kaplı kasaba, rüzgârın altında beyazla örtülüydü... Bir kızak bekliyordu yolda... Kızaktan sonra, trene binecekti... Sonra da büyük bir gemiye...</p>

  <p class="calibre3">Çektiği acı alabildiğine gerçekti, bir rüya olamazdı bu.</p>

  <p class="calibre3">Kapının üzerindeki ışığı görünce sıçradı, ev sahibinin anlayamadığı bariton sesini işitti. Kapının kanadı aralandı. Sabah kahvaltısını getiriyorlardı. Bir şişe içinde, ne olduğunu anlayamadığı unlu bir sıvı. Fakat lezzeti, kendisine süt ve bulguru anımsattı.</p>

  <p class="calibre3">— Teşekkür ederim, dedi çenesini sertçe sallayarak.</p>

  <p class="calibre3">Çiftçi bir şeyler söyleyerek cevap verdi, sonra Schwartz'ın iskemlenin arkasına astığı gömleğini alıp, her tarafını, özellikle de düğmelerini dikkatle incelemeye başladı. Gömleği yerine koyup, bir dolabın raylı kapısını açtı. Konuk ilk defa duvarların sıcak ve yumuşak görüntüsünü gözleriyle gördü. "Plastik" diye mırıldandı. Ayrıca odada ne köşe, ne de açı olduğuna dikkat etti. Bütün yüzeyler tatlı eğriler halinde birbirine geçiyordu.</p>

  <p class="calibre3">Fakat çiftçi kendisine bir takım şeyler uzatıp, şüpheye yer bırakmayacak tarzda ne istediğini belli eden jestler yapıyordu:</p>

  <p class="calibre3">Schwartz'ın temizliğini yapmasını ve giyinmesini istiyordu. Terzi, ev sahibinin yardımıyla söylenene boyun eğdi. Ancak traş olacak hiçbir alet yoktu ve çenesini gösterip işaret edince, cevap olarak homurtuya benzer bir takım sesler işitti. Ayrıca adamın bakışlarında açıkça bir tiksinme okundu. Yanaklarındaki kül rengi sakalları kaşıyıp, gürültülü biçimde bir iç çekti.</p>

  <p class="calibre3">Daha sonra adamı alıp iki tekerlekli bir aracın yanına götürdü. Binmesini işaret etti.</p>

  <p class="calibre3">Aracın altında toprak hızla kayıyor, ıssız yol geriye kaçıyordu. En sonunda beyaz ve alçak yapılar önlerine çıkıverdi. Schwartz çok uzaklarda mavi bir su farketti.</p>

  <p class="calibre3">Heyecanla parmağını ileri uzattı: "Chicago?" diye kekeledi.</p>

  <p class="calibre3">Bu onun için son umut kıvılcımıydı, çünkü bir şeyden emindi: Bu şehre benzeyen hiçbir şey görmemişti daha önceden.</p>

  <p class="calibre3">Çiftçi, hiçbir cevap vermedi.</p>

  <p class="calibre3">Ve son umut kıvılcımı da söndü.</p>
</body>
</html>
