<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Onbirinci Bölüm</b></span></h1>

  <h2 class="calibre6" id="sigil_toc_id_11"><b class="calibre4">DEĞİŞEN DÜŞÜNCE</b></h2>

  <p class="calibre3">JOSEPH SCHWARTZ'ın aklında değişiklik bilinci karanlıktı. Sık sık, gecenin tam sessizliğinde -şimdi geceler ne kadar sessizdi! Acaba hiç gürültülü, aydınlık, hayat dolu olmuş muydu geceler?- Bu yeni sessizliğin ortasında köklerine dönmeye çabalıyordu. Filanca yerde, tam şu vakit oldu diyebilmeyi çok isterdi.</p>

  <p class="calibre3">Önce şu çok uzaklarda kalan, garip bir dünyada kendisini yapayalnız bulduğu dehşet günü vardı. Chicago'nun anısı kadar o gün de şimdi belleğinde sisler arasındaydı. Ardından Chica'ya yolculuk ve bunun eşi olmayan, karmaşık sonu. Bunu sık sık düşünüyordu.</p>

  <p class="calibre3">Bir makine... Aldığı haplar. Nekahat devri ve kaçışı. Kararsızlıkları ve bir süpermarket çerçevesi içinde geçen, açıklanması imkânsız olaylar. Ancak iki aydır her şey gayet belirgindi ve belleği hiç açık vermiyordu.</p>

  <p class="calibre3">Bu dönemde bile bazı şeyler kendisine garip görünmeye başlamıştı. Atmosfere karşı çok duyarlıydı. Yaşlı doktor ve kızı pek rahat değillerdi. Hatta korkuyorlardı. Bunu önceden de fark etmiş miydi acaba? Yoksa geçirdiği darbeden sonra böyle bir izlenim mi kalmıştı üzerinde?</p>

  <p class="calibre3">Oysa süpermarkette, o dev yapılı adam kendisini tuzağa düşürmeden hemen önce -ama hemen önce- kendisini kaçıracaklarına dair bir şey sezmişti içinde. Uyarı, kurtulmasına yetmeyecek kadar geç kalmıştı, ama bu üzerindeki değişikliğin reddedilmez bir belirtisiydi.</p>

  <p class="calibre3">Ve o günden beri, baş ağrıları çekiyordu. Yok, aslında bunlar tam bir baş ağrısı değildi. Daha çok bir sarsıntıya benziyordu. Beyninin içine bir dinamo yerleştirilmiş de, sanki bu çalıştığı zaman kafatasının bütün kemikleri sallanıyor gibi oluyordu. Chicago'da hiç böyle olmamıştı -elbette Chicago havalinin bir anlamı olması kabul edilirse- hatta ilk zamanlarda, burada da...</p>

  <p class="calibre3">Acaba o gün Chica'da kendisine bir şey mi yapmışlardı? Başarısız kaçma girişiminden sonra Chica'dan ayrılmıştı. O günden beri de yaşamı çiftlikte sessiz ve sakin geçiyordu.</p>

  <p class="calibre3">Grew, tekerlekli koltuğunda parmağını kaldırarak kendisine kelimeler söylüyordu. Tıpkı Pola adlı o genç kızın yaptığı gibi. Acemilikten kurtulup, İngilizce konuşmaya başladığı güne kadar. Hayır,.. İngilizce konuşmayı bırakıp, başka bir dille anlaşma yolunu seçen kendisi, Joseph Schwartz'di. Ama artık acemice konuşmuyordu.</p>

  <p class="calibre3">Bunu şaşılacak bir kolaylıkla öğrenmişti. Dört günde okumayı sökmüştü. Kendisi bile buna parmak ısırmıştı. Eskiden Chicago'da iken de şaşılası bir belleği vardı -veya kendisi öyle sanırdı- ama böylesine bir şeyin altından hiç kalkmamıştı. Ama Grew hiç şaşırmışa benzemiyordu.</p>

  <p class="calibre3">Vazgeçti Schwartz.</p>

  <p class="calibre3">Güz gelince, tarlalarda çalışmaya başlamıştı. Her şeyi o kadar kolay anlayıp öğreniyordu ki, hayret ederdi herkes. Hep aynıydı: Hiç yanılmıyordu. Tek bir açıklamadan sonra, en çapraşık makineleri bile, oyun oynar gibi öğreniyordu.</p>

  <p class="calibre3">Beklediğinin aksine, kış soğukları gelmek bilmiyordu. Kışı toprağı işleyerek, gübreleyerek, bahar için tohum hazırlıkları yaparak geçirdi.</p>

  <p class="calibre3">Grew'e sordu; kar ne demektir, anlatmayı denedi, ama o şaşkın şaşkın gözlerini açmakla yetindi.</p>

  <p class="calibre3">— Yağmur gibi yağan donmuş su, öyle mi? Oh! Buna kar mı denir? Başka gezegenlerde de oluyormuş bu, ama Dünya'da olmaz!</p>

  <p class="calibre3">Schwartz bundan sonra ısıyı denetlemeye başladı ve bir günden diğerine ancak değiştiğini fark etti. Ancak günler kısalıyordu ve kuzey yarı kürede bir bölgede bunun şaşılacak hiçbir yanı yoktu. Tıpkı Chicago gibi, kendi kendine ben dünyada mıyım diye soruyordu.</p>

  <p class="calibre3">Grew'un kitap-filmlerinden birkaçını okumaya çalıştı, ama çabuk caydı, insanlar yine aynı insanlardı, ama gündelik yaşamda bazı küçük ayrıntılar, önceden bilinen bazı bilgiler, kendisi için hiçbir anlam ifade etmeyen tarihsel ve sosyolojik deyimler, canını sıkıyordu.</p>

  <p class="calibre3">Esrarlı olaylar devam ediyordu. Yağmurlar hep sıcaktı. Bazı bölgelere kesinlikle yaklaşmaması emredilmişti. Örneğin güzel bir akşam vakti, ufkun parlaklığının, güneydeki mavimsi aydınlığın pırıltılarının çekiciliğine dayanamayıp, akşam yemeğinden sonra ortadan kaybolmuştu. Bir kilometre kadar ancak gitmişti ki, birden ardından Arbin'in iki tekerlekli aracının sesini, sonra da kendi öfkeli sesini duydu. Schwartz durmuş, Arbin de kendisini alıp çiftliğe geri getirmişti.</p>

  <p class="calibre3">— Geceleri parlayan aydınlıklara yaklaşmamak gerekir, demişti içeri girdikten sonra.</p>

  <p class="calibre3">— Niçin?</p>

  <p class="calibre3">— Yasak da ondan! demişti kısaca Arbin.</p>

  <p class="calibre3">Uzun bir sessizlikten sonra, eklemişti:</p>

  <p class="calibre3">Orada ne olduğunu gerçekten bilmiyor musun?</p>

  <p class="calibre3">Schwartz kollarını havaya kaldırmış, Çiftçi ise devam etmişti:</p>

  <p class="calibre3">— Nereden geliyorsun Sen. Yoksa... Yabancı mısın?</p>

  <p class="calibre3">— Nedir yabancı?</p>

  <p class="calibre3">Arbin omuzlarını silkip, dışarı çıkmıştı.</p>

  <p class="calibre3">Ama o gece Schwartz için büyük önem taşıyordu. Çünkü o kısa kaçamağı sırasında içindeki o garip korkular adeta kaynaşıp "akıl bütünleşmesi" dediği bir bütün oluşturmuştu. Ne o anda, ne de daha sonra bu olayı izah edememişti kendisine.</p>

  <p class="calibre3">Giderek kararan gurupta, yalnızdı. Esnek zemin üzerindeki adım sesleri boğuktu. Ne kimseyi görmüş, ne bir ses işitmişti. Hiçbir şeye dokunmamıştı.</p>

  <p class="calibre3">Ama tam değil: Bir temasa benzeyen bir şey algılamıştı, ama fizik bir şey değildi bu. Aklında meydana gelmişti olay. Temas da değil, daha çok bir varoluş. Yumuşak bir kaşıma gibi.</p>

  <p class="calibre3">İki kere olmuştu bu. Belirgin, ayrı iki bütünleşme. İkincisi -nasıl ayırt edebiliyordu bunu?- daha şiddetli gibiydi... Hayır, şiddetli doğru sözcük değil... Daha net, daha sınırsız...</p>

  <p class="calibre3">Sonra bunun Arbin olduğunu öğrenmişti. İki tekerlekli aracın gürültüsünü işitmeden yaklaşık beş dakika önce. Bakışlarını çiftçiye yöneltmeden de, yaklaşık on dakika önce.</p>

  <p class="calibre3">Bu deneme, giderek daha sık tekrarlamaya başlamıştı.</p>

  <p class="calibre3">Derken Arbin, Loa ya da Grew yanına otuz metre yaklaştıkları zaman, bilmesi için hiçbir sebep olmasa bile, bunu anladığını fark etmeye başladı. Kolay değildi, ama sonunda bunu da doğal karşılamaya başladı.</p>

  <p class="calibre3">Denemeler yaptı ve Maren ailesinin bütün bireylerinin nerede olduklarını daima bildiğini de fark etti. Üstelik hepsinin ayrı ayrı kimliklerini de ayırt edebiliyordu, çünkü akıl bütünleşmesi, kişilere göre değişiyordu.</p>

  <p class="calibre3">Bazen yolda hissettiği ilk temasın neye ait olduğunu kendi kendine soruyor, o zaman aydınlığa yöneliyordu. O zaman ne Arbin, ne Loa, ne de Grew söz konusuydu. Ya sonra? Bu farklı bir şey oluyordu.</p>

  <p class="calibre3">Farklı olduğunu, daha sonra anladı. Bir başka akşam, hayvanları ağıla götürürken, hissetti bunu.</p>

  <p class="calibre3">— Güneydeki tepelerin ardında uzanan küçük ormanda ne var? diye Arbin'e sordu.</p>

  <p class="calibre3">— Hiç, diye homurdandı çiftçi. Bakanlığa ait arazi orası.</p>

  <p class="calibre3">— Ne demek o?</p>

  <p class="calibre3">Arbin, surat astı.</p>

  <p class="calibre3">— Sana ne kuzum? Yüksek Bakan'a ait olduğundan, böyle derler işte!</p>

  <p class="calibre3">— Neden orası ekilmiyor?</p>

  <p class="calibre3">— Ekilmeye ayrılmış toprak değil de, ondan! diye sıçrayarak cevap verdi çiftçi. Eskiden orası büyük bir merkezdi. Kutsal bir alandır şimdi, kimse dokunamaz. Beni iyi dinle Schwartz: Burada kalıp huzur içinde yaşamak istiyorsan, meraklı olma ve yalnız işini yapmaya bak.</p>

  <p class="calibre3">— Peki, o yer kutsalsa, hiç kimse oturamaz mı?</p>

  <p class="calibre3">— Öyle!</p>

  <p class="calibre3">— Emin misiniz?</p>

  <p class="calibre3">— Yüzde yüz eminim. Sakın sen de gitme. Senin için her şeyin sonu olur bu.</p>

  <p class="calibre3">— Gitmem.</p>

  <p class="calibre3">Schwartz, düşünceli ve garip duygular içinde uzaklaştı. Akıl bütünleşmesi, o ormandan gelmişti. Aşırı derecede güçlü bir bütünleşmeydi bu. Cabadan bir şeyi daha vardı. Düşmanca bir temasa benzemişti. Tehdit doluydu.</p>

  <p class="calibre3">Niçin? Niçin?</p>

  <p class="calibre3">Ama bir türlü konuya temasa cesaret edemiyordu. Başkaları kendisine inanmayacak, bu da başına hoş olmayan işler açacaktı. Bunu da biliyordu. Aslında, gereğinden çok şey biliyordu.</p>

  <p class="calibre3">Öte yandan, gençleşmişti de. Elbette, fizik yönden değil. Göbeği inmiş, omuzları genişlemiş, kasları gelişip, esnekleşmişti. Sindirimi de kolaylaşmıştı. Çünkü açık havada çalışıyordu. Ama asıl büyük değişiklik, düşünce tarzında gerçekleşmişti.</p>

  <p class="calibre3">İhtiyarlar, gençlik yıllarında nasıl düşündüklerini genellikle unutma eğilimindedirler. Zihinsel süreçlerin çabukluğunu, gençliğin cüretli kavrama yeteneğini, gençlik zekâsının hareketsizliğini unuturlar. Ağır mantık kurma alışkanlığı edinir, deney birikimiyle ödüllendirilen bu durumu, yaşlılar gençlerden daha uslu oldukları şeklinde yorumlar.</p>

  <p class="calibre3">Oysa Schwartz için deney devam ediyordu ve her şeyi çabuk algılama yeteneğinin devam ettiğini görmekten memnundu. Bu nedenle kendisini genç hissediyor, fizik formunun da bundan etkilendiğini biliyordu. Çünkü gençleştiğinin farkına varan bir o vardı.</p>

  <p class="calibre3">Her şey iki ay sonunda, Grew'le karşılıklı satranç oynarlarken, birden aydınlanıverdi.</p>

  <p class="calibre3">Satranç kuralları değişmemişti, ama taşlar hariç. Oyun, tıpkı hatırladığı gibi oynanıyordu ve bu içini rahatlattı. Hasta belleği, hiç olmazsa bu konuda yanılmıyordu.</p>

  <p class="calibre3">Schwartz ile Grew arasındaki turnuva, beşinci partiye gelmişti. Başlangıçta Grew'e karşı sık sık yenilen Schwartz, şimdi hemen hep kazanıyordu. Grew de giderek daha ihtiyatlı olmaya başlamış, ağır oynamayı seçmişti. İki hamle arasında uzun uzun piposundan nefesler çekiyor, ateşin harı geçene kadar bekliyordu. Fakat sonunda yine suratını asarak yenilgiyi kabul ediyordu.</p>

  <p class="calibre3">Hava kararmaya başlamıştı. Schwartz derin bir iç çekerek oturdu. Grew'un hamlelerini önceden kolaylıkla tahmin edebiliyor ve bu satranç partileri onun için giderek ilgisini yitiriyordu.</p>

  <p class="calibre3">Geceleri kullanılmak üzere hazırlanmış bir satranç takımı kullanıyorlardı. Mavi ve turuncu kareler, gecenin karanlığında parıldıyordu. Kilden yapılma kaba satranç taşları da, gece renk değiştiriyordu. Yarısı porseleni andıran beyazımsı bir ışık saçıyor, diğer yarısı kırmızıya çalan ışıklar saçıyordu.</p>

  <p class="calibre3">İlk hamleleri, hızla diğerleri izledi. Parlak taşlar, satranç tahtasının üzerinde esrarlı bir gücün etkisiyle ileri sürülmüş gibi yer değiştiriyordu. Onları iten eller karanlıkta kayboluyordu.</p>

  <p class="calibre3">Schwartz'ın içini bir korku sarmaya başlamıştı. Belki de deliliği ortaya çıkacaktı, ama bunu bilmesi gerekiyordu.</p>

  <p class="calibre3">— Neredeyim ben? diye sordu birden.</p>

  <p class="calibre3">Atını ileri sürmeye hazırlanan Grew, başını kaldırdı.</p>

  <p class="calibre3">— Nasıl?</p>

  <p class="calibre3">"Ülke" ya da "ulus" sözcüklerinin karşılığını bilmeyen Schwartz, cevap verdi:</p>

  <p class="calibre3">— Bu dünyanın adı ne?</p>

  <p class="calibre3">— Yeryüzü, diyerek alaycı bir cevap veren Grew, rok yaptı.</p>

  <p class="calibre3">Yanıt, Schwartz'i yine tatmin etmemişti. Grew'un "yeryüzü" demek için kullandığı deyimi, çevirmişti. Ama ne anlam ifade ediyordu bu? Bütün gezegenler, üzerinde yaşayan insanlar için birer "yeryüzü" ydü. Atıyla bir hamle yapınca, Grew kendi atını geri çekmek zorunda kaldı. Ardından iki oyuncu, biraz sonra merkezde kopacak savaşta hareket alanlarını genişletmek için, piyonlarını ileri sürerek hamlelerini devam ettirdiler.</p>

  <p class="calibre3">— Peki, hangi yıldayız? diye rok yapan Schwartz da, kayıtsızca davranmaya çalışarak üsteledi.</p>

  <p class="calibre3">Grew, şaşırdığını belli ederek, duraladı:</p>

  <p class="calibre3">— Kuzum, sen ne diyorsun bugün? Oynuyor muyuz, oynamıyor muyuz? 827 yılındayız ve buna memnun olmalısın sen. 827 GÇ! diye ekledi.</p>

  <p class="calibre3">Alnı kırışarak satranç tahtasını süzdü, sonra Vezir'ini çıktı. Bu taşın, ilk hamlesiydi henüz,</p>

  <p class="calibre3">Schwartz telaşla toparlandı. Karşı saldırıya geçebilmek için o da Vezir'ini çıktı. Kapışma yaklaşıyordu. Grew'un atı, rakibinin piyonlarından birini aldı. Ama hemen ardından aynı At, kırmızı Vezir'in kurbanı oldu. Grew hücumdan cayıp, kalan tek atını korunabileceği bir kareye çekti. Ne var ki bu hareketsiz kalacaktı. Schwartz, aynı manevrayı yineledi. Atıyla piyonu aldı, ama kendisi de Kale'ye kaptırıldı.</p>

  <p class="calibre3">Hamleyi izleyen sessizlikten yararlanıp, sordu yine:</p>

  <p class="calibre3">— GÇ ne demek?</p>

  <p class="calibre3">— Ha? diye homurdandı Grew. Yine tarih üzerine sorularına mı başladın? Ben çok sulanmış beyin gördüm... Evet, doğru söylüyorum... Ama konuşmaya başlayalı bir ay olduğunu unutmuştum. Kusura bakma. Yine de zeki adamsın. Gerçekten bilmiyor musun? Söyleyeyim, Galaktika Çağı'nın 827'nci yılındayız demek bu. Galaktika Çağı... GÇ. Anladın mı? Galaktika İmparatorluğu'nun kurulmasının üzerinden tam 827 yıl geçti yani. Frankenn Fin taç giymesinin üzerinden de. Haydi, lütfen, hamle sırası sende.</p>

  <p class="calibre3">Ama Schwartz, elinde tuttuğu At'ı hemen bırakmadı. Müthiş bir kırgınlık vardı içinde.</p>

  <p class="calibre3">— Bir dakika. (Taşı, Vezir'in yerine koydu.) Şu adlar, sana bir şey ifade ediyor mu, söyler misin? Amerika, Asya, Birleşik Devletler, Rusya, Avrupa...</p>

  <p class="calibre3">Karanlıkta, Grew'un piposunun alevi parıldadı. Gövdesinin satranç taşı üzerine düşen gölgesi, şimdi daha hareketsizleşmiş gibiydi. Kupkuru bir edayla başını sallamış olmalıydı, ama Schwartz bunu görememişti. Ayrıca görmesine de değmezdi. Çünkü olumsuz yanıtı algılamıştı. Yeni bir girişimde daha bulundu:</p>

  <p class="calibre3">— Kendime nereden bir harita bulabilirim, biliyor musunuz?</p>

  <p class="calibre3">— Canınızı tehlikeye atmayı göze alıp Chica'ya gitmeden bulamazsın. Ben coğrafyacı değilim. Bu adları da hiç işitmedim. Nedir bunlar? İnsan mı?</p>

  <p class="calibre3">Canını tehlikeye atmak mı? Niçin ama? Schwartz birden dondu kaldı. Bir suç mu işlemişti? Grew biliyor muydu bunu?</p>

  <p class="calibre3">— Güneşin çevresinde dokuz gezegen var, değil mi? diye kuşkuyla sordu.</p>

  <p class="calibre3">— On.</p>

  <p class="calibre3">Cevap çok kesin ve netti.</p>

  <p class="calibre3">Kararsız kaldı. Belki de kendisinin işitmediği bir onuncusu bulunmuştu. Peki, ama Grew nereden biliyordu? Schwartz parmaklarıyla saydı.</p>

  <p class="calibre3">— Peki, altıncısının çevresinde halkalar var mı?</p>

  <p class="calibre3">Grew, Şah'ın önündeki piyonunu ağır ağır iki kare ileri çıktı. Schwartz hemen aynı manevrayı yineledi.</p>

  <p class="calibre3">— Satürn mü demek istiyorsun? Elbette halkaları var.</p>

  <p class="calibre3">İhtiyar, hesaplıyordu: Ya fili, ya da piyonu alabilirdi.</p>

  <p class="calibre3">Ancak bu hamlenin ne sonuçlar doğuracağını kestiremiyordu.</p>

  <p class="calibre3">— Peki, Merih'le Jüpiter arasında bir yıldız kuşağı küçük gezegenler var mı? Yani dördüncü ve beşinci gezegenler arasında demek istiyorum...</p>

  <p class="calibre3">— Evet, diye homurdandı. Grew.</p>

  <p class="calibre3">Bütün kafasını kullanarak düşündü, bir yandan da piposunu yeniden yaktı. İçini kemiren kararsızlığı hisseden Schwartz, birden irkildi. Artık dünyayı belirlediği şu anda, satranç partisinin kendisi için ilginç hiçbir yönü kalmamıştı. Aklına sorular akın ediyordu. Birini tutamadı, sordu:</p>

  <p class="calibre3">— Demek sizin film-kitapların anlattıkları doğru, değil mi? Yani başka dünyalar da mı var? Üzerinde insan yaşayan, ha?</p>

  <p class="calibre3">Grew bu sefer başını kaldırdı, bakışları boşuna karanlığı delmeye çalıştı.</p>

  <p class="calibre3">— Ciddi mi konuşuyorsun?</p>

  <p class="calibre3">— Var mı?</p>

  <p class="calibre3">— Galaktika aşkına! Sen gerçekten bir şey bilmiyorsun!</p>

  <p class="calibre3">Schwartz, cehaletinden ölecek gibi oldu.</p>

  <p class="calibre3">— Rica ediyorum...</p>

  <p class="calibre3">— Elbette başka dünyalar da var! Milyonlarca hem de! Gördüğün bütün yıldızlar ve görmediklerinin çoğunun gezegenleri var ve bunların bütünü, imparatorluğu oluşturuyor.</p>

  <p class="calibre3">Schwartz, Grew'un ağzından çıkan sözleri hemen yakalayıp beynine kaydediyor ve adeta titrediğini hissediyordu.</p>

  <p class="calibre3">Ve ilk defa olarak belki de durumunun delilikten başka bir şeyle izah edilebileceği ihtimalini düşündü. Yoksa zaman içinde birden bir sıçrama mı yapmıştı? Örneğin, uykuya dalarak...</p>

  <p class="calibre3">— Yalnız bir tek gezegenin var olduğu çağın üzerinden ne kadar zaman geçti, Grew? diye çatlak bir sesle sordu.</p>

  <p class="calibre3">— Ne demek istiyorsun? diye ani şüpheye kapılan Grew sordu. Yoksa sen Eskiler'in üyelerinden misin?</p>

  <p class="calibre3">— Neyin, neyin? Ben hiçbir şeyin üyesi filan değilim. Ama Dünya eskiden insanların yaşadığı tek gezegen değil miydi? Ha?</p>

  <p class="calibre3">— Eskiler, öyle diyor, ama kim biliyor bunu? Benim bildiğim kadarıyla, şu yukardaki dünyalar tarihin başından beri var.</p>

  <p class="calibre3">— Ne kadar zamandır yani?</p>

  <p class="calibre3">— Sanırım binlerce yıldan beri. Elli bin, yüz bin... Ben bilmem ki.</p>

  <p class="calibre3">Binlerce yıl ha! Schwartz, gırtlağından çıkan hırlamayı zor tuttu. Ayağının birini kaldırdığı ve yeniden yere koyduğu an arasında geçen binlerce yıl... Bir iç çekiş, bir göz kırpması kadarlık bir anda peki bir hamlede mi bu binlerce yılı aşıp gelmişti? İmkânsız! Kuşkusuz hafıza kaybı sebep oluyordu buna. Güneş sistemi hakkında biraz önceki doğrulamaları, mutlaka şekilsizlenen anılarından kaynaklanıyordu. Kafasındaki bulanıklık sebep oluyordu buna.</p>

  <p class="calibre3">Grew, hamlesini oynamıştı. Fil'in önündeki piyonu almıştı ve Schwartz robot gibi birden yanlış strateji seçtiğini anladı. Şimdi hiçbir çaba göstermesine gerek kalmadan, bütün hamleler birbirini izliyordu. Bilinçli düşünmediği halde, oynuyordu. Kalesiyle yan yana duran iki piyonu aldı. Beyaz at 3'e gelince, Schwartz önündeki hareket alanını genişletmek için kendisininkini karşısına getirdi. Grew de filiyle 2'ye geldi.</p>

  <p class="calibre3">Schwartz son saldırıya geçmeden önce bir ara daha verdi ve sordu:</p>

  <p class="calibre3">— Dünya yönetiyor, değil mi?</p>

  <p class="calibre3">— Kim, neyi yönetiyor?</p>

  <p class="calibre3">— İmpa...</p>

  <p class="calibre3">Fakat Grew öyle yüksek sesle bağırarak kesti ki sözünü, satranç tahtasının üzerindeki taşlar sallandı.</p>

  <p class="calibre3">— Bıktım be senin sorularından! Sen deli misin, nesin be? Dünya'nın bir tarafı idare edecek hali var mı, görmüyor musun? (Sakat adamın koltuğu masanın çevresinde dolanıp, Schwartz'ın yanına geldi ve sinirli parmakları kollarına sarıldı.) Baksana! Şuraya bak! (İhtiyarın sesi, gıcırtılı bir hırlamaya dönüşmüştü.) Ufku görüyor musun? Şu aydınlığı?</p>

  <p class="calibre3">— Evet.</p>

  <p class="calibre3">— İyi. İşte Dünya bu. Baştan aşağı böyle. Bizde olduğu gibi, belirli bir kaç yer dışında hep böyle.</p>

  <p class="calibre3">— Anlayamadım.</p>

  <p class="calibre3">— Yer kabuğu tamamen radyoaktif. Toprak parlıyor, eskiden beri parlıyordu, hep böyle parlayacak. Üzerinde hiçbir şey bitmiyor. Kimse yaşayamaz üzerinde. Gerçekten bilmiyor muydun bunu? Böyle olmasaydı, hiç altmış yaş yasası konur muydu? Söyler misin bana?</p>

  <p class="calibre3">Felçli adam sakinledi ve yerine döndü.</p>

  <p class="calibre3">— Oynasana, sıra sende.</p>

  <p class="calibre3">Altmış yaş yasası! Tehdit dolu tarifsiz bir kaynaktan taşan bir akıl bütünleşmesi daha. Schwartz yüreği daralarak düşünürken, taşları tek başlarına manevralar yapıyordu. At'ı, Fil'in piyonunu aldı. Grew, kendi atını sürdü. Kırmızı Kale, At'a doğru çekilerek sıyırdı. Beyaz At saldırıya geçti. Schwartz'ın atı savunmaya. Ama hemen sonra Kale'si hücuma kalktı. Grew, Vezir'ini diyagonal olarak sürmeden önce, uzun uzun düşündü. Schwartz'ın Fil'ini aldı.</p>

  <p class="calibre3">Bir oh çekti. Rakibinin Kale'siyle mat tehlikesiyle karşı karşıya gelmişti. Vezir de bir hayli zarar vereceğe benziyordu. Memnun bir edayla:</p>

  <p class="calibre3">— Oyun sırası sende, dedi.</p>

  <p class="calibre3">— Şey nedir... Şu Altmış Yaş Yasası nedir? diye sordu Schwartz.</p>

  <p class="calibre3">— Niçin bu soruyu bana soruyorsun? diye kötürüm ihtiyar cevap verdi. Nedir senin aradığın?</p>

  <p class="calibre3">— Rica ediyorum... dedi giderek bunalan Josep Schwartz. Ben kimseye zarar verecek bir adam değilim. Kim olduğumu, başıma neler geldiğini bile bilmiyorum. Belki de hafızamı kaybettim.</p>

  <p class="calibre3">— Öyleye benziyor, dedi kayıtsızca Grew. Sen Altmış Yaş Yasası'ndan sıyırdın mı? Bana açık cevap ver.</p>

  <p class="calibre3">— Ama size bu yasanın ne olduğundan bile haberim yok dedim ya!</p>

  <p class="calibre3">Bu son yanıt, diğerinin kuşkusunu sildi. Bitmek bilmeyen bir sessizlik çöktü. Sehwartz'ın algıladığı bütünleşmede kuşku verici bir yön vardı, ama çapraşık kelimeleri tam anlamıyla kavrayamıyordu.</p>

  <p class="calibre3">— Bir insanın altmışıncı doğum yıl dönümüdür bu, dedi ağır ağır Grew. Dünya, ancak 20 milyon insanı besleyebilir, o kadar. Yaşamak için, üretmek gerekir. Üretemezsen, yaşayamazsın. İnsan da altmış yaşından sonra üretken değildir.</p>

  <p class="calibre3">— O zaman...</p>

  <p class="calibre3">— Tasfiye edilir. Acı çektirmeden.</p>

  <p class="calibre3">— Yani sizi öldürüyorlar mı?</p>

  <p class="calibre3">— Bu bir cinayet değil, diye buruk sesle cevap verdi Grew. Başka türlü olamaz ki. diğer Dünyalar bizi istemiyorlar. Eh, gençlere de şöyle veya böyle bir yer bulmak gerek.</p>

  <p class="calibre3">— Peki, ya altmış yaşına geldiğini söylemezsen?</p>

  <p class="calibre3">— Niçin? Vaktinden çok yaşamak, hoş bir şey değil. Ayrıca her on yılda bir, hile yapanları, dolap çevirenleri yakalamak için nüfus sayımı yapılıyor. Ayrıca, dosyanda yaşın da yazılı.</p>

  <p class="calibre3">— Benimki değil, dedi patavasızca Schwartz. Ayrıca ben elli yaşındayım... Daha doğrusu gelecek doğum günümde elli yaşında olacağım, diye düzeltti.</p>

  <p class="calibre3">— Bu hiçbir şeyi değiştirmez. İnsanların yaşını saptamak için kemiklerini incelemeleri yeterli. Bilmiyor muydun bunu? Hiçbir şekilde saklanamazsın. Beni de gelecek sefer alacaklar... Peki, sıra sende.</p>

  <p class="calibre3">Ama Schwartz işitmemezlikten geldi.</p>

  <p class="calibre3">— Yani demek istiyorsunuz ki...</p>

  <p class="calibre3">— Yetti! Ben daha elli beş yaşındayım, ama baksana bacaklarıma! Çalışabilir miyim ben? Aile, kayıtlı üç bireyden meydana gelir. Bunların üretim kapasiteleri de, üç çalışan kişiye göre saptanır. Felç olduğum zaman, bunun bildirilmesi ve benim tasfiye edilmem gerekirdi. Böylece Altmış Yaş Yasası bana uygulanabilirdi. Ama Arbin'le Loa böyle yapmak istemediler. Aptallık elbette, çünkü üç kişilik üretim sağlamak için, olağanüstü çalışmak zorunda kaldılar... Sen gelene kadar! Ama her ne olursa olsun, gelecek yıl beni verecekler... Haydi, hamle sırası sende.</p>

  <p class="calibre3">— Gelecek yıl nüfus sayımı yapılacağı için mi?</p>

  <p class="calibre3">— Evet. Yap hamleni.</p>

  <p class="calibre3">— Durun biraz. Herkes altmış yaşında tasfiye ediliyor mu peki? İstisna yok mu hiç?</p>

  <p class="calibre3">— Senin, benim gibiler için yok. Yüksek Bakan, ömrünün sonuna kadar yaşayabilir. Eskiler Derneğinin üyeleri de... Aynı şekilde bazı bilginlerle, büyük hizmetleri görülenler de. Ama çok değildir bunlar. Belki yılda on kişiye yasa uygulanmaz. Ama haydi, sıra sende.</p>

  <p class="calibre3">— Kim karar verir bunlara?</p>

  <p class="calibre3">— Kim olacak, elbette Yüksek Bakan. Sen oynayacak mısın, oynamayacak mısın?</p>

  <p class="calibre3">Fakat Schwartz ayağa kalktı.</p>

  <p class="calibre3">— Değmez. Beş hamlede Şah ve Mat. Vezir, piyonunuzu alıyor, Şah! Şah'ınızı bir numaraya çekmek zorundasınız. Atımla R.2'ye geliyorum, Şah! F.2'ye gerilemek zorundasınız. Vezirim R.6'ya geliyor, Şah! C.2'ye çekiyorsunuz Şah'ınızı. Vezirim C.6'ya geliyor ve T.l'e sığındığınızda da, T.6'ya: Şah ve mat! İyi bir oyundu! diye ekledi.</p>

  <p class="calibre3">Grew uzun uzun satranç tahtasını seyrettikten sonra, öfkeyle bağırdı, bir hamlede tahtayı fırlattı. Parlak satranç taşları çimlerin üzerine dağıldı.</p>

  <p class="calibre3">— Gevezeliğinle dikkatimi dağıttın, dedi felçli ihtiyar.</p>

  <p class="calibre3">Ama Schwartz onu işitmedi bile. Onun aklında bir tek düşünce vardı: Altmış Yaş Yasası'ndan her ne olursa olsun kaçmak!</p>

  <p class="calibre3"><span class="calibre7">"Birlikte yaşlanalım!"</span></p>

  <p class="calibre3"><span class="calibre7">"En iyisi, daha doğacak..."</span></p>

  <p class="calibre3">Ama Browning bunu söylediği zaman, insanoğlu dünyaya egemendi ve besin rezervleri sınırsızdı. Şimdi ise "en iyisi", altmışıncı yaş ve ölümdü.</p>

  <p class="calibre3">Schwartz, altmış iki yaşındaydı.</p>

  <p class="calibre3">Altmış iki...</p>
</body>
</html>
