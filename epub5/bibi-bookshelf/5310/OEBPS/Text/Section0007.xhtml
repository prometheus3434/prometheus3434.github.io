<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre6"><span class="calibre7"><b class="calibre4">Altıncı Bölüm</b></span></h1>

  <h2 class="calibre6" id="sigil_toc_id_6"><b class="calibre4">GECE İÇİNDE KAYGILAR</b></h2>

  <p class="calibre3">GECELERİ, valinin sarayı bir peri masalı sarayından farksızdı. Gece çiçekleri (hiçbiri dünyada yetişme değildi) açıyor, çiçeklerinin ve yapraklarının hoş kokulan, sarayın duvarlarını okşuyordu. Mehtabın soluk ışığı altında, yapının alüminyum karışımına katılmış yapay silikat telleri hafif mor renkleriyle, maden düzeyleri aydınlatıyordu.</p>

  <p class="calibre3">Enniyus, yıldızları seyrediyordu. Onun için gerçek güzellik buydu, çünkü imparatorluk oradaydı.</p>

  <p class="calibre3">Dünyanın gökyüzü, geçiş türünden bir şeydi. Merkez dünyaların binlerce yıldızla pırıl pırıl yanan ve gecelerin karanlığını adeta yok eden o görkemli görüntüden tamamen yoksundu. Ayrıca o sınırsız genişliği de yoktu.</p>

  <p class="calibre3">Dünyadan ancak iki bin yıldız görülebiliyordu. Çevresinde imparatorluğun en kalabalık on gezegeninin döndüğü Sirius'u fark edebiliyordu. Sektör başkenti ve doğduğu Arktus yıldızını da görebiliyordu, imparatorluğun başkenti Trantor'un güneşi, Samanyolu'nda bir yerlerde olanca haşmetiyle parıldıyordu. Teleskopla bile bakıldığında, bütünlüğün parlaklığı karşısında diğerleriyle karışıyordu.</p>

  <p class="calibre3">Birden bir el dokundu valinin omuzuna, kendi eliyle örttü bu eli.</p>

  <p class="calibre3">— Flora? diye alçak sesle sordu.</p>

  <p class="calibre3">— Başka kim olsun istiyorsun? diye neşeli bir kadın sesi cevap verdi. Chica'dan döndüğünden beri gözünü dahi kırpmadığının farkında mısın? Güneşin de yakında doğacağını biliyor musun? Kahvaltını buraya getirmelerini söyleyeyim mi?</p>

  <p class="calibre3">— Niçin olmasın? (İçinden Floraya gülümsedi, el yordamıyla saçlarını süsleyen tokayı aradı ve bulunca, çekti.)</p>

  <p class="calibre3">Peki, Galaktika'nın en güzel gözlerinin benimle birlikte uykusuz kalması şart mıydı?</p>

  <p class="calibre3">Kadın, saçlarını çekti.</p>

  <p class="calibre3">— Bırak bunu şimdi. Seni ilk defa görmüyorum bu halde. Aptal değilim ben. Nedir seni endişelendiren, sevgilim?</p>

  <p class="calibre3">— Beni aralıksız endişelendiren desen, daha iyi. Sen Galaktika'nın en güzel saraylarına layık iken, seni bu berbat yerde kalmak zorunda bıraktığım için, içim içimi yiyor.</p>

  <p class="calibre3">— Derdin yalnız bu değil. Haydi Enniyus, bana masal anlatmayı bırak!</p>

  <p class="calibre3">Vali başını salladı.</p>

  <p class="calibre3">— Bilemiyorum. Sanırım bir takım küçük, fakat garip olayın üst üste birikimi, beni böyle kuşkulu hale getirdi. Bir tarafta Shekt ve sinaptik amplifikatörü var. Sonra o arkeolog ve kuramları... Ve daha başka şeyler. Aman, ne yararı var bunların, Flora? Burada işe yarayacak bir şey yapamıyorum ki.</p>

  <p class="calibre3">— Doğrusu moralini sınamak için sabahın bu erken saati, hiç de iyi bir seçim değil.</p>

  <p class="calibre3">— Ah şu dünyalılar! diye dişlerini gıcırdatarak devam etti vali. Ne diye şu bir avuç insan, imparatorluğun başına bunca dert açar, bilmem ki! Buraya atandığım zaman, benden önceki vali, şu bizim ihtiyar Faroul ne demişti, hatırlar mısın? Meğer beni uyarmakta haklıymış. O zamanlar uyarılarına gülüp geçmiş, bunadı diye düşünmüştüm. Ben genç, dinamik, atılgandım. Ondan daha iyi şeyler becereceğime inanmıştım... (Düşüncelerine dalıp sustu... Sonra devam etti...) Oysa şimdi aralarında görünür bir bağ olmadığı halde, çeşitli belirtiler dünyalıların yeniden bir isyana hazırlandıklarını gösteriyor. (Bakışlarını, Flora'nın gözlerine dikip, daldı.) Eskiler Derneği'nin doktrini, ne aşılıyor, biliyor musun? Dünyanın eskiden insanlığın tek beşiği olduğunu, insan soyunun meşru tek merkezi olarak geliştiğini, asıl insanoğlunu temsil ettiğini...</p>

  <p class="calibre3">— Bu geçen gece Arvardan'ın bize anlattıkları şeyler değil mi?</p>

  <p class="calibre3">Böyle durumlarda en iyisi kocasının konuşmasına zemin hazırlamaktı.</p>

  <p class="calibre3">— Evet, dedi Enniyus. Ama o yalnız geçmişten söz ediyordu. Eskiler Derneği ayrıca gelecekten de bahsediyor. Dünya'nın yeniden insanlığın merkezi haline geleceğini ilan ediyor. Hatta efsanevi ikinci dönemin yakın olduğunu, imparatorluğun yakın bir zamanda büyük bir felakete uğrayıp parçalanacağını ve Dünya'nın yeniden şanlı geçmişine kavuşacağım iddia ediyor.</p>

  <p class="calibre3">— Dünyalılar, sefil yaratıklardan başka bir şey değiller, inançları da olmasaydı, neleri kalacaktı ellerinde? Bunun dışında, her şeyleri alınmış ellerinden. Yoksul bir dünyaya, yoksul bir yaşama mahkûm edilmişler. Hatta Galaktika'da kendilerine eşit muamele bile edilmiyor. Onlar da, düşlerine sığınmayı tercih ediyorlar. Bunun için onlara kızabilir misin?</p>

  <p class="calibre3">— Hem de nasıl! diye öfkeyle cevap verdi Enniyus. Düşlerinden kurtulup, durumu sindirmek için savaşsalar, daha iyi ederler. Farklı olduklarını inkâr etmiyorlar, ama kalkıp eksi işaretini, artıyla değiştirmek istiyorlar. Ama Galaktika'nın buna göz yumacağını ummasınlar. Klan düşüncesinden, modası geçmiş ve rezil Adetlerinden vazgeçsinler. insan olsunlar ki, kendilerine insan muamelesi edilsin. Ama Dünyalı gibi davrandıkça, öyle muamele göreceklerdir. Ama unutalım artık bunları. Baksana!.. Şu sinaptik amplifikatörden ne haber acaba? İşte uykumu kaçıran işlerden biri de bu.</p>

  <p class="calibre3">Enniyus alnını kırıştırarak, doğuda parlaklığı giderek matlaşan kara gökyüzünü seyre devam etti.</p>

  <p class="calibre3">— Amplifikatör mü? Yemekte Arvardan da bize bu aygıttan bahsetmemiş miydi? Sen bunun için mi Chica'ya gittin?</p>

  <p class="calibre3">Vali, başıyla onayladı.</p>

  <p class="calibre3">— Peki, ne buldun orada? diye üsteledi Flora.</p>

  <p class="calibre3">— Hiçbir şey. Shekt'i iyi tanırım. Hatta çok iyi. Ne zaman rahattır, ne zaman değildir, iyi bilirim. Hemen söyleyeyim, görüşmemizin başından sonuna kadar, sürekli korku içindeydi. Ben ayrılınca, o kadar ferahladı ki, bol bol ter döktü. Bu işte beni düşündüren esrarlı bir yön var, Flora.</p>

  <p class="calibre3">— Peki, makinesi çalışacak mı?</p>

  <p class="calibre3">— Ben nöro-fizikçi değilim. Kendisi hayır diyor. Bana videoteyple haber salıp, bir gönüllüyü öldürmekten zor kurtulduğunu haber verdi. Ama bir tek sözüne inanmıyorum onun. Büyük bir heyecan içindeydi. Hatta daha âlâsı: Zafer kazanmış gibiydi. Gönüllü yaşadı ve deneme, başarıyla sonuçlandı. Ya da ben mutlu bir insan nedir, bilmiyorum. Peki, sence niçin yalan söyledi bana? Amplifikatör gerçekten çalışıyor mu? Bir dahiler kuşağı yetiştirebilir mi gerçekten?</p>

  <p class="calibre3">— Bu durumda bunu sır diye saklamanın gereği ne öyleyse?</p>

  <p class="calibre3">— İnsanın gözüne batıyor gerçek. Neden Dünya'daki ayaklanmalar hep başarısızlıkla sonuçlandı? Başarısızlık olasılıkları eziciydi. Ama sen Dünyalıların zekâ katsayılarını ikiyle çarp. Üçle çarp. O zaman başarı şansı ne olur?</p>

  <p class="calibre3">— Oh, Enniyus!</p>

  <p class="calibre3">— Tıpkı insanlarla boy ölçüşmeye kalkışan gorillere döneriz.</p>

  <p class="calibre3">— Sen hayaletlerle savaşıyorsun. Böyle bir buluşu saklamalarına imkân yok. Dilediğin zaman dış eyaletler bürosuna başvurup Dünyalı örnekleri üzerinde araştırma yapabilecek bir-iki psikologu her zaman isteyebilirsin. Zekâlarındaki bir gelişme, derhal fark edilir.</p>

  <p class="calibre3">— Evet, belki de. Ama belki de öyle değil. Hiçbir şeyden emin değilim ki, Flora. Bir ayaklanmanın kaçınılmaz olduğundan başka 750'deki ayaklanma gibi bir şey, ama bu sefer daha beteri olur kuşkusuz.</p>

  <p class="calibre3">— Peki, biz buna karşı koymaya hazır mıyız? Yani bu kadar emin olduğuna göre demek istiyorum...</p>

  <p class="calibre3">— Hazır olmak mı? (Enniyus'un gülüşü, bir köpek havlamasından farksızdı.) Ben kendi hesabıma hazırım. Garnizon da zaten savaş düzeninde. Hiçbir eksik yok. Eldeki malzemeyle mümkün olan her şeyi yaptım. Ama ben bir isyan çıkmasını istemiyorum, Flora. Tarihe, "ayaklanmaların valisi" olarak geçmek niyetinde değilim. Adımın sindirme ve katliam olaylarına bulaşmasını istemiyorum. Kuşkusuz, isyanı bastırınca göğsüme nişan takarlar, ama bir yüzyıl sonra tarih kitaplan benden "eli kanlı zorba" diye bahseder. Altıncı yüzyıldaki Santanni valisini hatırlasana! Milyonlarca insan kurban gitmişti, ama başka türlü davranabilir miydi? O zamanlar bütün şeref ve şan onun olmuştu. Ama bugün kim onun lehinde bir tek kelime ediyor? Ben, ayaklanmayı yumurta halinde iken boğup, yirmi milyon işe yaramaz budalanın hayatını kurtarmayı tercih ederim.</p>

  <p class="calibre3">— Bunun imkânsız olduğundan emin misin Enniyus?</p>

  <p class="calibre3">Enniyus, yanma oturan eşini bağnna basarak devam etti:</p>

  <p class="calibre3">— Ne yapabilirim ki? Her şey bana karşı. Dış Gezegenler Bürosu bile, Arvardan'ı buraya göndererek gözü dönmüşlere yardım ediyor.</p>

  <p class="calibre3">— Bu arkeoloğun bir hain olabileceğini hiç sanmıyorum. İddialarının pek doğru olduğu kanısında da değilim, ama bunun ne zararı olabilir ki?</p>

  <p class="calibre3">— Oysa her şey apaçık ortada. Dünyanın, insanlığın beşiği olduğunu kanıtlayabilmek için kendisine yetki verilmesini istiyor. Amacı da bozgunculuğu, bilimle maskelemek.</p>

  <p class="calibre3">— Eh, öyleyse sende engel ol ona!</p>

  <p class="calibre3">— Şu arkeoloğun bir hain rolü oynayabileceğini hiç sanmıyorum. Ancak kral naipleri her şeyi yapabilirler. Arvardan'ın elinde imparator tarafından onaylanmış bir mektup var. Bu nedenle hiçbir şey diyemem. Merkez Konseyi'ne başvurmadan hiçbir şey yapamam. Bu da aylar alır. Sonra ne sebep göstereceğiz? Öte yandan kendisini zorla tutuklamaya kalksam, bu da bal gibi itaatsizlik olur. Konsey'in kendi başlarına buyruk yüksek memurları nasıl görevden aldığını bilirsin. 80 yıllarındaki iç savaştan beri bu böyle. Ne olacak o zaman? Benim yerime, durumdan hiç haberi olmayan bir başkasını atayacaklar. Arvardan'ın da eli-kolu serbest kalacak. Ama daha beteri var, Flora. Dünya'nın eskiliğini nasıl göstermek istiyor, biliyor musun? Düşün hele biraz.</p>

  <p class="calibre3">Valinin karısı şuh bir kahkaha attı.</p>

  <p class="calibre3">— Sen benimle alay ediyorsun, Enniyus. Neneden bileyim canım? Sanırım toprak altından eski heykelleri ve kemik kalıntılarını çıkarıp, radyoaktiviteyle yaşlarını saptamaya çalışacaktır... Ya da buna benzer bir şey işte...</p>

  <p class="calibre3">— Keşke öyle olsaydı. Arvardan dün bana niyetlerini açtı. Dünya'nın radyoaktif bölgelerine girip, buradan insan yapısı eşyaları toplamak ve dünya toprağının henüz radyoaktif olmadığı çağlarda bunların yapıldığım kanıtlamak istiyor. Çünkü ona kalırsa dünyayı radyoaktif hale getiren, bizzat insanoğlunun kendisidir.</p>

  <p class="calibre3">— Ben de aşağı yukarı bunu dedim.</p>

  <p class="calibre3">— Radyoaktif bölgelere girmek ne demektir, bilir misin sen? Buralara girmek yasaktır. Dünyalıların Adetler Doktrini'nin en katı kurallarından biri budur. Hiç kimse yasak bölgelere giremez ve radyoaktif bütün bölgeler ise, girilmesi yasak yerlerdir.</p>

  <p class="calibre3">— Çok iyi öyleyse! O zaman Arvardan'ı Dünyalılar durdurur.</p>

  <p class="calibre3">— Haydi canım sen de! Bizzat Yüksek Bakan tarafından tutuklanacak. Bunun hükümet tarafından desteklenen bir proje olduğunu bu zata nasıl izah edeceğiz, açıklayabilir misin bana? İmparatorluğun böyle bir yasağın çiğnenmesi olayına karışmadığını nasıl izah edeceğiz?</p>

  <p class="calibre3">— Yüksek Bakan herhalde bu konuda bu derece hassas değildir.</p>

  <p class="calibre3">— Öyle mi dersin?</p>

  <p class="calibre3">Enniyus koltuğuna yaslandı ve karısına baktı. Kararan havada eşi güç görünüyordu.</p>

  <p class="calibre3">— Ne dokunaklı bir saflık! Yo, öyle! Yüzelli yıl kadar önce ne oldu, biliyor musun? Sana anlatayım da, kendin var bir yargıya.</p>

  <p class="calibre3">— Dünya'nın, imparatorluk hegemonyasını temsil eden amblemler asılmasına izin vermediğini düşün. Çünkü</p>

  <p class="calibre3">Dünyalılar hâlâ Galaktika'nın meşru liderleri oldukları iddiasındadırlar. Ne var ki beyni biraz hafif olan çocuk-imparator Stannel II -hatırlarsın, iki yıl saltanattan sonra, öldürülmüştü- imparatorluk armalarının Washenn'de, Konsey Salonu'na asılmasını buyurdu. Aslında bu pek de mantıksız bir istek değildi, çünkü bütün gezegenlerin Konsey salonlarında, imparatorluğun birliğinin simgesi olarak asılı bulunmaktadır. Fakat sonunda ne oldu, biliyor musun? Armaların asıldığı gün, gösteriler başladı. Vashenn'deki zorbalar, imparatorluk armalarını yerlere attılar, silâha sarılıp, garnizona saldırıya geçtiler. Stannel II ise tükürdüğünü yalamamak çılgınlığında bulundu. Hem de yaşayan bütün Dünyalıların toplu katliamı pahasına. Bereket versin, olay bu dereceye varmadan, öldürüldü. Yerine geçen Edard emri geri alarak barışı sağladı.</p>

  <p class="calibre3">— Yani imparatorluk armaları yerine asılmadı mı demek istiyorsun? diye sordu Flora.</p>

  <p class="calibre3">— Elbette. Dünya, milyonlarca gezegen arasında Konsey salonlarında imparatorluk armasının asılı olmadığı tek gezegendir. İşte böyle lanet olasıca bir yerdeyiz biz! Bugün yine aynı şeye kalkışacak olsak, Dünyalılar son fertlerine kadar yine armamızı astırmamak için çarpışırlar. Sen de bana bu kadar hassas mıdırlar diye soruyorsun! Ben sana, hepsi deli diyorum!..</p>

  <p class="calibre3">Şafağın kurşunî aydınlığı ağır ağır geceyi sarıyordu. Flora, çöken sessizliği bozdu:</p>

  <p class="calibre3">— Enniyus?</p>

  <p class="calibre3">— Evet?</p>

  <p class="calibre3">— Sen şöhretin adına yalnız bu ayaklanmanın sonuçlarından çekinmiyorsun. Aklından geçenleri okumasaydım, karın olamazdım zaten. Üzerimde öyle bir izlenim var ki, sen gerçekten imparatorluğu tehdit eden başka bir tehlikeden çekiniyorsun. Benden hiçbir şey saklama. Sen Dünyalıların muzaffer olmalarından korkuyorsun, değil mi?</p>

  <p class="calibre3">— Bir şey diyemem. (Enniyus'un bakışları dehşet doluydu.) Bu bir önsezi bile değil. Kim bilir, belki de dört yıl bu gezegende yaşamak, insanın aklî dengesini koruyabilmesi için biraz fazla bir zaman. Ama niçin Dünyalılar böyle bir güveni sergiliyorlar?</p>

  <p class="calibre3">— Sen nereden biliyorsun?</p>

  <p class="calibre3">— Ben yanılmam. Benim de kendime özgü istihbarat kaynaklarım var. Bir kere bunlar üç defa ezildiler. Boş hayaller kurmazlar. Yine de kendilerinden üstün iki yüz milyon dünyaya karşı, kendilerine güveniyorlar. İnançlarına böylesine bağlı olabilmeleri mümkün mü? Nedir yalnız onlar için anlam taşıyan bu doğaüstü kuvvet? Belki de... Belki...</p>

  <p class="calibre3">— Belki, ne?</p>

  <p class="calibre3">— Belki gizli bir silahları olamaz mı?</p>

  <p class="calibre3">— Tek başına kalmış bir dünyanın ,iki yüz milyon başka dünyayı yenilgiye uğratacağı bir silah mı? Sen paniğe kapılıyorsun. Hiçbir silah böyle bir güce sahip olamaz.</p>

  <p class="calibre3">— Ya sana bahsettiğim amplifikatöre ne buyurulur?</p>

  <p class="calibre3">— Bu konuda ne yapman gerektiğini sana söylemiştim. Bize karşı kullanılması mümkün başka bir silahın kokusunu aldın mı?</p>

  <p class="calibre3">— Hayır, diye ısrarla cevap verdi Enniyus.</p>

  <p class="calibre3">— Doğru. Çünkü böyle bir silah zaten var olamaz. Şimdi beni dinle şekerim. Niçin Yüksek Bakanlıkla temas kurup, senin iyi niyetinden yararlanmak isteyen Arvardan'ın tasarılarını haber vermiyorsun? Ona yarı resmî bir şekilde arkeoloğa istediği yetkiyi vermemesini çıtlatabilirsin. O zaman hiç kimse imparatorluk hükümetinin saçma Dünya adetlerini çiğnemek girişiminden şüphelenmez. Ve Arvardan'ı müdahale ediyormuş gibi görünmeden tutuklatarak, bir taşla iki kuş vurabilirsin. Hemen sonra Dış Gezegenler Bürosu'ndan acele iki iyi psikolog göndermelerini istersin -daha da iyisi, dört-çünkü o zaman iki tane gönderirler. Amplifikatörün marifetlerini onlar inceleyebilir. Gerisini askerlerimiz üstlenir. Bizim de bir kaygımız kalmaz.</p>

  <p class="calibre3">— Şimdi artık uyuman lazım. Hemen burada. Niçin olmasın? Koltuğunun arkasını it, yeter. Kürkümle de üstünü örterim ben. Uyandığında kahvaltını getirmeleri için gereken emri de veririm. Güneş doğunca, her şey sana başka türlü görünecek, göreceksin.</p>

  <p class="calibre3">İşte Enniyus bütün bir geceyi uykusuz geçirdikten sonra, güneşin doğmasına beş dakika kala böyle uykuya daldı.</p>

  <p class="calibre3">Sekiz saat sonra Yüksek Bakan, bizzat valinin ağzından hem Bel Arvardan'ın varlığını, hem de araştırmasının amacını öğreniyordu...</p>
</body>
</html>
