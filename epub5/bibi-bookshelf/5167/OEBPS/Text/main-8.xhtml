<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre9"><a class="calibre10" id="bookmark0"></a><span class="calibre18">BÖLÜM KIRK</span></h1>

  <p class="calibre4">Sonny Li, tabancayı Hayalet'in yüzüne doğru tutarak şaşkın bir tavırla geriledi.</p>

  <p class="calibre4">"Sen, sen..." diye kekeledi.</p>

  <p class="calibre4">Neler olduğunu anlamaya çalışırken beyni durmuştu. Sonunda fısıldayarak konuştu; "John Sung'ı sahilde öldürdün, sonra da kâğıtlarını ve taş maymunu aldın. Onun yerine geçtin!"</p>

  <p class="calibre4">Hayalet dikkatle ona baktı. Sonra gülümsedi. "Görünüşe bakılırsa ikimiz de kılık değiştirmişiz. Sen Fuzhou Ejderi'ndeki domuzlardan biriydin." Başını salladı. "Beni tutuklamak için Amerikan topraklarına ayak basmamı bekliyordun; sonra beni ele geçirecek ve buradaki polislere teslim edecektin."</p>

  <p class="calibre4">Li adamın ne yaptığını anlamıştı. Sahildeki restoranın önünden kırmızı Honda'yı</p>

  <p class="calibre4">çalmıştı. Polis ve Loaban onun arabayla şehre girdiğini sanmıştı. Ama hayır, Sung'ın cesedini bagaja atmıştı ve arabayı sahilde bir yere gizlemişti; kimse onu orada aramayı düşünmeyecekti. Sonra kendi tabancasıyla kendini yaralamış, okyanusa atlamış, polis ve Göçmen Bürosu tarafından kurtarılmayı beklemişti; üstelik onu şehre kendileri getirmişlerdi. Önce hastaneye, sonra da göçmen bürosuna götürülmüştü. Cehennemin on iblisi, diye düşündü Li. 'Doktor'un yılankafa olduğu konusunda Hongse'nin en küçük bir fikri bile yoktu. "Chang ve Wu ailelerinin nerede olduğunu bulmak için kadın polisi kullanıyordun."</p>

  <p class="calibre4">Hayalet başıyla onayladı. "Bilgiye ihtiyacım vardı. O da bunu yapmaya hevesli görünüyordu." Hayalet şimdi Li'yi daha yakından inceliyordu. "Bunu neden yaptın, küçük adam? Neden bunca yolu peşimden geldin?"</p>

  <p class="calibre4">"Liu Guoyuan' da, benim kasabamda üç kişiyi öldürdün."</p>

  <p class="calibre4">"Öyle mi? Hatırlamıyorum. Sanırım bir yıl önce oradaydım. Onları neden öldürdüm? Belki de hak etmişlerdir."</p>

  <p class="calibre4">Adamın öldürdüğü insanları hatırlamadığını görünce Sonny Li daha da şaşırdı. "Hayır, sen ve küçük yılankafalardan biri ateş etmeye başladınız. Oradan geçen üç kişiyi öldürdünüz."</p>

  <p class="calibre4">"O zaman kazaymış."</p>

  <p class="calibre4">"Hayır, cinayetti."</p>

  <p class="calibre4">"Pekâlâ, dinle, küçük adam, yorgunum ve fazla zamanım yok. Polis Chang ailesini bulmak üzere ve bunu önce benim yapmam gerek; sonra da ülkeden ayrılmak ve eve dönmek zorundayım. Bu yüzden, sana yüz bin dolar öneriyorum," dedi Hayalet. "Hemen nakit olarak ödeyebilirim."</p>

  <p class="calibre4">"Kullandığın diğer polislerden değilim ben."</p>

  <p class="calibre4">"Yani daha açgözlü olduğunu mu söylüyorsun? O zaman iki yüz bin diyorum." Hayalet güldü. "Liu Guoyuan'da böyle bir parayı kazanmak için yüz yıl çalışman gerekir."</p>

  <p class="calibre4">"Tutuklusun!"</p>

  <p class="calibre4">Li'nin ciddi olduğunu anlayınca, Hayalet'in yüzündeki gülümseme kayboldu. "Gitmeme izin vermezsen, karın ve çocukların için çok kötü olacak."</p>

  <p class="calibre4">"Hemen yüzükoyun yere yat," diye hırladı Li. "Hemen!"</p>

  <p class="calibre4">"Pekâlâ. Dürüst ve onurlu bir polis. Şaşırdım... Adın nedir, küçük adam?"</p>

  <p class="calibre4">"Adım seni ilgilendirmez."</p>

  <p class="calibre4">Hayalet arnavutkaldırımı taşlarının üzerine diz çöktü.</p>

  <p class="calibre4">Li, ayakkabı bağcıklarıyla Hayalet'in bileklerini bağlamaya karar verdi. O zaman... Birden alışveriş torbasının aralarında olduğunu ve Hayalet'in elinin torbanın arkasına doğru kaydığını fark etti.</p>

  <p class="calibre4">"Hayır!" diye bağırdı.</p>

  <p class="calibre4">Hayalet bilek kılıfına ya da çorabına sakladığı ikinci bir tabancayla ateş ederken, Şanslı Umut Dükkânı torbası Li'ye doğru fırladı.</p>

  <p class="calibre4">Mermi Li'nin kalçasını sıyırdı. Tam tabancasını kaldırmak üzereyken, Hayalet eline vurdu ve silahını düşürdü. Li, Hayalet'in bileğini yakaladı ve Model 5l'i parmaklarından kurtarmaya çalıştı. Birlikte taşların üzerine yuvarlandılar ve bu tabanca da ellerinden fırladı.</p>

  <p class="calibre4">Çılgınlar gibi boğuşuyor, yapabildikleri kadarıyla birbirlerine vuruyorlardı ama daha çok güreşiyor ve yakındaki tabancalardan birine ulaşmaya çalışıyorlardı. Hayalet avcunun içiyle Li'nin yüzüne vurarak onu sersemletti ve hemen dönüp polisin cebindeki Glock'u çıkarmaya çalıştı.</p>

  <p class="calibre4">Li kendini çabucak toparladı ve Hayalet'in ayağına çelme takarak silahı yine düşürttü. Polisin dizi katilin sırtına indi ve nefesini kesti. Acıyla inleyen Hayalet, yüzünü Li'den uzak tutmaya ve dizleri üstünde doğrulmaya çalıştı. Li kolunu yılankafanın boynuna dolayarak onu ayı kapanma almaya çalıştı.</p>

  <p class="calibre4">Ancak Hayalet bütün gücüyle silaha doğru ilerlemeye çalışıyordu. Durdur onu, durdur onu, diye çıkıştı Li kendi kendine. Hongse'yi ve Chang'leri öldürecek olan adam bu.</p>

  <p class="calibre4">Loaban'ı da.</p>

  <p class="calibre4">Durdur onu!</p>

  <p class="calibre4">Hayalet'in boynundaki deri kordonu yakaladı ve büyük bir güçle çekmeye başladı. Deri gerildi. Hayalet'in elleri amaçsızca savruldu ve boğazından boğuk bir hırıltı yükseldi. Yılankafa titremeye başladı. Ayakları neredeyse yerden kesilmişti.</p>

  <p class="calibre4">Bırak, dedi Sonny Li kendi kendine. Tutukla onu. Öldürme.</p>

  <p class="calibre4">Ama bırakmadı. Daha fazla, daha fazla çekti.</p>

  <p class="calibre4">Ama sonunda deri koptu.</p>

  <p class="calibre4">Maymun heykelcik yere düştü ve parçalandı. Li geriye doğru sendeledi ve yere yuvarlanarak başını şiddetle yere vurdu. Neredeyse kendinden geçmek üzereydi.</p>

  <p class="calibre4">Cehennemin on...</p>

  <p class="calibre4">Hayalet'in dizleri ve elleri üzerinde doğrulduğunu, öksürerek nefes almaya çalıştığını, bir eliyle boğazını tutarken bir eliyle de silahlardan birini aradığını hayal meyal gördü.</p>

  <p class="calibre4">Li'nin kafasında bir görüntü belirdi: Yaptığı aptalca bir yorum yüzünden babası onu azarlıyordu.</p>

  <p class="calibre4">Sonra başka biri: Li'nin Çin'deki kasabasında Hayalet'in öldürdüğü insanlar kafenin önündeki kaldırımda kanlar içinde yatıyordu.</p>

  <p class="calibre4">Sonra henüz gerçekleşmemiş bir olay zihninde canlandı: Hongse, karanlıkta cansız yatıyordu. Yanında Loaban da vardı; yüzü, hayattayken bedeninin olduğu kadar hareketsizdi.</p>

  <p class="calibre4">Sonny Li dizlerinin üzerinde doğruldu ve düşmanına doğru emeklemeye başladı.</p>

  <p class="calibre4">Polis minibüsü, yakındaki balık pazarından akan erimiş buz suyunun ıslattığı sokakta iki metre iz bırakarak kaydı ve durdu.</p>

  <p class="calibre4">Amelia Sachs, yanında Göçmen Bürosu ajanı Alan Coe ve Eddie Deng ile birlikte dışarı atladığında yüzü asıktı. Beşinci Bölge' den polis memurlarıyla dolu ara sokağa doğru koştular. Erkek ve kadınlar, polis memurlarının olay yerlerinde hep yaptıkları gibi ifadesiz yüzlerle duruyorlardı.</p>

  <p class="calibre4">Cinayet yerlerinde bile.</p>

  <p class="calibre4">Sachs yavaşladı ve ayaklarının dibindeki cesede baktı.</p>

  <p class="calibre4">Sonny Li, kirli arnavutkaldırımının üzerinde yüzükoyun yatıyordu, Gözleri yarı açık, avuçları iki omzunun yanındaydı; bir an sonra sınav çekmeye başlayacak gibi bir hali vardı.</p>

  <p class="calibre4">Sachs dizlerinin üzerine çöküp adamın elini tutmamak için kendini zor tuttu. Rhyme ile çalıştığı yıllar boyunca yaptığı gibi ızgara tekniğini uygulayacaktı, ama ilk kez böyle bir ortamda bir arkadaşına rastlıyordu.</p>

  <p class="calibre4">O, Rhyme’ın da arkadaşıydı.</p>

  <p class="calibre4">Ancak, duygusallığı bir kenara atmalıydı. Sonuçta bu da diğer olay yerleri gibiydi ve Lincoln Rhyme'ın sık sık vurguladığı gibi, böyle durumlarda en kötü şeylerden biri dikkatsiz polislerdi.</p>

  <p class="calibre4">Kurbanın kim olduğunu umursama. Rhyme'ın öğüdünü hatırla: Ölüyü boş ver.</p>

  <p class="calibre4">Ama bu kez bunu yapmak bir hayli zor olacaktı. İkisi için de. Ama özellikle de Lincoln Rhyme için. Son iki gün içinde Rhyme'ın bu adama şimdiye dek kimseyle olmadığı kadar büyük bir yakınlık duyduğunu fark etmişti. Asla yapılmayacak binlerce sohbetin, asla paylaşılamayacak binlerce kahkahanın acısını duyuyordu şimdi.</p>

  <p class="calibre4">Ama sonra başka birini düşündü: Po-Yee; eğer bu cinayeti işleyen adamı bulamazlarsa, kısa bir süre sonra kurban o olacaktı. Bu yüzden Sachs acısını bir kenara attı; tıpkı yarışmalarda kullandığı Colt. 45' ini kutuya koyup kilitlediği gibi.</p>

  <p class="calibre4">"İstediğiniz şeyi yaptık," dedi başka bir memur; bu, gri takım elbise giymiş bir dedektifti. "Kimse buraya yaklaşmadı. Sadece EMS teknisyeni buraya girdi." Cesedi başıyla işaret etti. "OYTEC."</p>

  <p class="calibre4">Dedektifin kullandığı harfler, cesedin durumunu özetliyordu: Olay Yerinde Tespit Edilen Ceset.</p>

  <p class="calibre4">Ajan Coe yavaşça Sachs'a doğru yürüdü. "Üzgünüm," dedi ajan, eliyle kızıl saçını sıvazlayarak. Ancak, sesinde pek içtenlik sezilmiyordu. "Evet."</p>

  <p class="calibre4">"İyi bir adamdı."</p>

  <p class="calibre4">"Evet, öyleydi." Bunu söylerken aklından başka bir düşünce daha geçiyordu: Ve senden çok daha iyi bir polisti. Sen dün her şeyi berbat etmeseydin, şimdi Hayalet'i yakalamış olacaktık. Sonny hâlâ hayatta, Po-Yee ve Chang'ler güvende olacaktı.</p>

  <p class="calibre4">Polislere işaret etti. "Olay yerini incelemem gerek. Herkesi dışarı çıkarabilir miyim?"</p>

  <p class="calibre4">Ah, Tanrım, diye düşündü, şimdi yapmak zorunda olduğu şeyin ağırlığı altında ezilerek; ama onu asıl rahatsız eden şey işinin zorluğu ve üzücülüğü değildi, kafasında çok daha zor bir şey vardı.</p>

  <p class="calibre4">Kulaklıklarını taktı ve telsizine bağladı.</p>

  <p class="calibre4">Pekâlâ. Devam et. Bitir şu işi.</p>

  <p class="calibre4">Merkezi aradı ve telefon bağlantısını istedi.</p>

  <p class="calibre4">Bir tık sesi duyuldu.</p>

  <p class="calibre4">"Evet?" dedi Rhyme.</p>

  <p class="calibre4">"Buradayım," dedi Sachs.</p>

  <p class="calibre4">Rhyme bir an duraksadı. "Ve?"</p>

  <p class="calibre4">Sachs, onun fazla umutlanmamaya çalıştığını hissetti.</p>

  <p class="calibre4">"Ölmüş."</p>

  <p class="calibre4">Kriminolog bir an için cevap veremedi. "Anlıyorum."</p>

  <p class="calibre4">"Çok üzgünüm, Lincoln," dedi Sachs alçak sesle.</p>

  <p class="calibre4">Rhyme bir kez daha duraksadı. "İlk isimleri kullanmak yok, Sachs. Kötü şans getirir, hatırladın mı?" Zorlukla konuştuğu sesinden belliydi. "Pekâlâ. Devam et. Olay yerini incele. Chang'lerin zamanı azalıyor."</p>

  <p class="calibre4">"Tabii, Rhyme. Hemen."</p>

  <p class="calibre4">Hemen tulumunu giydi ve olay yerini incelemeye başladı. Tırnak izlerini, örnekleri, balistik delilleri, ayak izlerini, mermi kovanlarını topladı. Resimleri çekti.</p>

  <p class="calibre4">Ama sadece refleksleriyle hareket ettiğini fark etti. Haydi, dedi kendi kendine kızarak. Acemi bir çaylak gibi hareket ediyorsun. Sadece delil toplamak için burada değiliz. Po-Yee'yi ve Chang ailesini düşün. Rhyme'a yardımcı olabilecek bir şeyler bulmak zorundasın. Düşün!</p>

  <p class="calibre4">Tekrar cesede döndü ve bu kez bulduğu delillerin ışığında onu yeniden inceledi; bulduğu her delil parçasının kendini ifade etmesine, kaynağıyla ilgili bir açıklama sunmasına, bir anlam yansıtmasına özen göstererek.</p>

  <p class="calibre4">Üniformalı polislerden biri ona doğru yürüdü ama Sachs’ın taş gibi yüz ifadesini görünce geri çekildi.</p>

  <p class="calibre4">Yarım saat sonra her şeyi paketlemeyi, kartları doldurmayı ve delilleri düzenlemeyi bitirmişti.</p>

  <p class="calibre4">Rhyme'ı tekrar aradı.</p>

  <p class="calibre4">"Devam et," dedi Rhyme ciddi bir ses tonuyla. Sesindeki acıyı duymak Sachs'ı da üzmüştü. Yıllar boyunca çok kez sesinin duygusuz çıktığını, dümdüz konuştuğunu duymuştu. O zamanlar da zor olmuştu ama hiçbiri şu anda Rhyme'ın acı dolu sesiyle karşılaştırılamazdı.</p>

  <p class="calibre4">"Üç kez göğsünden vurulmuş ama dört mermi kovanı var. Bir tanesi Model 51 'e ait, muhtemelen daha önce gördüğümüz tabancaya. Diğerleri. 45 kalibre. Görünüşe bakılırsa o tabancayla öldürülmüş. Bir de Sonny'nin taşıdığı Walther'ı buldum. Bacağında bazı izler vardı; sarı kâğıt tozları ve bir tür kuru bitki parçaları. Taşların üzerinde de aynı maddeden vardı."</p>

  <p class="calibre4">"Hikâyen nedir, Sachs?"</p>

  <p class="calibre4">"Sanırım Sonny elinde sarı bir torbayla bir dükkândan çıkarken Hayalet'i gördü ve peşine takıldı. Bu ara sokakta onu enseledi ve yeni silahını, .45'liği elinden aldı. Görünüşe bakılırsa tek tabancası olduğunu sandı. Sonny rahatladı ve Hayalet'e yere yatmasını söyledi. Ama Hayalet yedek tabancasını -Model 51- çekti ve torbanın üzerinden ateş ederek bitki parçalarını ve sarı kâğıt tozlarını Sonny'nin üzerine saçtı. Mermi ıskaladı ama Hayalet onun üzerine atladı. Kavga ettiler. Hayalet 45'liği aldı ve Sonny'yi öldürdü.</p>

  <p class="calibre4">"Çünkü" dedi Rhyme, "sarı kâğıt tozları ve bitki parçaları Sonny'nin bacaklarındaydı; yani Hayalet Model 51 'i bilek kılıfından çekti ve alçaktan ateş etti. Oysa 45’likle ateş edildiğinde mermiler vücudunun üst kısmına girdi."</p>

  <p class="calibre4">"Öyle görünüyor."</p>

  <p class="calibre4">"Peki, bu hikâyeyi nasıl kullanacağız?"</p>

  <p class="calibre4">"Hayalet o torbadaki şeyi nereden aldıysa, bir tezgâhtar onu tanıyor ve nerede oturduğunu biliyor olabilir."</p>

  <p class="calibre4">"Bu sarı torbanın nereden geldiğini bulmak için çevredeki bütün dükkânları taramak mı istiyorsun?" "Hayır, bu çok uzun zaman alır. Önce bitki parçalarını incelesek daha iyi olur."</p>

  <p class="calibre4">"Getir onları, Sachs. Mel onları kromatograftan geçirecek."</p>

  <p class="calibre4">"Hayır, daha iyi bir fikrim var," dedi Sachs. Sonny Li'nin cesedine bir bakış attı. Kendini başka tarafa bakmaya zorladı. "Muhtemelen baharat ya da bitkisel bir ilaçtır. Bir örneğini alarak John Sung'ın dairesine uğrayacağım. Ne olduğunu bana hemen söyleyebilir. Buradan birkaç blok ötede oturuyor."</p>

  <p class="calibre4"><span class="calibre7"><br class="calibre2" /></span></p>

  <p class="calibre4"><span class="calibre7"><br class="calibre2" /></span></p>

  <p class="calibre4"></p>

  <div class="calibre26">
    <p class="calibre4"><span class="calibre7"><span class="calibre7"><br class="calibre2" /></span></span></p>

    <p class="calibre4"><span class="calibre7"><br class="calibre2" /></span></p>

    <p class="calibre4"><span class="calibre7"><br class="calibre2" /></span></p>

    <p class="calibre4"><span class="calibre7"><br class="calibre2" /></span></p>

    <p class="calibre4"><span class="calibre7"><br class="calibre2" /></span></p>

    <p class="calibre4"><span class="calibre7"><br class="calibre2" /></span></p>

    <p class="calibre4"><span class="calibre7">V</span></p>
  </div>

  <p class="calibre29"></p>

  <div class="calibre26">
    <p class="calibre4"><span class="calibre7">Her Şeyin Bir Zamanı Var</span></p>

    <p class="calibre4"><span class="calibre24">Wei-Chi Oyunu</span></p>
  </div>

  <p class="calibre4"><span class="calibre7"><br class="calibre2" /></span></p>

  <p class="calibre4"><span class="calibre7">Çarşamba, Horoz Saati, 18.45 Pazartesi, Maymun Saati, 15.00</span></p>

  <p class="calibre4"><span class="calibre20">Etkili bir kuşatma için... Rakibin adamfarmm etrafı hiçbir hamle yapamayacak şekilde sarılmış olmak... Tam anlamıyla, savaşta olduğu gibi, bir kalemim etrafı kuşatıldığında, askerler düşman tarafından esir alınır.</span></p>

  <div class="calibre1">
    <p class="calibre4"><span class="calibre7"><br class="calibre2" /></span></p>

    <p class="calibre4"><br class="calibre2" /></p>
  </div>

  <div class="calibre1"></div>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_34"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><a class="calibre10" id="bookmark1"></a><span class="calibre18">BÖLÜM KIRK BİR</span></h1>

  <p class="calibre4">Pencereden dışarı, fırtına yüzünden erkenden kararan gri gökyüzüne baktı. Başı ağırlaşarak öne doğru düştü; ağır, ağır, hareketsiz. Bunun nedeni hasar görmüş sinir sistemi değil, çektiği acıydı. Rhyme, Sonny Li'yi aklından çıkaramıyordu.</p>

  <p class="calibre4">Adli Tıp biriminin başı olduğu zamanlarda, başka birimlerden iyi polis olduklarını bildiği yüzlerce insanı işe alma ve yönetme şansı vardı. Bu insanlarda hoşuna giden şeyin ne olduğunu tam olarak bilemiyordu. Ah, tabii, yönetmelikte belirtilen kalifikasyonlara uyuyorlardı; azimli, zeki, sabırlı, enerjik, keskin gözlem gücü ve empati.</p>

  <p class="calibre4">Ama bir nitelik daha vardı. Bütün gerçekçi yapısına karşın Rhyme’ın tanımlayamadığı ama gördüğünde hemen farkına vardığı bir şey. Bunun her ne pahasına olursa olsun avı izleme isteği -hatta zevki- olduğu düşünülebilirdi. Sonny Li'nin kusurları ne olursa olsun -olay yerlerinde sigara içmesi, kehanetlere ve hokus pokuslara inanması gibi- bu önemli özelliğe sahipti. Bu adam, şüpheliyi yakalamak için dünyanın öbür ucuna kadar tek başına yolculuk yapmıştı. Rhyme, Sonny Li gibi bir polis için yüzlerce hevesli acemiden ve yüzlerce sinik deneyimli polisten vazgeçebilirdi; masumlara, sivillere yaptıkları yüzünden bir parça adalet, bir parça teselli kapabilmek için kötülüğün efendisine meydan okuyan küçük bir adam. Bunun karşılığında ödül olarak da iyi bir avın, bir mücadelenin zevkini çıkarmaya ve belki önem verdiği insanlardan biraz saygı görmeye razıydı.</p>

  <p class="calibre4">Li için imzaladığı kitaba baktı.</p>

  <p class="calibre4">Arkadaşım Sonny Li'ye...</p>

  <p class="calibre4">"Pekâlâ Mel," dedi düz bir sesle. "Bulgularımızı bir araya getirelim. Elimizde neler var?"</p>

  <p class="calibre4">Mel Cooper, devriye memurunun Çin Mahallesi'nden aceleyle getirdiği naylon poşetlerin üzerine eğilmişti. "Ayak izleri."</p>

  <p class="calibre4">"Hayalet'e ait olduğundan emin miyiz?"</p>

  <p class="calibre4">"Evet," dedi Cooper. "Kesinlikle tutuyor." Sachs’ın çektiği elektrostatiklere bakıyordu.</p>

  <p class="calibre4">Rhyme da aynı olduklarını onayladı.</p>

  <p class="calibre4">"Şimdi mermilere bir bakalım." Biri düzleşmiş, diğeri bozulmamış gibi görünen, ama ikisi de kan içinde olan iki mermiyi inceliyordu. "Kovanları ve yivleri incele."</p>

  <p class="calibre4">Bu ifadeden kasıt, tabancanın namlusunun merminin üzerinde bıraktığı yiv iziydi; bu yivler, namludan çıkarken mermiye bir dönme hareketi kazandırır, böylece daha hızlı, daha uzağa ve daha düz gitmesini sağlardı. Yiv sayısını ve bükülme açısını inceleyerek, bir balistik uzmanı genellikle silahın tipini belirleyebilirdi.</p>

  <p class="calibre4">Lateks eldivenlerini giyen Cooper, düzgün merminin yan taraflarındaki izleri inceledi. "Bir ACP kırk beşlik. Yivlerin biçimi ve açısı sekizgen, sağ elle ateş edilmiş. Her on beş-on altı inçte bir tam yiv görüyorum. Bunu inceleteceğim ve..."</p>

  <p class="calibre4">"Zahmet etme," dedi Rhyme. "Bir Glock." Avusturya yapımı, çirkin ama güvenilir silahlar. Son zamanlarda gerek polisler gerekse suçlular arasında giderek daha fazla rağbet görmeye başlamıştı. "Namludaki şekil nedir?"</p>

  <p class="calibre4">"Keskin yapı."</p>

  <p class="calibre4">"Demek ki yeni. Muhtemelen bir G36." Şaşırmıştı. Bu küçük ama olağanüstü güçlü tabanca çok pahalıydı ve henüz kolayca bulunamıyordu. Birleşik Devletler'de bu silah genellikle federal ajanlarda bulunurdu.</p>

  <p class="calibre4">Yararlı, yararlı? diye düşündü.</p>

  <p class="calibre4">Henüz değil. Silahtan aldıkları bilgi sadece tipiyle ilgiliydi; silahın veya mermilerin nereden alındığını açıklamıyordu. Yine de delil delildi ve tahtaya aitti.</p>

  <p class="calibre4">"Thom!... Thom!" diye bağırdı Rhyme. "Neredesin be adam?!" Yardımcı hemen kapıda göründü. "Yapmam gereken başka şeyi..." "Hayır," dedi Rhyme. "Başka şeyler yok! Yaz."</p>

  <p class="calibre4">Yardımcı, Sonny Li'nin ölümünün Rhyme'ı ne kadar etkilemiş olduğunun farkındaydı, bu yüzden sert emre karşılık herhangi bir yorumda bulunmadı. Kalemi aldı ve beyaz tahtaya doğru yürüdü.</p>

  <p class="calibre4">Cooper, beyaz ve temiz bir kâğıdın üzerine Li'nin giysilerini açtı. Bir fırçayla giysileri temizledi ve kâğıdın üzerine dökülen minik partikül-leri inceledi. "Toz, boya kalıntıları, muhtemelen çantadan gelen sarı kâğıt partikülleri ve Amelia’nın da söz ettiği kuru bitkisel malzeme; baharat ya da bitkisel ilaç," dedi Cooper.</p>

  <p class="calibre4">"Şu anda bitkileri kontrol ediyor. Hepsini poşetlere koy ve bir kenara at." Yıllar boyunca olay yerlerinin korkunçluğuna karşı bağışıklık kazanmış olan Rhyme, Li'nin giysilerine bulaşmış olan koyu renkli kana bakarken rahatsız oldu. Üzerinde bu giysilerle, bu odada yürümesinin ve kendisiyle sohbet etmesinin üzerinden pek uzun zaman geçmemişti henüz.</p>

  <p class="calibre4">Zaijian, Sonny. Hoşça kal.</p>

  <p class="calibre4">"Tırnak kazıntıları," dedi Cooper, diğer bir poşetin üzerindeki etiketi okuyarak. Bulguları mikroskobun camına boşalttı.</p>

  <p class="calibre4">"Yansıt, Mel," dedi Rhyme ve kendi bilgisayar ekranına döndü. Bir an sonra, düz yüzeyli büyük ekranda bir görüntü belirdi. Burada neyimiz var, Sonny? Hayalet ile dövüştün, onu yakaladın. Giysilerinden ya da ayakkabılarından sana geçen herhangi bir şey var mıydı?"</p>

  <p class="calibre4">Böyle bir şey varsa, bizi evinin kapısına göndermeye yetecek mi? "Tütün," dedi kriminal uzman, polisin sigara bağımlılığı aklına gelip gülerek. "Başka ne görüyoruz? Şu mineraller ne? Ne düşünüyorsun, Mel? Silisat mı?"</p>

  <p class="calibre4">"Öyle görünüyor. GC/MS'den geçirelim bakalım."</p>

  <p class="calibre4">Gaz kromatografı/kütle spektrometresi, maddenin ne olduğunu tam olarak belirlerdi. Çok geçmeden sonuçlar geldi; magnezyum silisat. "Bu pudra değil mi?"</p>

  <p class="calibre4">"Evet."</p>

  <p class="calibre4">Kriminal uzman, talk pudrasının bazıları tarafından deodorant olarak kullanıldığını biliyordu; korunmak için kalın lastik eldiven giyen işçiler ve lateks kullanarak cinsel ilişkiye girenler. "Hemen veri tabanına bağlanıp talk pudrası ve magnezyum silikatla ilgili mümkün olan her şeyi araştır."</p>

  <p class="calibre4">"Hemen."</p>

  <p class="calibre4">Cooper deli gibi yazıp dururken, Rhyme'ın telefonu çaldı. Thom cevap verdi ve masanın üzerindeki hoparlöre aktardı.</p>

  <p class="calibre4">"Alo?" dedi Rhyme.</p>

  <p class="calibre4">"Bay.,. Rhymes lütfen."</p>

  <p class="calibre4">"Adım Rhyme. Siz kimsiniz?"</p>

  <p class="calibre4">"Ben Huntington Tıp Merkezi'nden Doktor Arthur Winslow."</p>

  <p class="calibre4">"Evet, doktor?"</p>

  <p class="calibre4">"Burada bir hasta var, bir Çinli. Adı Sen. Sahil Koruma Kuzey Kıyısı'ndaki batık gemiden kurtardıktan sonra kendisini bize teslim etti." Tam olarak Sahil Koruma değil, diye düşündü Rhyme. "Evet?" "Herhangi bir gelişme olursa sizi aramamızı söylemişlerdi."</p>

  <p class="calibre4">"Doğru."</p>

  <p class="calibre4">"Şey, sanırım bilmeniz gereken bir şey var."</p>

  <p class="calibre4">"Nedir o?" diye sordu Rhyme yavaşça, aslında konuya gelmesini işaret ederek.</p>

  <p class="calibre4">Nefret etmesine karşın acı kahveyi yudumladı.</p>

  <p class="calibre4">On yedi yaşındaki William Chang, ailesinin yaşadığı Brooklyn'deki dairenin yakınındaki Starbucks’ın arka tarafında oturuyordu. Aslında Po-nee çayı istiyordu -annesinin hazırladığı gibi eski demir bir çaydanlıkta hazırlanmış olarak- ama sanki bu çamur gibi, acı içeceğe bağımlıymışçasına kahvesini içmeye devam ediyordu. Çünkü karşısında oturan adamın içtiği şey buydu ve kendisi çay içerek onun yanında zayıf görünmek istemiyordu.</p>

  <p class="calibre4">Üzerinde önceki gün giydiği deri mont olan genç çocuk -kendini sadece Chen olarak tanıtmıştı- minik Nokia telefonuyla yaptığı konuşmasını bitirdi ve aleti tekrar beline astı. Altın Rolex'ine bakıp saati kontrol ederek zamanının fazla olmadığını belli etti.</p>

  <p class="calibre4">"Sana dün sattığımız tabancaya ne oldu?" diye sordu İngilizce.</p>

  <p class="calibre4">"Babam buldu."</p>

  <p class="calibre4">"Serseri." Öfkeli bir tavırla öne eğildi. "Ona silahı nereden bulduğunu söylemedin, değil mi?"</p>

  <p class="calibre4">"Hayır."</p>

  <p class="calibre4">"Eğer birine bizden söz edersen, seni öldürürüz."</p>

  <p class="calibre4">Bir muhalifin oğlu olarak geçirdiği hayattan katılaşmış olan William Chang, böyle serserilere pabuç bırakmamayı öğrenmişti. "Kimseye hiçbir bok söylemedim. Ama bir silaha daha ihtiyacım var."</p>

  <p class="calibre4">"Onu da bulacak."</p>

  <p class="calibre4">"Hayır, bulmayacak. Yanımda taşıyacağım. Anlamayacak."</p>

  <p class="calibre4">Chen yakındaki uzun saçlı bir Çinli kızla bakıştı. Ama bir okul kitabı okumakta olduğunu görünce, Chen'in kıza ilgisi kayboldu. William'i baştan aşağı süzdü. "Hey, bir DVD ister misin? Bir Toshiba. Çok güzel bir alet. İki yüze olur. Bir düz ekran televizyon? O da sekiz yüze olur."</p>

  <p class="calibre4">"Silah istiyorum. Hepsi bu."</p>

  <p class="calibre4">"Üzerine de daha iyi giysiler alsana. Berbat görünüyorsun."</p>

  <p class="calibre4">"Giysileri daha sonra alırım."</p>

  <p class="calibre4">"Hugo Boss, Armani. İstediğin her şeyi bulabilirim..." Kahvesini yudumlarken William'i daha yakından inceledi. "Ya da bir gece bizimle gelebilirsin. Gelecek hafta Queens'teki bir depoya gideceğiz. Mal geliyor. Araba kullanabilir misin?"</p>

  <p class="calibre4">"Evet, kullanabilirim." William ön camdan dışarı baktı. Babasından iz yoktu.</p>

  <p class="calibre4">"Cesursun, değil mi?" diye sordu serseri.</p>

  <p class="calibre4">"Sanırım."</p>

  <p class="calibre4">"Fujian'da çeten var mıydı?"</p>

  <p class="calibre4">William’ın dâhil olduğu bir çete yoktu aslında; sadece arada bir birlikte araba çaldıkları, dükkânlardan içki ve sigara yürüttükleri arkadaşları vardı.</p>

  <p class="calibre4">"Bir sürü yerde iş yaptık."</p>

  <p class="calibre4">"Senin işin neydi peki?"</p>

  <p class="calibre4">"Gözcülük ve sürücülük."</p>

  <p class="calibre4">Chen bir an ona baktı. "Peki," dedi sonra, "bir depodayız ve sen gözcüsün. Bir bekçinin bize doğru geldiğini görüyorsun. Ne yaparsın? Onu öldürür müsün?"</p>

  <p class="calibre4">"Nedir bu, lanet olasıca bir test mi?"</p>

  <p class="calibre4">" Sadece cevap ver. Onu öldürecek cesaretin var mı?"</p>

  <p class="calibre4">"Tabii. Ama yapmazdım."</p>

  <p class="calibre4">"Neden?"</p>

  <p class="calibre4">William sırıttı. "Çünkü sadece bir gerzek bir çift takım için idamı göze alır."</p>

  <p class="calibre4">"Ne takımı?"</p>

  <p class="calibre4">"Söylediğin takımlar," dedi William. "Armani, Boss."</p>

  <p class="calibre4">"Pekâlâ, bir bekçi var. Cevap ver. Ne yaparsın?"</p>

  <p class="calibre4">"Arkasından yaklaşır, tabancasını alır ve siz giysileri arabaya atana kadar yüzükoyun yerde yatırırdım. Sonra da üzerine işerdim."</p>

  <p class="calibre4">Chen kaşlarını çattı. "İşemek mi? Neden?"</p>

  <p class="calibre4">"Çünkü o zaman yapacağı ilk şey giysilerini değiştirmek olurdu; polisi aramadan önce. Aksi taktirde polisler onun altına işediğini sanacaktır çünkü. Bu da bize kaçmak için yeterli zamanı kazandırır. Ayrıca onu incitmediğimiz için polis de bizi saldırıyla suçlayamaz."</p>

  <p class="calibre4">Bu, William’ın Fuzhou'dayken deniz kenarında konuşan çete elemanlarından duyduğu bir taktikti.</p>

  <p class="calibre4">Chen etkilendiğini belli edemezdi. "Bizimle Queens'e geliyorsun," dedi. "Yarın gece orada seninle buluşacağım. Birkaç kişi daha getireceğim."</p>

  <p class="calibre4">"Anladım. Artık geri dönmem gerek. Babam gittiğimi fark eder." Cebinden bir tomar dolar çıkardı ve serserinin yüzüne doğru salladı. "Elinde ne var?"</p>

  <p class="calibre4">"Elimdeki tek iyi şeyi sana sattım zaten," dedi Chen. "O krom bebek." "Bok gibi bir şeydi. Ben gerçek bir tabanca istiyorum."</p>

  <p class="calibre4">"Cesursun. Ama gevezesin de. Dikkatli olsan iyi olur. Elimdeki tek şey bir Colt. 38. Al ya da alma."</p>

  <p class="calibre4">"Dolu mu?"</p>

  <p class="calibre4">Chen torbanın içindeki tabancayı kurcaladı.</p>

  <p class="calibre4">"Üç tane."</p>

  <p class="calibre4">"Hepsi bu mu?" diye sordu William.</p>

  <p class="calibre4">"Dediğim gibi; al ya da alma."</p>

  <p class="calibre4">"Ne kadar?"</p>

  <p class="calibre4">"Beş yüz."</p>

  <p class="calibre4">William sert bir tavırla güldü. "Üç, yoksa giderim."</p>

  <p class="calibre4">Chen bir an tereddüt ettikten sonra cevap verdi. "Seni sevdim, Pekâlâ."</p>

  <p class="calibre4">İki genç Starbucks’ın etrafına bakındılar. Parayla torbayı değiş tokuş yaptılar.</p>

  <p class="calibre4">William tek kelime etmeden yerinden kalktı.</p>

  <p class="calibre4">"Yarın," dedi Chen. "Sekizde. Burada."</p>

  <p class="calibre4">"Gelmeye çalışırım."</p>

  <p class="calibre4">Chen güldü. "Üzerine işemek, ha?" Tekrar kahvesine döndü.</p>

  <p class="calibre4">William dışarı çıktıktan sonra hemen Starbucks'tan uzaklaştı.</p>

  <p class="calibre4">Ara sokaktan biri çıktı ve çabucak ona yaklaştı.</p>

  <p class="calibre4">William aniden irkilerek durdu. Sam Chang oğluna doğru yürüdü. Sonra çocuk başını öne eğerek tekrar yürümeye başladı.</p>

  <p class="calibre4">"Eee?" dedi Chang, çocuğun yanına gelerek.</p>

  <p class="calibre4">"Aldım baba."</p>

  <p class="calibre4">"Ver bana," dedi babası.</p>

  <p class="calibre4">William torbayı babasına verdi, o da hemen cebine attı. "Ona adını söylemedin, değil mi?"</p>

  <p class="calibre4">"Hayır."</p>

  <p class="calibre4">"Hayalet ya da Ejder'den söz ettin mi?"</p>

  <p class="calibre4">"Aptal değilim," dedi William. "Kim olduğumuz hakkında en ufak fikri yok."</p>

  <p class="calibre4">Birkaç dakika sessizce yürüdüler.</p>

  <p class="calibre4">"Bütün parayı aldı mı?"</p>

  <p class="calibre4">William bir an tereddüt etti ve bir şey söylemek ister gibi ağzını açtı. Sonra elini cebine daldırdı ve babasının tabanca için verdiğinden geriye kalan yüz doları iade etti.</p>

  <p class="calibre4">Eve yaklaşırlarken, Chang oğluna döndü. "Bunu ön taraftaki dolaba koyacağım. Sadece Hayalet içeri girmeye kalkarsa kullanacağız. Sakın yanında taşıma. Anlaşıldı mı?"</p>

  <p class="calibre4">"Bence ikimiz de birer tane almalı ve yanımızda taşımalıyız." "Anlaşıldı mı?" dedi Chang katı bir tavırla.</p>

  <p class="calibre4">"Evet."</p>

  <p class="calibre4">Chang oğlunun koluna dokundu. "Teşekkür ederim, oğlum. Yaptığın çok cesurca bir şeydi."</p>

  <p class="calibre4">Cesursun...</p>

  <p class="calibre4">"Deden seninle gurur duyardı," diye ekledi Chang.</p>

  <p class="calibre4">William neredeyse 'senin için yaptığını yapmasaydı dedem hâlâ hayatta olacaktı,' diyecekti. Ama sessiz kalmayı tercih etti. Ön kapıya geldiklerinde William ve Chang etrafa bakındılar. Kafeden sonra kimse onları izlememişti. Hemen içeri girdiler.</p>

  <p class="calibre4">Chang tabancayı dolabın en üst rafına gizlerken -sadece kendisinin ve William’ın ulaşabileceği bir yer. Çocuk kanepede kardeşinin ve küçük kızın yanına çöktü. Bir dergi alıp karıştırmaya başladı.</p>

  <p class="calibre4">Ama yazılara pek dikkatini vermiyordu. Chen'in teklifini düşünüyordu. Yarın gece çetenin diğer elemanlarıyla buluşmalı mıydı?</p>

  <p class="calibre4">Bunu yapacağını sanmıyordu. Ama emin değildi. Sonuçta deneyimlerine dayanarak opsiyonlarını açık tutmanın kötü bir şey olmadığına inanıyordu.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_35"><a class="calibre10" id="bookmark2"></a><span class="calibre18">BÖLÜM KIRK İKİ</span></h1>

  <p class="calibre4">John Sung giysilerini değiştirmişti. Üzerinde boğazlı bir bluz -bu sıcakta tuhaf görünmesine karşın ona son derece gösterişli bir hava vermişti- ve yeni pantolon giymişti. Yüzü kıpkırmızıydı ve dikkati dağılmış gibiydi; üstelik nefes nefese.</p>

  <p class="calibre4">"İyi misin?" diye sordu Amelia Sachs.</p>

  <p class="calibre4">"Yoga," dedi Sung. Günlük egzersizimi yapıyordum. Çay alır mısın?" "Uzun süre kalamam." Eddie Deng Beşinci Bölge'ye gitmişti ama Alan Coe aşağıda, kapının önünde duran polis aracının önünde kendisini bekliyordu.</p>

  <p class="calibre4">Sung bir torbayı gösterdi. "Sana vermek istediğim şey bu. Dün gece sana sözünü ettiğim doğurganlık otları."</p>

  <p class="calibre4">Sachs dalgın bir tavırla torbayı aldı. "Teşekkürler, John."</p>

  <p class="calibre4">"Sorun nedir?" diye sordu adam, Sachs’ın endişeli yüzünü inceleyerek. İçeri girmesini işaret etti ve birlikte kanepeye oturdular.</p>

  <p class="calibre4">"Çin'den gelen o polis, bize yardım eden. Yaklaşık bir saat önce cesedi bulundu."</p>

  <p class="calibre4">Sung bir an için gözlerini kapattı ve derin bir iç çekti. "Kaza mıydı? Yoksa Hayalet'in işi mi yine?"</p>

  <p class="calibre4">"Hayalet."</p>

  <p class="calibre4">"Ah, hayır, çok üzgünüm."</p>

  <p class="calibre4">"Ben de öyle." Bunu duygularını bir kenara atmak için söylemişti. Elini cebine soktu ve olay yerinde bulduğu bitki parçalarını koyduğu delil torbasını çıkardı. "Öldürüldüğü yerde bunu bulduk."</p>

  <p class="calibre4">"Nerede?" diye sordu Sung.</p>

  <p class="calibre4">"Çin Mahallesi'nde. Fazla uzak değil. Hayalet'in satın almış olduğu bazı bitkisel</p>

  <p class="calibre4">ilaçlar ya da baharat olduğunu sanıyoruz. Rhyme, ne olduğunu bulabilirsek satın alındığı dükkânı da bulabileceğimizi umuyor. Belki tezgâhtarlardan biri Hayalet'in nerede oturduğunu biliyordur."</p>

  <p class="calibre4">Sung başıyla onayladı. "Bir bakayım." Torbayı açtı ve birazını tezgâhın üzerine boşalttı. Eğilerek kokladı ve içeriğini inceledi. Sachs, tam olarak aynı şeyi yapmak için Lincoln Rhyme'ın bir gaz kromatografı ve kütle spectrometresi kullanacağını düşündü; bir karışımı içeriklerine ayırarak ve her birini tanımlayarak.</p>

  <p class="calibre4">"Kokladığım şey astragal, zencefil, porya, belki biraz da ginseng ve asma," dedi Sung sonunda. Başını salladı. "Bunun bana bir-iki dükkânda satıldığını söyleyeceğini biliyorum. Ama korkarım bunu Çin'deki herhangi bir bitkisel ilaç üreticisinden, ilaç dükkânından ya da bakkaldan alabilirsin. Sanırım burada da aynıdır."</p>

  <p class="calibre4">Cesareti kırılan Sachs başka bir şey düşündü. "Ne işe yararlar?" Belki Hayalet'in bir hastalığı ya da yarası vardı; o zaman Wu Qichen'in karısında olduğu gibi doktorlar yoluyla adamın izini bulabilirlerdi.</p>

  <p class="calibre4">"Bu bir ilaçtan çok bir tonik. Direnci yükseltir ve chi enerjisini güçlendirir. Birçok kişi bunu cinsel enerjisini yükseltmek için kullanır. Erkeklerin ereksiyon süresini uzattığı söylenir. Belli bir hastalığı iyileştirmek için kullanılmaz."</p>

  <p class="calibre4">Oldukça ilginç bir teori, diye düşündü Sachs.</p>

  <p class="calibre4">"Polisin öldürüldüğü yere yakın dükkânları kontrol edebilirsiniz," dedi Sung. "Ama sanırım bunu düşünmüşsündür zaten."</p>

  <p class="calibre4">Sachs başını eğdi. "Ama yapmak zorunda kalacağımız şey de tam olarak bu. Belki bir şey buluruz." Ayağa kalkarken omzuna saplanan bir acı yüzünü buruşturmasına neden oldu; Fuzhou Ejderi'ndeyken incittiği kasıydı bu.</p>

  <p class="calibre4">"İlacını kullanıyor musun?" diye sordu Sung, biraz azarlar gibi bir ses tonuyla.</p>

  <p class="calibre4">"Evet, kullanıyorum. Ama tadının ne kadar berbat olduğunu biliyor musun?"</p>

  <p class="calibre4">"Damak zevkin için bira içebilirsin. Şöyle otur da bir bakayım."</p>

  <p class="calibre4">Sachs bir an tereddüt ama sonra acıya dayanmaya çalışarak tekrar kanepeye oturdu. Sung ona yaklaştı. Adamın yakınlığını hissedebiliyordu. Sonra omzunu kavrayıp sıkmaya başlayan elleri hissetti; önce yumuşak, sonra daha sert.</p>

  <p class="calibre4">Sung’ın yüzü Sachs’ın başının arkasına yakındı ve nefesi ensesine değiyordu. Eller teninin üzerinde yukarı aşağı hareket ediyor, acı veren noktaya çok yakın bastırıyordu. Gevşetici, rahatlatıcıydı, evet ama avuçlar ve parmaklar boğazının etrafına dolandığında bir an huzursuz oldu.</p>

  <p class="calibre4">"Gevşe," diye fısıldadı Sung, o rahatlatıcı sesiyle.</p>

  <p class="calibre4">Sachs gevşemeye çalıştı.</p>

  <p class="calibre4">Eller omuzlarına ve oradan da aşağı, sırtına kaydı. Öne, kaburgalarına doğru hareket ettiler ama göğüslerine değmeden durdular ve tekrar omurgaya ve enseye döndüler.</p>

  <p class="calibre4">Sung'ın kendisi için gerçekten yapabileceği bir şey olup olmadığını merak ediyordu; Rhyme ile çocukları olma ihtimalini yükseltmek için. Böbreklerdeki kuruluk...</p>

  <p class="calibre4">Gözlerini kapattı ve kendini güçlü masajın etkisine bıraktı.</p>

  <p class="calibre4">Sung'ın daha yaklaştığını, biraz daha yükseldiğini hissetti. Sadece birkaç santim ötedeydi. Elleri bir kez daha omurgadan enseye geldi. Adamın nefesi sıklaşmıştı; Sachs, gösterdiği gayretten olsa gerek, diye düşündü.</p>

  <p class="calibre4">"Neden tabanca kemerini çıkarmıyorsun?" diye fısıldadı Sung.</p>

  <p class="calibre4">"Kötü enerji mi?" diye sordu Sachs.</p>

  <p class="calibre4">"Hayır," dedi Sung gülerek. "Dolaşımını engelliyor."</p>

  <p class="calibre4">Sachs kemerin tokasına uzandı ve çözmeye başladı. Adamın eli yardım etme niyetiyle kemerin üzerine dolandı.</p>

  <p class="calibre4">Tam o anda yüksek bir ses dikkatlerini dağıttı; Sachs’ın telefonu çalıyordu. Hemen Sung'dan uzaklaştı ve telefonu kemerinden alıp açtı. "Alo? Ben... "</p>

  <p class="calibre4">"Sachs, harekete geçmeye hazır ol."</p>

  <p class="calibre4">"Ne buldun, Rhyme?"</p>

  <p class="calibre4">Bir an için cevap gelmedi ama Sachs onun diğer tarafta birileriyle konuştuğunu duyabiliyordu.</p>

  <p class="calibre4">Sonra sesini tekrar duydu. "Geminin kaptanı, Sen, kendine gelmiş. Eddie Deng, diğer hatta şu anda onu sorguya çekiyor... Bekle." Sesler, bağırışlar. Rhyme’ın emirleri: "Pekâlâ, zamanımız yok. Hemen, hemen, hemen!... Dinle, Sachs, kaptan Ejder'in ambarında bir süre kalmış. Chang'in babasıyla konuştuğunu duymuş. Anladığımız kadarıyla bir arkadaş ya da bir akraba, aile için Brooklyn'de bir daire ve iş ayarlamış."</p>

  <p class="calibre4">"Brooklyn mi? Peki ya Queens?" "Sam Chang akıllı biri, hatırladın mı? İnsanları yanıltmak için Queens dediğinden eminim. Olabileceklerini düşündüğüm yerde tarama alanını daralttım; Red Hook ya da Owls Head."</p>

  <p class="calibre4">"Nereden biliyorsun?"</p>

  <p class="calibre4">"Nasıl olabilir, Sachs? İhtiyarın ayakkabısındaki izler, biyosolitler. Hatırladın mı? Brooklyn'de iki atık tesisi var. Ben Owls Head'e eğiliyorum. Daha fazla yerleşim bölgesi var ve Sunset Park'a, yani oradaki Çin Mahallesi'ne daha yakın. Eddie Deng Beşinci Bölge' deki adamlarını Owls Head'deki matbaa ve tabelacı dükkânlarını taratmaya yolladı. Lon ESU'yu alarma geçiriyor. Göçmen Bürosu da bir ekip toparlıyor. Seni hemen orada istiyorum. Adresi öğrenir öğrenmez sana bildireceğim."</p>

  <p class="calibre4">Sachs, Sung'a baktı. "John, Lincoln ailenin yerini bulmuş. Şimdi oraya gidiyorum."</p>

  <p class="calibre4">"Neredeler?"</p>

  <p class="calibre4">"Brooklyn'de."</p>

  <p class="calibre4">"Ah, çok güzel," dedi. "Güvendeler mi?"</p>

  <p class="calibre4">"Şimdilik."</p>

  <p class="calibre4">"Ben de gelebilir miyim? Çeviriye yardım edebilirim. Chang ve ben aynı diyalekti konuşuyoruz."</p>

  <p class="calibre4">"Tabii." Sachs tekrar telefona döndü. "John Sung da benimle ve Coe ile geliyor. Çeviri yapacak. Hemen yola çıkıyoruz, Rhyme. Adresi öğrendiğinde beni ara."</p>

  <p class="calibre4">Telefonu kapadıktan sonra Sung yatak odasına girdi. Biraz sonra üzerinde kabarık bir rüzgârlıkla dışarı çıktı.</p>

  <p class="calibre4">"Hava soğuk değil," dedi Sachs.</p>

  <p class="calibre4">"Kendini daima sıcak tutmalısın; chi ve kan için önemli," dedi Sung. Sonra Sachs'a baktı ve omzuna dokundu; Sachs merakla gülümsedi. "O Çinlileri bulmakla," dedi içten bir ses tonuyla, "çok güzel bir iş basardın, Yindao."</p>

  <p class="calibre4">Sachs duraksadı ve kaşlarını hafifçe çatarak ona baktı. "Yindao mu?" "Sana taktığım Çince isim. 'Yindao.' 'Yakın arkadaş' anlamına gelir." Sachs bundan çok etkilenmişti. Adamın elini sıktı ve sonra geri çekildi. "Haydi, gidip Chang'leri bulalım."</p>

  <p class="calibre4">Caddede gizli evinin önünde, çok isimli adam -Ang Kwan, Gui, Hayalet, John Sung- elini uzattı ve Göçmen Bürosu ajanı olduğu anlaşılan Alan Coe ile tokalaştı.</p>

  <p class="calibre4">Coe'nun, onu denizaşırı izleyen Çinli-Amerikalı grubun bir parçası olduğunu tahmin ettiği için biraz endişelenmişti. Ekip ona fazla yaklaşmıştı, ancak Hayalet'in yardımcısı kendi başına bazı soruşturmalar yapmış, Hayalet'in iş yaptığı bir şirkette çalışan genç bir kadının Göçmen Bürosu ve polise yılankafa operasyonlarıyla ilgili bilgi verdiğini ortaya çıkarmıştı. Yardımcı, kadını kaçırarak işkence yapmış, Göçmen Bürosu'na neler anlattığını öğrenmeye çalışmıştı; sonra da işini bitirince onu öldürüp bir inşaat sahasına gömmüştü.</p>

  <p class="calibre4">Ama görünüşe bakılırsa Hayalet'in eşkâli hakkında Coe'nun bir bilgisi yoktu. Kanal Caddesi'nde Wu'ları öldümeye çalışırken kar maskesi taktığını hatırladı; yüzünü kimse görmemişti.</p>

  <p class="calibre4">Yindao, Rhyme'ın edindiği bilgileri açıkladı ve üçü birlikte steyşın polis aracına bindiler; Hayalet stratejik açıdan daha iyi olan arka koltuğa yerleşemeden, Coe onun yerini almıştı bile. Yasadışı bir göçmenin arkasında oturuyor olması fikri ajanı rahatsız edecekti anlaşılan. Kaldırımdan uzaklaştılar.</p>

  <p class="calibre4">Yindao'nun Coe'ya anlattıklarından, Hayalet Chang'lerin dairesinde çok sayıda polis ve Göçmen Bürosu ajanının olduğunu anladı. Ama Chang ailesi ile birkaç dakika yalnız kalmak için planını yapmıştı bile. Yindao dairesine gelmeden birkaç dakika önce, Yusuf ve başka bir Uygur oradaydı. Hayalet kapıyı açmadan önce ikisi yatak odasına saklanmışlardı. Rüzgârlığını ve tabancasını almak için oraya girdiğinde, onlara Yindao'nun polis aracını izlemelerini söylemişti. Brooklyn'e vardıklarında, Hayalet ve iki Türk, Chang’leri öldüreceklerdi.</p>

  <p class="calibre4">Arkaya baktığında, Yusuf'un Windstar’ının birkaç araba arkada olduğunu gördü.</p>

  <p class="calibre4">Peki ya Yindao? Yakın arkadaşlıkları için yarına kadar beklemesi gerekebilirdi.</p>

  <p class="calibre4">Naixin, diye düşündü.</p>

  <p class="calibre4">Her şeyin bir zamanı var.</p>

  <p class="calibre4">Şimdi onu nasıl düzeceğini hayal ediyordu; sahilde onu ilk gördüğünden beri -kendini kurtarmak için suya atlamıştı- giderek yoğunlaşan fantezilerine dalmıştı. Önceki gece ona güzel bir masaj yapmış, doğurganlığına yardımcı olacak bazı kocakarı ilaçları önermişti. Bir sonraki görüşmeleri çok daha farklı olacaktı. Onu, kafasını meşgul eden fantezilerini gerçekleştirebileceği bir yere götürecekti.</p>

  <p class="calibre4">Yindao; altında acıdan ve zevkten inleyen, kıvranan Yindao.</p>

  <p class="calibre4">Acıdan.</p>

  <p class="calibre4">Çığlık çığlığa.</p>

  <p class="calibre4">O kadar tahrik olmuştu ki, arzusunun kanıtını gizleyebilmek için Coe ile konuşmak üzere arkaya döndü. Göçmen Bürosu'nun politik sığınma prosedürüyle ilgili sorular sormaya başladı. Hayalet'in yoksul bir dul doktor, özgürlüğe âşık bir muhalif, ailesi için daha iyi bir ev arayan bir baba, zararsız ve sıkı çalışmaya hazır, bambaşka bir adamın görüntüsünde olmasına karşın, ajan son derece açıksözlü, kaba ve aşağılayıcıydı.</p>

  <p class="calibre4">Ne olursa olsun, domuzları bu ülkeden uzak tutmalı, diyordu ajan. Bu sözlerin altında yatan mesaj, onların Amerika'ya göre olmadıklarıydı. Yasadışı göçün politik ya da ahlaki yönü Hayalet için bir anlam taşımıyordu, ama Coe'nun diğer ırklara, hatta beyaz ırklara oranla Çinli-Amerikalı azınlığın daha az hastalandığını bilip bilmediğini merak etti. Eğitim seviyesinin daha yüksek olduğunu, iflas olayını daha az yaşadıklarını ve vergi kaçırma suçunun çok ama çok daha düşük seviyelerde olduğunu biliyor muydu acaba?</p>

  <p class="calibre4">Bu adamı öldürmekten zevk duyacaktı ve ölümünü uzatacak zamanı olmadığı için üzgündü.</p>

  <p class="calibre4">Hayalet Yindao'nun bacaklarına baktı ve yine kasıklarının karıncalandığını hissetti. Önceki gün restoranda birlikte oturdukları zamanı, kendisiyle ilgili gerçekleri paylaştığı dakikaları hatırladı.</p>

  <p class="calibre4">Köprüleri yak ve gemileri batır...</p>

  <p class="calibre4">Neden ona bu kadar açık olmuştu ki? Bu çok aptalcaydı. Gerçekte kim olduğunu anlayabilir, en azından şüphelenebilirdi. Yaşam felsefesini açıklarken daha önce kimseye karşı bu kadar açık olmamıştı.</p>

  <p class="calibre4">Neden?</p>

  <p class="calibre4">Bunun cevabı, ona fiziksel olarak sahip olma isteğinin ötesinde bir yerlerdeydi. Daha önce binlerce kadına karşı da istek duymuştu, ama duygularını kendine saklamıştı; düzüşmeden önce ve sonra. Hayır, Yindao ile ilgili başka bir şeyler vardı. Şu olabilirdi; onda kendi ruhundan bir şeyler vardı. Onu anlayabilen çok az sayıda insan olmuştu... konuşabildiği.</p>

  <p class="calibre4">Ama Yindao bu tür bir kadındı.</p>

  <p class="calibre4">Coe yasadışı göç yüzünden artan vergilerden ve kota gerekliliklerinden söz ediyor, rakamlar ve istatistikler veriyor; yılankafa ise, bu kadını yanına alıp Xiamen'deki güzellikleri gösterememesinin, Nanputou Tapınağı'nın -dev bir Budist manastın- etrafında onunla yürüyememenin, sonra da fıstık çorbası ya da noodle yemek için onu deniz kenarına götürememenin ne kadar acı olduğunu düşünüyordu.</p>

  <p class="calibre4">Ama planladığı şeyi yapmak konusunda hiç tereddüt etmeyeceğini biliyordu: Onu ıssız bir fabrikaya ya da depoya sürükleyecek, orada karşı koyulmaz fantezilerini gerçekleştirmek için birkaç saat geçirecekti. Sonrasında da onu öldürecekti elbette. Yindao'nun kendisinin söylediği gibi, o da köprüleri yıkan ve gemileri batıran biriydi; onun Hayalet olduğunu öğrendikten sonra öldürene ya da tutuklayana kadar durmayacaktı. Bu yüzden ölmeliydi.</p>

  <p class="calibre4">Hayalet dönüp Coe'ya baktı ve sanki anlattıklarını anlıyormuş gibi gülümsedi. Sonra yılankafa polisin arka tarafına bir göz attı. Yusuf ve diğer Uygur, polis arabasını hâlâ takip ediyorlardı. Yindao minibüsü fark etmemişti.</p>

  <p class="calibre4">Hayalet tekrar önüne dönerken gözleriyle genç kadının vücudunu yiyip yuttu. Sonra birkaç kelime mırıldandı.</p>

  <p class="calibre4">"Neydi o?" diye sordu Yindao.</p>

  <p class="calibre4">"Bir dua," dedi Hayalet. "Chang'lerin evini bulmamız için Guan Yin'in yardımcı olmasını diledim."</p>

  <p class="calibre4">"O kim?"</p>

  <p class="calibre4">"Merhamet tanrıçası," diye cevap verildi; ama konuşan Hayalet değil, arkada oturan Ajan Alan Coe idi.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_36"><a class="calibre10" id="bookmark3"></a><span class="calibre18">BÖLÜM KIRK ÜÇ</span></h1>

  <p class="calibre4">On dakika kadar sonra Lon Sellitto'nun telefonu çaldı.</p>

  <p class="calibre4">Rhyme ile Cooper beklentiyle baktılar.</p>

  <p class="calibre4">Dedektif telefona cevap verdi. Dinledi. Sonra gözlerini kapattı ve gülümsedi.</p>

  <p class="calibre4">"Chang'in adresini buldular!" diye bağırdı ve telefonu kapattı. "Beşinci Bölge'deki devriye polislerinden biriydi. Owls Head'de iki matbaa dükkânı olan birini bulmuş. Adı Joseph Tan. Devriye görevlisi ona aileyi bulamadığımız takdirde birkaç saat içinde öleceklerini söylemiş. Tan’ın dili çözülmüş ve Chang ailesi için iş ve daire ayarladığını itiraf etmiş."</p>

  <p class="calibre4">"Adresi almış mı?"</p>

  <p class="calibre4">"Evet. Atık tesisinden iki blok ötede. Tanrı mazlumu korur, ne diyeyim?"</p>

  <p class="calibre4">Rhyme, Sonny Li'nin dedektiflerin tanrısına ettiği duayı hatırladı.</p>

  <p class="calibre4">Guan Di, lütfen Chang'leri bulalım ve lanet olasıca Hayalet'i yakalayalım.</p>

  <p class="calibre4">Tekerlekli sandalyesini beyaz tahtaya yaklaştırdı. Delil tablosunu inceledi.</p>

  <p class="calibre4">"Bo'yu ve Göçmen Bürosu'nu arayacağım," dedi Sellitto. "Herkesi harekete geçireceğim."</p>

  <p class="calibre4">Ama kriminolog karşı çıktı. "Dur bir dakika."</p>

  <p class="calibre4">"Sorun nedir?"</p>

  <p class="calibre4">"Bir şey var," dedi Rhyme yavaşça. "Küçük bir şey." Chang'leri buldukları için ilk anda duyduğu heyecan kaybolmuştu.</p>

  <p class="calibre4">Thom'un özenli yazılarını, fotografları ve davayla ilgili diğer delilleri incelerken Rhyme'ın başı bir o yana bir bu yana yavaşça döndü; bütün acı hikâyeye yapılan her girdi, antik Mısır mezarlarında bulunan hiyeroglifler gibiydi.</p>

  <p class="calibre4">Gözlerini kapattı ve bu bilginin, zihninde Amelia Sachs'ın kullandığı Camaro kadar hızlı akmasına izin verdi.</p>

  <p class="calibre4">Cevap burada, diye düşündü Rhyme, gözlerini tekrar açıp girdilere bakarak.</p>

  <p class="calibre4">Tek sorun, sorunun ne olduğunu bilmememiz.</p>

  <p class="calibre4">Thom kapıda göründü. "Şimdi ROM zamanı," dedi yardımcı.</p>

  <p class="calibre4">Hareket egzersizleri, Rhyme'ın durumundaki hastalar için önemliydi. Kasları tembelleşmekten alıkoyar, dolaşımı düzenler, psikolojik yarar sağlardı; Rhyme bunlara büyük bir inatla karşı çıkmasına karşın. Ancak, kaslarını bir gün yine kullanabileceği umuduyla bu çalışmalara devam ediyordu.</p>

  <p class="calibre4">Bu yüzden, Thom ROM'ları mükemmelen uygularken homurdanır, sızlanır ve</p>

  <p class="calibre4">cehenneme gitmesini söyler, sonra da sonuçları tartardı; bu yüzden günlük egzersizleri gizliden gizliye iple çekerdi. Ancak bugün Rhyme yardımcısına çok sert bir bakış attı ve genç adam mesajı hemen alarak bir anda ortadan kayboldu.</p>

  <p class="calibre4">"Ne düşünüyorsun?" diye sordu Sellitto.</p>

  <p class="calibre4">Rhyme cevap vermedi.</p>

  <p class="calibre4">Cansız gibi görünen bedeninin aksine, zihninde yaptığı egzersizler hiçbir şeyle sınırlanamazdı. Sonsuz bir yükseklik, sonsuz bir derinlik, geçmiş ve gelecek. Kriminolog şimdi HAYALETÖLÜM davasında topladıkları tüm delilleri zihninde büyük bir hızla tartıyordu; kimi Doğu Nehri kadar geniş, kimi bir iplik kadar dar ve kırılgandı. Bazıları işe yarar, bazıları Lincoln Rhyme'ın beyninden vücudunun diğer kısımlarına uzanan sinirler kadar işe yaramaz durumdaydı. Ama bunlara bile aldırmazlık etmiyordu.</p>

  <p class="calibre4"><span class="calibre7">HAYALETÖLÜM</span></p>

  <p class="calibre4">Easton, Long Island, Olay Yeri</p>

  <p class="calibre4">• İki göçmen sahilde sırtlarından vurularak öldürüldüler.</p>

  <p class="calibre4">• Bir göçmen yaralandı; Dr. John Sung.</p>

  <p class="calibre4">• "Bangshou" (yardımcı) gemideydi; kimliği bilinmiyor.</p>

  <p class="calibre4">• Yardımcının, Ejder' in battığı yerde bulunan boğulmuş ceset olduğu teşhis edildi.</p>

  <p class="calibre4">• On göçmen kaçtı; yedi yetişkin (biri yaşlıca, erkek; biri yaralı, kadın), iki çocuk, bir bebek. Kilisenin minibüsünü çaldılar.</p>

  <p class="calibre4">• Kan örnekleri inceleme için laboratuvara gönderildi</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">• Sahilde Hayalet'i bekleyen araç onu almadan gitti. Hayalet'in araca bir el ateş ettiği sanılıyor. Aracın marka ve model bilgileri için lastik izlerine ve dingil açıklığına dayanarak talepte bulunuldu.</p>

  <p class="calibre4">•Araç bir BMW X5.</p>

  <p class="calibre4">• Sürücü; Jerry Tang.</p>

  <p class="calibre4">• Göçmenleri almak için gelen herhangi bir aracın izine rastlanmadı.</p>

  <p class="calibre4">• Muhtemelen Hayalet'e ait olan cep telefonu analiz için FBI'a gönderildi.</p>

  <p class="calibre4">• İzlenemez uydu telefonu. Kullanmak için Çin hükümetinin telefon sistemine giriyor.</p>

  <p class="calibre4">• Hayalet'in silahı 7.62 mm'lik tabanca. Özel mermiler.</p>

  <p class="calibre4">• Çin yapımı Model 51 otomatik tabanca.</p>

  <p class="calibre4">• Hayalet'in rüşvet yedirdiği hükümet çalışanları olduğu rapor edildi.</p>

  <p class="calibre4">• Hayalet kaçmak için bir kırmızı Honda sedan çaldı. Aracın bulunması için devriyelere haber verildi.</p>

  <p class="calibre4">• Aracın izi bulunamadı.</p>

  <p class="calibre4">• Suda üç ceset bulundu; biri boğulmuş, ikisi vurulmuş. Fotoğraflar ve deliller Rhyme'a ve Çin polisine gönderildi.</p>

  <p class="calibre4">• Boğulmuş kişi Victor Au, Hayalet'in yardımcısı olarak tanımlandı.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Herhangi bir kayda uymuyor, ama Sam Chang'in parmaklarında sıra dışı izler var. (yara, ip yanığı?)</p>

  <p class="calibre4">• Göçmenlerin Profilleri: Sam Chang, Wu Qichen ve aileleri; John Sung; boğulan kadının bebeği; tanımlanmayan bir erkek ve bir kadın (sahilde öldürüldüler).</p>

  <p class="calibre4">• Göçmenler tarafından 'Home Store' logosuyla kamufle edildi.</p>

  <p class="calibre4">• Kanın sıçrama şekli, yaralı kadının elinden, kolundan ya da omzundan yaralı olduğunu gösteriyor.</p>

  <p class="calibre4">• Kan örnekleri incelenmek üzere laboratuvara gönderildi.</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Uyan yok.</p>

  <p class="calibre4"><a id="bookmark4"></a><span class="calibre7">Jerry Tang Cinayeti Olay Yeri</span></p>

  <p class="calibre4">• Dört adam kapıyı kırarak içeri girdiler, ona işkence yaptılar ve vurarak öldürdüler.</p>

  <p class="calibre4">• İki mermi kovam; Model 51 ile tutuyor. Tang iki kez kafasından vurulmuş.</p>

  <p class="calibre4">• Aşırı barbarlık.</p>

  <p class="calibre4">• Bazı parmak izleri.</p>

  <p class="calibre4">•Tang’ınkiler dışında tutan yok.</p>

  <p class="calibre4">• Üç saldırganın ayak 235 ölçüleri Hayalet'inkinden küçük; muhtemelen daha ufak yapılılar.</p>

  <p class="calibre4">• İpuçları, Hayalet'in saklandığı yerin muhtemelen Battery Park civarında olduğunu gösteriyor.</p>

  <p class="calibre4">• Şüpheli saldırganlar Çinli etnik azınlık gruplardan. Şu anda nereli ve nerede oldukları araştırılıyor.</p>

  <p class="calibre4">• Queens Türkistan Topluluğu İslam Merkezi'nden kiralanan Uygurlar.</p>

  <p class="calibre4">• Cep telefonu aramaları 805 Patrick Henry Caddesi 'ni işaret ediyor. Kanal Caddesi Saldırısı Olay Yeri</p>

  <p class="calibre4">• Elde edilen deliller, Hayalet'in evinin Battery Park civarında olduğunu işaret ediyor.</p>

  <p class="calibre4">• Çalıntı Chevrolet Blazer, tzi bulunamadı.</p>

  <p class="calibre4">• İzlere uyan yok.</p>

  <p class="calibre4">• Hayalet'in evinin halısı: Arnold firmasının Lustre-Rite modeli, son altı ay içinde döşenmiş; bilgi almak için hah firmaları araştırılıyor.</p>

  <p class="calibre4">• Döşenen yerler belirlendi: Battery Park yakınında 32.</p>

  <p class="calibre4">• Taze tomurcuklar bulundu.</p>

  <p class="calibre4">• Hayalet'in suç ortağının cesedi: Batı ya da Kuzeybatı Çin'deki etnik azınlıklardan. Parmak izine uyan yok. Silahı Walther PPK.</p>

  <p class="calibre4">• Kayıp göçmenlerle ilgili detaylar:</p>

  <p class="calibre4">• Chang ailesi: Sam, Mei-Mei, William ve Ronald; Sam'in babası Chang Jiechi ve bebek Po-Yee. Sam'in ayarlanmış bir işi var, ama işvereni ve işin yeri bilinmiyor. Mavi bir minibüs kullanıyor; plakası ve markası yok. Chang' lerin evi Queens'te.</p>

  <p class="calibre4">• Wu'lar: Qichen, Yong-Ping, Chin-Mei ve Lang.</p>

  <p class="calibre4"><a id="bookmark5"></a><span class="calibre7">Hayalet’in Gizli Evi Olay Yeri</span></p>

  <p class="calibre4">• Chang Jiechi'nin parmak izleri ve fotoğrafları, babanın -ve oğlu Sam'in-kaligraf olduklarını gösteriyor. Sam Chang matbaada ya da tabelacıda çalışıyor olabilir. Queens'teki dükkânlar ve şirketler aranıyor.</p>

  <p class="calibre4">• Cesedin ayakkabılarından biyosolit, gübre üretim tesislerinden birinin yakınlarındaki bir mahallede oturduklarını gösteriyor.</p>

  <p class="calibre4">•Hayalet evini düzenletmek için feng shui uzmanı kullanıyor.</p>

  <p class="calibre4"><a id="bookmark6"></a><span class="calibre7">Fuzhou Ejderi Olay Yeri</span></p>

  <p class="calibre4">•Hayalet, gemiyi batırmak için yeni bir C4 patlayıcı kullandı. Kimyasal işaretlerden üreticisi aranıyor.</p>

  <p class="calibre4">•Hayalet'in kamarasında yeni dolar banknotlar bulundu. Kamarada yaklaşık 20,000$ değerinde kullanılmış Çin yuanı bulundu. •Kurbanların listesi, uçuş detayları ve banka hesabı bilgisi. Çin'den gönderen kişi aranıyor.</p>

  <p class="calibre4">•Kaptan canlı bulundu ama bilinci yerinde değil. Beretta 9 mm. Uzi. İzlenmesi mümkün değil</p>

  <p class="calibre4">• 45 kalibrelik yeni Glock 36 ile öldürüldü. (Hükümet malı mı?)</p>

  <p class="calibre4">Tütün.</p>

  <p class="calibre4">• Sarı kâğıt partikülleri. Tanımlanmamış bitki partikülleri (bitkisel ilaç, baharat ya da uyuşturucu).</p>

  <p class="calibre4">• Tırnakların arasında Magnezyum silikat (pudra).</p>

  <p class="calibre4">Otoban Brooklyn Askerî Üssü'nün etrafından dolanıp, Yindao polis aracını bir çıkış rampasına yönlendirirken, Hayalet'in kendi BMW'si ya da Porsche'siyle olacağı kadar yüksek bir hızla hareket etmiş, düzenli bahçeleriyle ve kırmızı tuğla binalarıyla sevimli bir mahalleye doğru alçalmaya başlamıştı.</p>

  <p class="calibre4">Hayalet doğal bir hareketle dikiz aynasına baktı ve Yusuf'un hâlâ arkalarında olduğunu gördü.</p>

  <p class="calibre4">Sonra Yindao'ya, güzel profiline, topuz yapılmış parlak kızıl saçına, siyah tişörtünün altından hatları görünen göğüslerine baktı.</p>

  <p class="calibre4">Kadının telefonu yine çalmaya başlayınca irkildi.</p>

  <p class="calibre4">Yindao cevap verdi.</p>

  <p class="calibre4">"Rhyme... evet, mahalleye ulaştık. Devam et." Sessizleşti. "Harika!" Hayalet'e ve Coe'ya baktı. "Onları buldu. Chang'in bir arkadaşı onlara burada bir daire ve iş ayarlamış. O kadar uzak değil." Sonra tekrar telefona döndü. Ancak Rhyme'ın söylediklerini dinlerken yüzü ciddileşti. Adam ona her ne söylüyorsa, bunun kadını gerginleştirdiğini düşündü Hayalet. Rhyme'ın kendisinin farkına varıp varmadığını merak ediyordu. Dikkatini yoğunlaştırdı.</p>

  <p class="calibre4">"Tabii, Rhyme," dedi kadın sonunda. "Anladım."</p>

  <p class="calibre4">Yindao bağlantıyı kesti.</p>

  <p class="calibre4">"Lanet olsun," dedi Coe. "Bunu yapabileceğini hiç sanmıyordum." Hayalet kadına baktı. "Yani adresi tam olarak aldı."</p>

  <p class="calibre4">Yindao bir an sessiz kaldıktan sonra "Evet," dedi.</p>

  <p class="calibre4">Sonra kolejli bir kız gibi sohbet etmeye, Brooklyn'deki hayatını anlatmaya başladı. Hayalet bunun kadının doğasında olmadığını biliyordu, bu yüzden daha da şüphelendi. Konuşmalarının sonunda Rhyme ona ne söylediyse, Chang'ler ile ilgili olmadığını şimdi anlıyordu. Kadının elinin bacağına kaydığını ve dalgın bir şekilde kaşındığını fark etti. Elini kalçasının yakınında tutmaya devam edince, bu hareketin sadece elini silahına yakınlaştırmak için bir bahane olduğunu anladı.</p>

  <p class="calibre4">Hayalet gözlerini yoldan ayırmadan elini doğal bir hareketle yan tarafına kaydırdı ve sonra arkasına dolayarak Glock tabancanın kabzasına dokundu; tabanca pantolonunun bel lastiği ile rüzgârlığının arasında duruyordu.</p>

  <p class="calibre4">Yerleşim bölgesinin sokaklarında ilerlerken arabada sessizlik hâkimdi. Ama Hayalet çok geçmeden Yindao'nun sadece daire çizmekte olduğunu anladı. Gerginliği arttı ve daha dikkatli hareket etmeye başladı.</p>

  <p class="calibre4">Binaların numaralarına bakarak bir köşeden daha döndüler ve Yindao arabayı kaldırımın kenarına park edip el frenini çekti. Küçük kahverengi bir evi işaret etti.</p>

  <p class="calibre4">"Burası."</p>

  <p class="calibre4">Hayalet çabuk bir hareketle eve baktı ama dikkati hâlâ Yindao'nun üzerindeydi.</p>

  <p class="calibre4">"Beklediğim gibi bir bok yuvası değil," dedi Coe. "Haydi, gidip şu işi bitirelim."</p>

  <p class="calibre4">"Bekle," dedi Yindao doğal bir sesle. Sonra arka koltukta oturan Coe'ya bakmak için sağa döndü.</p>

  <p class="calibre4">Hayalet bunun bir numara olduğunu anladı. Ama Sachs çok hızlı hareket etmişti; Hayalet'in beklediğinden çok daha hızlı. Daha yılankafa parmaklarıyla tabancasının kabzasını kavrayamadan, Yindao kendi tabancasını çekip ona doğru nişanladı.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_37"><a class="calibre10" id="bookmark7"></a><span class="calibre18">BÖLÜM KIRK DÖRT</span></h1>

  <p class="calibre4">Hayalet elinde olmadan gözlerini kırptı; Yindao'nun hiç uyarmadan ve tereddüt etmeden kendisini vuracağını sanmıştı. Ama bu ancak durum tersine olsaydı gerçekleşebilecek bir şeydi.</p>

  <p class="calibre4">Ama siyah tabanca havada bir gölge gibi hareket etti ve arka koltukta oturan adama döndü.</p>

  <p class="calibre4">"Bir milim bile, Coe. Bir milim bile kıpırdama. Ellerini görebileceğim bir yerde tut."</p>

  <p class="calibre4">"Ne... Nedir bu?" diye sordu Coe, şaşkınlıkla arkasına yaslanarak. "Kıpırdama," dedi Yindao öfkeyle. "Bir elini kıpırdatırsan seni öldürürüm."</p>

  <p class="calibre4">"Anlamı..." Ajan gözlerini kırpıştırdı.</p>

  <p class="calibre4">"Anladın mı?"</p>

  <p class="calibre4">"Evet, lanet olsun, anlıyorum," dedi ajan öfkeli bir ses tonuyla. "Bütün bunların ne anlama geldiğini açıklasan iyi olur."</p>

  <p class="calibre4">"Bir dakika önce telefonla konuştum ya. Lincoln bana Chang'lerin adresinden başka bazı şeyler söyledi. Delilleri tekrar incelemiş ve bazı telefon görüşmeleri yapmış. Her şeyi güzelce örttüğünü sandın, değil mi?"</p>

  <p class="calibre4">"Bir dakika dedektif. Bana..."</p>

  <p class="calibre4">"Her şeyi biliyor. Senin Hayalet için çalıştığını."</p>

  <p class="calibre4">Ajan zorlukla yutkundu. "Sen aklını mı kaçırdın?"</p>

  <p class="calibre4">"Sen onu koruyucu meleğisin. Onu koruyorsun. Kanal Caddesi 'nde, Wu’ların orada, bu yüzden ateş ettin; asıl niyetin onu vurmak değildi. Onu uyarmaya çalışıyordun. Ona bilgi de veriyordun; Wu'ların Murray Hill’deki evde olduklarını ona sen söyledin."</p>

  <p class="calibre4">Coe gergin bir tavırla dışarı bakındı. "Bu saçmalık!"</p>

  <p class="calibre4">Hayalet soluğunu kontrol etmekte zorlandı. Elleri titriyor, fazlasıyla terliyordu. Ellerini pantolonuna sildi.</p>

  <p class="calibre4">"Endişelenme, John," dedi Yindao. "Kimseyi incitemeyecek." Ajanla konuşmaya devam etti. "Ve Hayalet için yeni bir silah da buldun; yeni bir. 45 kalibre Glock. Göçmen Bürosu'na kayıtlı bir silah."</p>

  <p class="calibre4">"Sen delisin dedektif."</p>

  <p class="calibre4">"Burada hükümetten bazılarının Hayalet'ten para aldığını başından beri biliyorduk. Ama bunun bir Göçmen Bürosu ajanı olduğunu düşünememiştik. Bütün o Çin yolculukları nedendi, Coe? Peabody'ye göre, hiçbir ajan senin kadar yolculuk yapmamış. Bazen de kendi paranla. Patronunun yılankafalarıyla buluşuyordun."</p>

  <p class="calibre4">"Çin'e gidiyordum, çünkü muhbirim orada kaybolmuştu ve bunu yapanı yakalamak istiyordum."</p>

  <p class="calibre4">"Şey, Rhyme şu anda Fuzhou Polis Teşkilatı ile konuşuyor. O davadaki delilleri de gözden geçirmek istiyor."</p>

  <p class="calibre4">"Yani kendi muhbirimi öldürdüğümü mü söylüyorsun? Çocukları olan bir kadını mı?"</p>

  <p class="calibre4">"Delillere bakacağız," dedi Yindao sakin bir tavırla.</p>

  <p class="calibre4">"Eğer birisi bizi, Hayalet ile beni, birlikte gördüğünü söylüyorsa, yalan söylüyordur."</p>

  <p class="calibre4">"Bunun bir anlamı yok. Kendisi aleyhine tanıklık yapacak hiç kimseyle şahsen görüşmez o. Bunu yapacak aracılar kullanır."</p>

  <p class="calibre4">"Sen hayal görüyorsun, dedektif."</p>

  <p class="calibre4">"Hayır, delilleri inceliyoruz," dedi Yindao. "Rhyme cep telefonunun kayıtlarına baktı. Son iki gün içinde nereye ait olduğu bilinmeyen bir numaraya yarım düzine telefon açılmış."</p>

  <p class="calibre4">"Ah, şu 'saçmalıklara bak. Onu yerel adamlarım için kullanıyorum." "Daha önce muhbir kullandığından söz etmemiştin."</p>

  <p class="calibre4">"Çünkü davayla bir ilgisi yoktu."</p>

  <p class="calibre4">"Chang'lerin dairesine ulaştığımızda da Hayalet'i arayacak mıydın?" diye sordu Yindao. "Yoksa onları kendin mi öldürecektin?... Tabii bizi de."</p>

  <p class="calibre4">Coe yutkundu. "Sana bir kelime daha söylemeyeceğim. Avukatımla konuşmak istiyorum."</p>

  <p class="calibre4">"Bunun için bol bol zamanın olacak. Şimdi, kapı kolundaki sağ elin. Bir milim kıpırdarsa, kolunu hemen delerim. Anladın mı?"</p>

  <p class="calibre4">"Dinle... "</p>

  <p class="calibre4">"Beni anladın mı?"</p>

  <p class="calibre4">Hayalet kadının gözlerine baktı ve ürperdi. Adamın silahına davranmasını, böylece onu vurmak için bir neden kazanmayı bekler gibiydi. "Evet," diye homurdandı Coe öfkeyle.</p>

  <p class="calibre4">"Sol el, başparmak ve işaretparmağınla sadece; silahını tut. Çok yavaşça..."</p>

  <p class="calibre4">Coe yüzünde tiksinti dolu bir ifadeyle silahını çıkardı ve Yindao'ya teslim etti.</p>

  <p class="calibre4">Yindao silahı hemen cebine attı. "Arabadan iniyoruz." Kendi kapısını açıp indi. Sonra adamın kapısını açtı; silahı doğruca ajanın göğsünü nişanlamıştı. "Yavaşça."</p>

  <p class="calibre4">Adam da indi. Yindao ona kaldırıma yatmasını işaret etti. "Yüzükoyun."</p>

  <p class="calibre4">Hayalet'in kalp atışları -o ana kadar cam bir kafese hapsedilmiş bir kuş gibi çırpınıyordu- yavaşladı.</p>

  <p class="calibre4">Kork ki, cesur olabilesin...</p>

  <p class="calibre4">Bu çok ilginç bir durumdu. Gerçekten de emrinde Amerikalılar vardı, hatta Göçmen Bürosu ajanları arasından bile; dün sabah o kadar kolayca serbest bırakılmasını sağlayan bir ajan da dâhil. Ama burada kiraladığı her ajanın adını bilmiyordu. Ve Yindao'nun az önce Coe'ya açıkladığı gibi, onlarla ender olarak doğrudan bağlantıya geçerdi. Wu'ların Murray Hill’de saklandıkları evi bilmesi meselesine gelince; Yindao bunu ona kendisi söylemişti.</p>

  <p class="calibre4">Görünüşe bakılırsa Coe ona çalıştığına göre, şimdi adamı kurtarmaya çalışmalı mıydı?</p>

  <p class="calibre4">Hayır, ondan kurtulmak daha iyiydi. Tutuklama güzel bir karmaşa olacaktı. Yindao ve diğerleri, haini yakaladıklarını düşündükleri için daha dikkatsiz olacaklardı.</p>

  <p class="calibre4">Yindao kaldırımda adamı ustaca kelepçeleyip tabancasını kılıfına sokarken ve Coe'yu sertçe ayağa kaldırıken izledi. Hayalet camını indirdi ve evi işaret etti. "Chang'ler ile konuşmamı ister misin?"</p>

  <p class="calibre4">"Burası onların evi değil," dedi Yindao. "Buradan birkaç blok ötedeler. Yalan söyledim; Coe'nun savunmasını indirmesini sağlamak zorundaydım. Şu köşede bir polis evi var. FBI gelip alana kadar onu orada tutacaklar."</p>

  <p class="calibre4">Hayalet dönüp Coe'ya baktı ve tiksinti dolu bir sesle konuştu. "Nerede olduklarını Hayalet'e söyleyecektin. O çocuklar... onun o çocukları öldürmesine izin verecektin. İğrençsin."</p>

  <p class="calibre4">Ajan bir an öfkeyle ona baktı; sonra Yindao onu öfkeyle itti ve üç üniformalı polis memurunun beklediği köşeye doğru sürükledi. Hayalet arkasına baktı ve Yusuf'un sokağın ucunda duran minibüsünü gördü. Beş dakika sonra Yindao geri döndü, arabaya bindi ve kontağı çevirdi. Yollarına devam edeceklerdi. Hayalet'e baktı ve acı acı gülerek başını salladı. "Özür dilerim. Sen iyi misin?" Olay onu biraz sarsmış olmasına karşın, Yindao şimdi kendini toplamış gibi görünüyordu. Rahatlamıştı ve güveni geri gelmişti.</p>

  <p class="calibre4">"Evet." Hayalet de güldü. "Bununla mükemmel şekilde başa çıktın. Mesleğinde gerçek bir sanatçısın." Sonra gülümsemesi kayboldu. "Göçmen Bürosu'nun içinde bir hain, ha?"</p>

  <p class="calibre4">"Hayalet'in muhbirini öldürmesi hakkındaki bütün o saçmalıklar. Bizi iyi kandırdı." Telefonunu aldı ve bir numara hışladı. "Tamam, Rhyme. Coe'yu teslim ettim... Hayır, sorun yok. John ve ben şu anda Chang'lerin evine gidiyoruz... Ekipler nerede?... Pekâlâ, üç dakika içinde orada olurum. ESU'yu beklemeyeceğiz. Şu anda Hayalet de yolda olabilir."</p>

  <p class="calibre4">Gerçekten de öyle, diye düşündü yılankafa.</p>

  <p class="calibre4">Yindao telefonu kapattı.</p>

  <p class="calibre4">Herkesten önce orada olacaklardı. Yindao ile fantezisinin daha fazla beklemesi gerekmeyecekti. Chang'leri öldürecek, Yindao'yu Türkler'in minibüsüne atacak ve kaçacaktı. Hayalet'in eli kadının omzuna uzandı ve hafifçe sıktı. O anda daha da fazla tahrik olduğunu hissetti.</p>

  <p class="calibre4">"Benimle geldiğin için teşekkürler, John." Yindao ona gülümsedi, "'Arkadaş' nasıl deniyordu; 'Yindao' mu?"</p>

  <p class="calibre4">Hayalet başını salladı. "Bir erkek bir kadına böyle der. Sen' Yin-jing' demelisin."</p>

  <p class="calibre4">Bu, erkeğin cinsel organı için kullanılan kelimeydi.</p>

  <p class="calibre4">"Yınjing," dedi Yindao.</p>

  <p class="calibre4">"Onur duydum," dedi Hayalet, başını hafifçe eğerek. Kadının kızıl saçına, beyaz tenine, uzun bacaklarına baktı... "Şu arkadaşın Rhyme sıkı bir dedektif. Bütün bunlar bittikten sonra onu ziyaret etmek isterim." , "Sana kartını vereyim. Çantamda bir tane var."</p>

  <p class="calibre4">"Güzel."</p>

  <p class="calibre4">Rhyme'ın da ölmesi gerekecekti. Çünkü Hayalet, onun da düşmanlarını yenene kadar durmayan bir adam olduğunu biliyordu. Po fu chen zhou... Köprüleri yak ve gemileri batır. Hayatta kalması fazla tehlikeli olurdu. Yindao onun felçli olduğunu söylemişti. Hayalet ona nasıl işkence yapabileceğini merak etti. Yüzü, gözleri, dili... Ne kadar zamanı olduğuna bağlı olarak çeşitli yöntemler vardı. Ateş daima etkiliydi. Yindao tek yönlü bir yola saptı ve durdu. Adresteki numarayı inceledi ve sokağın ortasına kadar ilerledi. Sonra ikinci sıra oluşturacak şekilde arabasını park etti ve konsolun üzerine bir polis kimliği koydu. "Şuradaki ev." Birkaç ev ötedeki üç katlı, kırmızı tuğlalı, zemin katında ışıkları yanan bir binaya işaret etti. Mütevazıydı, ama Hayalet bunun -Mao sayesinde- birçok Çinli'nin oturmak zorunda olduğu sarı-bej tahtadan ve kerpiçten yapılmış evlerden çok daha lüks olduğunu düşündü.</p>

  <p class="calibre4">Arabadan indiler ve kaldırıma yürüdüler. Sonra bir an duraksadılar. "Görünme," dedi Yindao ve onu şimşir çitlerin arkasına sürükledi. Hayalet arkasına baktı. Yusuf da arabayı park etmişti ve ışık az olmasına karşın Hayalet yanındaki diğer Türk'ü ve kendisini görebiliyordu. Yindao'ya yaklaştı ve tenindeki sabun ve teri kokladı. Henüz sertliğinin kaybolmamış olduğunu fark etti ve kadın evi incelerken koluna ve kalçasına yaslandı. Yindao ön taraftaki pencereyi başıyla işaret etti. "Arka kapıdan gireceğiz; eğer kilitli değilse. Ön taraftan bizi görebilir ve kaçmaya kalkışabilirler."</p>

  <p class="calibre4">Hayalet'e kendisini en yakınlarındaki evin arkasına doğru izlemesi için işaret etti; oradan Chang’lerin evine doğru arkadan yaklaştılar. Karanlıkta beklenmedik bir şeye çarpıp varlıklarını belli etmemek için yavaşladılar.</p>

  <p class="calibre4">Domuzların evinin arka kapısının önünde durdular ve Yindao pencereden baktı; içeride küçük bir mutfak vardı ama görünürde kimse yoktu. "Daima önce arka pencereden bak," diye fısıldadı. "Yeni polis taktiğim." Bu sözü üzerine yüzünde acı dolu bir gülümseme belirdi ama nedenini açıklamadı.</p>

  <p class="calibre4">"Haydi," dedi Yindao. "Daha yavaş. Onları ürkütme. Hemen yardım etmek için geldiğimizi söyle. Onları Hayalet'ten korumak istediğimizi. Ayrıca sığınma hakkı için yüksek bir olasılık olduğunu da."</p>

  <p class="calibre4">Hayalet başıyla onayladı; ama Sam Chang ve karısının polisin tercümanının kim olduğunu görünce nasıl bir tepki vereceklerini merak ediyordu.</p>

  <p class="calibre4">Yindao kapıyı yokladı; kilitli değildi. Kapıyı hemen açtı; böylece gıcırdamayacağını umuyordu anlaşılan.</p>

  <p class="calibre4">Bununla nasıl başa çıkacaktı? Muhtemelen Yindao’yu hemen etkisiz hale getirmek zorunda kalacaktı. Kadın aşırı bir tehlike oluşturuyordu kendisi için. Yapılacak en iyi şeyin onu bacağından vurmak olduğuna karar verdi; artritini düşünerek onu diz kapağının arkasından vurmanın ilginç olacağını düşündü. Sonra Türkler'le birlikte Chang ailesini yok edecek, hep birlikte Windstar'a dönecekler ve Yindao ile geçireceği saatler için gizli evlerinden birine ya da ıssız bir depoya gideceklerdi. Kapıdan yavaşça geçerek pis kokulu mutfağa girdiler.</p>

  <p class="calibre4">Ocakta altı yanan bir demlik vardı. Tezgâhtaki kesme tahtasının üzerinde yarım soğan bırakılmıştı. Acaba Bayan Chang akşam yemeği için ne hazırlıyordu?</p>

  <p class="calibre4">Yindao mutfakta ilerledi. Oturma odasına açılan koridorun kapısında durdu ve Hayalet'e durmasını işaret etti.</p>

  <p class="calibre4">Türkler'in evin arkasındaki dar sokakta olduklarını fark etti. Yindao'nun arkası ona dönüktü, adamlara ön tarafa dolaşmalarını işaret etti. Yusuf başıyla onayladı ve iki adam uzaklaştılar.</p>

  <p class="calibre4">Hayalet, Yindao'nun önden girmesine izin verecekti. Ona içeride Chang'ler ile birlikte bir dakika zaman tanımak onları sakinleştirecek, Türkler'in ön kapıda yerlerini almasına fırsat tanıyacaktı. Sonra içeri dalıp Yindao'yu vurarak Türkler'in içeri dalması için işaret verecek, onların yardımıyla ailenin işini çabucak bitirecekti.</p>

  <p class="calibre4">Hayalet geride kalırken elini rüzgârlığının altına attı ve pantolonunun belindeki tabancasını çekti.</p>

  <p class="calibre4">Yindao, yalnız başına koridorda yavaşça yürümeye başladı.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_38"><a class="calibre10" id="bookmark8"></a><span class="calibre18">BÖLÜM KIRK BEŞ</span></h1>

  <p class="calibre4">Yakında bir ses.</p>

  <p class="calibre4">Ayak sesi mi? diye sordu Sam Chang kendi kendine, kanepede küçük oğlunun yanında otururken.</p>

  <p class="calibre4">Ön tarafta mı? Yoksa arka tarafta mı?</p>

  <p class="calibre4">Dairelerinin loş oturma odasında birlikte oturmuş, televizyondaki programı izliyorlardı. Televizyonun sesi yüksekti ama Chang yine de o sesi duymuştu.</p>

  <p class="calibre4">Evet, bunlar ayak sesiydi.</p>

  <p class="calibre4">Neydi acaba?</p>

  <p class="calibre4">Bir zümrüdü anka kuşu küllerinin arasından mı yükseliyordu, yoksa bir ejder onlara öfkelenmiş miydi?</p>

  <p class="calibre4">Onları rahatlatmak için babasının ruhu geri mi dönüyordu?</p>

  <p class="calibre4">Belki de onları uyarmak için.</p>

  <p class="calibre4">Belki de Gui'nin, Hayalet'in kendisi onları bulmuştu.</p>

  <p class="calibre4">Bu kendi hayal gücüm, diye düşündü Chang.</p>

  <p class="calibre4">Odanın karşı tarafına baktığında William' ı bir yıllık bir otomobil dergisini okurken gördü. Çocuk oturduğu yerde doğruldu, boynunu kaldırdı ve tehlikenin kaynağını bulmaya çalışan bir balıkçıl gibi başını yavaşça çevirdi.</p>

  <p class="calibre4">"Nedir o, kocacığım?" diye sordu Mei-Mei, fısıldayarak. Po-Yee'yi kendine doğru çekti.</p>

  <p class="calibre4">Bir tıkırtı daha duyuldu.</p>

  <p class="calibre4">Bir ayak sesi. Nereden geldiğini kestiremiyordu.</p>

  <p class="calibre4">Sam Chang hemen ayağa fırladı. William da ona katıldı. Ronald kalkmak için davrandı ama babası küçük çocuğa yatak odasına girmesini işaret etti. Karısına başıyla işaret verdi. Kadın bir an kocasının gözlerine baktı ve küçük oğluyla kızını alarak kapının arkasında kayboldu.</p>

  <p class="calibre4">"Sana söylediğimi yap, oğlum."</p>

  <p class="calibre4">William, Chang'in arka bahçede bulduğu demir boruyu eline alarak dairenin arka tarafına açılan kapının girişinde durdu. Hayalet onları bulup gelirse ne yapmaları gerektiğini daha önce konuşmuşlardı. Chang kapıdan giren ilk kişiyi vuracaktı; bu ya Hayalet ya da yardımcısı olacaktı. Ateş sesini duyunca diğerleri muhtemelen gerileyecek, bu da William'a ölen adamın silahını alması için fırsat tanıyacaktı; böylece onun da silahı olacaktı.</p>

  <p class="calibre4">Chang oturma odasındaki iki lambayı kapattı, böylece belirgin bir hedef olmayacaktı, ama kendisi kapıdaki saldırganın siluetini görebilecekti. Kafasına ateş edecekti ve bu mesafeden ıskalaması mümkün değildi.</p>

  <p class="calibre4">Sam Chang bir sandalyenin arkasına çömeldi. Gemide yaşananların, babasının acısının, bu son iki gün içinde ruhundaki erozyonun yarattığı yorgunluk duygusunu bir kenara attı ve asla titremeyen kaligraf eliyle tuttuğu tabancayı kapıya doğrulttu.</p>

  <p class="calibre4">Evin içindeki karanlık koridorda Amelia Sachs yavaşça ilerledi. "Burada bir dakika bekle, John," diye fısıldadı.</p>

  <p class="calibre4">"Tamam," dedi zayıf bir ses.</p>

  <p class="calibre4">Sachs koridora girdi. Bir an tereddüt etti ve sonra seslendi; "Şimdi!" "Ne?" diye sordu Hayalet, kendisi de tereddüt ederek.</p>

  <p class="calibre4">Ama cevap vermek yerine Sachs hızla ona döndü ve karanlık bir gölge gibi havada kayan silahını ona çevirdi. Hayalet daha kendi Glock'unu çekemeden, Sachs'ın silahı göğsünü nişanlamıştı bile.</p>

  <p class="calibre4">Sachs’ın dikkati Hayalet'e değil, arkasında özel harekât giysileriyle dikilen yarım düzine kadın ve erkeğe yönelmişti: Bo Haumann ve diğer ESU elemanları mutfağa dalmışlardı. Arka kapıdan içeri girdiler ve silahlarını Hayalet'in yüzüne doğru tutarak bağırdılar: "Polis, yere, yere, yere, at silahını, yere, hemen!"</p>

  <p class="calibre4">Silahı elinden alındı ve yüzükoyun yere yatırılıp kelepçelendikten sonra üzeri arandı. Ayak bileğinde bir çekiştirme hissetti; şanslı tabancası Model 51 ondan alındı ve cepleri boşaltıldı.</p>

  <p class="calibre4">"Şüpheliyi yakaladık," dedi bir memur. "Olay yeri temizlendi."</p>

  <p class="calibre4">"Dışarıda iki tane daha ele geçirildi ve kelepçelendi." Bunlar, Sachs'ın kendilerini izlediğini fark ettiği Windstar'dan inen adamlardı. Sachs, onların Queens'ten gelen diğer Uygurlar olduğunu sanıyordu. "Başkaları da var mı?" diye sordu Sachs, Hayalet'in üzerine eğilip öfkeli bir sesle fısıldayarak.</p>

  <p class="calibre4">"Hiç... "</p>

  <p class="calibre4">"Bizi izleyen ikisini yakaladık. Başka kimse var mı?"</p>

  <p class="calibre4">Hayalet cevap vermeyince Sachs telsizine sarıldı. "Sadece bir tane minibüs tespit ettim. Muhtemelen hepsi bu kadar."</p>

  <p class="calibre4">Sonra Lon Sellitto ve Eddie Deng üst kattan inerek yanlarına geldi; ekip Hayalet'i saf dışı bırakana kadar orada gizlenmişlerdi. Şaşkınlıktan nefesi kesilmiş bir halde yerde yatan Hayalet'e baktılar. Amelia Sachs onun zararsız olduğunu düşünmüştü; sadece hafif kırlaşmış saçıyla yakışıklı, alçakgönüllü bir Asyalı.</p>

  <p class="calibre4">Sellitto'nun telsizinden bir mesaj geldi: "Nişancı Bir ve İki'den Merkez'e. Geri çekilebilir miyiz?"</p>

  <p class="calibre4">Sellitto Motorola'sını alıp cevap verdi: "Merkez'den Nişancılar'a. Durum kontrol altında, tamam." İriyarı dedektif Hayalet'e döndü: "Steyşından indiğin andan beri ensendeydiler. Eğer silahını Sachs'a çevirseydin, şimdiye ölmüş olacaktın. Şanslısın."</p>

  <p class="calibre4">Hayalet'i oturma odasına sürüklediler ve sandalyeye oturttular. Eddie Deng ona haklarını okudu; İngilizce, Putonghu Minnanhua versiyonlarıyla. Anladığından emin olmak için.</p>

  <p class="calibre4">Pek duygu göstermeden anladığını belli etmek için başını eğdi.</p>

  <p class="calibre4">"Chang 'ler nasıl?" diye sordu Sachs, Sellitto 'ya.</p>

  <p class="calibre4">"İyiler. İki Göçmen Bürosu ekibi dairelerine girdi- İş neredeyse çirkinleşiyordu. Baba silahlıydı ve ateş etmeye hazırdı, ama ajanlar bir pencereden bakarak gece gözlüğüyle onu fark ettiler. Dairedeki telefonun numarasını aradılar ve etraflarının sarıldığını söylediler. Chang çok geçmeden bunun gerçek bir Göçmen Bürosu ekibi olduğunu ve Hayalet'e teslim edilmeyeceklerini anladı."</p>

  <p class="calibre4">"Peki ya bebek?"</p>

  <p class="calibre4">"İyi. Sosyal görevli yolda. Şu pislikten kurtulana kadar," -Hayalet'i başıyla işaret ederek- "Owls Head'deki kendi yerlerinde tutacaklar. Sonra oraya gidip onlarla görüşebiliriz."</p>

  <p class="calibre4">Şimdi içinde durdukları ev, Chang'lerin dairesinden bir mil kadar ötedeydi ve iyi döşenmişti. Burada yaşayan kişinin şehrin en iyi cinayet</p>

  <p class="calibre4">dedektiflerinden biri olduğunu düşününce, yerin çiçeklerle dolu olması Sachs'ı şaşırtmıştı.</p>

  <p class="calibre4">"Burası gerçekten senin evin mi, Lon?" diye sordu, küçük bir porselen bibloyu eline alarak.</p>

  <p class="calibre4">"Daha iyi diğerinin," diye cevap verdi dedektif, kendini savunmaya çalışarak, Rachel'a taktığı ismi kullanarak ('daha iyi yarım' ile 'önemli diğeri' ifadelerinin bir bileşimiydi). Birkaç ay önce birlikte yaşamaya başlamışlardı. "Bu eşyaların yarısı annesinden miras kalmış." Bibloyu Sachs'ın elinden aldı ve dikkatle yerine koydu.</p>

  <p class="calibre4">"Fazla kimse fark etmeden bir ele geçirme hareketi düzenleyebilmemiz için en iyi yer burasıydı. Owls Head'den fazla uzaklaşırsak, serseri şüphelenmeye başlayacaktı."</p>

  <p class="calibre4">"Hepsi sahteydi," dedi Hayalet, keyifli bir ses tonuyla- Sachs, adamın İngilizce aksanının John Sung olarak konuşken kullandığından daha iyi olduğunu fark etti. "Beni kandırdınız-"</p>

  <p class="calibre4">"Sanırım öyle."</p>

  <p class="calibre4">Chang'lerin Owls Head'deki gerçek evlerine doğru Brooklyn caddelerinde yol alırken Lincoln Rhyme Sachs 'ı arayıp, Hayalet'in kendisini John Sung olarak gösterdiğine inandığını söylemişti. Göçmen Bürosu ve NYPD polislerinden diğer bir ekip, Chang'leri bulmak için oraya doğru yola çıkmıştı. Sellitto ve Eddie Deng de, Sellitto'nun evinde bir operasyon hazırlığı içindeydiler. Böylece, açık alanda yapılacak bir operasyonda, yılankafa ve adamları ile çıkacak bir çatışmada oradan geçenlerin vurulup ölme veya yaralanma ihtimali ortadan kaldırılmış oluyordu. Rhyme, adamların Çin Mahallesi'ndeki gizli evden itibaren Sachs'ın arabasını takip edebileceklerini düşünmüştü veya Chang'lerin evine ulaştıklarında Hayalet onları cep telefonuyla çağıracaktı. Rhyme'ın anlattıklarını dinlerken, Coe Hayalet'in bir casusuymuş, yanında oturan silahlı adam arkadaşı, doktoruymuş, son iki gündür aradıkları katil değilmiş gibi davranabilmek için, Sachs büyük bir çaba harcamak zorunda kalmıştı.</p>

  <p class="calibre4">Önceki gece kendisine yaptığı masajı düşünmüştü; büyük sırrıyla, tedavi olmak için çaresiz bir umutla ona gelişini... Sırtında ve omuzlarında dolaşan ellerini düşününce ürperdi. Wu'ların nerede kaldığını da ona kendisi söylemiş, hatta yanlarına gitmeyi isteyip istemediğini bile sormuştu.</p>

  <p class="calibre4">"Şu arkadaşın," dedi Hayalet, "Lincoln Rhyme, benim Sung olmadığımı nasıl anladı?"</p>

  <p class="calibre4">Genç kadın Hayalet'in cebindeki şeylerin bulunduğu naylon torbayı gösterdi. İçinde kırılmış maymun muskanın parçaları vardı. Sachs poşeti onun yüzüne doğru tuttu.</p>

  <p class="calibre4">"Taş maymun," dedi. "Sonny Li'nin tırnaklarının arasında bazı izler buldum. Magnezyum silikat; pudra gibi. Rhyme bunun sabun taşından geldiğini keşfetti; yani muskanın yapıldığı şey." Sachs eğildi ve Hayalet'in giysisinin dik yakasını sertçe çekiştirip kolyenin deri kordonunun bıraktığı kırmızı izi ortaya çıkararak. "Ne oldu? Boynundan koparırken kırıldı mı?" Kumaşı bıraktı ve geri çekildi.</p>

  <p class="calibre4">Hayalet yavaşça başını salladı. "Ben onu vurmadan önce, yerde sürünüyordu. Merhamet dilendiğini sandım ama başını kaldırdı ve bana gülümsedi."</p>

  <p class="calibre4">Yani Li, Sung’ın aslında Hayalet olduğunu onlara anlatmak için taşı tırnaklarıyla bilerek kazımıştı.</p>

  <p class="calibre4">Cooper' ın magnezyum silikatla ilgili raporu nesnenin sabuntaşı da olabileceğini ortaya koyunca, Rhyme önceki gün Sachs'ın ellerine bulaşan tozu hatırlamış ve bunun Sung’ın kolyesinden geldiğini anlamıştı. Sung'ın dairesini bekleyen polisleri aramış ve binanın bir arka kapısı olduğunu, Hayalet'in görünmeden buradan girip çıkabileceğini onaylamışlardı. Yakınlarda bahçe malzemeleri satan bir dükkân olup olmadığını da sormuş -buldukları tomurcuklar oradan geliyor olabilirdi -binanın giriş katında bir çiçekçi olduğunu öğrenmişti. Sonra Sachs'ın cep telefonuna yapılan aramaları incelemiş, Uygur merkezini arayan numara karşısına çıkmıştı.</p>

  <p class="calibre4">Gerçek John Sung bir doktordu ve Hayalet'in tıpla ilgisi yoktu. Ama Sonny Li'nin hayattayken söylediği gibi, Çin'de herkes Çin Tıbbı hakkında bir şeyler bilirdi. Hayalet'in Sachs'a önerdiği çözüm ve verdiği bitkisel ilaçlar, düzenli olarak Çinli bir doktora görünen herkesin kolayca bilebileceği bir şeydi.</p>

  <p class="calibre4">"Peki ya Göçmen Bürosu'ndaki arkadaşın?" diye sordu Hayalet.</p>

  <p class="calibre4">"Coe mu?" dedi Sachs. "Seninle hiçbir bağlantisı olmadığını biliyorduk. Ama Coe sanki bir casusmuş gibi davranmak zorundaydım; senin peşinde olduğumuzu düşünmemeni garantilemek zorundaydım. Ayrıca onu da yolumuzdan çekmemiz gerekiyordu. Kim olduğunu anlarsa, yine peşinden gelebilirdi; Kanal Caddesi'nde yaptığı gibi. Temiz bir operasyon istiyorduk. Kimsenin cinayetten içeri girmesini de tercih etmiyorduk." Sachs eklemeden edemedi. "Senin bile."</p>

  <p class="calibre4">Hayalet sakince gülümsedi.</p>

  <p class="calibre4">Coe'yu o köşedeki evde bekleyen üç polise teslim ederken neler olduğunu açıklamıştı. Ajan, Çin'deki muhbirini öldüren adamdan yarım metre ötede oturduğunu öğrenince tabii ki hayrete kapılmıştı ve operasyona kesinlikle katılmak istediğini söyleyerek öfkesini kusmuştu. Ama onu polis korumasında tutma emri doğruca Polis Merkezi'nden gelmişti ve Hayalet içeri tıkılana kadar Coe hiçbir yere gidemezdi. Sachs yerde yatan adama baktı. Tiksinti yansıtan bir ifadeyle başını salladı. "Sung'ı vurdun, cesedi sakladın, sonra da kendini vurdun. Okyanusa geri döndün. Neredeyse boğuluyordun."</p>

  <p class="calibre4">"Fazla şansım yoktu, öyle değil mi? Jerry Tang beni bırakıp kaçmıştı. Sung’ın kılığına girmeden sahilden kaçıp kurtulma şansım yoktu." "Peki ya silahın?"</p>

  <p class="calibre4">"Ambulanstayken çorabımın içine soktum. Hastanede ise sakladım ve Göçmen Bürosu memuru beni bıraktıktan sonra tekrar aldım." "Göçmen Bürosu memuru mu?" diye sordu Sachs, başını sallayarak. "Çok çabuk serbest bırakıldın." Hayalet bir şey söylemeyince Sachs ekledi; "Eh, bu da ilgileneceğimiz diğer bir konu." Sonra sordu; "Bana John Sung hakkında anlattığın şeyler... Hepsi uydurma mıydı?" Hayalet omuz silkti. "Hayır, onun hakkında söylediklerim gerçekti. Onu öldürmeden önce kendisi, bottaki herkes, Chang ve Wu hakkında bilgi aldım. Böylece rolümü mükemmelen oynayabilirdim. Resimli kimliğini attım ve cüzdanıyla muskasını sakladım."</p>

  <p class="calibre4">"Cesedi nerede?"</p>

  <p class="calibre4">Cevap yine sakin bir gülümsemeden ibaretti.</p>

  <p class="calibre4">Adamın bu sakin tavrı Sachs'ı çileden çıkarıyordu. Yakalanmıştı ve hayatının geri kalanını içeride geçirecekti; hatta idam edilebilirdi bile. Ama adamın gösterdiği tek rahatsızlık belirtisi, sanki o geceki son treni kaçırmış bir adamınki gibiydi. Bir anda öfkeye kapıldı ve yüzüne bir yumruk patlatmak için elini kaldırdı. Ama adam hiçbir tepki vermeyince -bir göz kırpma ya da yüzünü buruşturma gibi- kolunu indirdi; vuruşunun ona vereceği hazzı yaşatmaktan vazgeçerek.</p>

  <p class="calibre4">Sachs’ın telefonu çalınca dikkati dağıldı. Bir adım geri çekilerek cevap verdi; "Evet?"</p>

  <p class="calibre4">"Herkes eğleniyor mu?" diye sordu Rhyme'ın otoriter sesi, bu kez alaycı bir tonda.</p>

  <p class="calibre4">"Ben... "</p>

  <p class="calibre4">"Belki piknik yapıyorsunuz? Film izliyorsunuz? Bizi unuttunuz mu?" "Rhyme, bir operasyonun ortasındaydık."</p>

  <p class="calibre4">"Birinin bir süre sonra beni arayacağını ve olanları anlatacağını sanıyordum. Bir noktada... Hayır, Thom, hayır. Çok öfkeliyim."</p>

  <p class="calibre4">"Burada biraz meşguldük, Rhyme," diye cevap verdi Sachs.</p>

  <p class="calibre4">"Sadece neler olduğunu bilmek istiyordum. Psişik güçlerim yok, biliyorsun."</p>

  <p class="calibre4">Sachs, Rhyme'ın kimsenin yaralanmadığını bildiğini anlamıştı; aksi takdirde böyle alaycı bir tavırla konuşmazdı.</p>

  <p class="calibre4">"Zırvalamayı keser misin?"</p>

  <p class="calibre4">"Zırva mı? Şimdi gerçek bir denizci gibi konuşmaya başladın, Sachs." "Kes... Çünkü onu yakaladık. John Sung’ın cesedinin yerini söyletme-ye çalıştım, ama o..."</p>

  <p class="calibre4">"Eh, bunu tahmin edebiliriz, değil mi Sachs? Sonuçta çok açık!"</p>

  <p class="calibre4">Genç kadın, bazı insanlar için belki, diye düşündü; ama önceki monoton ses tonu yerine her zamanki karakteristik hırçınlığı görmeyi tercih ederdi.</p>

  <p class="calibre4">"Çalıntı Honda’nın bagajında," diye devam etti Rhyme.</p>

  <p class="calibre4">"Ve hâlâ Long Island’ın doğu ucunda, öyle mi?" diye sordu Sachs, sonunda anlayarak.</p>

  <p class="calibre4">"Elbette. Başka nerede olabilir ki? Hayalet arabayı çaldı, Sung'ı öldürdü ve sonra gizlemek için doğuya doğru sürdü; sonuçta o tarafa bakmayacaktık. Biz onun batıya yöneldiğini sanmıştık; şehre..."</p>

  <p class="calibre4">Sellitto telefonunu kapadı ve sokağı işaret etti.</p>

  <p class="calibre4">Sachs başıyla onayladı. "Birilerini görmem gerekiyor, Rhyme." "Birilerini görmek mi? Baksana, orada lanet olasıca bir piknik yapıyor gibisiniz. Kim o?"</p>

  <p class="calibre4">Sachs bir an düşündü ve sonra cevap verdi: "Bazı arkadaşlar."</p>
</body>
</html>
