<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre9"><a class="calibre10" id="bookmark0"></a><span class="calibre18">BÖLÜM YEDİ</span></h1>

  <p class="calibre4">Domuzlardan ikisini sahilde öldürmüştü; yaralı adam ve bir kadın. Ama botta ondan fazla insan olmalıydı. Geri kalanlar neredeydi?</p>

  <p class="calibre4">Bir korna sesi duyuldu. Hayalet arkasına döndü. Jerry Tang onun dikkatini çekmeye çalışıyordu. Polis tarayıcısını elinde sallıyordu. "Polis her an gelebilir! Gitmemiz gerek!"</p>

  <p class="calibre4">Hayalet diğer tarafa dönerek sahili ve yolu tekrar taradı. Nereye gitmişlerdi? Belki de...</p>

  <p class="calibre4">Lastiklerin acı çığlığıyla Tang'ın 4x4'ü yola fırladı ve hızk uzaklaşmaya başladı.</p>

  <p class="calibre4">"Hayır! Dur!"</p>

  <p class="calibre4">Öfkeye kapılan Hayalet tabancasıyla nişan aldı ve bir el ateş etti. Kurşun arka kapıya isabet etti, ama araç hiç yavaşlamadan yoluna devam ederek bir kavşaktan dönüp gözden kayboldu. Hayalet tabanca tutan elini sarkıtarak olduğu yerde durdu ve kaçış şansını kaybettiği yola bakarak donup kaldı. Manhattan'daki gizli yerlerinden seksen mil uzaktaydı, yardımcısı kayıptı ve muhtemelen ölmüştü, parası ve cep telefonu yoktu. Peşinde onlarca polis ve asker vardı. Şimdi de Tang onu terk etmişti. Yapabileceği...</p>

  <p class="calibre4">Gergindi. Bir kilisenin diğer tarafındaki tarladan beyaz bir minibüs ortaya çıktı ve dönüp yola girdi. Bunlar domuzlardı! Hayalet tekrar tabancasını kaldırdı, ama araç sisin içinde gözden kayboldu. Tabancayı indirip birkaç derin nefes aldı. Birkaç saniye sonra yine soğukkanlılığını kazanmıştı. O anki sorunlarının altında ezilir gibi olmuştu, evet, ama hayatı boyunca bundan çok daha büyük zorluklar atlatmıştı, bundan çok daha kötü durumlarda kalmıştı.</p>

  <p class="calibre4">Eskinin bir parçasısın.</p>

  <p class="calibre4">Yollarını değiştireceksin.</p>

  <p class="calibre4">Eski inançların için öleceksin...</p>

  <p class="calibre4">Hayatındaki geçici dengesizlikler ve en kötü olaylar bile zaman içinde talihe dönüşmüştü. Yaşam felsefesi tek kelimede gizliydi: Naixin. Çince'de bunun anlamı "sabır"dı ama Hayalet için daha derin bir anlamı vardı. Buna İngilizce'de karşılık gelecek ifade "Her şeyin bir zamanı var!" olabilirdi. Kırk yıldan uzun bir süre hayatta kalmayı başarmıştı, çünkü sorunlara, tehlikeye ve kedere dayanmıştı.</p>

  <p class="calibre4">Domuzlar şimdilik kaçmışlardı. Öldürülmeleri şimdilik bekleyebilirdi. Şu anda polisten ve Göçmen Bürosu memurlarından kaçmaktan başka yapabileceği bir şey yoktu.</p>

  <p class="calibre4">Eski tabancasını cebine koydu ve sahil boyunca yağmur altında yorgun argın yürümeye başladı. En yakın bina bir restorandı ve önünde motoru çalışan sürücüsüz bir araba duruyordu.</p>

  <p class="calibre4">Gördün mü, şansın dönmeye başladı bile!</p>

  <p class="calibre4">Denize baktığında onu güldüren başka bir şey daha gördü. Şansı gerçekten dönmüştü galiba: Kıyının hemen yakınında domuzlardan biri, bir adam, suyun üzerinde kalmaya çalışıyordu. En azından buradan kaçmadan önce içlerinden birini daha öldürebilirdi.</p>

  <p class="calibre4">Hayalet tabancasını çekti ve kıyıya doğru yürümeye başladı.</p>

  <p class="calibre4">Rüzgâr onu yorgunluktan bitirmişti.</p>

  <p class="calibre4">Küçük kasabaya ulaşmaya çalışırken, Sonny Li kumların üzerinde ayaklarını sürüyerek ilerliyordu. Kaypak bir adamdı ve içinde yaşadığı zorlu, tehlikeli dünyada blöflere, sürprizlere, uyanıklığa (ve elbette silahlara) güvenirdi, fiziksel güce değil. Şimdi sabahki mücadelesinden bitkin düşmüş bir halde sınırlarını zorluyordu.</p>

  <p class="calibre4">Rüzgâr... Onu iki kez yere devirmişti.</p>

  <p class="calibre4">Daha fazla devam edemeyeceğim, diye düşündü. Görülme riskine rağmen, kumlarda sürünmek onun için çok fazlaydı; bu yüzden tekrar ıslak asfalta çıktı ve küçük kasabanın ışıklarına doğru yürümeye devam etti. Li onu bulamadan yılankafanın gideceğinden korktuğu için, elinden geldiğince kendini zorlayarak ilerlemeye çalışıyordu.</p>

  <p class="calibre4">Ama bir an sonra adamın hâlâ buralarda olduğundan emin oldu; birkaç el daha ateş edilmişti.</p>

  <p class="calibre4">Li bir tepeye tırmandı ve rüzgârın, yağmurun, sisin arasından etrafına bakındı, ama kimseyi göremedi. Anlaşılan ses sandığından daha uzak bir mesafeden gelmişti.</p>

  <p class="calibre4">Cesareti kırılsa da yürümeye devam etti. Sonsuzluk gibi gelen on dakika boyunca yürümek için kendini zorladı ve arada bir başını arkaya atarak yağmur suyunu kavrulan boğazına doldurdu. Yuttuğu onca deniz suyundan sonra bu kadar susamış olması normaldi.</p>

  <p class="calibre4">Bir süre sonra, sağ tarafında kumların üzerinde duran turuncu renkli küçük cankurtaran botunu gördü. Hayalet'in botu olduğunu düşündü. Yılankafayı görmek için sahilin iki tarafına bakındı, ama sisin ve yağmurun içinde o kadar uzağı görmek mümkün değildi.</p>

  <p class="calibre4">Adamın ayak izlerini takip ederse onu kasabada bulabileceğini düşünerek bota doğru yürümeye başladı. Ama daha ilk adımını attığı anda yoldan bir ışık yansıdı. Gözlerindeki suları silerek ışığın geldiği tarafa baktı. Işık maviydi ve yolun üzerinde hızla kendisine doğru geliyordu. Göçmen Bürosu muydu? Polis miydi?</p>

  <p class="calibre4">Li, yolun diğer tarafındaki sık çalılıklara koştu. Hemen yere yattı ve araba yaklaşırken ışığın giderek parlaklaşmasını izledi. Sarı renkli bir spor araba yağmurun ve karanlığın içinden fırlayarak yüz metre kadar ileride durdu. Li ayağa kalkmadan arabaya doğru yavaşça sürünmeye başladı.</p>

  <p class="calibre4">Amelia Sachs yağmurun dövdüğü sahilde durmuş, tuhaf bir ölüm pozunda yere serilmiş kadın cesedine bakıyordu.</p>

  <p class="calibre4">"Onları öldürüyor, Rhyme" dedi, Amelia Sachs son derece üzgün bir ses tonuyla, Motorola SP-50 bel telsizinin kulaklıklı mikrofonuna fısıldayarak. "İkisini vurmuş; biri erkek, biri kadın. Sırtlarından. İkisi de ölü."</p>

  <p class="calibre4">"Onları vurmuş mu?" Rhyme’ın sesi boğuktu ve Sachs onun bu ölümler için kendi kendini suçladığını biliyordu.</p>

  <p class="calibre4">ESU memuru makinelisini hazır tutarak Sachs'a yaklaştı. "Adamdan iz yok," dedi, sesini duyurmak için bağırarak. "Yolun biraz ilerisinde bulunan restorandaki insanlar yirmi dakika kadar önce bir arabanın çalındığını söylüyorlar." Memur, Sachs'a bir Honda’nın tanımını ve plaka numarasını verdi; o da bilgiyi Rhyme'a iletti.</p>

  <p class="calibre4">"Lon gerekeni yapacak," dedi, Rhyme. "Yalnız mıymış?"</p>

  <p class="calibre4">"Sanırım. Yağmur yüzünden kumda ayak izi kalmamış, ama kadını vururken durduğu yerde çamurda bazı izler buldum. O zaman tek başmaymış."</p>

  <p class="calibre4">"O halde yardımcısının hâlâ ortalıklarda olmadığını düşünebiliriz. Karaya başka bir botla çıkmış olmalı. Ya da belki batan bottaydı."</p>

  <p class="calibre4">Sachs, elini silahının yanından ayırmadan olay yerini inceliyordu. Etrafı kayalıklar, kumlar ve çalılarla sarılıydı. Silahlı bir adamı böyle bir ortamda görmek zor olurdu.</p>

  <p class="calibre4">"Göçmenleri arayacağız, Rhyme," dedi.</p>

  <p class="calibre4">Rhyme’ın karşı çıkmasını, ilk olarak izler tamamen kaybolmadan olay yerini incelemesi gerektiğini söylemesini umuyordu. "İyi şanslar, Sachs," dedi Rhyme sadece. "Araştırmaya başladığında bana haber ver." Bağlantı kesildi.</p>

  <p class="calibre4">İyi araştır ama arkanı kolla...</p>

  <p class="calibre4">İki polis sahilde koşar adım ilerlediler. İlkinden yüz metre kadar uzakta, daha küçük başka bir bota rastladılar. Sachs’ın güdüsel tepkisi kanıt toplayabilmek için botu incelemekti, ama öncelikle yapması gerekeni yaptı, artritli eklem yerleri ağrıyarak, arkasında rüzgâr, koşarak, göçmenleri bulabilmek ümidiyle etrafı taramaya başladı; her an bir tuzakla karşılaşmayı veya Hayalet'in saklanabileceği bir delik bulmayı bekliyordu.</p>

  <p class="calibre4">Hiçbir şey bulamadılar.</p>

  <p class="calibre4">Sachs uzaktan gelen siren seslerini duydu ve kasabaya giren acil durum konvoyunu gördü. Restorandan ve benzin istasyonundan başını çıkarmayan kasaba sakinleri, şimdi fırtınanın küçük kasabalarına ne tür bir heyecan getirdiğini anlamak için dışarı fırlıyorlardı.</p>

  <p class="calibre4">Olay yerinde araştırma yapan bir memurun ilk görevi, kontrolü sağlamaktır; böylece kanıtların kazayla kaybolması ya da bir hatıra eşya toplayıcısı veya oradan geçmekte olan meraklı biri gibi davranan suçlunun, kendisi tarafından alınması olabildiğince önlenir. Sachs, diğer göçmenleri ve mürettebatı arama işini gönülsüzce bıraktı -şimdi bunu yapacak bir sürü kişi vardı zaten- ve operasyonu yönetmek için mavi-beyaz renkli polis otobüsüne koştu.</p>

  <p class="calibre4">Sahilin çevresi CS teknisyenleri tarafından sarı şeritle çevrilirken Sachs sırılsıklam kotunun ve tişörtünün üzerine çalışma tulumlarından birini geçirdi. NYPD'nin bu iş için tasarlanmış yeni takımı, beyaz renkte kapüşonlu bir yekpare tulumdu ve kumaşı, araştırmacının kanıtları kendisinin yanlışlıkla silmesini önleyecek türdendi; örneğin saç, kıl, deri parçası gibi şeyler üzerine yapışmıyordu.</p>

  <p class="calibre4">Lincoln Rhyme bu tulumu onaylamıştı; genel olarak suç yapılarıyla ilgilenen Soruşturma ve Kaynaklar Bölümü'nü yönetirken de buna benzer bir şey için kulis yapmıştı. Ancak Sachs bundan pek memnun değildi. Tulumların, kendisini kötü bir uzay filminden fırlamış yaratıklar gibi göstermesi sorun değildi; asıl sorun tulumun parlak beyaz renkte olmasıydı. Hangi nedenle olursa olsun, olay yerini dolaşmak veya kanıt toplayan polisleri sınamak için oralarda olan bir caninin hemen dikkatini çekerdi bu renk. Bu yüzden Sachs bu kıyafete başka bir isim vermişti: 'Hedef^ahtası Tulumu.'</p>

  <p class="calibre4">Restorandaki müşterilerle, benzin istasyonunun çalışanlarıyla ve sahilin yakınındaki birkaç evin sakinleriyle kısa sohbetler yapmak, Hayalet'in çalarak kaçtığını öğrendikleri Honda dışında başka bir bilgi vermemişti. Başka bir araç çalınmamış, kimse sahile yüzen ya da kayalıklarda saklanan birini görmemiş, yağmur ve rüzgâr yüzünden tabanca sesini duymamıştı.</p>

  <p class="calibre4">Bu yüzden, Amelia Sachs -ve Lincoln Rhyme- Hayalet, mürettebat ve göçmenlerle ilgili herhangi bir bilgiyi ancak olay yerinden toplayabileceğini düşünmüştü.</p>

  <p class="calibre4">Ancak daha önce hiç bu kadar büyük bir alanla uğraşmamışlardı; bir millik bir sahil, bir yol ve asfaltın diğer tarafında uzanan geniş bir çalılık labirenti. Araştıracak milyonlarca yer vardı ve bu yerler muhtemelen hâlâ silahlı bir suçluyu saklıyordu.</p>

  <p class="calibre4">"Kötü bir durum, Rhyme. Yağmur biraz yavaşladı, ama hâlâ yoğun ve rüzgâr saatte yirmi mil hızla esiyor."</p>

  <p class="calibre4">"Biliyorum. Hava durumu kanalını dinliyoruz." Şimdi ses tonu değişmiş, daha sakinleşmişti. Bu, Sachs'a biraz tuhaf gelmişti. Sona ermeler, kendini öldürmeler ve sonuca ulaşmalar hakkında konuştuğu zamanlardaki tuhaf, ürkütücü sükûnetini hatırlatmıştı. "Bunlar da araştırmaya bir an önce başlamak için yeterli neden, sen ne dersin?"</p>

  <p class="calibre4">Sachs sahilin iki tarafına bakındı. "Bu sadece... Her şey çok büyük. Çok fazla şey var burada."</p>

  <p class="calibre4">"Nasıl çok büyük olabilir, Sachs? Her olay yerinde birer fitlik alanlarda çalışırız. Bir kilometrekare ya da üç fit olması fark etmez. Sadece daha uzun sürer. Ayrıca, büyük yerleri severiz. İpucu bulabileceğimiz harika yerler vardır."</p>

  <p class="calibre4">Harika, diye düşündü Sachs, bıkkın bir tavırla.</p>

  <p class="calibre4">Sönmüş olan büyük botun en yakınından başlayarak, ızgara tarayışına girişti. Bu deyim, ipucu bulmak amacıyla olay yerini inceleyen CS memurları için tekbir anlam taşıyordu; olay yerini kaplayan alanda bir aşağı bir yukarı, çimen biçer gibi bir baştan diğer başa kadar yürür, bütün alanı bitirince, dikey pozisyona geçip yine aynı şeyi tekrarlarsın. Bu araştırma yönteminin ardında yatan anafikir, bir açıdan bakarken kaçırabileceğin şeyleri başka bir açıdan görme imkânının olmasıdır. Bundan çok daha hızlı birçoK farklı yöntem olmasına karşın, ızgara yöntemi -en can sıkıcı yöntem- en verimlisiydi. Bu, Rhyme’ın, Sachs'a kullanması için ısrar ettiği yöntemdi; kendisiyle NYPD laboratuvarlarında çalışan memurlara ve teknisyenlere önerdiği gibi. Lincoln Rhyme sayesinde, bu bölgedeki polisler arasında, olay yerini inceleme işiyle 'ızgara yürüyüşü' aynı anlama gelir olmuştu.</p>

  <p class="calibre4">Kısa süre sonra Easton Köyü görüş alanından çıkmıştı ve yalnız olmadığına dair tek kanıt, acil durum araçlarının yansıyan ışıklarıydı.</p>

  <p class="calibre4">Ama çok geçmeden ışık da sisin içinde kayboldu. Yalnızlık duygusu -ve tuhafbir savunmasızlık hissi- her yanını sarmıştı. Ah Tanrım, bundan hoşlanmıyorum. Sis burada daha yoğundu ve yağmur büyük bir gürültüyle tulumunun kapüşonuna iniyor, rüzgâr ve dalgalar muhtemel bir saldırganın varlığını gizliyordu.</p>

  <p class="calibre4">Kendini daha iyi hissetmek için siyah Glock tabancasının kab zasını okşadı ve işine devam etti.</p>

  <p class="calibre4">"Bir süre sessiz kalacağım, Rhyme. Hâlâ birinin burada olduğunu hissediyorum. Biri beni izliyor."</p>

  <p class="calibre4">"İşini bitirince beni ara," dedi Rhyme. Tereddütlü sesi sanki söylemek istediği başka şeyler de varmış izlenimi vermişti, ama bir an sonra bağlantı kesildi.</p>

  <p class="calibre4">Arkanı kolla...</p>

  <p class="calibre4">Sonraki bir saat boyunca, yağmura ve rüzgâra aldırmadan, tıpkı deniz kabuğu arayan bir çocuk gibi önce sahili, sonra yolu ve sonra da kırlık alanı taradı. Sağlam botu inceledi ve bir cep telefonu buldu. Sonra iki ESU memurunun kıyıya çektiği sönmüş olan botu inceledi. Sonunda mermi kovanlarından, kan örneklerinden, parmak izlerinden ve ayak izlerinin Polaroid fotoğraflarından oluşan kanıt koleksiyonunu toplama işini bitirdi.</p>

  <p class="calibre4">Sonra durdu ve etrafına bakındı. Telsizinin düğmesine dokundu ve ışık yılları uzaklıkta sıcak bir eve bağlandı. "Komik bir şey var, Rhyme."</p>

  <p class="calibre4">"Bunu anlamadım, Sachs. 'Komik?' Ne demek istiyorsun?" "Göçmenler... en az on kişi; öylece ortadan kaybolmuşlar. Bunu anlamıyorum. Sahildeki bir korunaktan çıkıp yolu geçmişler ve çalılıkların arasında saklanmışlar. Yolun diğer tarafındaki çamurun içinde izleri görebiliyorum. Ama sonra aniden ortadan kaybolmuşlar. Saklanmak için içerilere doğru ilerlediklerini sanıyorum, ama ne yöne gittiklerini kestiremiyorum. Onlar gibi otostopçuları buralarda kimse arabasına almaz ve kimse onları almak için bekleyen bir kamyon görmemiş. Hiç lastik izi yok zaten."</p>

  <p class="calibre4">"Pekâlâ, Sachs, kendini Hayalet'in yerine koydun. Ne yaptığını gördün, kim olduğunu biliyorsun, bulunduğu yerlerde bulundun. Aklından neler geçiyor?"</p>

  <p class="calibre4">"Ben... "</p>

  <p class="calibre4">"Şimdi sen Hayalet'sin," diye hatırlattı Rhyme, yatıştırıcı bir ses tonuyla. "Gui, yani Hayalet takma adlı Kwan Ang'sın. Milyoner bir insan kaçakçısısın; bir yılankafa. Bir katil. Az önce bir gemiyi batırdm ve bir düzine insanı öldürdün. Kafandan neler geçiyor?"</p>

  <p class="calibre4">"Geri kalanını bulmak," diye cevap verdi Sachs hemen. "Onları bulmak ve hepsini öldürmek. Gitmek istemiyorum. Henüz değil. Nedenini bilmiyorum ama onları bulmak zorundayım." Bir an için zihninde bir görüntü belirdi. Kendini yılankafa olarak görüyordu ve göçmenleri bulup öldürmek için yakıcı bir arzu duyuyordu. Bu duygu can yakıcıydı. "Hiçbir şey," diye fısıldadı, "beni durduramaz."</p>

  <p class="calibre4">"Güzel, Sachs," diye cevap verdi Rhyme, Sachs’ın ruhunu yılankafanınkine bağlayan incecik teli koparmaktan korkar gibi bir ses tonuyla. "Şimdi, göçmenleri düşün. Öyle birisi tarafından izleniyorlar. Onlar ne yapar?"</p>

  <p class="calibre4">Acımasız bir katil ve yılankafadan sıyrılıp, kendini o gemideki zavallı insanlardan birinin yerine koyması için biraz zaman geçmesi gerekti. Hayatı boyunca biriktirdiği paraları verdiği adam ona bu şekilde ihanet etmiş, yakınlaştığı insanları ve hatta belki ailesini öldürmüştü. Şimdi de öldürmek için kendisini kovalıyordu.</p>

  <p class="calibre4">"Saklanmayacağım," dedi Sachs, kesin bir ses tonuyla. "Olabildiğince hızlı bir şekilde buradan uzaklaşacağım. Mümkün olduğunca hızlı bir şekilde. Okyanusa geri dönemeyiz. Yürüyemeyiz. Bir araca ihtiyacımız var."</p>

  <p class="calibre4">"Nasıl bulabilirsin?" diye sordu Rhyme.</p>

  <p class="calibre4">"Bilmiyorum," dedi Sachs, hâlâ bulamadığı, ama çok yaklaştığı bir cevabın verdiği umutsuzlukla mücadele ederek.</p>

  <p class="calibre4">"Yakınlarda ev var mı?" diye sordu Rhyme.</p>

  <p class="calibre4">"Hayır."</p>

  <p class="calibre4">"Benzin istasyonunda kamyon var mı?"</p>

  <p class="calibre4">"Evet, ama memurlar çalışanları sorguya çekti. Kamyonlardan hiçbiri kaybolmamış."</p>

  <p class="calibre4">"Başka bir şey?"</p>

  <p class="calibre4">Sachs sokağı taradı. "Hiçbir şey."</p>

  <p class="calibre4">"Hiçbir şey olamaz, Sachs," diye azarladı Rhyme. "Bu insanlar canlarını kurtarmaya çalışıyorlar. Bir şekilde kaçtılar. Cevap orada. Başka ne görüyorsun?"</p>

  <p class="calibre4">Sachs derin bir iç çekti ve saymaya başladı. "Bir yığın eski araba lastiği görüyorum, baş aşağı çevrilmiş bir sandal görüyorum, bir kutu boş bira kutusu görüyorum; Sam Adams birası. Kilisenin önünde bir el arabası... " "Kilise mi?" diye sözünü kesti Rhyme. "Daha önce bir kiliseden söz etmemiştin."</p>

  <p class="calibre4">"Sah sabahı, Rhyme. Kilise kapalı ve ESU orayı inceledi bile."</p>

  <p class="calibre4">"Oraya git, Sachs. Hemen!"</p>

  <p class="calibre4">Sachs gergin bir tavırla oraya doğru yürümeye başladı ama işe yarar ne bulabileceği konusunda hiçbir fikri yoktu.</p>

  <p class="calibre4">"Sen hiç Kilise Okulu tatiline çıkmadın mı, Sachs?" diye sordu Rhyme. "Ritz krakerleri, Hawaüpunç\ yazm öğleden sonraları İsa ile randevular filan? Hazır yemek piknikleri? Gençlik kampları?"</p>

  <p class="calibre4">"Bir ya da iki kez. Ama pazar günlerimi genellikle karbüratör modifiye ederek geçiririm."</p>

  <p class="calibre4">"Kiliseler bu gençleri teolojik eğlencelerine nasıl götürüp getiriyor sanıyorsun? Minibüsler, Sachs. Ondan fazla insanı alabilecek büyüklükte minibüsler."</p>

  <p class="calibre4">"Olabilir," dedi Sachs şüpheyle.</p>

  <p class="calibre4">"Belki de olmaz," dedi Rhyme. "Ama göçmenler kuş olup uçmadıklarına veya havaya karışmadıklarına göre? Bu yüzden en yüksek olasılıkları kontrol etmeliyiz."</p>

  <p class="calibre4">Çoğu zaman olduğu gibi Rhyme yine haklı çıktı.</p>

  <p class="calibre4">Sachs kilisenin arkasından dolaştı ve çamurlu zemini inceledi; ayak izleri, kırılmış araba camının minik parçaları, camı indirmek için kullanılmış bir boru ve bir minibüsün lastik izleri.</p>

  <p class="calibre4">"Bulduk, Rhyme. Bir dolu taze iz var burada. Lanet olsun, çok akıllıca... kayaların, çimenlerin ve çalılıkların üzerinde yürüdüler. Arkalarında iz bırakmamak için çamurdan uzak durdular. Görünüşe bakılırsa arabayı almışlar ve asfalta çıkmadan önce bir süre araziden gitmişler. Bu yüzden ana caddede kimse onları görmemiştir."</p>

  <p class="calibre4">"Papazdan minibüsle ilgili bilgileri al," diye emretti Rhyme.</p>

  <p class="calibre4">Sachs, memurlardan birine rahibi aramasını söyledi. Birkaç dakika sonra detaylar eline geçmişti; araba beş yaşında beyaz bir Dodge'tu ve yan tarafında kilisenin adı yazıyordu. Plaka numarasını hemen Rhyme'a bildirdi. Rhyme, Honda’nın dışında ilave bir araç için daha arama emri çıkaracağını, köprülerdeki ve tünellerdeki gişelere, göçmenlerin Manhattan'daki Çin Mahallesi'ne yöneldiğinin sanıldığı haberini ulaştırmaları için Liman Yönetimi polisini arayacağını söyledi. Kilisenin arkasını da dikkatlice, yine ızgara yöntemiyle araştırdı</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_7"><a class="calibre10" id="bookmark1"></a><span class="calibre18">BÖLÜM SEKİZ</span></h1>

  <p class="calibre4">Sonny Li çalılıklardan dışarı süründü ve ayakkabılarını fırlatarak atıp haşin sulara atladıktan sonra, dalgalarla boğuşan birine doğru yüzen kızıl saçlı kadına daha yakından baktı.</p>

  <p class="calibre4">Li, denizdekinin kim olduğunu anlayamamıştı -ya John Sung ya da botta yanında oturan genç kocaydı- ama kim olursa olsun, dikkati hemen kadına kaymıştı; aslında bir saatten uzun bir süre önce, sahile ilk ulaştığından beri gizlendiği yerden kadını izliyordu.</p>

  <p class="calibre4">Doğrusu kadın Linin tipi değildi. Batılı kadınlarla ilgilenmezdi; en azından Fuzhou'da gördükleriyle. Ya zengin işadamlarının kollarına takılırlardı (bu uzun boylu güzel kadınlar kendilerine bakan Çinli erkeklere aşağılayıcı bakışlar atarlardı) ya da kocaları ve çocuklarıyla gezmeye gelen turistler olurlardı (kötü giyinirler ve kaldırımlara tüküren adamlara veya kendilerine yol vermeyen bisikletlilere küçümseyerek bakarlardı).</p>

  <p class="calibre4">Ama bu kadın ilgisini çekmişti. Başlangıçta burada ne işi olduğunu anlayamamıştı; yanında makineli tüfek taşıyan bir askerle parlak sarı arabasıyla gelmişti. Sonra arkasını döndüğünde, Li kadının rüzgârlığının sırtındaki NYPD yazısını görmüştü. Anlaşılan polisti. Yolun bir tarafında gizlenip kendini güvenceye alarak, kadını, hayatta kalanları ve ipuçlarını ararken izlemişti.</p>

  <p class="calibre4">Seksi, diye düşündü, tercihi genellikle sessiz ve seçkin Çinli kadınlar yönünde olmasına karşın.</p>

  <p class="calibre4">Ve o saç! Ne renk ama! Saçı için ona, hoankşeh diye telaffuz edilen ve 'Kızıl' anlamına gelen 'Hongse' adını takmıştı.</p>

  <p class="calibre4">Yolun üst tarafına bakınca sarı bir acil durum kamyonunun hızla sahile yaklaştığını gördü. Kamyon sığ bir yerde durur durmaz yolun kenarına doğru süründü. Fark edilme olasılığı elbette vardı, ama kadın dönmeden harekete geçmek zorundaydı. Yardım ekibinin dikkati Hongse'ye odaklanana kadar bekledi ve sonra yolun öbür tarafına geçerek sarı arabaya gitti. Amerikan polisiye dizilerinde görebileceğiniz türden, eşki bir arabaydı. Arabayı çalmayı düşünmüyordu (polislerin ve askerlerin çoğu gitmişti, ama hâlâ onu izleyip yakalayabilecek kadar yakındaydılar; özellikle de yumurta sarısı rengindeki bu arabayı kullanırsa). Hayır, şu anda sadece bir silah ve biraz para istiyordu.</p>

  <p class="calibre4">Sarı arabanın yolcu kapısını açtı, içeri süzüldü ve torpido gözünü karıştırmaya başladı. Silah yoktu. Okyanusun dibinde yatan Tokarev tabancasını düşününce öfkeye kapıldı. Sigarası da yoktu. Lanet olasıca karı... Sonra kadının cüzdanına daldı ve elli dolar kadar bir para buldu. Parayı cebine attı ve koltuğun üzerindeki kâğıt parçasına baktı. İngilizce'yi iyi konuşuyordu -Amerikan filmleri ve Beijing Radyosu'ndaki Follow Me programı sayesinde- ama aynı derecede okuyup yazamıyordu (Çince'de 40,000 harfvarken İngilizce'de sadece 25 harfolduğu düşünülürse, bu oldukça utanç verici bir durumdu). Biraz uğraştıktan sonra Hayalet'in asıl adı olan Rwan Ang'ı seçti ve diğer bazı yazıları da çözebildi. Kâğıdı katlayıp cebine attı ve diğer kâğıtları kapının dışına, toprağa savurdu; böylece kadın kâğıtların rüzgâr yüzünden saçıldığını düşünürdü.</p>

  <p class="calibre4">Siyah bir araba yaklaşıyordu; Li onun devlete ait bir araba olduğunu hissetti. Yola dönerken eğilerek koştu. Yine çalılıklarda ama başka bir şey bulamadı. "Burada daha fazla yapabileceğimiz bir şey olduğunu sanmıyorum, Rhyme. Kanıtları toparlayacağım ve geri döneceğim." Bağlantıyı kesti.</p>

  <p class="calibre4">Polis otobüsüne dönerek tulumunu çıkardıktan sonra, bulduğu kanıtları kaydetti ve olay yerlerinde toplanan tüm nesneler için standart bir prosedür olarak her birine gözetim kartları iliştirdi. Teknisyenlere, acele olarak hepsini Rhyme’ın karargâh olarak kullandığı evine götürmelerini söyledi. Umutsuz görünmesine karşın, hayatta kalan olup olmadığını anlamak için etrafı biraz daha araştırmak istiyordu. Dizleri alev alev yanıyordu; kronik artrit büyükbabasından kalma bir mirastı. Hastalığı sık sık onu rahatsız ederdi, ama şimdi yalnızdı, kendine yavaş hareket etme lüksünü tanıyabilirdi; etrafında başka polisler olduğunda acısını göstermemek için büyük çaba harcardı. Eğer bu durumu fark edilirse, onu görevden almalarından korkuyordu.</p>

  <p class="calibre4">On beş dakika sonra, herhangi bir göçmene rastlamamış olarak, sahilin bu kısmında kalan tek ulaşım aracına, sarı Camaro' ya doğru yürüdü. Yalnızdı; buraya kadar kendisine eşlik eden ESU memuru şehire dönmek için daha güvenli bir araç tercih etmişti.</p>

  <p class="calibre4">Sis kalkmaya başlamıştı. Bir mil kadar ileride, kasabanın diğer tarafında, Sachs’ın gözleri iki Suffolk ilkyardım kamyonunu ve yakınlarına park edilmiş işaretsiz bir Ford sedanı seçti. Bunun bir Göçmen Bürosu aracı olduğunu düşündü.</p>

  <p class="calibre4">Sachs sıkkın bir tavırla Camaro'nun ön koltuğuna yerleşti, bir kâğıt parçası buldu ve olay yeriyle ilgili gözlemlerini, daha sonra Rhyme'a ve evinde kalan diğerlerine aktarmak üzere not etmeye başladı. Rüzgâr arabayı hırpalarken, yağmur çelik kasayı öfkeyle dövüyordu. Sachs başını kaldırıp denize doğru baktığında, siyah kayalara çarparak yükseklere sıçrayan dalgaları ve arkalarında bıraktıkları belirgin köpüğü gördü.</p>

  <p class="calibre4">Bluzunun koluyla ön camdaki buğuyu sildi ve gözlerini iyice kısarak baktı.</p>

  <p class="calibre4">Neydi bu? Bir hayvan mı? Fuzhou Ejderinden kalan bir enkaz parçası mı?</p>

  <p class="calibre4">Hayır, dedi aniden irkilerek; bu bir adamdı. Umutsuzca kayalara asılmıştı.</p>

  <p class="calibre4">Sachs hemen Motorola'ya sarıldı ve yerel polis teşkilatı frekansına girerek durumu bildirdi. "NYPD Olay Yeri Beş Sekiz Sekiz Beş'ten Suffolk Polis Teşkilatına; cevap verin!"</p>

  <p class="calibre4">"Anlaşıldı, Beş Sekiz Sekiz Beş. Devam edin."</p>

  <p class="calibre4">"Kasabanın biraz dışmdayım. Suda bir kurbanım var. Yardım gönderin."</p>

  <p class="calibre4">"K," dedi diğer taraftaki ses, "hemen geliyoruz. Tamam."</p>

  <p class="calibre4">Sachs arabadan fırladı ve kıyıya doğru koşmaya başladı. Büyük bir dalganın adamı kayalardan kopardığını ve suya çektiğini gördü. Adam yüzmeye çalışıyordu, ama yaralıydı -gömleğinde kan vardı- ve yapabildiği tek şey, başını suyun üzerinde tutmak için kendini zorlamaktı. Bir kez daha dibe battı ve yine su yüzeyine çıkmaya çalıştı.</p>

  <p class="calibre4">"Ah, Tanrım," diye mırıldandı Sachs, arkasına dönüp yola bakarak. Sarı yardım kamyonu kumsala daha yeni yaklaşıyordu.</p>

  <p class="calibre4">Göçmen boğuk bir çığlık attı ve tekrar suya battı. Profesyonelleri bekleyecek zaman yoktu.</p>

  <p class="calibre4">Temel ilkyardım kuralını polis akademisindeki eğitiminden biliyordu: "Uzan, at, çek, en son, git." Bunun anlamı, boğulan birini kurtarmak için suya atlamadan önce kıyıdan ya da bir tekneden çekmeye çalış. Görünüşe bakılırsa ilk üç seçeneği zaten yoktu.</p>

  <p class="calibre4">O halde, diye düşündü. Git!</p>

  <p class="calibre4">Dizlerindeki yakıcı acıya aldırmadan okyanusa doğru koşarken silahını ve kemerini çıkarıp attı. Kıyıya ulaştığında standart görev ayakkabılarının bağcıklarını çözdü, tekmeleyerek çıkardı ve gözlerini zor durumdaki göçmenden ayırmadan soğuk, akıntılı suya daldı. Gizlenerek dalgalı denize baktı ve Hongse'nin de en az adam kadar zorlandığını gördü. Bu kadar güzel bir kadının tehlikede olması onu üzdü. Ama bu onun sorunu değildi; şu an için en önemli öncelikleri Hayalet'i bulmak ve hayatta kalmaktı.</p>

  <p class="calibre4">Boğulmakta olan göçmene ulaşmak için dalgalı denizde yüzmek, Amelia Sachs'ın gücünü tüketmişti ve hem kendisini hem de adamı suyun üzerinde tutmak için ayaklarını delicesine çırpmak zorundaydı. Dizi ve kalçası acı içindeydi. Göçmen de hiç yardımcı olmuyordu. Orta boylu ve ince yapılıydı. Bacaklarını yeterince hızlı oynatamıyordu ve sol kolu göğsündeki mermi yarası yüzünden işe yaramaz haldeydi. Sachs ağzına ve burnuna dolan tuzlu suyu tükürmeye ve nefes almaya çalışarak kıyıya doğru yüzmeye çabalıyordu. Su gözlerini yakıyor, görüşünü bulandırıyordu, buna rağmen sahilde elleriyle kendilerine doğru yüzmesi için işaret eden iki sağlık görevlisini, sedyeyi ve büyük oksijen tankını gördü.</p>

  <p class="calibre4">Teşekkürler çocuklar, elimden geleni yapıyorum...</p>

  <p class="calibre4">Onlara olabildiğince yaklaşmaya çalışıyordu, ama akıntı çok güçlüydü. Göçmenin sıkı sıkıya tutunduğu kayaya baktı ve o kadar güç harcamalarına karşın ancak on fit kadar yüzebilmiş olduklarını gördü. Daha hızlı! Daha güçlü!</p>

  <p class="calibre4">Kişisel mantralarından birini tekrarlıyordu: Hareket ettiğin sürece seni yakalayamazlar...</p>

  <p class="calibre4">Bir sekiz-dokuz fit daha. Ama sonunda, Sachs durmak ve soluk almak zorunda kaldı ve akıntının kendilerini açığa sürüklemesini çaresizce izledi.</p>

  <p class="calibre4">Haydi, çık şuradan...</p>

  <p class="calibre4">Şimdi neredeyse baygın olan göçmen onu aşağı çekmeye devam ediyordu. Sachs daha güçlü bir şekilde tekmeledi. Fakat bu hareket sonucunda baldırına kramp girdi ve bir çığlık atarak dibe indi. Yosun ve kum dolu çamurlu gri su onu yuttu. Bir eliyle göçmenin gömleğini tutarken, diğer eliyle kramptan kurtulmak için baldırını yumrukluyor, bu arada olabildiğince nefesini tutmaya çalışıyordu.</p>

  <p class="calibre4">Ah, Lincoln! diye düşündü. Batıyorum... Gri suyun daha da dibine iniyordu.</p>

  <p class="calibre4">Tam o anda bir şey gördü. Tanrım! Bu da ne?</p>

  <p class="calibre4">Barakuda, köpekbalığı, siyah yılan balığı... her neyse, bulanık suyun içinden fırladı ve göğsünün etrafından sararak Sachs'ı yakaladı. Güdüsel olarak daima arka cebinde taşıdığı sustalı bıçağına uzanmaya çalıştı, ama bu korkunç balık Sachs'ın kolunu vücuduna yapıştırmıştı. Balık yukarı doğru hareket etti ve birkaç saniye sonra suyun yüzeyindeydiler; Sachs zorlanan ciğerlerini rahatlatmak için hemen hava almaya çalıştı.</p>

  <p class="calibre4">O sırada dönüp aşağı baktı. Balık sandığı şey, siyah dalgıç kıyafeti giymiş bir adamın koluydu.</p>

  <p class="calibre4">Suffolk Acil Durum dalgıcı ağzındaki hava borusunu çıkararak açıkladı: "Tamam bayan, her şey yolunda. Sizi tuttum."</p>

  <p class="calibre4">İkinci bir dalgıç göçmeni yakalamış, sallanan başını suyun üzerinde tutuyordu.</p>

  <p class="calibre4">"Kramp," dedi Sachs. "Bacağımı oynatamıyorum. Canım yanıyor."</p>

  <p class="calibre4">Bir eliyle suyun altına uzandı, bacağını uzattı ve sonra ayak parmaklarını kendine doğru çekerek baldır kaslarını esnetti. Bir an sonra acı kaybolmuştu. Dalgıca dönerek başıyla onayladı.</p>

  <p class="calibre4">"Yüzmeye çalışmayın. Sadece rahatlayın. Ben sizi çekeceğim." Sachs sırtüstü uzandı, dikkatini nefes almaya verdi ve adam onu çekmeye başladı. Paletlerle desteklenen güçlü kasları onları hızla kıyıya doğru ilerletmeye başladı. "Çok cesur davrandınız," dedi adam. "Çoğu insan onun ölmesini izlerdi."</p>

  <p class="calibre4">Soğuk suda -sanki hiç bitmeyecekmiş gibi- yüzmeye başladılar. Sonunda Sachs ayağının altında çakıl taşlarını hissetti. Yalpalayarak kıyıya çıktı ve sağlık görevlisinin uzattığı battaniyeyi aldı. Nefesi normale döndükten sonra, yüzünde bir oksijen maskesiyle sedyede yatan göçmene yaklaştı. Adamın bakışları bulanıktı, ama bilinci yerine gelmişti. Gömleği açıktı ve sağlık görevlisi dezenfektan ve bandajlarla kanlı bir yarayı temizliyordu.</p>

  <p class="calibre4">Sachs, ayaklarındaki ve bacaklarındaki kumu silkeledikten sonra ayakkabılarını giydi ve silah kemerini taktı. "Durumu nasıl?"</p>

  <p class="calibre4">"Yarası kötü değil. Göğsünden vurulmuş, ama tam karşıdan değil. Hipotermi ve bitkinliği için onu kontrol altında tutmak zorundayız." "Ona birkaç soru sorabilir miyim?"</p>

  <p class="calibre4">"Şimdilik olabildiğince kısa olsun lütfen," dedi sağlık görevlisi. "Oksijene ve dinlenmeye ihtiyacı var."</p>

  <p class="calibre4">"Adın ne?" diye sordu Sachs göçmene.</p>

  <p class="calibre4">Adam oksijen maskesini kaldırdı. "John Sung."</p>

  <p class="calibre4">"Ben Amelia Sachs. New York Polis Departmanından." Prosedüre uyarak adama rozetini ve kimliğini gösterdi. "Neler oldu?"</p>

  <p class="calibre4">Adam yine oksijen maskesini kaldırdı. "Bottan düşmüştüm. Gemideki yılankafa -biz ona Hayalet diyoruz- beni gördü ve kıyıya geldi. Bana ateş etti, ama ıskaladı. Suyun altına daldım; fakat hava almak için tekrar çıkmak zorundaydım. Bekliyordu. Bir daha ateş etti ve bu kez beni vurdu. Ölü taklidi yaptım ve tekrar baktığımda kırmızı bir arabaya binerek uzaklaştığını gördüm. Kıyıya yüzmeye çalıştım, ama yapamadım. O kayalara asıldım ve bekledim."</p>

  <p class="calibre4">Sachs adamı inceledi. Yakışıklıydı ve vücudu düzgündü. Yakın zamanda Çin hakkında bir televizyon programı izlemişti ve Amerikalılar'ın aksine -genellikle can sıkıntısından arada bir egzersiz yaparlardı- birçok Çinli'nin hayatı boyunca egzersize devam ettiğini öğrenmişti.</p>

  <p class="calibre4">"Diğeri..." diye sordu Sung, ama öksürüğü konuşmasına engel oldu. Vücudu kasıldı. Sağlık görevlisi onun ciğerlerindeki suyu öksürerek dışarıya çıkarması için bir süre bekledi. Sung'un öksürmesi bittiğinde adam eğildi ve oksijen maskesini tekrar taktı. "Üzgünüm hanımefendi; ama gerçekten havaya ihtiyacı var."</p>

  <p class="calibre4">Ama Sung maskeyi yine kaldırdı. "Diğerleri nasıl? Güvendeler mi?" Tanıklarla bilgi paylaşmak NYPD'nin yasaklarından biriydi, ama adamın gözlerindeki içtenliği fark edince Sachs dayanamadı. "Üzgünüm. İkisi öldü."</p>

  <p class="calibre4">Göçmen gözlerini kapadı ve sağ eliyle boynunda asılı kolyenin ucundaki taş muskayı tuttu.</p>

  <p class="calibre4">"Botta kaç kişi vardı?" diye sordu Sachs.</p>

  <p class="calibre4">Adam bir an düşündü. "Toplam on dört kişi. Peki, Hayalet kaçtı mı?" "Onu bulmak için elimizden geleni yapıyoruz."</p>

  <p class="calibre4">Sung’ın yüzü yine acıyla doldu ve muskasını sıktı.</p>

  <p class="calibre4">Sağlık görevlisi göçmenin cüzdanını Sachs'a verdi. Kadın cüzdanı şöyle bir inceledi. İçindekilerin çoğu deniz suyundan lapa gibi olmuştu ve neredeyse bütün yazılar Çince, ancak hâlâ okunabilir olan bir kartın üzerindeki yazılar İngilizce idi. Adamın adının Dr. Sung Kai olduğunu gördü.</p>

  <p class="calibre4">"Kai mi? Bu sizin ilk adınız mı?"</p>

  <p class="calibre4">Adam başıyla onayladı. "Ama genellikle John'u kullanırım."</p>

  <p class="calibre4">"Doktor musunuz?" "Evet."</p>

  <p class="calibre4">"Tıp doktoru mu?"</p>

  <p class="calibre4">Adam yine başıyla onayladı.</p>

  <p class="calibre4">Sachs'ın elindeki resimde biri kız biri erkek, iki küçük çocuk vardı. Onların da gemide olabileceklerini düşünerek ürperdi.</p>

  <p class="calibre4">"Ve sizin... " Sesi kısıldı.</p>

  <p class="calibre4">Sung anlamıştı. "Çocuklarım mı? Fujian'daki evimizdeler. Annem ve babamla yaşıyorlar."</p>

  <p class="calibre4">Sağlık memuru hastasının yanında duruyordu ve oksijen maskesinin ikide bir kalkmasından memnun değildi, ama Sachs da kendi işini yapmak zorundaydı. "Dr. Sung, Hayalet'in nereye gidebileceği konusunda bir fikriniz var mı? Bu ülkede bir dairesi ya da evi var mı? Bir şirketi? Herhangi bir arkadaşı?"</p>

  <p class="calibre4">"Hayır. Bizimle hiç konuşmazdı. Bizimle hiç ilgilenmezdi. Bize hayvanmışız gibi davranırdı."</p>

  <p class="calibre4">"Peki ya diğer göçmenler? Nereye gitmiş olabileceklerini biliyor musunuz?"</p>

  <p class="calibre4">Sung başını salladı. "Hayır, üzgünüm. New York'un bir yerinde bazı evlere gidecektik, ama neresi olduğunu bize söylemediler." Bakışları tekrar suya döndü. "Sahil Koruma’nın bize topla ateş ettiğini düşündük.</p>

  <p class="calibre4">Ama sonra, gemiyi onun batırdığını anladık." Ses tonu hayret doluydu. "İçinde yaşadığımız ambarın kapağını kilitledi ve gemiyi havaya uçurdu. İçindekilerle birlikte."</p>

  <p class="calibre4">Acil durum aracının yanında duran siyah arabanın içinden takım elbiseli bir adam indi. Sachs, Jefferson Limanı'nda gördüğü Göçmen Bürosu ajanını hemen tanıdı. Adam bir rüzgârlık giydi ve onlara yaklaştı. Sachs, Sung’ın cüzdanını ona uzattı. Adam yazıları okudu ve yere çömeldi. "Dr. Sung, ben Birleşik Devletler Göçmen Bürosu'nun bir ajanıyım. Geçerli bir pasaportunuz ve vizeniz var mı?"</p>

  <p class="calibre4">Sachs bu sorunun saçma olduğunu düşündü, ama sonra bunun uygulanması gereken formalitelerden biri olduğunu anladı.</p>

  <p class="calibre4">"Hayır, efendim," diye cevap verdi Sung.</p>

  <p class="calibre4">"O halde korkarım sizi Birleşik Devletler topraklarına yasadışı giriş yapmak suçundan sınır dışı etmek zorundayız."</p>

  <p class="calibre4">"Politik sığınma hakkı istiyorum."</p>

  <p class="calibre4">"Güzel," dedi ajan bıkkın bir tavırla. "Ama yine de kefalet kararı verilene kadar sizi sınır dışı etmek zorundayız." "Anlıyorum," dedi Sung.</p>

  <p class="calibre4">Ajan sağlık görevlisine döndü. "Durumu nasıl?"</p>

  <p class="calibre4">"İyileşecek. Ama onu hastaneye götürmemiz gerek. İşlemleri nerede yapılacak?"</p>

  <p class="calibre4">"Manhattan gözaltı merkezine gidebilir mi?" diye sordu Sachs, araya girerek. "Hâlâ bir davanın tanığı ve orada özel görev kuvvetimiz var." Göçmen Bürosu ajanı omuz silkti. "Benim için fark etmez. Ben evrak işlemlerini hallederim."</p>

  <p class="calibre4">Sachs ağırlığını bir bacağından diğerine aktarırken dizine ve kalçasına giren sancıyla yüzünü buruşturdu. Muskasını hâlâ elinden bırakmayan Sung onu inceledi ve kısık ama yürekten bir tonla ona seslendi: "Teşekkür ederim, bayan!"</p>

  <p class="calibre4">"Ne için?"</p>

  <p class="calibre4">"Hayatımı kurtardınız."</p>

  <p class="calibre4">Sachs bakışlarını onunkilerden ayırmadan başıyla onayladı. Sonra sağlık görevlisi oksijen maskesini tekrar taktı.</p>

  <p class="calibre4">Yakındaki bir beyazlık gözüne ilişince Amelia Sachs o yöne baktı ve Camaro'nun kapısını açık unuttuğunu, rüzgârın olay yeri notlarını denize doğru uçurmakta olduğunu gördü. Yüzünü buruşturarak arabasına doğru yürüdü.</p>

  <p class="calibre4"><span class="calibre7"><br class="calibre2" /></span></p>

  <p class="calibre4"></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7"><br class="calibre2" /></b></p>

  <p class="calibre4"><b class="calibre7">II</b></p>

  <p class="calibre4"><span class="calibre7">Güzel Ülke</span></p>

  <p class="calibre4"><span class="calibre7">Salı, Ejderha Saati, 08.00 Horoz Saati, 18.30</span></p>

  <div class="calibre1">
    <p class="calibre4"><br class="calibre2" /></p>
  </div>

  <p class="calibre4"><span class="calibre20">Savaşı, en uzağı, görebilen oyuncu kazanır; bu da, rakibinin hareketlerini görebilen, planını sezip karşılayabilen, saldırı anında rakibinin yapacağı tüm savunma hareketlerini tahmin edebilendir.</span></p>

  <p class="calibre4"><span class="calibre7">Wei-Chi Oyunu</span></p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_8"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><a class="calibre10" id="bookmark2"></a><span class="calibre18">BÖLÜM DOKUZ</span></h1>

  <p class="calibre4">New York'un girişlerini kontrol eden gişelerde çalışan birinin hayatı çok da renkli olmaz.</p>

  <p class="calibre4">Arada bir, çok az heyecan yaşanırdı; örneğin, bir hırsızın gişe memurlarından birini soyup 312S'ı alması olayında olduğu gibi. Ne yazık ki, soyguncu Triboro Köprüsünün girişinde sıkışmıştı ve köprünün çıkışında ise bir düzine polis onu bekliyordu.</p>

  <p class="calibre4">Ama bu sabah saat 08.00’ı biraz geçe, Queens. Midtown Tünelindeki gişede oturan memur -gişe memuru olarak yarım gün çalışan emekli bir NYC yol polisi- yıllardır ciddi bir sorunla karşılaşmamıştı ve bu monotonluğu kıracak bir şey olduğunu duymak onu heyecanlandırmıştı: Manhattan'daki tüm gişe memurları Liman Yönetiminden telefon almış, kendilerine Long Island açıklarında, o kaçak göçmen gemilerinden birinin battığı söylenmişti. Söylenene bakılırsa, gemideki Çinliler'den bazıları -aralarında kaçakçının kendisi de vardı- şimdi şehre yönelmişlerdi. Üzerinde bir kilisenin adı yazılı beyaz bir minibüs ve kırmızı bir Honda ile yolculuk yapıyorlardı. Bazıları ya da hepsi silahlıydı.</p>

  <p class="calibre4">Kara ulaşımıyla Long Island'dan şehire girmek için birçok köprü ve tünel vardı. Bunlardan bazıları bedavaydı -örneğin Queens- boro veya Brooklyn köprülerinde para alınmıyordu -ama Long Is-land'dan en kısa ve doğrudan yol, Queens Midtown Tüneli'nden geçiyordu. Polis ve FBI bütün ekspres geçişleri ve yol çıkışlarını kapatma izni almıştı; dolayısıyla kaçaklar ister istemez bir gişeden geçmek zorunda kalacaklardı.</p>

  <p class="calibre4">Eski polis, kaçakları fark edenin kendisi olacağını hiç düşünmemişti. Ama görünüşe bakılırsa öyle olacaktı. Şimdi yan tarafında bir yazı olan ve bir Çinli tarafından kullanılan beyaz bir minibüsün kendi gişesine yaklaşmasını izlerken terli avuçlarını pantolonuna siliyordu.</p>

  <p class="calibre4">On araba ötedeydi; dokuz... sekiz...</p>

  <p class="calibre4">Dört inçlik şarjörlü bir Smith&amp;Wesson. 357 tipindeki eski tabancasını kılıfından çıkarıp yazarkasanm diğer tarafına koyarken, bu durumla nasıl başa çıkacağını düşünüyordu. Yardım çağırabilirdi, ama ya minibüsteki adamlar garip davranır veya kaçmaya kalkarlarsa? Tabancasını onlara doğrultmayı ve arabadan inmelerini emretmeye karar verdi. Ama ya içlerinden biri konsolun altına ya da koltukların arasına elini uzatırsa?</p>

  <p class="calibre4">Allah kahretsin, burada cam bir gişenin içindeydi ve bir minibüs dolusu Çinli gangster üzerine gelirken tek başınaydı. Hatta Ruslar’ın otomatik silahlara müthiş katkılarından biri olan, AK-47 makinelileri bile olabilirdi.</p>

  <p class="calibre4">Lanet olsun, ateş edecekti.</p>

  <p class="calibre4">Bir kadın sürücünün, otomatik geçiş gişelerinin kapalı olması konusundaki şikâyetleriyle ilgilenmeden trafiğe bakmaya devam etti. Minibüs şimdi üç araba ötedeydi.</p>

  <p class="calibre4">Kemerine uzandı ve alü mermi taşıyan metal bir halkayı çıkardı; bununla Smittie'yi birkaç saniyede yeniden doldurabilirdi. Bunu da tabancasının yanına koydu ve tabancayı tuttuğu elini yine pantolonuna sildi. Bir an tereddüt etti, sonra tabancayı aldı, horozu kaldırdı ve tekrar yazarkasanın yanına bıraktı. Bu kurallara aykırıydı ama hayatı tehlikede olan kendisiydi, kuralları yazan dangalak değil.</p>

  <p class="calibre4">Sam Chang başlangıçta, uzun kuyruğun bir yol barikatı anlamına gelmesinden korktu, ama sonra gişeyi görünce bunun bir tür sınır geçişi olduğunu anladı.</p>

  <p class="calibre4">Pasaportlar, kâğıtlar, vizeler... Bunlardan hiçbirine sahip değillerdi. Korkuyla etrafına bakınarak bir çıkış aradı, ama bulamadı; yol boyunca yüksek duvarlar vardı.</p>

  <p class="calibre4">William sakin bir sesle konuştu. "Ödememiz gerek."</p>

  <p class="calibre4">"Neyi ödeyeceğiz?" diye sordu Sam Chang, Amerikan kurallarını bilen oğluna.</p>

  <p class="calibre4">"Bu bir gişe," diye açıkladı William, sanki bu çok acıkmış gibi. "Amerikan Doları'na ihtiyacım var; üç buçuk."</p>

  <p class="calibre4">Chang’ın bel çantasında binlerce Yuan vardı -onlar da sırılsıklam olmuş ve tuz içindeydi- ama Fuzhou'daki karaborsada parasını Dolar'a çevirmeye cesaret edememişti, çünkü polis kendilerinin ülkeden kaçmak niyetinde olduğunu hemen anlayabilirdi. Neyse ki, öndeki iki koltuğun arasında beş dolarlık bir banknot bulmuşlardı.</p>

  <p class="calibre4">Minibüs yavaşça ilerledi. Önlerinde iki araba vardı.</p>

  <p class="calibre4">Chang gişedeki adama baktı ve gergin olduğunu fark etti. Öyle değilmiş gibi yapmasına karşın sık sık minibüse bakıp duruyordu.</p>

  <p class="calibre4">Şimdi önlerinde bir araba kalmıştı.</p>

  <p class="calibre4">Gişedeki adam göz ucuyla onları inceliyordu. Dilini dudaklarına yapıştırmış ağırlığını bir ayağından diğerine aktarıp duruyordu.</p>

  <p class="calibre4">"Bundan hoşlanmadım," dedi William. "Bir şeyden şüpheleniyor." "Yapabileceğimiz bir şey yok," dedi babası. "İlerlemeye devam et." "Kaçacağım."</p>

  <p class="calibre4">"Hayır!" diye mırıldandı Chang. "Silahı olabilir. Bize ateş eder." William minibüsü gişeye yanaştırdı ve durdu. Acaba yeni göstermeye başladığı asiliğiyle Chang’ın emrini hiçe sayıp gazlayacak mıydı? Gişedeki adam yutkundu ve yazarkasanm yanındaki bir şeyi tuttu. Bir tür sinyal düğmesi mi acaba? diye düşündü Chang.</p>

  <p class="calibre4">William, iki koltuğun arasındaki plastik bölmeden parayı alıp uzattı. Memur bir an şaşırmış göründü. Başını hafifçe eğerek kolunu minibüse uzattı.</p>

  <p class="calibre4">Sonra, William'in kendisine uzattığı paraya baktı.</p>

  <p class="calibre4">Sorun neydi? Çok mu fazla para uzatmıştı? Çok mu azdı? Rüşvet mi bekliyordu?</p>

  <p class="calibre4">Gişedeki adam gözlerini kırpıştırdı. Öne doğru eğilerek titreyen eliyle parayı aldı ve minibüsün yan tarafındaki yazıya baktı:</p>

  <p class="calibre4"><span class="calibre7">HOME STORE</span></p>

  <p class="calibre4"><span class="calibre7">TÜM EV VE BAHÇE İHTİYAÇLARINIZ İÇİN İLK ADRESİNİZ</span></p>

  <p class="calibre4">Adam paranın üstünü sayarken minibüsün içine bakıp duruyordu. Adamın bütün görebildiği -Chang öyle umuyordu- William, Chang ve Wu'nun yol üzerindeki bir parktan topladıkları ve evie-re bitki dağıtımı yapıyormuş gibi görünmek için arabaya dizdikleri fidanlar ve çalılardı. Diğer göçmenler yerde, yeşilliklerin altında yatıyorlardı.</p>

  <p class="calibre4">Memur paranın üstünü William'a uzattı. "Güzel yer. The Home Store. Hep oradan alışveriş yaparım."</p>

  <p class="calibre4">"Teşekkürler," dedi William.</p>

  <p class="calibre4">"Dağıtım yapmak için berbat bir gün, ha?" diye sordu Chang'e, bulutlu gökyüzünü işaret ederek.</p>

  <p class="calibre4">"Teşekkürler," dedi Chang.</p>

  <p class="calibre4">William minibüsü hareket ettirdi. Kısa bir süre sonra hızlandılar ve bir tünele girdiler.</p>

  <p class="calibre4">"Pekâlâ, artık güvendeyiz, muhafızları geçtik," dedi Chang. Diğer yolcular üzerlerini silkeleyerek doğrulup oturdular.</p>

  <p class="calibre4">Akıllı ve kurnaz davranmaları işe yaramıştı.</p>

  <p class="calibre4">Azgın denizden kurtulduktan sonra, sahilden ayrılıp otobanda ilerlerken, Chang buradaki polisin de, Çin'de arananları yakalamak için yaptıkları gibi yol barikatları kurabileceğini düşünmüştü. Bu yüzden dev bir alışveriş merkezinde durmuşlardı; The Home Store'da. Burası yirmi dört saat açıktı ve -sabahın o saatinde çalışan sadece birkaç eleman vardı- Chang, Wu ve William mağazanın yükleme bölümüne girmekte zorlanmamışlardı. Depodan birkaç teneke boya, fırça ve alet aşırmış, sonra tekrar dışarı süzülmüşlerdi. Ama dışarı çıkmadan önce, Chang geri dönüp mağazanın içine bakmış ve şaşkınlıktan ağzı açık kalmıştı. Sonunu göremediği sayısız reyon önünde uzanıyordu. Görüntü nefes kesiciydi; Chang bu kadar alet edavatı bir arada görmemişti. Hazır mutfak mobilyaları, binlerce lamba modeli, bahçe mobilyaları ve korkuluklar, tırabzanlar, pencereler, kapılar, halılar... Sadece çivi, vida ve somunlara ayrılmış bir reyon bile vardı. Chang'in ilk tepkisi, Mei-Mei'i ve babasını içeri getirip onlara mağazayı göstermek oldu. Neyse, alışveriş için daha sonra yeterince zamanlan olacaktı.</p>

  <p class="calibre4">Chang büyük oğluna döndü. "Bu şeyleri şimdi ihtiyacım olduğu için alıyorum; hayatta kalabilmemiz için. Ama elime dolar geçer geçmez geri ödeyeceğim. Parayı onlara göndereceğim."</p>

  <p class="calibre4">"Sen delisin," diye cevap verdi çocuk. "İhtiyaçlarından fazlası var ellerinde. Bu şeylerin çalınmasını zaten bekliyorlar ve her şeyi ona göre fiyatlandırıyorlar."</p>

  <p class="calibre4">"Geri ödeyeceğiz!" dedi Chang öfkeyle. Bu kez çocuk cevap vermeye bile gerek görmedi. Yükleme yerinde Chang bir yığın renkli gazete buldu. İngilizce bilgisini zorlayınca, bunun bir satış broşürü olduğunu ve üzerinde bir sürü The Home Store mağazasının adresinin belirtilmiş olduğunu anladı. İlk maaşını aldığında ya da elindeki Yuan'ı Do-lar'a çevirdiğinde parayı onlara gönderecekti.</p>

  <p class="calibre4">Minibüse döndüklerinde yakınlarına park etmiş bir kamyon gördüler. William, el çabukluğu ile iki arabanın plakalarını değiştirdi. Sonra, terk edilmiş bir fabrika bulana kadar sokaklarda dolaştılar. Yağmurdan kurtulup fabrikaya girdikten sonra Chang ve Wu kilisenin adının yazılı olduğu yerin üzerini boyadılar. Boya kuruduktan sonra, bütün hayatı boyunca kaligrafiyle uğraşmış olan Chang, elindeki broşürlerden birinde gördüğü şekilde The Home Store logosunu minibüsün yan tarafına işledi.</p>

  <p class="calibre4">Evet, hileleri işe yaramıştı. Gişelerdeki memurlara ya da güvenlik görevlilerine yakalanmadan geçebilmişlerdi; şimdi de Manhattan sınırları içindeki bir tünelde ilerliyorlardı. Gişelerdeki kuyrukta beklerken William haritayı dikkatle incelemiş ve Çin Ma-hallesi'ne ulaşmak için nereden gitmeleri gerektiğini belirlemişti. Tek yönlü sokaklar biraz kafasını karıştırmıştı, ama çok geçmeden kendini topladı ve aradığı otobanı buldu.</p>

  <p class="calibre4">Zaten yoğun saatlerinde olan trafik, yağmur ve sis yüzünden daha da yavaşlamıştı. Rengi, kısa bir süre önce içinden çıktıkları okyanusa tıpatıp benzeyen, bir nehrin yanından yollarına devam ettiler.</p>

  <p class="calibre4">Her taraf karanlık ve gri, diye düşündü Chang. Kaptan Sen'in söz verdiği gibi, altından otobanlar ve elmaslardan bir şehir yoktu.</p>

  <p class="calibre4">Şimdi Chang sokaklara ve binalara bakarken, kendilerini nelerin beklediğini merak ediyordu.</p>

  <p class="calibre4">Teoride Hayalete hâlâ çok büyük bir borcu vardı. Çin'den Birleşik Devletler'e kaçak yolcu olarak gitmenin bedeli 50,000$'dı. Chang bir kaçak olduğu ve en kısa sürede kaçması gerektiği için, Hayalet'in Fuzhou'daki ajanının daha yüksek bir rakam isteyeceğini sanıyordu. Ama babası dâhil tüm aile için Hayalet sadece 80,000$ istemişti. Chang'in bir miktar birikimi vardı; eksik kalan kısmı da yüzde on faizle arkadaşlarından ve akrabalarından toplamıştı.</p>

  <p class="calibre4">Hayalet ile yaptığı anlaşmaya göre, borç ödenene kadar kendisi, Mei-Mei ve William -ve de yeterince büyüdüğünde Chang'in küçük oğlu-her ay Hayalet'in adamlarına ödeme yapacaktı. Birçok göçmen doğrudan doğruya, kendilerini bu ülkeye getiren yılankafa için çalışırlardı -erkekler genellikle Çin Mahallesi'ndeki restoranlarda ve kadınlar da tekstil fabrikalarında- ve kendilerine yüksek bir kira bedeliyle verilen evlerde otururlardı. Ama Chang yılankafalara, özellikle de Hayalet'e güvenmiyordu.</p>

  <p class="calibre4">Dövülen, tecavüze uğrayan ve farelerle dolu hücrelerde tutulan göçmenlerle ilgili çok fazla söylenti vardı. Bu yüzden Çin'deki bir arkadaşının ağabeyinden yardım alarak, New York'ta bir ev bulmak, kendisi vc William için bir iş ayarlamak için uğraşmıştı.</p>

  <p class="calibre4">Sam Chang borçlarını daima öderdi. Ama şimdi Hayalet Fuz-hou EjderVm batırdıktan ve kendilerini öldürmeye kalkıştıktan sonra, anlaşma geçersizdi ve ezici bir borçtan kurtulmuşlardı; tabii polis, Hayalet ve yardımcılarını yakalayana veya adam Çin'e geri dönmek zorunda kalana kadar hayatta kalmayı başarabilirlerse. Bu durum da kısa süre içinde netleşecekti.</p>

  <p class="calibre4">William trafiğin içinde son derece ustaca ilerliyordu. (Bunu nereden öğrenmişti? Ailenin arabası yoktu ki.) Sam Chang arabadaki diğerlerine baktı. Hepsinin üstü başı perişandı ve deniz kokuyorlardı. Wu'nun karısı Yong-Ping'in durumu kötüydü. Gözleri kapalıydı ve bütün vücudunu saran ter onu titretiyordu. Kayalara çarptıkları sırada kolu kötü bir şekilde yarılmıştı ve yarası gelişigüzel yapılmış bandajın altında kanamaya devam ediyordu. Wu' nun güzel genç kızı Chin-Mei iyi görünüyordu, ama çok korktuğu belliydi. Erkek kardeşi Lang, Chang'in küçük oğluyla aynı yaştaydı. Saçları kâse biçiminde kesilmiş iki çocuk yan yana oturuyor, pencereden dışarı bakıyor ve fısıldaşıyorlardı.</p>

  <p class="calibre4">Yaşlı Chang Jiechi minibüsün arka tarafında bağdaş kurmuş, hareket etmeden oturuyordu.</p>

  <p class="calibre4">Seyrek beyaz saçları arkaya doğru yapışmış, kollan iki yana sarkmıştı. Hiçbir şey söylemiyordu, ama sarkık gözkapakları yarı kapalı bir şekilde etrafı izliyordu. Yaşlı adamın teni iki hafta önce Fuzhou'dan ayrıldıklarından beri daha sararmıştı, ama bu belki de Chang’ın hayalgücünün bir ürünüydü. Yine de, dairelerine yerleşir yerleşmez yapacağı ilk şeyin babasını doktora götürmek olduğuna karar verdi. Minibüs trafiğin zorlamasıyla durdu. William sabırsızca kornaya bastı. "Sessiz ol," dedi babası. "Dikkati üzerimize çekme."</p>

  <p class="calibre4">Çocuk kornaya tekrar bastı.</p>

  <p class="calibre4">Chang oğlunun yakışıklı yüzüne, kulaklarının bir hayli altına inen uzun saçma baktı. "Minibüs," dedi sertçe fısıldayarak, "motoru öyle çalıştırmayı nereden öğrendin?"</p>

  <p class="calibre4">"Ne önemi var?" diye sordu çocuk.</p>

  <p class="calibre4">"Söyle." "Okulda biri anlatırken duydum."</p>

  <p class="calibre4">"Hayır, yalan söylüyorsun. Daha önce de yaptın."</p>

  <p class="calibre4">"Ben sadece komünist zenginlerden çalıyorum. Buna sesin çıkmazdı herhalde, değil mi?"</p>

  <p class="calibre4">"Ne yapıyorsun?"</p>

  <p class="calibre4">Çocuk alaycı bir tavırla gülümseyince Chang onun şaka yaptığını anladı. Ancak sözleri son derece iğneleyiciydi; Chang'in komünizm karşıtı yazdığı, Çin'de ailenin çok fazla acı çekmesine ve şimdi de Amerika'ya gelmelerine neden olan yazıları kastediyordu.</p>

  <p class="calibre4">"Kimlerle dolaşıyorsun sen? Hırsızlarla mı?"</p>

  <p class="calibre4">"Ah, baba!" Çocuk lütufkâr bir tavırla başını salladığında Chang onu tokatlamak istediğini hissetti.</p>

  <p class="calibre4">"O bıçakla ne yapıyordun?" diye sordu Chang.</p>

  <p class="calibre4">"Birçok kişi bıçak taşıyor. Yeyenin de var." Bu kelime Çince' de 'büyükbaba' demekti.</p>

  <p class="calibre4">"O sadece boruları temizlemek için kullandığı bir çakı," dedi Chang, "silah değil." Sonunda sabrı tükendi. "Nasıl bu kadar saygısız davranabiliyorsun?" diye bağırdı.</p>

  <p class="calibre4">"Bıçağım olmasaydı," diye cevap verdi oğlu öfkeyle "ve motoru o şekilde nasıl çalıştıracağımı bilmeseydim, muhtemelen şimdi hepimiz ölmüş olacaktık."</p>

  <p class="calibre4">Trafiğin akışı hızlandı ve William dalgın bir sessizliğe büründü.</p>

  <p class="calibre4">Chang, oğlunun sözleri fiziksel olarak canını yakmış gibi döndü; çocuğun bu tanımadığı yönü onu hayretler içinde bırakmıştı. William ile geçmişte de sorunlar yaşamıştı elbette, ama yirmili yaşlarına yaklaşırken giderek daha içine kapanık, daha öfkeli ve daha asık suratlı olmaya, okulda devamsızlık yapmaya başlamıştı. Öğretmeni, William’ın kötü notlarıyla ilgili bir mektup göndermiş, bunun üzerine Chang onu sorgulamıştı -oysa okulda yapılan testte zekâ seviyesinin normalin çok üzerinde olduğu ortaya çıkmıştı. William bunun kendi hatası olmadığını söylemişti. Babası tek çocuk kuralını çiğnediği, Tayvanlıların bağımsızlığıyla ilgili ateşli konuşmalar yaptığı -ülkeye karşı en büyük saygısızlık- Çin Komünist Partisini eleştirdiği, insan hakları ve özgürlükle ilgili güçlü fikirleri olduğu için okulda kendisine haksızlık edildiğini ve kötü davranıldığını anlatmıştı. Genellikle zengin ve orta sınıf Çinli ailelerin tek çocuğu olan, aileleri tarafından şımartılan ve diğer çocuklara üstünlük taslayan 'süperveletler'in kendisiyle ve kardeşiyle sürekli alay ettiklerini söylemişti. William’ın, son yıllarda Amerika'daki en başarılı girişimcilerden birinin ve kardeşi Ronald’ın da, Amerika Başkanı’nın adlarını taşıyor olmalarının hiçbir yararı yoktu.</p>

  <p class="calibre4">Ama ne davranışları ne de getirdiği açıklamalar Chang'e ciddi görünmüştü; bu yüzden oğlunun ruh haline pek dikkat etmemişti. Ayrıca çocukları yetiştirmek Mei-Mei'in göreviydi, kendisinin değil.</p>

  <p class="calibre4">Çocuk neden aniden çok farklı davranmaya başlamıştı?</p>

  <p class="calibre4">Chang, bir matbaada günde on saat çalışarak ve geceleri çoğunlukla isyan hareketlerine katılarak oğluyla yeterince ilgilenmemiş olduğunu fark etti; Rusya'dan Güzel Ülkeye yaptıkları yolculuğa kadar. Belki de çocuk hep böyle davranıyordu!</p>

  <p class="calibre4">Bir an içini öfke kapladı; ama bu kez öfkesi kısmen William'a yönelikti. Chang tam olarak neye kızgın olduğunu bilmiyordu. Bir süre kalabalık sokaklara baktı ve sonra oğluna doğru eğildi. "Haklısın. Arabayı kendim çalıştıramazdım. Teşekkür ederim."</p>

  <p class="calibre4">William babasının konuştuğunu bile fark etmedi ve direksiyona doğru eğilerek kendi düşüncelerine daldı.</p>

  <p class="calibre4">Yaklaşık yirmi dakika sonra Çin Mahallesi'ndeydiler ve hem İngilizce hem de Çince isim verilmiş geniş bir caddede ilerliyorlardı: 'Kanal Caddesi.' Yağmur iyice yavaşlamıştı ve yüzlerce market, hediyelik eşya dükkânı, balıkçı dükkânı, kuyumcu ve fırının sıralandığı kaldırımlarda bekleşen birçok insan vardı.</p>

  <p class="calibre4">"Nereye gitmemiz gerekiyor?" diye sordu William.</p>

  <p class="calibre4">"Şuraya park et," dedi Chang. William minibüsü babasının işaret ettiği yere çekti. Chang ve Wu arabadan indiler. Bir dükkâna girdiler ve tezgâhtara kendi komşularını sordular; yani tongları. Bu gruplar genellikle Çin'in aynı bölgesindeki insanların bir araya gelerek oluşturduğu organizasyonlardı. Chang, iki aile de aynı bölgeden geldiği için Fujian tongunu arıyordu. Tahmin ettikleri gibi, kökeni Canton olan bir tongda hoş karşılanmazlardı. İlk Çin göçmenlerinin çoğu bu bölgeden gelmişti. Ama Manhattan’ın Çin Mahallesinde, insanların genellikle Fujian olduğunu ve Canton' ların çoğunun taşındığını öğrenince şaşırdılar. Birkaç blok ötede büyük bir Fujian tongu vardı.</p>

  <p class="calibre4">Chang ve Wu, ailelerini çalıntı minibüste bırakarak kalabalık sokaklarda yürüdüler ve sonunda tarif edilen yeri buldular. Pembe boyalı, klasik Çin kuş kanadı modeli tavanlı üç katlı bina, Fuz-hou'daki otobüs istasyonundan doğruca buraya taşınmış gibiydi.</p>

  <p class="calibre4">Adamlar başları önde tong karargâhına girerken, sanki binanın lobisinde oturan birileri hemen cep telefonlarına sarılacak ve Göçmen Bürosu'nu ya da Hayalet'i arayarak gelişlerini haber verecek gibi hissediyorlardı.</p>

  <p class="calibre4">Üzeri sigara külleriyle lekelenmiş ve dikişleri patlayacak gibi duran siyah takım elbisesiyle Jimmy Mah onları karşıladı ve üst kattaki ofisine davet etti.</p>

  <p class="calibre4">Doğu Broadway Fujian Topluluğu'nun başkam Mah, Çin Mahallesinin bu bölümünün de lideriydi.</p>

  <p class="calibre4">Ofisi geniş, ama sadeydi; iki ofis masası, bir düzine birbirinden farklı sandalye, yığınlarla kâğıt, gösterişli bir bilgisayar ve bir televizyon vardı. Bir tarafa eğilmiş kütüphanede yüzden fazla Çince kitap duruyordu. Duvarlarda rengi atmış ve solmuş Çin haritaları vardı. Ancak, Chang ortamın kötü görüntüsüne aldırmadı; Mah’ın milyonları olduğunu tahmin ediyordu.</p>

  <p class="calibre4">"Oturun, lütfen," dedi Mah, Çince konuşarak. Siyah saçı arkaya doğru yapıştırılmış geniş yüzlü adam onlara sigara ikram etti. Wu bir tane aldı. Chang olumsuz anlamda başını salladı. Öğretmenlik işini kaybettiğinden ve paraya sıkışmaya başladıklarından beri sigara içmiyordu. Mah onların perişan hallerine, dağınık saçlarına baktı. "Hmm, ikinizin anlatacak bir hikâyesi var gibi. İlginç bir hikâyeniz var mı? Zorlu bir hikâye? Duymak isteyeceğimden eminim."</p>

  <p class="calibre4">Chang'in gerçekten de bir hikâyesi vardı. İlginç ya da zorlu olup olmadığını bilemezdi, ama bildiği bir şey vardı: Kurguydu. Karşılaştığı yabancılara Fuzhou Ejderhanede olanları ve Hayalet'in onları arıyor olabileceğini anlatmamaya karar vermişti.</p>

  <p class="calibre4">"Bir Honduras gemisiyle henüz geldik," dedi Mah'a.</p>

  <p class="calibre4">"Yılankafanız kimdi?"</p>

  <p class="calibre4">"Adım bilmiyoruz. Kendine Moxige diyordu."</p>

  <p class="calibre4">"Meksikalı, ha?" Mah başını salladı. "Latin yılankafalarla çalışmam." Mah’ın aksanı İngilizce'den etkileniyordu.</p>

  <p class="calibre4">"Paramızı aldı," dedi Chang acıyla, "ama bizi limanda terk edip gitti. Belgelerimizi ve ulaşımımızı sağlayacaktı. Oysa ortadan kayboldu." Wu merakla hikâyeyi dinliyordu. Chang ona sessiz olmasını ve Mah ile kendisinin konuşacağım söylemişti. Wu Ejderdeyken çok fazla içmiş ve düşüncesiz davranmaya başlamıştı. Ambardaki göçmenlere ve mürettebata ne söylediğine dikkat etmemişti.</p>

  <p class="calibre4">"Bunu bazen yaparlar, öyle değil mi?" dedi Mah neşeyle. "Neden insanları aldatırlar? Bu, iş için kötü değil mi? Lanet olasıca Meksikalılar. Nereden geliyorsunuz?" "Fuzhou," dedi Wu. Chang huzursuzlandı. Fujian'daki başka bir şehirden söz edecekti; Hayalet ve göçmenleriyle ilgili bütün bağlantıları asgariye indirmek istiyordu.</p>

  <p class="calibre4">Chang öfkesini bastırarak devam etti. "İki çocuğum ve bir bebeğim var. Babam da bizimle. Yaşlı. Bu arkadaşımın karısı hasta. Yardıma ihtiyacımız var."</p>

  <p class="calibre4">"Ah, yardım. Bu ilginç bir hikâye, değil mi? Ama ne tür bir yardım istiyorsunuz? Bazı şeyleri yapabilirim, bazılarını yapamam. Ben Sekiz Ölümsüz'den biri miyim? Hayır, elbette değilim. Neye ihtiyacınız var?"</p>

  <p class="calibre4">"Belgeler. Kimlik belgeleri. Kendim, karım ve en büyük oğlum için." "Tabii, tabii, bunları yapabilirim. Sürücü belgeleri, sosyal güvenlik kartları, bazı eski şirket kimlik kartları; iflas etmiş şirketler tabii, böy-lece kimse sizi kontrol edemez. Akıllıca değil mi? Bu tür şeyleri sadece Jimmy Mah yapabilir. Bu kartlar sizi vatandaş gibi gösterecektir, ama onlarla gerçek bir iş bulamazsınız. Bugünlerde Göçmen Bürosu piçleri bütün şirketleri kontrol ediyorlar."</p>

  <p class="calibre4">"İş için ayarladığım bir şeyler var," dedi Chang.</p>

  <p class="calibre4">"Ayrıca pasaport da yapmam," dedi Mah. "Çok tehlikeli. Yeşil kart da yok."</p>

  <p class="calibre4">"Nedir o?"</p>

  <p class="calibre4">"Oturma izni."</p>

  <p class="calibre4">"Bir yerlerde saklanıp genel af bekleyeceğiz," dedi Chang.</p>

  <p class="calibre4">"Öyle mi? Çok uzun süre beklemeniz gerekebilir."</p>

  <p class="calibre4">Chang omuz silkti. "Babamın bir doktora ihtiyacı var," dedi sonra. "Arkadaşımın karısının da. Bize sağlık kartları bulabilir misin?" "Sağlık kartları yapmam. İzlenmesi çok kolaydır. Özel bir doktora gitmeniz gerek."</p>

  <p class="calibre4">"Pahalı mı?"</p>

  <p class="calibre4">"Evet, çok pahalı. Ama paranız yoksa devlet hastanesine gidin. Sizi alırlar."</p>

  <p class="calibre4">"İyi bakıyorlar mı?"</p>

  <p class="calibre4">"Nereden bileyim ben? Ayrıca, başka seçeneğiniz var mı?"</p>

  <p class="calibre4">"Pekâlâ," dedi Chang. "Diğer belgeler için ne kadar?"</p>

  <p class="calibre4">"Bin beş yüz."</p>

  <p class="calibre4">"Yuan mı?"</p>

  <p class="calibre4">Mah güldü. "Dolar!"</p>

  <p class="calibre4">Chang hiçbir şey belli etmedi ama l,500$'ın delice olduğunu düşündü. Bel çantasında yaklaşık beş bin dolar karşılığı Çin Yua-nı vardı. Ailesinin tek parası buydu. "Hayır, imkânsız," dedi başını sallayarak. Birkaç dakika boyunca sıkı bir pazarlık yaptıktan sonra rakam bütün belgeler için 900$'a indi.</p>

  <p class="calibre4">"Ya sen?" diye sordu Mah, Wu'ya dönerek.</p>

  <p class="calibre4">Zayıf yapılı adam başıyla onayladı. "Sadece kendim için. Bu daha az olacaktır, değil mi?"</p>

  <p class="calibre4">Mah sigarasından derin bir nefes çekti. "Beş yüz. Bundan daha aşağı inmem."</p>

  <p class="calibre4">Wu pazarlık etmeye çalıştı, ama Mah yanaşmadı. Sonunda Wu homurdanarak kabul etti.</p>

  <p class="calibre4">"Sürücü belgeleri ve iş kartları için herkesin resmini getirmeniz gerek," dedi Mah. "Bir eğlence parkına gidin; orada resim çekinebilirsiniz."</p>

  <p class="calibre4">Chang, yıllar önce bir gece, Xiamen'deki büyük bir eğlence parkında böyle bir resim standmda oturduklarını acıyla hatırladı; o zamanlar yeni tanışmışlardı. Şimdi o resimler okyanusun karanlık dibinde, Fuzhou Ejderi'nin enkazının içindeki bir çantadaydı.</p>

  <p class="calibre4">"Ayrıca bir minibüse ihtiyacımız var. Satın alacak param yok. Senin-kilerden kiralayabilir miyim?"</p>

  <p class="calibre4">"Elbette, elbette." Biraz daha pazarlık ettikten sonra araba kiralama konusunda da anlaştılar. Mah adamın borcunu hesapladı ve sonra Yuan olarak karşılığını belirledi. Şaşırtıcı derecede yüksek rakamı adamlara söyledi ve onlar da gönülsüzce kabul ettiler.</p>

  <p class="calibre4">"Belgeler için bana isimleri ve adresleri verin." Bilgisayarına döndü ve Chang'in verdiği bilgileri hızlı bir şekilde yazdı.</p>

  <p class="calibre4">Chang kendi dizüstü bilgisayarında uzun saatler harcamıştı. Çin'deki asilerin dış dünyayla iletişim kurmak için kullandıkları öncelikli kanal İnternet idi. Ama bunu yapmak oldukça zordu. Chang'in modemi son derece yavaştı ve askerî güçler ile polis kuvvetleri asilerin e-maillerini sürekli kontrol ediyordu. Chang bilgisayarına bir 'firewall' kurmuştu; böylece devlet, bilgisayarına girmek istediğinde anında öterek sinyal veriyordu. O zaman, hemen e-mail kutusundan çıkıyor ve yeni bir adres açıyordu. Ne yazık ki şimdi dizüstü bilgisayarı da Fuzhou Ejderinin midesindeydi.</p>

  <p class="calibre4">Chang adresleri verirken, tong lideri ona baktı. "Yani Queens'te mi kalacaksınız?" "Evet. Bir arkadaşımız bizim için yer ayarladı."</p>

  <p class="calibre4">"Büyük bir yer mi? Hepiniz için yeterince rahat mı? Sizce benim emlakçım daha iyi bir yer bulamaz mı? Bence bulabilir. Queens'te bağlantılarım var."</p>

  <p class="calibre4">"En iyi arkadaşımın ağabeyi. Her şeyi ayarladı bile."</p>

  <p class="calibre4">"Ah, arkadaşının ağabeyi. Güzel. Orada birbirine bağlı bir topluluğumuz var. Sarı Mahalle ve Tüccarlar Topluluğu. Çok büyük. Güçlü. Bu New York bölgesindeki yeni Çin Mahallesi; Sarı Mahalle! Belki dairenizden hoşlanmazsınız. Belki çocuklarınız güvende olmaz. Bu mümkün, değil mi? O topluluğa gidin ve adımı verin."</p>

  <p class="calibre4">"Bunu hatırlarım."</p>

  <p class="calibre4">Mah bilgisayar ekranına bakarken başıyla onayladı. "Sen de bu adreste misin?" diye sordu Wu'ya.</p>

  <p class="calibre4">Chang öyle olduğunu söyleyecekti ki, Wu araya girdi. "Hayır, hayır. Ben Manhattan'daki Çin Mahallesi'nde kalmak istiyorum. Emlakçm bizim için bir ev bulabilir mi?"</p>

  <p class="calibre4">"Ama... " dedi Chang, kaşlarını çatarak.</p>

  <p class="calibre4">"Müstakil ev kastetmiyorsun, değil mi?" diye sordu Mah, yine alay ederek. "Burada hiç müstakil ev yoktur. Yani karşılayabileceğiniz fiyata bulamazsınız."</p>

  <p class="calibre4">"Bir daire o zaman."</p>

  <p class="calibre4">"Evet, elinde geçici odalar var," dedi Mah. "Bugün bir tanesine yerleşir, size bir daire bulunana kadar orada kalabilirsiniz." Mah biraz daha yazıp modemin tıslaması duyulurken, Chang kolunu Wu'nun omzuna koydu. "Hayır, Qichen," dedi fısıldayarak, "bizimle gelmelisiniz." "Manhattan'da kalacağız." .</p>

  <p class="calibre4">Chang, Mah'ın duymaması için iyice yaklaştı. "Aptal olma. Hayalet sizi bulacak."</p>

  <p class="calibre4">Wu güldü. "Ona aldırma."</p>

  <p class="calibre4">"Ona aldırma mı? Bir düzine arkadaşımızı öldürdü." Wu'nun kendi hayatını riske atması düşünülebilirdi; ama karısının ve çocuklarının hayatını tehlikeye atması düşünülemezdi.</p>

  <p class="calibre4">Fakat Wu inatçıydı. "Hayır. Manhattan'da kalıyoruz."</p>

  <p class="calibre4">Mah bilgisayarı kapatıp bir not yazarken Chang sessizleşti. Mah notu Wu'ya uzattı. "Emlakçı bu. Buradan birkaç blok ötede oturuyor. Ona bir ücret ödeyeceksiniz. Ben bunun için sizden para almayacağım. Cömertim, değil mi? Herkes Jimmy Mah’ın cömert olduğunu söyler. Şimdi, Bay Chang'in araba işini halledelim." Mah bir numara çevirdi ve hızlı bir şekilde telefonda konuşmaya başladı. Bir minibüs getirilmesi için gerekli ayarlamaları yaptı. Telefonu kapattıktan sonra iki adama döndü. "İşte. İşimiz bitti. Mantıklı insanlarla çalışmak bir zevk, değil mi?"</p>

  <p class="calibre4">Aynı anda ayağa kalktılar ve adamla tokalaştılar.</p>

  <p class="calibre4">"Yanma sigara almak ister misin?" diye sordu Wu'ya. Wu üç tane aldı. Göçmenler ofisten çıkmak üzereyken Mah onlara seslendi. "Son bir şey. Şu Meksikalı yılankafa... Peşinizden gelmesi için herhangi bir neden yok, değil mi? Onunla işiniz bitti mi?"</p>

  <p class="calibre4">"Evet, bitti."</p>

  <p class="calibre4">"Güzel. Kendimizi kollamak için yeterince nedenimiz var, değil mi?" dedi Mah neşeyle. "Bu hayatta peşimizde yeterince şeytan var zaten."</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_9"><a class="calibre10" id="bookmark3"></a><span class="calibre18">BÖLÜM ON</span></h1>

  <p class="calibre4">Uzaklardan gelen siren sesleri sabahın erken saatlerindeki sessizliği yırtıyordu.</p>

  <p class="calibre4">Ses yaklaşırken, Lincoln Rhyme bunun Amelia Sachs’ın gelişini işaret etmesini umdu. Onun sahilde topladığı deliller, efsanevi Lincoln Rhyme’ın inine girdiğinde şaşkınlıktan ağzı açık kalan genç bir teknisyen tarafından teslim edilmişti. Genç adam getirdiği torba ve resim yığınlarını, kriminologun asık suratla verdiği direktiflere göre yerleştirip bırakmıştı.</p>

  <p class="calibre4">Ancak, Sachs karargâha doğru gelirken yolda ikinci bir olay yerine yönlendirilmişti. Easton'daki kiliseden çalman minibüs Çin Mahallesinde bulunmuştu; kırk beş dakika önce, kent merkezinin girişindeki metronun yan sokağında terk edilmişti. Plakasının değiştirilmiş olmasının yanında, göçmenler aracın yan tarafındaki yazıyı da silip yerine ev ihtiyaçları satan bir mağazalar zincirinin logosunu işledikleri için yol barikatlarını kolayca geçebilmişti.</p>

  <p class="calibre4">"Akıllıca," demişti Rhyme, durumdan biraz da rahatsız olarak; akıllı suçluları sevmezdi. Ondan sonra Long Island Ekspres Otobanı 'ndan şehre geri dönmekte olan Sachs'ı aramış ve şehirde polis otobüsüyle buluşarak minibüsü incelemesini emretmişti.</p>

  <p class="calibre4">Göçmen Bürosu ajanı Harold Peabody gitmişti; fiyaskoyla ilgili göz boyamacı basın toplantıları ve Washington'dan gelen telefonlar yüzünden.</p>

  <p class="calibre4">Alan Coe, Lon Sellitto ve Fred Dellray, ince yapılı, kirpi saçlı dedektif Eddie Deng ile birlikte orada kalmışlardı. Ayrıca yeni katılan biri de vardı: İnce uzun, kel kafalı, ciddi karakterli Mel Cooper. NYPD'nin önde gelen laboratuvar uzmanlarından biriydi ve Rhyme onu sık sık ödünç alırdı. Gündüzleri rahat olduğu ve geceleri de dans ediyor gibi hissettirdiği için, gün boyunca giydiği terlikleriyle ortalıkta dolanıyor, teçhizatı hazırlıyor, örnek istasyonlarını kuruyor, sahilden toplanan delilleri düzenliyordu.</p>

  <p class="calibre4">Rhyme’ın tarafındaki duvara, Long Island ve etrafını çeviren okyanusu gösteren ve Fuzhou Ejderi’nin ilerlemesini izledikleri haritanın yanına, Thom bir New York haritası asmıştı.</p>

  <p class="calibre4">Rhyme, gemiyi temsil eden kırmızı noktaya baktı ve göçmenlerin ölümüyle sonuçlanan dar görüşlülüğü için yine kendini suçladı.</p>

  <p class="calibre4">Siren sesleri daha da yükseldi ve iyice yaklaştıktan sonra Central Park'a bakan pencerenin önünde durdular. Bir an sonra kapı açıldı ve Amelia Sachs hafifçe topallayarak, ama hızla içeri girdi. Yosun ve toz-toprak yüzünden saçı matlaşmıştı; giysileri hâlâ nemli ve kumluydu.</p>

  <p class="calibre4">Odadakiler onu selamladılar. Dellray genç kadının giysilerini incelerken bir kaşını kaldırdı.</p>

  <p class="calibre4">"Kendime biraz zaman ayırmak istedim," dedi Sachs. "Yüzmeye gittim. Selam, Mel."</p>

  <p class="calibre4">"Amelia," dedi Cooper, gözlüklerini burnunun üzerinde yukarı iterek. Sachs’ın görünüşü onu da şaşırtmıştı.</p>

  <p class="calibre4">Rhyme, genç kadının elinde taşıdığı naylon ve kâğıt torbalarla dolu süt kutusuna ilgiyle baktı. Sachs delil kutusunu Cooper'a teslim etti ve merdivene yönelirken odadakilere bakmadan seslendi. "Beş dakika içinde dönerim."</p>

  <p class="calibre4">Rhyme bir saniye sonra duştan akan suyun sesini duydu ve gerçekten de, genç kadın yanlarından ayrıldıktan tam beş dakika sonra, yatak odasındaki dolapta bulundurduğu giysilerden bazılarını giymiş olarak geri döndü; siyah bir tişört, kot pantolon ve koşu ayakkabıları.</p>

  <p class="calibre4">Cooper lastik eldivenler giyerek torbaları açmaya başladı ve toplandıktan yerlere göre -sahil ve Çin Mahallesi'ndeki minibüs -hepsini dizmeye başladı. Rhyme delillere baktı ve başlamak üzere olan avın heyecanıyla kalp atışının hızlandığını hissetti; şakaklarında, sinirleri ölmüş olan göğsünde değil. Spora ve atletizme ilgisi olmayan Rhyme, hissettiği heyecanın, örneğin, bir çıkış rampasında durarak, dağdan aşağıya bakan bir kayakçının hissettiğiyle aynı olduğunu düşündü. Kazanacaklar mıydı? Yenilecekler miydi? Bir taktik hata-LOİ sı yaparak saniyenin binde biri farkla kaybedecekler miydi? Yaralanacak ya da ölecekler miydi?</p>

  <p class="calibre4">"Pekâlâ," dedi. "Haydi, yapalım şu işi." Odadakilere baktı. "Thom! Thom? Nerede bu adam? Bir dakika önce buradaydı. Thom!"</p>

  <p class="calibre4">"Ne var, Lincoln?" Evin kâhyası, elinde bir tava ve mutfak havlusuyla kapıda belirdi.</p>

  <p class="calibre4">"Kâtibimiz ol... seçkin el yazınla... " başıyla beyaz tahtayı işaret etti, "görüşlerimizi kısaca yaz."</p>

  <p class="calibre4">"Elbette, bwana." Thom tekrar mutfağa gitmek için arkasını döndü. "Hayır, hayır, bırak şimdi onu," diye sızlandı Rhyme. "Yaz!"</p>

  <p class="calibre4">Thom bir iç çekerek tavayı bıraktı ve ellerini havluya sildi. Kalemden korumak için mor kravatını gömleğinin içine tıktı ve beyaz tahtaya doğru yürüdü. Burada birçok laboratuvar ekibinin gayri resmi üyesi olmuştu ve yöntemlere alışkındı. "Dava için bir isim belirlediniz mi?" diye sordu Dellray'e.</p>

  <p class="calibre4">FBI önemli davaları, daima belirleyici anahtar kelimelerden oluşan isimlerle tanımlardı. Dellray kulağının arkasındaki sigarayı sıkıştırdı. "Hayır," dedi. "Henüz bi'şii yok. Ama bunu biz yapalım, Washington da kabul etsin. Baş ka'ramanm adına ne dersiniz? HAYALETÖLÜM. Herkes aynı fikirde mi? Yeterince korkunç mu ?"</p>

  <p class="calibre4">"Oldukça," dedi Sellitto, ender konuşan birinin ses tonuyla.</p>

  <p class="calibre4">Thom bunu tahtanın en tepesine yazdı ve tekrar diğerlerine döndü.</p>

  <p class="calibre4">"İki olay yerimiz var," dedi Rhyme. "Easton sahili ve minibüs. Önce sahil."</p>

  <p class="calibre4">Thom başlığı yazarken Dellray'in telefonu çaldı ve adam cevap verdi. Kısa bir konuşmadan sonra kapattı ve öğrendiklerini diğerlerine aktardı: "Şu âna kadar h'yatta kalan başka birine ras'lan-mamış. Sahil Koruma da gemiyi bulamamış. Ama cesetlerden bazılarını sudan çıkarmışlar. İkisi vurulmuş, biri bo'olmuş. İçlerinden birinin üzerinde ticari belgeler varmış. Di'er ikisinde bir şey yok. Bize resimleri ve or'jinalleri, Çin'e de kopyalarını gönderiyo'lar."</p>

  <p class="calibre4">"Mürettebatı da mı öldürmüş?" diye sordu Eddie Deng inanamayarak. "Ne bekliyordun ki?" diye cevap verdi Coe. "Şu ana kadar onu tanımış olmalısın. Tek bir tanığı bile arkada bırakmayacağını düşünmedin mi?" Acı bir şekilde güldü. "Ayrıca, mürettebatı öldürerek yolculuğun bedelini ödemek zorunda kalmayacaktı. Çin'e döndüğünde de, Sahil Koruma’nın ateş ettiğini ve Ejderi batırdığını söyleyecektir."</p>

  <p class="calibre4">Ama Rhyme’ın Hayalet'e kızacak ya da insan yüreğinin potansiyel zalimliğine şaşacak zamanı yoktu. "Pekâlâ, Sachs," dedi sertçe. "Sahil. Neler olduğunu anlat bize."</p>

  <p class="calibre4">Kadın, laboratuvar masalarından birine yaslandı ve notlarını çıkarıp baktı. "Easton’ın yaklaşık yarım mil yakınında on dört kişi bir cankurtaran botuyla karaya çıktı; Orient Point'teki yolda." Duvara yaklaştı ve</p>

  <p class="calibre4">Long Island haritasındaki bir noktaya işaret etti. "Horton Point Fene-ri'nin yakınında. Kıyıya yaklaşırlarken bot kayalara çarptı ve sönmeye başladı. Göçmenlerden dördü suya düştü ve kıyıya sürüklendi. Diğer onu bir arada kaldılar. Kilise minibüsünü çaldılar ve uzaklaştılar." "Ayak izlerinin fotoğrafları?" diye sordu Rhyme.</p>

  <p class="calibre4">"İşte burada," dedi Sachs, Thom'a bir zarf uzatırken. Thom Polaroid resimleri duvara bantladı. "Bunları botun yakınındaki bir korunağın altında buldum. Hava elektrostatik kullanmama izin vermeyecek kadar rutubetliydi," diye açıkladı odadakilere. "Resim çekmek zorunda kaldım."</p>

  <p class="calibre4">"Ve kesinlikle güzel resimler," dedi Rhyme, tekerlekli sandalyesinde, önlerinde ileri geri gidip gelirken resimleri inceleyerek.</p>

  <p class="calibre4">"Ben dokuz tane saydım," dedi Dellray. "Ni'e on dedin, Amelia?" "Çünkü" diye araya girdi Rhyme, "bir bebek var, değil mi?"</p>

  <p class="calibre4">Sachs başıyla onayladı. "Doğru. Korunağın altındaki izlerin arasında tanımlayamadığım, birinin sürüklendiğini düşündüren izler vardı, ama önünde hiç ayak izi yoktu. Ben de emekleyen bir çocuk olduğunu düşündüm."</p>

  <p class="calibre4">"Pekâlâ," dedi Rhyme, ayakkabıların numaralarını ölçerken, "görünüşe bakılırsa yedi yetişkin ve/veya genç, iki küçük çocuk ve bir bebeğimiz var. Yetişkinlerden biri yaşlıca olabilir; ayaklarını sürüyerek yürüyor. Ayakkabı ölçüsüne bakılırsa bir erkek. Aralarında yaralı biri de var; ayakkabı ölçülerine bakarak onun da muhtemelen bir kadın olduğunu söyleyebilirim. Yanındaki adam ona yardım ediyor."</p>

  <p class="calibre4">"Sahilde ve minibüste kan lekeleri de vardı," diye ekledi Sachs.</p>

  <p class="calibre4">"Kan örnekleri?" diye sordu Cooper.</p>

  <p class="calibre4">"Botta ve sahilde fazla bir şey yoktu; yağmur çoğunu silmişti. Kumdan sadece üç örnek alabildim. Minibüstekinden ise henüz kurumamış birçok örnek aldım." İçinde minik şişeler bulunan bir naylon torbayı aldı ve Cooper'a uzattı.</p>

  <p class="calibre4">Teknisyen kan gruplarını incelemek için örnekleri hazırladı ve bir form doldurdu. Seroloji laboratuvarmda kan gruplandırması-mn ve cinsiyet bilgilendirmelerinin hızlandırılmasını talep eden bir yazıydı bu; örnekleri üniformalı bir memura vererek gönderdi.</p>

  <p class="calibre4">Sachs senaryosuna devam etti. "Şimdi, Hayalet -ikinci bir botla- göçmenlerden iki yüz metre kadar doğuya çıktı."</p>

  <p class="calibre4">Parmakları gür kızıl saçının altında kayboldu ve kafa derisini tırmaladı. Sachs kendini hep böyle önemsiz şekilde yaralardı. Eski bir model <span class="calibre14">olan bu güzel kadının tırnakları genellikle incinmiş, bazen de kanlanmış olurdu. Rhyme bu acı verici güdünün nereden kaynaklandığını bilmiyordu, ama tuhaf bir şekilde kadına gıpta ediyordu. Aynı gerilim onu da etkilerdi, ama aralarındaki fark, Sachs’ın gerilimini boşaltmak için kullandığı bu güvenlik vanasının kendisinde olmayışıydı.</span></p>

  <p class="calibre4">Nörolog cerrahı Dr. Weaver'a sessiz bir dilekte bulundu: Lütfen benim için bir şeyler yap. Beni bu tutsaklıktan kurtar. Lütfen... Sonra kendisine kızarak kişisel düşüncelerinin kapısını hırsla kapadı ve dikkatini tekrar Sachs'a verdi.</p>

  <p class="calibre4">"Sonra," diye devam etti Sachs, sesinde ufak bir duygusallık belirtisiyle, "sonra göçmenleri izlemeye ve onları öldürmeye başladı. Bottan düşmüş olanlardan ikisini buldu ve öldürdü. Onları sırtlarından vurdu. Birini yaraladı. Dördüncü göçmen hâlâ kayıp."</p>

  <p class="calibre4">"Yaralı nerede?" diye sordu Coe.</p>

  <p class="calibre4">"Onu önce bir hastaneye, oradan da Göçmen Bürosu Manhattan tesislerine götürüyorlar. Hayalet'in nerede olduğunu ve göçmenlerin buraya geldikten sonra nereye gitmiş olabileceklerini bilmediğini söyledi." Sachs sırılsıklam olmuş kâğıtlardaki notlarına tekrar baktı. "Sahilin yakınındaki yolda bir araba varmış, ama hızlı bir şekilde hareket edip uzaklaşmış; olduğu yerde kayarak dönmüş ve patinaj yaparak hareket etmiş. Sanırım Hayalet ona ateş etmiş. Markayı ve modeli izlersek bir tanığımız olabilir. Dingil açıklığının ölçüleri elimde var ve..."</p>

  <p class="calibre4">"Bekle," dedi Rhyme. "Araba neyin yakınındaydı?"</p>

  <p class="calibre4">"Yakınında mı?" diye sordu Sachs. "Hiçbir şeyin. Sadece yol kenarında durmuştu."</p>

  <p class="calibre4">Rhyme kaşlarını çattı. "Böyle fırtınalı bir havada, şafaktan önce insan neden öyle bir yerde durur ki?"</p>

  <p class="calibre4">"Oradan geçerken botları mı gördü?" diye sordu Dellray.</p>

  <p class="calibre4">"Hayır," dedi Rhyme. "Böyle bir durumda yardım ister ya da polisi arardı. Ama 911 'den böyle bir rapor almadık. Hayır, bence araba Ha-yalet'i almak için oraya gitmişti, ama yılankafanın oradan ayrılmak için acelesi olmadığını anlayınca basıp gitti."</p>

  <p class="calibre4">"Yani onu orada bıraktı," dedi Sellitto.</p>

  <p class="calibre4">Rhyme başıyla onayladı.</p>

  <p class="calibre4">Sachs, Mel Cooper'a bir kâğıt parçası uzattı. "Dingil açıklığının ölçüleri. Bunlar da lastik izlerinin fotoğrafları."</p>

  <p class="calibre4">Teknisyen izleri bilgisayara tarattı ve ölçülerle birlikte görüntüyü NYPD'nin araç tanımlama veri tabanına gönderdi. "Uzun sürmez," dedi Cooper, sakin bir sesle.</p>

  <p class="calibre4">"Peki ya diğer kamyonlar?" diye sordu, genç dedektif Eddie Deng.</p>

  <p class="calibre4">"Ne kamyonu?" diye sordu Sachs.</p>

  <p class="calibre4">"İnsan kaçakçılığı anlaşmaları kara ulaşımını da kapsar," diye açıkladı Coe. "Göçmenleri şehre götürmek için orada kamyonlar olmalıydı." Sachs başını salladı. "Onlara ait herhangi bir ize rastlamadım. Ama Hayalet gemiyi batırdığı zaman muhtemelen sürücüye telefon edip geri dönmesini söylemiştir." Tekrar delil torbalarına baktı. "Bunu buldum... " Tuttuğu delil torbasının içinde bir cep telefonu vardı. "Mükemmel!" dedi Rhyme. Bu tür yüksek teknoloji ürünü delillere bayılırdı. Bilgisayarlar, cep telefonları, kişisel elektronik ajandalar. Bu aletler suçluyla ve görüştüğü insanlarla ilgili olarak büyük miktarda bilgi sağlardı. "Fred, seninkiler şuna bir baksın."</p>

  <p class="calibre4">"Tamam."</p>

  <p class="calibre4">FBI’ın New York bürosuna yakın zamanda bir bilgisayar ve elektronik ekibi eklenmişti. Dellray telefon açıp bir ajanın gelerek telefonu analiz için laboratuvara götürmesini istedi.</p>

  <p class="calibre4">"Pekâlâ, onları avlıyordu," dedi Rhyme, "göçmenleri vuruyordu, kendisini terk eden sürücüye ateş ediyordu. Bunları kendisi yapıyordu, değil mi Sachs? Herhangi bir yardımcıya ait iz var mıydı?"</p>

  <p class="calibre4">Sachs başıyla Polaroid resimleri işaret etti. "Hayır, Hayalet'in ikinci botta yalnız ve ateş eden tek kişi olduğundan eminim."</p>

  <p class="calibre4">Rhyme kaşlarını çattı. "Olay yerlerini araştırırken var olup olmadığını bilmediğimiz suçlu olasılıklarından hoşlanmam. Bu bang-shou hakkında hiçbir bilgi yok mu?"</p>

  <p class="calibre4">"Hayır," diye mırıldandı Sellitto. "Hiçbir ipucu yok. Hayalet dünyanın her yanında öyle yardımcılara sahip."</p>

  <p class="calibre4">"Dördüncü göçmenin kim olduğu hakkında bir bilgi var mı? Bottan düşenlerden sonuncusu?"</p>

  <p class="calibre4">"Hayır."</p>

  <p class="calibre4">"Peki ya balistik?" diye sordu Rhyme.</p>

  <p class="calibre4">Sachs, Rhyme’ın incelemesi için mermi kovanlarının bulunduğu torbayı uzattı.</p>

  <p class="calibre4">"Yedi altmış iki milimetre," dedi Rhyme. "Ama pirinç kısmının uzunluğu tuhaf. Ve düzgün değil. Ucuz." Vücudu hareket edememesine karşın, gözleri üst kattaki yatak odasının terasında yaşayan şahinlerin-ki kadar keskindi. "Kaplamaları kontrol et, Mel."</p>

  <p class="calibre4">Rhyme, NYPD laboratuvarlarınm başıyken, olay yerlerinde bulunan delilleri incelemede kullanılacak standartlarla ilgili veri tabanları oluşturmak için aylarını harcamıştı, geldikleri kaynaklar, motor yağı, iplik, lif, toz gibi madde ve malzeme örnekleri, bunlardan bazılarıydı. En çok kullanılan ve en geniş veri tabanlarından biri, mermi kovanları ve kurşun bilgileriydi. FBI ve NYPD'nin birleşik koleksiyonunda, son yüz yıl içinde bir silahtan ateşlenmiş, hemen her tür merminin örnekleri ve dijital görüntüleri mevcuttu.</p>

  <p class="calibre4">Cooper naylon torbayı açtı ve içine iki tahta çubukla uzandı; üzerinde çalıştıkları davanın hassasiyetini düşünerek büyük bir dikkatle çalışıyordu. Bu, Rhyme’ın delile en az zarar verdiğini söylediği yöntemdi ve tüm teknisyenlerine bu çubuklarla çalışmalarını emretmişti; hassas delillere kolayca zarar verebilen cımbız ve forsepslerle karşılaştırıldığında bunlar daha iyiydi.</p>

  <p class="calibre4">"Sahildeki büyüleyici hikâyene geri dönelim, Sachs."</p>

  <p class="calibre4">"İşler daha baştan kızışmaya başlamıştı," diye devam etti Sachs. "Hayalet bir süredir karadaydı. Sahil Korumanın onun konumuyla ilgili kabaca bir tahmini olduğunu biliyordu. Üçüncü göçmen John Sung'ı suda buldu, onu vurdu ve Honda'ya atlayarak uzaklaştı." Rhyme'a baktı. "O konuda bir haber var mı?"</p>

  <p class="calibre4">Çevredeki tüm kanun birimlerine araçla ilgili bilgi ulaştırılmıştı. Çalıntı kırmızı Honda, New York'ta tespit edilir edilmez Sellitto veya Dellray'i arayacaklardı. Ama şu âna kadar herhangi bir haber yoktu. "Ama Hayalet daha önce New York'a defalarca geldi," diye ekledi Rhyme. "Ulaşım sistemini biliyor. Bence şehre yaklaşana kadar batı yönünde arka yollardan devam etmiş, sonra da arabayı terk edip metroya binmiştir. Muhtemelen şimdi buradadır."</p>

  <p class="calibre4">Rhyme, FBI ajanının yüzünde endişeli bir ifade fark etti. "Sorun nedir, Fred?"</p>

  <p class="calibre4">"Umarım piçi şehre girmeden yakalarız."</p>

  <p class="calibre4">"Neden?"</p>

  <p class="calibre4">"Bana gelen raporlara bak'lırsa New York'ta g'zel ve düzgün bir suç ağı var. Çin Mahallesindeki tonglar ve sokak serserileri tabii. Ama dahası davar; h'kümette para ödediği adamlar var."</p>

  <p class="calibre4">"Hükümette mi?" diye sordu Sellitto hayretle.</p>

  <p class="calibre4">"Duydu'um bu," dedi Dellray.</p>

  <p class="calibre4">"Ben inanırım," dedi Deng sinsice. "Eğer Çin'de elinin altında onlarca hükümet adamı varsa, burada da neden olmasın ki?"</p>

  <p class="calibre4">O halde, diye düşündü Rhyme, şimdi kendi kuvvetlerimiz içinde tanımadığımız, muhtemelen silahlı bir yardımcı ve cani bir yılan-kafa var. Asla kolay değildir, ama gerçekten...</p>

  <p class="calibre4">Sachs'a devam etmesi için baktı. "Parmak, avuç ve ayak izleri?" diye sordu.</p>

  <p class="calibre4">"Sahil tam bir karmaşaydı," diye açıkladı genç kadın. "Yağmur ve rüzgâr işi çok zorlaştırıyordu. Kıç motorundan, botun yüzeyinden ve cep telefonundan birkaç kısmi örneğim var." Aldığı iz örneklerinin bulunduğu kartları gösterdi. "Kalite oldukça kötü."</p>

  <p class="calibre4">"Hemen tarayın ve AFIS'e gönderin," dedi Rhyme.</p>

  <p class="calibre4">Otomatik Parmak İzi Tanımlama Sistemi (AFIS), federal ve eyalet parmak izi dosyalarının bulunduğu dev bir ağdı. AFIS sayesinde aylar süren parmak izi karşılaştırmaları saatlere, hatta bazı davalarda dakikalara düşmüştü.</p>

  <p class="calibre4">"Bir de bunu buldum." İçinde metal bir boru bulunan bir naylon torbayı gösterdi Sachs. "İçlerinden biri minibüsün camını kırmak için bunu kullanmış. Burada görünür kimse olmadığı için izlerin özellikle işe yarayacağını düşündüm."</p>

  <p class="calibre4">"İşe başla, Mel."</p>

  <p class="calibre4">İnce yapılı adam torbayı aldı, pamuklu eldivenlerini giydi ve sadece uçlarından tutarak boruyu inceledi. "VMD kullanacağım."</p>

  <p class="calibre4">Vakum metal tortulama yöntemi, parmak izi sisteminin Rolls Royce'u olarak bilinir. Metalin mikroskobik kaplamasının baskısı alınacak nesneye uygulanması ve sonra da yayılması demektir. Birkaç dakika sonra Cooper’ın elinde birçok belirsiz izinjilet keskinliğinde görüntüsü vardı. Hepsinin resimlerini çekti ve bilgisayarda tarayıp AFIS'e gönderdi. Resimleri Thom'a uzattı ve o da onları duvara bantladı. "Sahille ilgili her şey bu kadar, Rhyme," dedi Sachs.</p>

  <p class="calibre4">Kriminolog tabloya baktı. Ellerindeki delil henüz yeterince bilgi vermiyordu. Ama cesareti kırılmamıştı; kriminal uzmanlar böyle çalışırdı. Bin parçalık bir yapbozu masaya boşaltmak gibiydi bu; başlangıçta kavranması mümkün değildi. Ancak deneme yanılma yöntemiyle çalıştıktan ve bir sürü analiz yaptıktan sonra kalıplar belirmeye başlardı. "Sırada minibüs var," dedi.</p>

  <p class="calibre4">Sachs minibüsün resimlerini beyaz tahtaya astı.</p>

  <p class="calibre4">Coe, resimlerde Çin Mahallesini tanımıştı. "O metro istasyonunun çevresi kalabalıktır," dedi. "Tanıklar bulabileceğimizden eminim." "Kimse bir şey görmemiş," dedi Sachs.</p>

  <p class="calibre4">"Bunu daha önce de duymuştum," dedi Sellitto. Sıradan bir insanın önüne altını koyduğunda unutkanlık hastalığının geçmesi çok şaşırtıcıdır.</p>

  <p class="calibre4">"Ya plaka numarası?" diye sordu Rhyme.</p>

  <p class="calibre4">"Suffolk'da park etmiş bir kamyondan sökülmüş," dedi iriyarı cinayet masası polisi. "Orada da tanık yok."</p>

  <p class="calibre4">"Minibüste neler buldun?" diye sordu Sachs'a.</p>

  <p class="calibre4">"Bir sürü fidanı söküp minibüsün arkasına koymuşlar."</p>

  <p class="calibre4">"Fidan mı?"</p>

  <p class="calibre4">"Sanırım diğerlerini gizlemek ve The Home Store mağazaları adına teslimat yapan elemanlar gibi görünmek için. Ama çok şey bulduğumu söyleyemem. Sadece parmak izleri, birkaç paçavra ve kan; cama ve kapıya da sıçramıştı, bu yüzden yaranın bel hizasından yukarıda olduğunu tahmin ediyorum. Kol ya da el muhtemelen."</p>

  <p class="calibre4">"Boya kutuları yok mu?" diye sordu Rhyme. "Fırçalar? Minibüsün yan tarafındaki logoyu değiştirmek için kullandıkları şeyler?"</p>

  <p class="calibre4">"Hayır, hepsini ortadan kaldırmışlar," dedi Sachs, omuz silke-rek. "Parmak izlerinin dışında elimizde olanların hepsi bu." Minibüsten topladığı parmak izlerinin kartlarını ve Polaroid fotoğrafları Cooper'a verdi; adam onları da hemen tarayıp AFIS'e gönderdi.</p>

  <p class="calibre4">Rhyme’ın gözleri çizelgeye odaklanmıştı. Çalışmaya başlamadan önce önündeki ham taşı inceleyen bir heykeltıraş gibi, bir an için önündeki malzemeleri inceledi. Sonra Dellray ve Sellitto'ya döndü. "Bu davayı nasıl sürdürmek istiyorsunuz?"</p>

  <p class="calibre4">"İşleri sırayla yap'caz," dedi FBI ajanı. Sellitto başıyla onayladı. "Başka türlü başa çıkmamız mümkün di'il. Bir, önce Hayalet'in peşinden gid'cez. İki, o aileleri ondan önce bulmamız gerek." Rhyme'a baktı. "E'er senin için de uygunsa, karargâh olarak burayı kullanmak istiyoruz."</p>

  <p class="calibre4">Rhyme başıyla onayladı. Central Park İstasyonu'ndaki evinin yolgeçen hanı gibi kullanılmasına ve karargâh haline getirilmesine artık aldırmıyordu. Ne kadar zaman alırsa alsın, çok sayıda masumun canına kıyan o adamı bulacaktı.</p>

  <p class="calibre4">"Şimdi... düşündü'üm şey şu," dedi Dellray, uzun bacaklarıyla bir aşağı bir yukarı yürüyerek. "Bu adamın şakası yok. Güney ve Doğu bölgelerine bir düz'ne ajan daha gönderiyorum. Ayrıca Quantico'dan da bir SPEC-TAC ekibi isti'icem."</p>

  <p class="calibre4">SPEC-TAC, Özel Taktik ifadesinin kısaltmasıydı. Bu FBI içindeki pek bilinmeyen grup, ülkenin en iyi taktik birliğiydi. Delta Force ve Deniz Komandoları ile düzenli olarak tatbikatlar yaparlardı; genellikle de başarırlardı. Rhyme, Dellray'in böyle bir güçlendirmeye girişmesinden memnundu. Hayalet hakkında ellerine yeni geçen bilgilere bakılınca, hazırdaki kaynaklarının yeterli olmadığı belliydi. Örneğin, Dellray Hayalet davasına tam gün atanan tek FBI ajanıydı ve Peabody ise sadece orta seviye bir Göçmen Bürosu görevlisiydi.</p>

  <p class="calibre4">"Bürodaki adamların hepsini bu işe atayamayız," dedi Dellray, "ama o birli'i alı'cam."</p>

  <p class="calibre4">Coe'nun telefonu çaldı. Bir süre başını sallayarak dinledi. Telefonu kapattıktan sonra diğerlerine döndü. "Göçmen Bürosu Mer-kezi'ydi; John Sung adındaki o belgesiz hakkında. Memurlarımızdan biri tarafından kefaleti verilmiş." Coe bir kaşını kaldırdı. "Karaya çıkarken yakalanan herkes politik sığınma talep eder; bu standarttır. Ama görünüşe bakılırsa Sung bunu alabilir. Çin'de aranan bir muhalif."</p>

  <p class="calibre4">"Şimdi nerede?" diye sordu Sachs.</p>

  <p class="calibre4">"İnsan Hakları Merkezinden atanan avukatıyla birlikte. Kanal Cadde-si'nde Sung için bir daire ayarlayacak. Adresi aldım. Yarım saat içinde orada olur. Onunla ben görüşürüm."</p>

  <p class="calibre4">"Ben gitmek istiyorum," dedi Sachs.</p>

  <p class="calibre4">"Sen mi?" dedi Coe. "Sen olay yerlerinde çalışırsın."</p>

  <p class="calibre4">"Bana güveniyor."</p>

  <p class="calibre4">"Güveniyor mu? Neden?"</p>

  <p class="calibre4">"Öyle ya da böyle, onun hayatını kurtardım."</p>

  <p class="calibre4">"Bu hâlâ bir Göçmen Bürosu davası," dedi genç ajan kararlı bir tavırla.</p>

  <p class="calibre4">"Kesinlikle," dedi Sachs. "Bir federal ajanla konuşurken ne kadar açık olacaktır sence?"</p>

  <p class="calibre4">Dellray araya girdi. "Aye-melia’nın bunu yapmas'na izin ver."</p>

  <p class="calibre4">Coe adresi gönülsüzce uzattı. Sachs kâğıdı Sellitto'ya gösterdi. "Orada bir RMP çocuk bakıcımız olmalı." Çocuk bakıcısından kastettiği, koruma görevi yapacak bir devriye arabasıydı. "Hayalet onun hayatta olduğunu keşfederse, Sung yine tehlikede olacak."</p>

  <p class="calibre4">Dedektif adresi yazdı. "Tamam. Hemen hallederim."</p>

  <p class="calibre4">"Pekâlâ, soruşturmanın sloganı nedir?" diye sordu Rhyme.</p>

  <p class="calibre4">"İyi araştır ama arkanı kolla," dedi Sachs gülerek.</p>

  <p class="calibre4">"Bunu aklınızdan çıkarmayın. Hayalet'in nerede olduğunu bilmiyoruz; Bangshou'mun nerede ve kim olduğunu ise hiç bilmiyoruz."</p>

  <p class="calibre4">Sonra dikkati dağıldı. Sachs’ın çantasını alıp kapıya doğru yürüdüğünü, Coe'nun sınırlı yetkileri yüzünden homurdandığını, Dellray'in odanın içinde bir aşağı bir yukarı yürüdüğünü ve gösterişli Eddie Deng'in operasyonu bu tuhaf karargâhtan yürütmek konusundaki eğlenceli tavırlarını hayal meyal fark etti. Ama zihni bir bilgisayar gibi çalışarak, olay yerlerinden toplanan deliller arasında bağlantılar kurmaya başlarken, bu detaylar onun için önemli değildi. Önünde yazılı olarak duran deliller canlanacak, sırları açığa çıkaracak, onları katile ve yılankafanın kovaladığı talihsiz avlarına götürecekmiş gibi, bu maddelerin hepsine tek tek bakıyordu.</p>

  <p class="calibre4"><span class="calibre7">HAYALETÖLÜM</span></p>

  <p class="calibre4"><span class="calibre7">Easton, Long Island, Olay Yeri</span></p>

  <p class="calibre4">• İki göçmen sahilde sırtlarından vurularak öldürüldüler.</p>

  <p class="calibre4">• Bir göçmen yaralandı; Dr. John Sung.</p>

  <p class="calibre4">• "Bangshou" (yardımcı) gemideydi; kimliği bilinmiyor.</p>

  <p class="calibre4">• Yardımcının, Ejder' in battığı yerde bulunan boğulmuş ceset olduğu teşhis edildi.</p>

  <p class="calibre4">• On göçmen kaçtı; yedi yetişkin (biri yaşlıca, erkek; biri yaralı, kadın), iki çocuk, bir bebek. Kilisenin minibüsünü çaldılar.</p>

  <p class="calibre4">• Kan örnekleri inceleme için laboratuvara gönderildi</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">• Sahilde Hayalet'i bekleyen araç onu almadan gitti. Hayalet'in araca bir el ateş ettiği sanılıyor. Aracın marka ve model bilgileri için lastik izlerine ve dingil açıklığına dayanarak talepte bulunuldu.</p>

  <p class="calibre4">• Araç bir BMW X5.</p>

  <p class="calibre4">• Sürücü; Jerry Tang.</p>

  <p class="calibre4">• Göçmenleri almak için gelen herhangi bir aracın izine rastlanmadı.</p>

  <p class="calibre4">• Muhtemelen Hayalet'e ait olan cep telefonu analiz için FBI'a gönderildi.</p>

  <p class="calibre4">• İzlenemez uydu telefonu. Kullanmak için Çin hükümetinin telefon sistemine giriyor.</p>

  <p class="calibre4">• Hayalet'in silahı 7.62 mm'lik tabanca. Özel mermiler.</p>

  <p class="calibre4">• Çin yapımı Model 51 otomatik tabanca.</p>

  <p class="calibre4">• Hayalet'in rüşvet yedirdiği hükümet çalışanları olduğu rapor edildi.</p>

  <p class="calibre4">• Hayalet kaçmak için bir kırmızı Honda sedan çaldı. Aracın bulunması için devriyelere haber verildi.</p>

  <p class="calibre4">• Aracın izi bulunamadı.</p>

  <p class="calibre4">• Suda üç ceset bulundu; biri boğulmuş, ikisi vurulmuş. Fotoğraflar ve deliller Rhyme'a ve Çin polisine gönderildi.</p>

  <p class="calibre4">• Boğulmuş kişi Victor Au, Hayalet'in yardımcısı olarak tanımlandı.</p>

  <p class="calibre4">• Parmak izleri AFIS'e gönderildi.</p>
</body>
</html>
