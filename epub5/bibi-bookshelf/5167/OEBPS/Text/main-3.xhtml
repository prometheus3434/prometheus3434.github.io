<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre9"><a class="calibre10" id="bookmark0"></a><span class="calibre18">BÖLÜM ON ALTI</span></h1>

  <p class="calibre4">Ailenin adı olan Chang, okçu demekti.</p>

  <p class="calibre4">Babası, karısı ve çocukları etrafında otururken, bir kaligrafin büyülü ellerine sahip olan Sam Chang, yeni dairelerinin arka bahçesinde bulduğu kırık bir tahta çubuğun üzerine, bu isme uygun Çinli karakterlerin resimlerini yapıyordu. Kurt, keçi ve tavşan tüylerinden yapılmış paha biçilmez fırçaların durduğu ipek kılıf, mürekkep çubuğu ve taş hokkası, Fuzhou Ejderi ile birlikte okyanusun dibini boyladığı için, şimdi bu berbat plastik kalemi kullanmak zorunda kalmıştı.</p>

  <p class="calibre4">Ama Chang kaligrafiyi küçük yaşlarındayken babasından öğrenmişti ve bütün hayatı boyunca bu sanatını devam ettirmişti, bu yüzden mürekkebin çizgi kalınlığı değişmemesine karşın, darbelerle yarısı tamamlanmış taslağı mükemmel biçimlendirmişti. On altıncı yüzyılda yaşamış, bir deseni seramik üzerine uygulamadan önce basit bir taslak çizen sanatçı Wan Li'nin çalışmalarına benziyordu. Chang, ailenin adını temsil eden tahta parçasını aldı ve oturma odasındaki şöminenin üst kısmına, geçici olarak yerleştirilmiş mukavvanın üzerine koydu. Çin, teolojik açıdan çok zengin bir ülkedir. Buddha geleneksel ilah olarak tanınmasına karşın, tek tanrıyı kabul eden Hıristiyanlık ve İslamiyet'in aksine, Confucius ve Lao-tzu gibi filozoflar da yarı tanrı olarak görülürdü. Bu ülkede insanlar dileklerini sürekli dua ederek ve kurbanlar adayarak halk tanrılarına iletirlerdi; bu tanrılar o kadar çoktu ki, kaç tane olduklarını kimse bilmiyordu.</p>

  <p class="calibre4">Ama tanrılar sıralamasında, birçok Çinli için en yüce olanı, kendi atalarıydı.</p>

  <p class="calibre4">Ghang de bu tahtayı atalarına adamış, batan gemiden sağ kurtulmalarına ithafen büyükanne ve büyükabasının, Chang'in cüzdanından çıkan, deniz suyundan sırılsıklam olmuş resimlerini de eklemişti.</p>

  <p class="calibre4">"İşte," dedi sonunda. "Evimiz."</p>

  <p class="calibre4">Chang Jiechi oğlunun elini sıktı ve Mei-Mei'in hazırladığı çayı işaret etti. Yaşlı adam sıcak sıvının bulunduğu kabı iki eliyle kavradı ve karanlık odalara bakındı. "Hiç yoktan iyidir."</p>

  <p class="calibre4">Ancak, adamın sözlerine karşılık, Sam Chang bir utanç dalgasının ağırlığı altında ezildi; babasını böyle bir yere getirmek onu mahcup etmişti. Confucius'a göre, kişinin ülkesine olan görevinden sonra en büyük sorumluluğu, bir oğulun babasına olan sorumluluğuydu. Çin'den kaçışlarını planladığından beri, zorlu yolculuğun bu yaşlı adamı nasıl etkileyeceğini düşünmüştü. Daima sessiz olan ve duygularını göstermeyen Chang Jiechi, yaklaşan kaçışlarının haberini aldığında herhangi bir yorumda bulunmamış, oğlunun doğru şeyi yapıp yapmadığını anlamasına fırsat tanımamıştı.</p>

  <p class="calibre4">Şimdi Ejder'in batmasından sonra ise, hayatları kısa zamanda iyiye gidecek gibi görünmüyordu. Buldukları bu daire, Hayalet yakalanıncaya ya da Çin'e dönünceye kadar -bu da ayları bulabilirdi-hapishaneleri olabilirdi.</p>

  <p class="calibre4">Boyaları ve fırçaları çalmak için durdukları yeri hatırladı; Home Store. Parıltılı banyo küvetlerinden, aynalardan, lambalardan ve mermer karolardan oluşan uzun reyonları düşündü. Keşke babasını ve ailesini o harika şeylerle döşeli bir evde yaşatabilseydi. İçinde bulundukları durum utanç vericiydi. Bu...</p>

  <p class="calibre4">Kapı sertçe vuruldu.</p>

  <p class="calibre4">Bir an için kimse yerinden kıpırdamadı. Sonra Chang perdenin aralığından dışarı baktı ve rahatladı. Kapıyı açarak kot pantolon ve tişört giymiş orta yaşlı bir adama gülümsedi. Joseph Tan içeri girdi ve iki adam tokalaştılar. Chang dışarı, sakin sokağa baktı, kanun adamına ya da yılankafaya benzer birini göremedi. Nemli, basık havada kötü bir koku vardı; dairelerinin bir lağım tesisinden fazla uzak olmadığını yeni öğrenmişlerdi. Tekrar içeri girdi ve kapıyı kilitledi.</p>

  <p class="calibre4">Chang'in Fujian'daki yakın bir arkadaşının ağabeyi olan Tan, birkaç yıl önce buraya gelmişti. Birleşik Devletler vatandaşıydı ve herhangi bir muhalif olaya karışmadığı için Çin ile New York arasında kolayca yolculuk yapabiliyordu. Önceki bahar Fuzhou'ya geldiğinde, Chang onunla ve erkek kardeşiyle birlikte uzun saatler geçirmiş, sonunda ona, ailesini Gjiizel Ülke'ye kaçırma kararını açıklayacak kadar güvenmişti. Tan memnuniyetle yardımcı olmuştu. Onlar için bu daireyi bulmuş, William ve onun için kendi yerlerinden birinde iş ayarlamıştı; daireden fazla uzak olmayan bir matbaada çalışacaklardı.</p>

  <p class="calibre4">Dost canlısı adam, Chang Jiechi'ye ve Mei-Mei'e saygılarını sunduktan sonra çay içmek için oturdu. Tan sigara ikram etti. Sam Chang reddetti, ama babası aldı ve ikisi de sigaralarını yaktılar.</p>

  <p class="calibre4">"Gemideki olayı haberlerden öğrendik," dedi Tan. "Guan Yin'e çok şükür, güvendesiniz."</p>

  <p class="calibre4">"Birçoğu öldü. Korkunçtu. Neredeyse hepimiz boğuluyorduk." "Televizyon yılankafanın Hayalet olduğunu söyledi."</p>

  <p class="calibre4">Chang bunu onayladı ve olanları anlattı.</p>

  <p class="calibre4">"O halde çok dikkatli olmamız gerek," dedi Tan. "Adınızı kimseye vermeyeceğim. Ama dükkânda sizinle ilgili şeyleri merak edecek insanlar var. Hemen çalışmaya başlamanız gerektiğini düşünüyordum, ama şimdi Hayalet meselesini göz önüne alırsak... Beklesek daha iyi olur. Belki gelecek haftaya kadar. Ya da iki hafta. Size o zaman işi öğretmeye başlayacağım. Amerikan baskı teknikleriyle ilgili bir şeyler biliyor musun?"</p>

  <p class="calibre4">Chang başını salladı. Çin'deyken sanat ve kültür profesörüydü; muhalif konumu</p>

  <p class="calibre4">kovulmasına neden olana kadar. 1960'lardaki Kültür Devrimi sırasında işlerini ve prestijlerini kaybeden sanatçılar gibi, Chang de 'doğru düşünmeye' zorlanmıştı. Önceki dönemden birçok kaligraf ve sanatçının yaptığı gibi, o da matbaacı olarak çalışmaya başlamıştı. Ama sadece eski model Çin veya Rus yapımı makineler kullanmıştı.</p>

  <p class="calibre4">Bir süre, Çin'deki yaşamı buradakiyle kıyasladılar. Sonra Tan, dükkânın yerini ve Chang ile oğlunun çalışacağı saatleri açıklayarak William ile de tanışmak istedi.</p>

  <p class="calibre4">Chang, çocuğun yatak odasının kapısını açtı. Gördüğü şey onu önce şaşırttı, sonra dehşete kapılmasına neden oldu; oda boştu. William orada değildi.</p>

  <p class="calibre4">Hemen Mei-Mei'e döndü. "Oğlumuz nerede?" "Odasındaydı. Çıktığını görmedim."</p>

  <p class="calibre4">Hızlı adımlarla arka kapıya gitti ve kilitli olmadığını gördü. William kapıyı kilitlemeden dışarı çıkmıştı.</p>

  <p class="calibre4">Hayır!</p>

  <p class="calibre4">Arka bahçe boştu. Arkasındaki ara sokak da öyle. Oturma odasına geri döndü. "Burada gençlere nereye gider?" diye sordu Tan'a.</p>

  <p class="calibre4">"İngilizce biliyor mu?"</p>

  <p class="calibre4">"Hepimizden daha iyi."</p>

  <p class="calibre4">"Köşede bir Starbucks var, o dükkânları bilir misin?"</p>

  <p class="calibre4">"Evet, kahve dükkânları."</p>

  <p class="calibre4">"Çinli gençler genellikle oraya giderler. Ejder hakkında konuşmaz, değil mi?"</p>

  <p class="calibre4">"Hayır," dedi Chang, "Bundan eminim. Tehlikenin farkında."</p>

  <p class="calibre4">"En büyük sorununuz William olacak," dedi Tan, kendi çocuklarından edindiği deneyimlerle. Televizyonu işaret etti. "Şunu izleyecek ve orada gördüğü her şeyi isteyecek. Bilgisayar oyunları, arabalar, giysiler. Ve onları çalışmadan isteyecek. Çünkü televizyonda insanların o şeylere sahip olduklarını görürsünüz, onlar için nasıl çalıştıklarını değil. Bu kadar yolu geldiniz, Atlantik Okya<span class="calibre14">nusu'nda hayatta kaldınız, Hayalet'ten kurtuldunuz. Polis oğlunuzu dükkân soymaktan yakalayıp Göçmen Bürosu'na teslim ederse, hemen sınır dışı edilirsiniz."</span></p>

  <p class="calibre4">Chang adamın söylediklerini anlayabiliyordu, ama o anda öyle bir paniğe kapılmıştı ki, tavsiyelere dikkat edecek hali yoktu. Her tarafta Hayalet'in adamları olabilirdi. Ya da yerlerini ihbar edecek birileri çıkabilirdi. "Hemen oğlumu bulmam gerek."</p>

  <p class="calibre4">Tan ile birlikte dışarı çıktılar. Tan ona kafenin bulunduğu köşeyi işaret etti. "Ben şimdi senden ayrılıyorum. Oğluna karşı güçlü olmalısın. Şimdi burada olduğuna göre her şey daha da zor olacak. Ama onu kontrol etmelisin."</p>

  <p class="calibre4">Chang ucuz evlerin, çamaşırhanelerin, şarküterilerin, restoranların ve dükkânların önünden geçerken başını eğik tuttu. Burası Manhattan'daki Çin Mahallesi'nden daha sakindi, kaldırımlar daha genişti ve sokaklarda daha az sayıda insan vardı.</p>

  <p class="calibre4">Buradaki insanların yatısından fazlası Asyalı idi, ama çeşitli ulustandılar: Çinliler, Vietnamlılar ve Koreliler. Çok sayıda İspanyol, az sayıda da Hintli ve Pakistanlı vardı. Pek beyaz yoktu.</p>

  <p class="calibre4">Yanlarından geçerken dükkânların içine kaçamak bakışlar atıyordu, ama oğlu hiçbirinde değildi.</p>

  <p class="calibre4">Oğlunun sadece tek başına bir yürüyüşe çıkmış ve biriyle karşılaşıp onlara buraya nasıl geldiklerini anlatmamış olması için Chen-Wu'ya dua ediyordu; belki de bir kızı etkilemeye çalışıyordu.</p>

  <p class="calibre4">Küçük bir park; yine ondan iz yoktu.</p>

  <p class="calibre4">Bir restoran. Bir şey yok.</p>

  <p class="calibre4">Starbucks'a daldığında meraklı gençler ve mutlu ihtiyarlar dönüp bu endişeli yüzlü göçmene baktılar. William burada da yoktu. Chang tekrar dışarı çıktı.</p>

  <p class="calibre4">Tam loş bir ara sokağın ucundan geçiyordu ki, oğlunu gördü. Çocuk, deri mont giymiş iki Çinli adamla konuşuyordu. Saçları uzundu ve spreyle arkaya doğru taranmıştı. William, onlara Chang'in ne olduğunu göremediği bir şey verdi. Adam arkadaşına dönerek başıyla onayladı ve William'in eline küçük bir paket tutuşturdu. Sonra ikisi birden dönerek hızla sokaktan çıkıp gittiler. William elindeki paketi bir süre inceledikten sonra cebine tıktı. Hayır! diye düşündü Chang korkuyla. Nedir bu? Uyuşturucu. Oğlu uyuşturucu mu alıyordu?</p>

  <p class="calibre4">Chang hemen bir köşeye saklandı ve oğlu önünden geçerken kolundan yakalayıp sırtını duvara yapıştırdı.</p>

  <p class="calibre4">"Bunu nasıl yaparsın?" diye çıkıştı Chang.</p>

  <p class="calibre4">"Beni rahat bırak!"</p>

  <p class="calibre4">"Cevap ver!"</p>

  <p class="calibre4">William yakındaki kafeye baktı; birkaç kişi dışarıda oturmuş, yağmurun geçici olarak kesilmesinden yararlanıyordu. Chang'in yükselen sesini duyarak baba-oğula baktılar. Chang onları fark etti ve oğlunun kolunu bırakırken peşinden gelmesi için başıyla işaret etti.</p>

  <p class="calibre4">"Hayalet'in bizi aradığını bilmiyor musun? Bizi öldürmek istiyor!" "Dışarı çıkmak istedim. Orası hapishane gibi! Kardeşimle paylaştığım o lanet olasıca küçük oda."</p>

  <p class="calibre4">Chang oğlunun kolunu tekrar tuttu. "Benimle bu şekilde konuşma. Bana böyle saygısızlık yapamazsın."</p>

  <p class="calibre4">"Orası lanet olasıca küçük bir fare yuvası. Kendime ait bir oda istiyorum," diye cevap verdi çocuk, kolunu çekip kurtararak.</p>

  <p class="calibre4">"Daha sonra. Şu anda hepimiz fedakârlık yapmalıyız."</p>

  <p class="calibre4">"Buraya gelmek senin kararındı. Fedakârlıkları sen yap."</p>

  <p class="calibre4">"Benimle bu şekilde KONUŞMA!" dedi Chang. "Ben senin babanım." "Ben kendime ait bir oda istiyorum. Yalnız kalmak istiyorum." "Kalacak bir yerimiz olduğu için şükretmelisin. Hiçbirimizin kendimize ait odası yok. Büyükbaban benimle ve annenle uyuyor."</p>

  <p class="calibre4">Çocuk cevap vermedi.</p>

  <p class="calibre4">Bugün oğluyla ilgili birçok şey öğrenmişti. Küstah olduğunu, araba çaldığını, Sam Chang'in hayatını kontrol eden aile bağları ve saygı gibi kavramların çocuk için pek bir anlam taşımadığını. Chang, okula başladıktan sonra oğluna Amerikalı bir bilgisayar dehası olan Gates'in adını vermekle hata edip etmediğini düşündü. Belki bu, çocuğu bir tür isyan yoluna sokmuştu.</p>

  <p class="calibre4">Oturdukları yere yaklaşırken Chang sordu. "Kimdi onlar?"</p>

  <p class="calibre4">"Kim?" diye sordu çocuk kaçamak bir tavırla.</p>

  <p class="calibre4">"Konuştuğun adamlar."</p>

  <p class="calibre4">"Kimse."</p>

  <p class="calibre4">"Sana ne sattılar? Uyuşturucu mu?"</p>

  <p class="calibre4">Cevap huzursuz bir sessizlikti.</p>

  <p class="calibre4">Dairenin ön kapısındaydılar. William babasının önünden geçip içeri girmek istedi, ama Chang onu durdurdu. Çocuğun cebine uzandı. William'ın kollan düşmanca bir tavırla kalkınca, Chang bir an oğlunun kendisini iteceğini ve hatta belki vuracağını düşünerek hayretler içinde kaldı. Ama sonsuzluk gibi gelen bir saniye sonra çocuk ellerini indirdi.</p>

  <p class="calibre4">Chang paketi çekip aldı ve içindekini görünce donup kaldı; gümüş renkli küçük bir tabancaydı.</p>

  <p class="calibre4">"Bununla ne yapıyorsun sen?" diye sordu, sertçe fısıldayarak. "İnsanları mı soyacaksın?"</p>

  <p class="calibre4">Sessizlik.</p>

  <p class="calibre4">"Söyle bana, oğlum." Güçlü eliyle çocuğun kolunu sertçe sıktı. "Söyle bana!"</p>

  <p class="calibre4">"Korunmamız gerekebileceğini düşündüğüm için aldım!" diye bağırdı çocuk sonunda.</p>

  <p class="calibre4">"Bizi ben koruyacağım. Ve kesinlikle bununla değil."</p>

  <p class="calibre4">"Sen mi?" diye güldü William alaycı bir tavırla. "Sen Tayvan ile, demokrasiyle ilgili o saçma sapan yazıları yazdın ve şimdi bu kadar açması bir durumdayız. Buraya gelmeye sen karar verdin ve şimdi o lanet olasıca yılankafa hepimizi öldürmek istiyor. Sen buna bizi korumak mı diyorsun?"</p>

  <p class="calibre4">"Bunun parasını neyle ödedin?" diye sordu Chang. "Parayı nereden aldın? İşin yok."</p>

  <p class="calibre4">Çocuk soruyu duymazdan geldi. "Hayalet diğerlerini öldürdü. Bizi de öldürmeye kalkarsa? Ne yapacağız?"</p>

  <p class="calibre4">"Polis onu bulana kadar saklanacağız."</p>

  <p class="calibre4">"Ya bulamazlarsa?"</p>

  <p class="calibre4">"Neden beni bu kadar aşağılıyorsun?" diye sordu Chang öfkeyle. William da öfkeyle başını sallayarak içeri girdi, sert bir tavırla odasına daldı ve kapıyı çarparak kapattı.</p>

  <p class="calibre4">Chang karısının uzattığı çayı aldı.</p>

  <p class="calibre4">"Nereye gitmiş?" diye sordu Chang Jiechi.</p>

  <p class="calibre4">"Yakında bir yere. Bunu almış." Tabancayı babasına uzattı. Yaşlı Chang silahı kırışık dolu elleriyle tuttu.</p>

  <p class="calibre4">"Dolu mu?" diye sordu Chang.</p>

  <p class="calibre4">Babası, Chiang Kai-shek ve Milliyetçiler'i deniz döken uzun yürüyüşte, Mao Zedong'a karşı direnen bir askerdi ve silahları tanırdı. Tabancayı dikkatle inceledi. "Evet. Dikkatli ol. Emniyet mandalını böyle tut." Tabancayı oğluna iade etti.</p>

  <p class="calibre4">"Bana nedeo saygısızlık ediyor?" diye sordu Chang öfkeyle. Tabancayı ön taraftaki dolabın en üst rafına sakladı ve yaşlı adamı küflü kanepeye götürdü.</p>

  <p class="calibre4">Babası bir an cevap vermedi. Sessizlik o kadar uzun sürdü ki, sonunda Chang beklentili bir ifadeyle yaşlı adama baktı. Babası nihayet ciddi bir ifadeyle cevap verdi. "Bütün bilgeliğini nereden aldın, oğlum? Senin zihnini, yüreğini ne biçimlendirdi?"</p>

  <p class="calibre4">"Profesörlerim, kitaplarım, meslektaşlarım. Çoğunlukla da sen, baba." "Ah, ben mi? Sen babandan mı öğrendin?" diye sordu Chang Jiechi, sahte bir şaşkınlıkla.</p>

  <p class="calibre4">"Evet, elbette." Adamın ne demek istediğini anlayamayan Chang kaşlarını çattı.</p>

  <p class="calibre4">Yaşlı adam bir şey söylemiyordu, ama yüzünde belli belirsiz bir gülümseme vardı.</p>

  <p class="calibre4">"Yani William’ın da benden öğrendiğini mi söylüyorsun?" diye sordu Chang. "Ben sana karşı asla küstah olmadım, baba."</p>

  <p class="calibre4">"Bana değil. Ama Komünistlere karşı kesinlikle küstah oldun. Beijing'e. Fujian hükümetine. Oğlum, sen bir muhalifsin. Senin bütün hayatın isyandı."</p>

  <p class="calibre4">"Ama... "</p>

  <p class="calibre4">"Eğer Beijing sana, 'Sam Chang bize karşı neden saygısız?' diye sorsaydı, ne derdin?"</p>

  <p class="calibre4">'"Saygımı kazanmak için ne yaptınız?' derdim."</p>

  <p class="calibre4">"William da sana aynısını söylüyor." Chang Jiechi ellerini kaldırdı; söyleyeceklerini bitirmişti.</p>

  <p class="calibre4">"Ama benim düşmanlarım baskıcı, zalim ve ahlaksızdı." Sam Chang, ülkesini bütün kalbiyle seviyordu. Halkını seviyordu. Kültürünü, tarihini seviyordu. Hayatının son on iki yılını, ülkesini daha aydınlık bir çağa sokmak için savaşarak geçirmişti.</p>

  <p class="calibre4">"Ama William 'in gördüğü tek şey, senin akşamları bilgisayarının başına çöküp, sonuçlardan emin olmadan otoriteye saldırmandı."</p>

  <p class="calibre4">İtiraz sözcükleri Chang'in zihninde şekillendi, ama sessiz kaldı. Sonra babasının belki de haklı olabileceğini anlayarak sarsıldı. Hafifçe güldü. Gidip oğluyla konuşmayı düşündü, ama bir şey onu alıkoyuyordu. Öfke, şaşkınlık; belki de oğlunun söyleyebileceklerinden korkuyordu. Hayır, çocukla daha sonra konuşacaktı. Belki...</p>

  <p class="calibre4">Yaşlı adam aniden acıyla yüzünü buruşturdu.</p>

  <p class="calibre4">"Baba! " dedi Chang korkuyla.</p>

  <p class="calibre4">Batan Ejder'fen kurtarabildikleri birkaç şey arasında Chang Jiechi'nin yarım şişe morfini vardı. Chang gemi batmadan hemen önce babasına bir tablet vermiş ve şişeyi cebine atmıştı. Kapağı sıkıca kapalı olduğu için sudan etkilenmemişti.</p>

  <p class="calibre4">Babasına iki tablet daha verdi ve üzerine bir battaniye örttü. Adam kanepeye uzanarak gözlerini kapadı.</p>

  <p class="calibre4">Sam Chang, oturduğu küflü sandalyede çok yorgun görünüyordu.</p>

  <p class="calibre4">Sahip oldukları her şey gitmişti, babasının hemen tedaviye ihtiyacı vardı, acımasız bir katil peşlerindeydi, kendi oğlu bir asi ve suçlu olmuştu...</p>

  <p class="calibre4">Karşısında çok fazla zorluk vardı.</p>

  <p class="calibre4">Bütün bunlar için birini suçlamak istiyordu: Mao, Çin Komünist Partisi, Kurtuluş Ordusu...</p>

  <p class="calibre4">Ama şimdi içinde bulundukları zor ve tehlikeli durumun, William'ın da dediği gibi, tek sorumlusu vardı anlaşılan: Chang'in kendisi.</p>

  <p class="calibre4">Ama pişmanlık duymanın bir yararı yoktu. Şimdi yapabileceği tek şey, buradaki hayatla ilgili anlatılanların masal değil, gerçek olması için dua etmekti; Güzel Ülke'nin gerçekten de bir mucizeler diyarı olduğu, kötülüğün cezasız kalmadığı, bedenlerimizdeki en kötü hastalıkların iyileştirilebildiği ve özgürlüğün insanları acılardan kurtardığıyla ilgili hikâyeler doğru olmalıydı.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_14"><a class="calibre10" id="bookmark1"></a><span class="calibre18">BÖLÜM ON YEDİ</span></h1>

  <p class="calibre4">O gün öğleden sonra saat 13.30’da, Hayalet başı önünde, tanınmaktan korkarak Çin Mahallesi'nde geziniyordu.</p>

  <p class="calibre4">Birçok Batılı için elbette ki görünmezdi, çünkü beden özellikleri diğer Asyalı erkeklerinkiyle karışıyordu. Amerikalılar, bir Asyalı'nın Çinli, Japon, Vietnamlı ya da Koreli olduğunu kolay anlayamıyorlardı. Ancak Çinliler arasında fiziksel özellikleri oldukça farklıydı, ama sıradan kalmaya kararlıydı. Birkaç yıl önce Hong Kong'da, küçük bir arbede yüzünden, tutuklanmamak için trafik hâkimine on bin dolar rüşvet vermişti; böylece kayıtlarda hiç fotoğrafı olmayacaktı. İnterpol'ün arşiv sistemlerinde bile güvenilir netlikte bir fotoğrafı yoktu; bunu biliyordu, çünkü Fuzhou'da bir hacker kiralayarak İnterpolün veri tabanını detaylı bir şekilde araştırmıştı.</p>

  <p class="calibre4">Bu yüzden şimdi hızlı yürüyor ve başını eğik tutuyordu; genellikle. Ama her zaman değil.</p>

  <p class="calibre4">Kadınları incelemek için zaman zaman bakışlarını yerden kaldırırdı; güzel ve genç olanları, buram buram seks kokanları, ince ve zarif olanları, çekingen olanları, ürkek olanları ve kur yapanları. Tezgâhtarlar, genç kızlar, evli kadınlar, işkadınları, turistler. Doğulu ya da Batılı olması onun için fark etmezdi. Altında yatan ve inleyen bir vücut isterdi; kadının üzerinde ileri geri gidip gelirken ve kafasını iki elinin arasında sıkıca tutarken, zevkten ya da acıdan inlemesi onun için fark etmezdi.</p>

  <p class="calibre4">Kumral bir kadın yanından geçiyordu; Batılı bir kadın. Yavaşladı ve kendini kadının parfümünün etkisine bıraktı. İştahı kabarmıştı; yine de, açlığının o kadına karşı değil, Yindao'ya karşı olduğunu biliyordu. Ama şimdi, Türkler'in kendisini beklediği ticaret odasına gidiyordu, bu tür fantezilere ayıracak zamanı yoktu. Kaldırımda ilerledi, kendisi için açık bırakılan arka kapıyı buldu ve içeri girdi. En üst kata çıktı. Şimdi ciddi işler yapma zamanı gelmişti.</p>

  <p class="calibre4">Geniş ofiste Yusuf'u ve diğer iki Türk'ü kendisini beklerken buldu. Kendi masasının önünde, neredeyse ağlayacak bir halde oturan adamı bulmaları pek zor olmamıştı; birkaç telefon görüşmesi, biraz tehdit ve biraz rüşvet yeterli olmuştu.</p>

  <p class="calibre4">Hayalet odaya girdiğinde Jimmy Mah bakışlarını yere indirdi. Yılankafa bir sandalye çekerek yanına oturdu. Hayalet, onun elini doğal bir tavırla tuttu -Çinli erkekler arasında son derece doğal bir hareketti- ve titreyen kaslarını, korktuğu için hızlanan nabız atışlarını hissetti.</p>

  <p class="calibre4">"Ejder'le geldiklerini bilmiyordum. Bana söylemediler! Yemin ederim. Bana yalan söylediler. Buraya geldiklerinde gemide olanlardan haberim bile yoktu. Bu sabah haberleri izlememiştim."</p>

  <p class="calibre4">Hayalet cevap vermek yerine adamın elini tutmaya devam etti ve tutuşunu hafifçe sıkılaştırdı.</p>

  <p class="calibre4">"Beni öldürecek misiniz?" Mah bu soruyu sorarken sesi o kadar zayıf çıkmıştı ki,</p>

  <p class="calibre4">Hayalet onu mükemmel bir şekilde duymasına karşın aynı soruyu tekrarlamak zorunda kalmıştı.</p>

  <p class="calibre4">"Chang ve Wu aileleri. Neredeler?" Hayalet adamın eline daha sıkı bastırdı. Adam inledi. "Neredeler?"</p>

  <p class="calibre4">Mah'ın bakışları Türkler'e döndü. Yanlarında ne tür korkunç silahlar taşıdıklarını merak ediyordu.</p>

  <p class="calibre4">Ama dilinin çözülmesine neden olan asıl şey, Hayalet'in elinin hafif baskısıydı.</p>

  <p class="calibre4">"İki farklı yer, efendim. Wu Qichen, Çin Mahallesi'nde bir dairede kalıyor. Bu yeri onun için benim emlakçılarımdan biri buldu."</p>

  <p class="calibre4">"Adres?"</p>

  <p class="calibre4">"Bilmiyorum. Yemin ederim! Ama emlakçı biliyor. Size söyler." "Nerede bu emlakçı?"</p>

  <p class="calibre4">Mah hemen adamın adını ve adresini verdi. Hayalet söylenenleri ezberledi.</p>

  <p class="calibre4">"Diğerleri?"</p>

  <p class="calibre4">"Sam Chang ailesini Queens'e götürdü."</p>

  <p class="calibre4">"Queens mi?" diye sordu Hayalet. "Nereye?" Adamın elini biraz daha sıktı. Bir an için Yindao'nun göğsünü tutmakta olduğunu hayal etti. Mah masayı işaret etti. "Orada! Şu kâğıtta yazılı."</p>

  <p class="calibre4">Hayalet kâğıdı aldı, adrese baktı ve sonra notu cebine attı. Tong liderinin elini bıraktı ve Mah'ın avcundan başparmağına bulaşan teri yavaşça sildi. "Sana bunları sorduğumu kimseye söylemeyeceksin," diye mırıldandı Hayalet.</p>

  <p class="calibre4">"Hayır, hayır, elbette hayır."</p>

  <p class="calibre4">Hayalet gülümsedi. "Bana bir iyilik yaptın, bunun için sana minnettarım. Sana borçluyum. Şimdi, ben de sana bir iyilik yapacağım."</p>

  <p class="calibre4">Mah sesslzleşti. Sonra titreyen sesiyle korkarak sordu. "İyilik mi?" "Başka ne tür işleriniz var, Bay Mah? Başka neler yapıyorsunuz? Domuzlara yardım ediyorsunuz, yılankafalara yardım ediyorsunuz. Masaj salonu işletiyor musunuz?"</p>

  <p class="calibre4">"Birkaç tane." Adam şimdi daha sakin görünüyordu. Elini pantolonuna sildi. "Genellikle kumar."</p>

  <p class="calibre4">"Ah, kumar, tabii. Çin Mahallesi'nde kumar yaygındır. Ben kumar oynamayı severim. Ya siz?"</p>

  <p class="calibre4">Mah yutkundu ve beyaz bir mendille yüzünü sildi. "Hepimiz sevmez miyiz? Evet, evet."</p>

  <p class="calibre4">"O halde söyleyin: Sizin kumar operasyonunuzu kim yönetiyor? Başka bir tong mu? Bir üçlü mü? Bir Meiguo çetesi mi? Polis mi? İnsanlarla konuşabilirim. Hükümette bağlantılarım var. Hem de çok yükseklerde. Kimsenin kumarhanelerinizi rahatsız etmemesini sağlayabilirim."</p>

  <p class="calibre4">"Evet, efendim, evet. Hep sorunlar yok mudur? Ama sorun Çinliler ya da polis değil; İtalyanlar. Neden bu kadar sorun çıkardıklarını bilmiyorum. Adamlar, bizi bombalıyorlar, müşterilerimizi dövüyorlar, kumarhaneleri soyuyorlar."</p>

  <p class="calibre4">"İtalyanlar," dedi Hayalet. "Onlara ne diyorlar? Onlar için kullanılan bir kelime vardı... Hatırlayamıyorum."</p>

  <p class="calibre4">"Pasosuzlar," dedi Mah.</p>

  <p class="calibre4">"Pasosuzlar."</p>

  <p class="calibre4">Mah gülümsedi. "Sizin isinizdekilere böyle diyorlar."</p>

  <p class="calibre4">"Benim mi?"</p>

  <p class="calibre4">"Göçmenlik. Pasosuz 'Pasaportsuz' demektir. Yıllar önce İtalyan göçmenler kaçak olarak buraya geldiklerinde onlara PASOSUZ denmişti. Çok aşağılayıcı bir ifadedir."</p>

  <p class="calibre4">Hayalet kaşlarını çatarak odaya bakındı.</p>

  <p class="calibre4">"Bir şeye mi ihtiyacınız var, efendim?" diye sordu Mah.</p>

  <p class="calibre4">"Kalı uçlu bir kaleminiz var mı? Biraz boya da olabilir."</p>

  <p class="calibre4">"Boya mı?" Mah, Hayalet'e baktı. "Hayır. Ama yardımcımdan isteyebilirim. Biraz aldırabilirim. Ne isterseniz."</p>

  <p class="calibre4">"Bekle," dedi Hayalet, "bu gerekmeyecek. Başka bir şey düşündüm." Lon Sellitto cep telefonuna cevap verdi ve HAYALETÖLÜM ekibine döndü. "Çin Mahallesi'nde bir ceset bulduk. Beşinci Bölge'den bir dedektif hatta." Tekrar telefonla konuşmaya başladı.</p>

  <p class="calibre4">Rhyme korkuyla ona baktı. Hayalet diğer göçmenlerden birini daha mı öldürmüştü?</p>

  <p class="calibre4">Kim? diye meraklandı Rhyme. Chang, Wu? Yoksa bebek mi?</p>

  <p class="calibre4">"Hayalet ile bir ilgisi var gibi görünmüyor," dedi Sellitto telefonu kapattıktan sonra. "Kurbanın adı Jimmy Mah."</p>

  <p class="calibre4">"Tanıyorum," dedi Eddie Deng. "Bir tong lideri."</p>

  <p class="calibre4">Coe başıyla onayladı. "Onu ben de duymuştum. İnsan kaçakçılığı pek onun alanına girmez ama karşılama ve ağırlama yapar."</p>

  <p class="calibre4">"Ne demek bu?" diye sordu Rhyme, Coe daha fazla açıklama yapmayınca.</p>

  <p class="calibre4">"Belgesizler Çin Mahallesi'ne geldiklerinde onlara yardım eden bir görevli vardır," diye cevap verdi ajan. "Onlara güvenli bir yer bulur, biraz para verir. Buna 'karşılama ve ağırlama' denir. Bu adamların çoğu yılankafalar için çalışır, ama bazıları kendi başına hareket eder. Mah gibi. Ama bu alanda pek fazla kâr yoktur. Eğer büyük para kazanmak istiyorsan uyuşturucu, kumar ya da masaj salonu işine girmen gerekir. Mah da bunlarla uğraşıyor. Şey, en azından öyleydi."</p>

  <p class="calibre4">"Neden ilişkili olmadığını düşünüyorsun?" diye sordu Rhyme. "Masasının arkasındaki duvara, cesedi de orada bulunmuş, yazılmış bir mesaj varmış," dedi Sellitto. '"Bize pasosuzlar diyorsunuz, evlerimizi alıyorsunuz,' yazıyormuş. Ayrıca yazı Mah'ın kanıyla yazılmış." "Üçüncü kuşak İtalyan mafyası ile tonglar arasındaki büyük rekabet. Çinli kumar ve masaj salonları -ayrıca uyuşturucu ticareti- İtalyanlar'ı Manhattan'dan uzaklaştırdı."</p>

  <p class="calibre4">Organize suçların demografisinin kentin kendisi kadar değişken olduğunu Rhyme da biliyordu.</p>

  <p class="calibre4">"Ayrıca," diye devam etti Coe, "Ejder'den gelen o insanlar; en kısa sürede izlerini kaybettirmeye çalışacaklardır. Mâh gibi göz önünde olan birinden sakınacaklardır. Ben olsam öyle yapardım."</p>

  <p class="calibre4">"Çaresiz değillerse," dedi Sachs. "Ama öyleler." Rhyme'a baktı. "Belki de Mah'ı Hayalet öldürdü ve İtalyan makası yapmış gibi gösterdi. İncelememi ister misin?"</p>

  <p class="calibre4">Rhyme bir an düşündü. Evet, aileler umutsuzdu, ama Rhyme göçmenlerin, özellikle de Sam Chang'in ne kadar becerikli olduklarını görmüştü. Mah gibi birine yardım istemek için gitmek, arkalarında bir sürü iz bırakacaktı. "Hayır, sana burada ihtiyacım var. Ama olay yerine özel bir ekip gönder ve raporlarını bize de bildirmelerini söyle." Eddie Deng'e döndü. "Dellray ve Peabody'yi arayıp cinayeti haber ver." "Hemen efendim," dedi Deng.</p>

  <p class="calibre4">Dellray, Manhattan ve Long Island'ı saran Güney ve Doğu ofislerine giderek fazladan ajan toplamaya çalışıyordu. Ayrıca Washington'un gönülsüzlüğüne karşın SPEC-TAC ekibini de olaya katmak için nüfuzunu kullanmak niyetindeydi; bu özel ekip genellikle rehin alma olaylarında ve büyükelçilik saldırılarında anti-terör birliği olarak kullanılırdı, ama bir suçlunun peşinden gitmeleri pek istenmezdi. Ama Dellray'ın, hayır denmesi zor bir adam olduğunu Rhyme biliyordu ve eğer böyle bir özel birliği buraya getirebilecek birisi varsa, o da bu uzun boylu ajandı.</p>

  <p class="calibre4">Rhyme tekerlekli sandalyesini delillere ve beyaz tahtaya doğru döndürdü, v</p>

  <p class="calibre4">Hiçbir şey, hiçbir şey, hiçbir şey...</p>

  <p class="calibre4">Başka ne yapabilirdi? Bakmadığımız neresi var? Bir süre tahtayı taradı... Sonunda karar verdi. "Kan örneklerine biraz daha bakalım." Sachs'ın bulduğu örneklere bakmaya başladı. Kolunda, elinde ya da omzunda bir kırık veya yarık olan yaralı kadından alınan örnekti bu. Lincoln Rhyme, kan örneklerini severdi. Fark edilmesi kolaydı, her türlü yüzeye yapışırdı ve Adli Tıp verileri yıllar boyunca saklayabilirdi.</p>

  <p class="calibre4">Aslında polis soruşturmalarında Adli Tıp tarihinin büyük bölümünü kan örneklerinin tarihi kapsamaktaydı.</p>

  <p class="calibre4">1800'lerin başlarında, kan örneklerini delil olarak kullanmak için ortaya konan ilk çalışmalar, sadece bunları gruplamaya ve maddenin gerçekten kan mı, yoksa kurumuş kahverengi boya mı olduğunu anlamaya dayanıyordu. Elli yıl sonra, amaç kanın insan kanı mı, yoksa hayvan kanı mı olduğunu anlamaktı. Çok geçmeden dedektifler kanı ayrımsamak -belli bir sayıda gruplandırmak-için bir yol aramaya başladılar ve bilim adamlarının buna verdiği karşılık, kan gruplarını oluşturmak oldu (A, B, 0 sistemleri; Rh sistemi gibi). Bu da kaynakları daraltmayı sağladı. Altmışlı ve yetmişli yıllarda Adli Tıp uzmanları, işi bir adım ileri götürmeye karar verdiler; kanı parmak izi gibi kullanarak tek bir kişiye indirgemek, yani bireyselleştirmek. İlk başlarda bunu yapmak -enzimleri ve proteinleri tanımlamak- hedef olarak birçok kişiyi elemeyi sağlıyordu, ama hepsini eleyemiyordu. Gerçek bireyselleştirme, ancak DNA gruplamasına ulaşıldığında gerçekleşebildi. Sınıflama, tanımlama, ayrımsama, bireyselleştirme... bu kriminal uzmanlığın sadece küçük bir parçasıydı.</p>

  <p class="calibre4">Ama kan örneklerinde, işi kişiyle bağdaştırmaktan fazlası vardı. Olay yerlerinde yüzeylere sıçrama ya da düşme şekilleri, saldırının şekli hakkında da geniş bilgi sunuyordu. Lincoln Rhyme, kanın sahibi hakkında bilgi edinebilmek için genellikle içeriğiyle ilgilenirdi.</p>

  <p class="calibre4">"Bakalım yaralı göçmenimizin bir uyuşturucu alışkanlığı ya da sürekli kullandığı bir ilaç var mı. Laboratuvarı arayın ve tam bir çalışma gerçekleştirmelerini isteyin. Kanın içindeki her şeyi bilmek istiyorum." Cooper laboratuvarla konuşurken Sellitto'nun telefonu çaldı.</p>

  <p class="calibre4">Rhyme dedektifin yüz ifadesini gördüğünde kötü haber aldığını anladı. .</p>

  <p class="calibre4">"Ah, Tanrım, hayır... oh, hayır... "</p>

  <p class="calibre4">Rhyme bedeninde tuhaf bir karıncalanma hissetti; tabii sinirleri tamamen ölmüş bedeninde bu sadece duygusal bir durumdu. Felçli insanlar zaman zaman bedenlerinin çeşitli yerlerinde hayalî acılar hissederlerdi. Rhyme sadece bu duyguyu yaşamıyor, aynı zamanda kanındaki adrenalin akışının yükseldiğini de hissediyordu; bu mantıksal olarak imkânsızdı elbette.</p>

  <p class="calibre4">"Ne var, Lon?" diye sordu Sachs.</p>

  <p class="calibre4">"Yine Beşinci Bölge. Çin Mahallesi," dedi Sellitto, yüzünü buruşturarak. "Bir cinayet daha. Bu kez kesinlikle Hayalet." Rhyme'a baktı ve başını salladı. "Bu hiç iyi değil."</p>

  <p class="calibre4">"Ne demek istiyorsun?"</p>

  <p class="calibre4">"Demek istediğim, duyacakların oldukça sevimsiz şeyler, Linc." Sevimsiz kelimesi, bir NYPD cinayet dedektifinden, özellikle de Lon Sellitto gibi deneyimli ve görebileceğiniz en sert polisten sık sık duyabileceğiniz bir kelime değildi.</p>

  <p class="calibre4">Bilgileri not ettikten sonra telefonu kapattı ve Sachs'a baktı. "Hazırlanın dedektif, incelemeniz gereken bir olay yeri var."</p>

  <p class="calibre4"><span class="calibre7">HAYALETÖLÜM</span></p>

  <p class="calibre4"><span class="calibre7">Easton, Long Island!, Olay Yeri</span></p>

  <p class="calibre4">İki göçmen sahilde sırtlarından vurularak öldürüldüler Bir göçmen yaralandı; Dr. John Sung. Biri kayıp.</p>

  <p class="calibre4">• "Bangshou" (yardımcı) gemideydi; kimliği bilinmiyor.</p>

  <p class="calibre4">On göçmen kaçtı; yedi yetişkin (biri yanlıca, erkek; biri yaralı, kadın), iki çocuk, bir bebek. Kilisenin minibüsünü çaldılar. Kan örnekleri inceleme için laboratuvara gönderildi</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">Sahilde Hayalet'i bekleyen araç onu almadan gitti. Hayalet'in araca bir el ateş ettiği sanılıyor. Aracın marka ve model bilgileri için lastik izlerine ve dingil açıklığına dayanarak talepte bulunuldu.</p>

  <p class="calibre4">• Araç bir B MW X5. Bu marka araba sahipleri kontrol ediliyor.</p>

  <p class="calibre4">• Göçmenleri almak için gelen herhangi bir aracın izine rastlanmadı.</p>

  <p class="calibre4">• Muhtemelen Hayalet'e ait olan cep telefonu analiz için FBI'a gönderildi.</p>

  <p class="calibre4">• İzlenemez uydu telefonu. Kullanmak için Çin hükümetinin telefon sistemine giriyor.</p>

  <p class="calibre4">• Hayalet'in silahı 7.62 mm'lik tabanca. Özel mermiler.</p>

  <p class="calibre4">• Çin yapımı Model 51 otomatik tabanca. Hayalet'in rüşvet yedirdiği hükümet çalışanları olduğu rapor edildi.</p>

  <p class="calibre4">• Hayalet kaçmak için bir kırmızı Honda sedan çaldı. Aracın bulunması için devriyelere haber verildi.</p>

  <p class="calibre4">Suda üç ceset bulundu; biri boğulmuş, ikisi vurulmuş. Fotoğraflar ve deliller Rhyme'a ve Çin polisine gönderildi. Parmak izleri AFIS'e gönderildi.</p>

  <p class="calibre4">• Herhangi bir kayda uymuyor, ama Sam Chang'in parmaklarında sıra dışı izler var. (Yara, ip yanığı)</p>

  <p class="calibre4">• Göçmenlerin Profilleri: Sam Chang, Wu Qichen ve aileleri; John Sung; boğulan kadının bebeği; tanımlanmayan bir erkek ve bir kadın (sahilde öldürüldüler).</p>

  <p class="calibre4">Çalıntı Minibüs, Çin Mahallesi</p>

  <p class="calibre4">• Göçmenler tarafından 'Home Store' logosuyla kamufle edildi.</p>

  <p class="calibre4">• Kanın sıçrama şekli, yaralı kadının elinden, kolundan ya da omzundan yaralı olduğunu gösteriyor</p>

  <p class="calibre4">• Kan örnekleri incelenmek üzere laboratuvara gönderildi.</p>

  <p class="calibre4">• Yaralı kadının kan grubu AB negatif, kanı ile ilgili daha fazla bilgi istendi.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Uyan yok.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_15"><a class="calibre10" id="bookmark2"></a><span class="calibre18">BÖLÜM ON SEKİZ</span></h1>

  <p class="calibre4">Amelia Sachs, Camaro'yu Rhyme'ın evinin yakınnıdaki sokakta bırakmıştı ve şimdi FDR Drive'da bir polis arabası kullanıyordu.</p>

  <p class="calibre4">Araç standart, Ford marka bir steyşındı ve şehir için yapılmıştı, ama onujparlak sarı renkli spor arabası gibi kullanıyordu. Saat 14.45 idi ve henüz iş çıkışı değildi, ama yollar yine de kalabalıktı ve trafikte arabaların arasından sıyrılmak için bütün hünerini göstermesi gerekiyordu. "Hey, Hongse," diye başladı Li gergin bir sesle, Sachs saatte 110 kilometre hızla bir taksinin etrafından savrularak dönerken. Ama sonra Li, kadının dikkatini yola vermesinin daha iyi olacağını düşünerek sustu.</p>

  <p class="calibre4">Arka koltukta oturan Eddie Deng kadının araba kullanma şekliyle ilgilenmiyordu; yanındaki ajan Alan Coe ise oldukça ilgili ve endişeliydi. Göğsünün üzerindeki emniyet kemerine sımsıkı sarılmıştı.</p>

  <p class="calibre4">"Bunu gördünüz mü?" dedi Sachs, Houston Caddesi'ne girmek için aracın üzerindeki lambaya ve açık olan siren sesine aldırmadan, doğruca önüne kıran taksi şoförünü işaret ederek.</p>

  <p class="calibre4">"Gerçekten hızlı gidiyoruz," dedi Li, sonra yine kadının dikkatini dağıtmaması gerektiğini düşündü ve sustu.</p>

  <p class="calibre4">"Hangi yoldan gidiyoruz, Eddie?" diye sordu Sachs.</p>

  <p class="calibre4">"Bowery, sola dön, iki blok sonra sağa."</p>

  <p class="calibre4">Hâlâ ıslak olan Kanal Caddesi'ne saatte 80 kilometre hızla girdi ve savrulmayı toparlayıp bir çöp kamyonunu sıyırarak Çin Mahallesi'ne doğru gazı köklerken arabanın arkası büyük bir güçle yattı.</p>

  <p class="calibre4">Li Çince bir şeyler mırıldandı.</p>

  <p class="calibre4">"Ne?"</p>

  <p class="calibre4">"Cehennemin on iblisi," diye tekrarladı Li, bu kez İngilizce konuşarak. Sachs hemen hatırladı; dünyadaki herkesin adının bulunduğu Yaşam ve Ölüm Defter’ini tutan cehennemin on iblisi. Yaşam ve ölüm için muhasebe defteri.</p>

  <p class="calibre4">Babam Herman, diye düşündü genç kadın, çoktan ölüler tarafına girdi bile.</p>

  <p class="calibre4">Benim adım hangi tarafta acaba?</p>

  <p class="calibre4">Şimdi tanıdığım ve yakın olduğum insanlar? Yakın olacağım insanlar? Yaşam ve ölümü düşünmek...</p>

  <p class="calibre4">"Ah, Bayan Sachs, buradasınız."</p>

  <p class="calibre4">"Merhaba, doktor."</p>

  <p class="calibre4">"Lincoln Rhyme 'in fizisyeniyle birlikteydim."</p>

  <p class="calibre4">"Evet?"</p>

  <p class="calibre4">"Sizinle konuşmam gereken bir şey var. "</p>

  <p class="calibre4">"Kötü bir haber verecek gibisiniz, doktor. "</p>

  <p class="calibre4">"Hmm, dedektif," dedi Deng, Sachs'ı düşüncelerinden uzaklaştırarak. "Sanırım önümüzde bir kırmızı ışık var."</p>

  <p class="calibre4">"Anladım," dedi Sachs ve kavşaktan güvenli bir şekilde geçmek için hızını elliye indirdi.</p>

  <p class="calibre4">"Gan," diye fısıldadı Li. Sonra Sachs'ın tercüme isteyeceğini düşünerek ekledi: "Lanet olsun!"</p>

  <p class="calibre4">Üç dakika kadar sonra, araç bir ara sokağın girişinde kıçını savurarak durdu; sokağın girişindeki sarı bantın önünde meraklılar bekleşiyor, yarım düzine üniformalı polis onların ilerlemesine engel oluyordu. Küçük bir depo gibi görünen binanın ön kapısı açıktı. Sachs'ın arkasından Deng arabadan indi ve sarı saçlı, takım elbiseli bir adama dönerek seslendi: "Hey, dedektif!" Beşinci Bölge' nin dedektiflerinden biri olan adam başıyla selam verdi. Deng ikisini tanıştırdı.</p>

  <p class="calibre4">"Olay yerini mi inceleyeceksiniz?" diye sordu adam.</p>

  <p class="calibre4">Sachs başıyla onayladı. "Nedir bu bina?"</p>

  <p class="calibre4">"Depo. Görünüşe bakılırsa sahibi temiz. Kendisiyle temas kurduk ve kurbanın -adı Jerry Tang- burada çalışıyor olması dışında bir şey bilmediğini anladık. Sekiz tutuklama, iki hapis cezası. Genellikle mafya için sürücü olarak çalışıyor. Ayrıca fedailik de yapmış."</p>

  <p class="calibre4">Sokaktaki gümüş renkli 4x4 BMW'yi işaret etti. Bir X5. Tang'ın bu sabah Hayalet'i almak için Long Island'a götürdüğü araba buydu. Arabanın arka kapısında, Tang onu terk edip kaçarken Hayalet'in ateş ederek açtığı bir delik vardı.</p>

  <p class="calibre4">Çığlıkları duyan bir devriye memuru, karmaşanın yaşandığı binanın yanında son model bir BMW 4x4 görmüştü. Sonra arka taraftaki kurşun deliğini fark ederek ortağıyla birlikte içeri girmişlerdi.</p>

  <p class="calibre4">İçeride Jerry Tang'dan geri kalanları bulmuşlardı. Bir bıçak ya da jiletle işkence edilmiş -derisi ve gözkapakları yerinde değildi-sonra da öldürülmüştü.</p>

  <p class="calibre4">Sachs, Rhyme’ın diğer polisler tarafından haksız çıkarılmaktan, en az suçlular tarafından haksız çıkarılmaktan olduğu kadar nefret ettiğini biliyordu. Karga dedektifi Sonny Li'nin haklı olduğu ortaya çıktığında -Hayalet'in ilk hedefinin kendisini terk eden adam olacağını söylemişti- Rhyme'ın keyfi iyice kaçmıştı. Li'nin sözleri işi daha da kötüleştirmişti tabii ki: "Hey, beni dinlemeliydin, Loaban. Beni dinlemeliydin." "İki kişiyi görevlendirdik," diye devam etti Beşinci Bölge dedektifi. "Tanıkları sorguya çekiyorlar. Ah, işte oradalar."</p>

  <p class="calibre4">Sachs, daha önce de birlikte çalıştığı iki dedektife başıyla selam verdi. Bedding ve Saul, artık BMW X5'lerin kayıtlı sahiplerini kontrol etmeleri gerekmediği için, asıl görevlerine geri dönmüşlerdi; yani adına 'sondaj' denen tanık sorgulama işine. İki taraflı oynayan tanıkları konuşmaya ikna etme becerileriyle tanınıyorlardı. Farklı boyda, yapıda ve görünüşte (biri çilliydi) olmalarına karşın, tavırları ve birbirine çok benzeyen saçları onlara bir takma isim kazandırmıştı: İkizler. Aynı zamanda Sert Çocuklar olarak da tanınıyorlardı.</p>

  <p class="calibre4">"Buraya ilk keşiften yirmi dakika sonra geldik," diyen ya Bedding ya da Saul idi; uzun olanı.</p>

  <p class="calibre4">"Lise öğrencisi bir kız okuldaki tiyatro çalışmasından eve dönüyormuş. Binadan gelen çığlıkları duymuş. Ama eve girene kadar kimseye haber vermemiş. O..."</p>

  <p class="calibre4">"...korkmuş. İçeride karşımıza çıkan manzarayı düşününce onu pek suçlayamıyorum. Ben de korkardım."</p>

  <p class="calibre4">"Her yerde kan ve organ parçaları var."</p>

  <p class="calibre4">Sachs yüzünü buruşturdu; ama bunun nedeni kan değildi. Çalışırken kullandığı beyaz tulumu giymek için bacağını kaldırmış, bu da, artritli dizlerinin korkunç şekilde acımasına neden olmuştu.</p>

  <p class="calibre4">"Binadaki sekiz kişiyle konuştuk," dedi Bedding; ya da Saul.</p>

  <p class="calibre4">"Ve etraftakilerle de. Bu olayda her zamankinden daha fazla üç maymun var; duymadım, görmedim, söylemedim."</p>

  <p class="calibre4">. "Evet, buradaki insanların çoğu kör olmuş."</p>

  <p class="calibre4">"Tang'ı bu hale getirenin Hayalet olduğunu duyduklarını ve bu yüzden herkesin</p>

  <p class="calibre4">korktuğunu sanıyoruz. Kimse yardım etmiyor. Onlardan öğrenebildiğimiz tek şey, bir-iki... "</p>

  <p class="calibre4">"...üç-dört..."</p>

  <p class="calibre4">"... kişinin, muhtemelen erkek, şu deponun kapısını kırdıkları." "On dakika boyunca korkunç çığlıklar duyulmuş. Sonra iki el ateş edilmiş ve gerisi sessizlik."</p>

  <p class="calibre4">"Kızın annesi 911'i aramış."</p>

  <p class="calibre4">"Ama devriye buraya ulaşana kadar herkes gitmiş."</p>

  <p class="calibre4">Sachs ara sokağın iki tarafına ve deponun önündeki sokağa baktı. Korktuğu başına gelmişti, Hayalet ve yardımcılarının kullandığı arabaya ait olabilecek izler yağmur yüzünden silinmişti.</p>

  <p class="calibre4">"İçeriye kim girdi?" diye sordu, Beşinci Bölge'nin sarışın dedektifi. "Sadece bir üniformalı; kurbanın hayatta olup olmadığını anlamak için. Yukarıdakiler bize, onu el değmeden istediğinizi söylediler. Bu yüzden adli doktoru bile sokmadık."</p>

  <p class="calibre4">"Güzel," dedi Sachs. "İçeri giren devriye memuruyla konuşmak istiyorum."</p>

  <p class="calibre4">"Hemen bulurum."</p>

  <p class="calibre4">Adam çok geçmeden üniformalı bir devriye memuresini getirdi. "İçeri ilk giren bendim. Benimle mi konuşmak istediniz?"</p>

  <p class="calibre4">"Sadece ayakkabını."</p>

  <p class="calibre4">"Şey, tabii." Kadın ayakkabısını çıkarıp Sachs'a verdi; o da tabanın bir fotoğrafım çekti ve ayakkabı numarasını not etti.</p>

  <p class="calibre4">Böylece, incelemelerde Hayalet'in ve yardımcılarının ayak izleriyle karışmayacaktı.</p>

  <p class="calibre4">Sonra kendi ayak izlerini ayırabilmek için ayakkabı tabanlarına lastik bantlar koydu. Başını kaldırdığında deponun girişinde duran Sonny Li'yi fark etti. "Affedersin," dedi hırçın bir ses tonuyla, "biraz geri durmanda bir sakınca var mı?"</p>

  <p class="calibre4">"Tabii, tabii, Hongse. Çok büyük bir yer. Bakacak çok yer var. Ama Confucius'u bilirsin, değil mi?"</p>

  <p class="calibre4">"Pek değil," dedi Sachs, içeriyi incelemeye başlarken.</p>

  <p class="calibre4">"Der ki, 'En uzun yolculuk, ilk adımla başlamalıdır.' Sanırım bunu yazan oydu. Belki de başka biriydi. Mickey Spillane'i Confucius'dan daha fazla okurum."</p>

  <p class="calibre4">"Mümkünse şurada bekleyebilir misin, dedektif Li?"</p>

  <p class="calibre4">"Diyelim ki, bana Sonny de."</p>

  <p class="calibre4">Yana çekildi ve Sachs depoya girdi. Kulaklıklı mikrofonunu taktı ve Motorola telsizini açtı.</p>

  <p class="calibre4">"Olay Yeri, Beş Sekiz Sekiz Beş'ten Merkez'e. Bir telefon istiyorum, tamam!"</p>

  <p class="calibre4">"Anlaşıldı, Beş Sekiz Sekiz Beş. Numara nedir, tamam?"</p>

  <p class="calibre4">Onlara Lincoln Rhyme’ın telefon numarasını verdi ve bir an sonra onun sesini duydu. "Sachs, neredesin? Daha olay yerine ulaşmadın mı? Hızlı hareket etmemiz gerek."</p>

  <p class="calibre4">Her zaman olduğu gibi Rhyme'ın sabırsızlığı Sachs'a güven verdi. Ortamı inceledi. "Tanrım, Rhyme, burası gerçekten savaş alanına dönmüş."</p>

  <p class="calibre4">"Anlat bana," dedi Rhyme. "Önce ortamın tanımını yap."</p>

  <p class="calibre4">"Depo ve ofis iç içe. Aşağı yukarı dokuza on beş metre, ofis kısmı yaklaşık üçe altı. Birkaç masa ve..."</p>

  <p class="calibre4">"Birkaç? İki mi, yoksa on sekiz tane mi?"</p>

  <p class="calibre4">Rhyme gevşek gözlem yapan kimseye acımazdı.</p>

  <p class="calibre4">"Afedersin," dedi Sachs. "Dört metal masa, sekiz sandalye, hayır dokuz; biri ters dönmüş."</p>

  <p class="calibre4">Bu, Hayalet'in işkence etmek ve öldürmek için Tang'ı bağladığı sandalyeydi.</p>

  <p class="calibre4">"Metal raflarda, içinde yiyecek bulunan karton kutular dizilmiş. Konserve yiyecekler ve selofan paketler. Restoran işi."</p>

  <p class="calibre4">"Pekâlâ, Thom yazmaya hazır. Hazırsın, değil mi Thom? Büyük yaz da görebileyim. Şuradaki kelimeler, onları seçemiyorum. Onları yeniden yaz... tamam, tamam... Lütfen tekrar yaz." Bir an duraksadıktan sonra tekrar konuştu. "Izgaraya başla, Sachs."</p>

  <p class="calibre4">Olay yerini incelemeye başladı; bir taraftan da düşünüyordu: ilk adım... en uzun yolculuk.</p>

  <p class="calibre4">Ama adım adım incelemeyle geçen yirmi dakika sonunda hiçbir şey elde edemediler. Bulduğu iki mermi kovanı, Hayalet'in sahilde kullandığıyla aynı tabancadan çıkmışa benziyordu. Ama onları doğruca New York'taki gizlenme yerine götürebilecek bir şey yoktu.</p>

  <p class="calibre4">Sigara, kibrit, parmak izi... hiçbir şey. Saldırganlar deri eldiven giymişlerdi.</p>

  <p class="calibre4">Tavanı inceledi ve ortamı kokladı -Rhyme'ın, olay yeri araştırmacıları için iki önemli direktifi- ama yardımcı olacak bir şey bulamadı. Kulaklıklarında aniden Rhyme'ın sesini duyunca Sachs irkildi. "Konuş benimle, Sachs. Sessiz olman hoşuma gitmiyor."</p>

  <p class="calibre4">"Burası tam bir savaş alanı," diye tekrarladı Sachs.</p>

  <p class="calibre4">"Bunu söylemiştin. Bir. Savaş. Alanı. Ama bu bize çok fazla bilgi vermiyor, değil mi? Bana detayları ver." "Yağmalanmış, çekmeceler açılmış, duvarlardaki afişler ve posterler sökülmüş, masaların üstü yere inmiş, heykeller, biblolar, balık kavanozu, fincanlar ve bardaklar paramparça olmuş."</p>

  <p class="calibre4">"Bir mücadele mi?"</p>

  <p class="calibre4">"Sanmıyorum."</p>

  <p class="calibre4">"Çalman bir şey var mı?"</p>

  <p class="calibre4">"Belki, ama çoğunlukla barbarlık, bence."</p>

  <p class="calibre4">"Ayak izleri neye benziyor?" diye sordu Rhyme.</p>

  <p class="calibre4">"Hepsinin altı düz."</p>

  <p class="calibre4">"Gösterişli pislikler," diye mırıldandı Rhyme.</p>

  <p class="calibre4">Sachs, onun kendilerini Hayalet'in saklandığı yere götürecek minicik bir ipucu umduğunu biliyordu, ama derin iz birakan tabanlar bu tür delilleri aylar boyunca saklayabilirken, düz tabanlı ayakkabıların izleri çok çabuk kayboluyordu.</p>

  <p class="calibre4">"Pekâlâ, Sachs, devam et. Ayak izleri sana neler söylüyor?"</p>

  <p class="calibre4">"Bence... "</p>

  <p class="calibre4">"Düşünme, Sachs. Bir olay yerini bu şekilde anlayamazsın. Biliyorsun. Onu hissetmelisin. "</p>

  <p class="calibre4">Adamın alçak, yatıştırıcı sesi öylesine hipnotize ediciydi ki, Sachs kendini ister istemez suçun içinde buluyor, sanki suçu işleyenlerden biri oluyordu. Lateks eldivenlerin içinde avuçları iyice terlemeye başladı.</p>

  <p class="calibre4">"Orada. Jerry Tang masasında oturuyor ve onlar... "</p>

  <p class="calibre4">"Biz," diye düzeltti Rhyme sert bir sesle. "Sen Hayalet'sin, unutma." "...biz kapıyı kırarak içeri giriyoruz. Adam yerinden fırlayıp arka kapıya koşuyor, ama onu yakalayıp tekrar koltuğuna oturtuyoruz."</p>

  <p class="calibre4">"Bunu biraz daha belirginleştirelim, Sachs. Sen yılankafasın. Sana ihanet eden adamı buldun. Ne yapacaksın?"</p>

  <p class="calibre4">"Onu öldüreceğim."</p>

  <p class="calibre4">Yolda yiyecek eşeleyen bir karga gördüm. Başka bir karga yiyeceği almaya çalıştı, ama ilki sadece onu korkutmakla kalmadı; onu izledi ve gözlerini çıkarmaya çalıştı.</p>

  <p class="calibre4">Sachs aniden büyük bir öfkeyle doldu. Öfkesi neredeyse soluğunu kesiyordu. "Hayır, bekle, Rhyme. Adamın ölümü ikinci planda. Asıl istediğim onun canını yakmak. İhanete uğradım ve onun iyice canını yakmak istiyorum."</p>

  <p class="calibre4">"Ne yapıyorsun? Tam olarak?"</p>

  <p class="calibre4">Sıcak tulumun içinde terlerken bir an tereddüt etti. Vücudunda bir sürü nokta kaşınıyordu. Tulumun üzerinde bir delik açıp vücudunu kaşımak geldi içinden.</p>

  <p class="calibre4">"Ben... "</p>

  <p class="calibre4">"'Ben,' Sachs. 'Ben' kim? Sen Hayalet'sin, unutma!"</p>

  <p class="calibre4">"Bunda çok zorlanıyorum, Rhyme," dedi gönülsüzce. "Onda, Hayalet'te bir şey var. Çok uç noktada bir adam. O noktada her şey gerçekten çok kötü."</p>

  <p class="calibre4">Ailelerin öldüğü, çocukların batan gemilerin ambarlarına kilitlendiği, bulabildikleri tek sığınakta insanların sırtlarından kurşunlandığı bir yerdi burası; acımasız, soğuk okyanus. İnsanlara ayak bağı olmaktan ve sinirlendirmekten başka suçları olmayan bu insanların öldüğü bir yer.</p>

  <p class="calibre4">Sachs, Jerry Tang'ın açık kalmış gözlerine baktı.</p>

  <p class="calibre4">"Oraya git, Sachs," diye mınldandı Rhyme. "Devam et. Seni geri getireceğim. Merak etme."</p>

  <p class="calibre4">Ona inanabilmeyi isterdi.</p>

  <p class="calibre4">Kriminolog devam etti. "Haini buldun. Ona kızgınsın. Ne yapıyorsun?"</p>

  <p class="calibre4">"Yanımdaki diğer üç adam Tang'ı bir sandalyeye bağlıyor ve bıçak ya da jiletle işkence ediyor. Adam korkmuş ve çığlık atıyor... Biz eğleniyoruz. Acelemiz yok. Her tarafta et parçaları var. Kulak parçasına, deri şeritlerine benziyorlar. Gözkapaklarını kesiyoruz... "</p>

  <p class="calibre4">Sachs tereddüt etti. "Ama herhangi bir ipucu göremiyorum, Rhyme. Bize yardımcı olabilecek bir şey bulamıyorum."</p>

  <p class="calibre4">"Ama orada ipuçları var, Sachs. Olduğunu biliyorsun. Locard'ı hatırla."</p>

  <p class="calibre4">Edmond Locard, her olay yerinde kurbanla saldırgan ya da olay yeriyle saldırgan arasında bir delil alışverişi olduğu tezini savunan Fransız bir kriminal uzmandı. Delilleri ilk anda tanımlamak zor olabilir ve hatta köklerine doğru izlemek daha da zordur, ama Rhyme’ın da sık sık söylediği gibi, bir kriminal uzman işinin görünür imkânsızlıklarına aldırmamalıdır.</p>

  <p class="calibre4">"Devam et; daha ileri... daha ileri... Sen Hayalet'sin. Elinde bıçak ya da jileti tutuyorsun."</p>

  <p class="calibre4">Genç kadının öfkesi aniden kayboldu ve tuhaf bir dinginlik hissetti. Bu sarsıcı, ama tuhaf bir şekilde çekici duygu her yanını sardı. Jerry Tang'a bakarken ter içindeydi ve zor nefes alıyordu, ama Kwan</p>

  <p class="calibre4">Ang'ın, Gui'nin, Hayalet'in iğrenç ruhu onu ele geçirmişti. Adamın duygularını hissedebiliyordu; kendisine ihanet eden adamın acılı ve yavaş ölümü karşısında manyakça bir zevk duyuyordu.</p>

  <p class="calibre4">Daha fazlasını görmek istediğini hissederek yutkundu; Tang'ın çığlıklarını duymak, titreyen vücudundan fışkıran kanları görmek istiyordu...</p>

  <p class="calibre4">"Ben... "</p>

  <p class="calibre4">"Ne, Sachs?"</p>

  <p class="calibre4">"Tang'a işkence eden ben değilim.''"</p>

  <p class="calibre4">"Değil misin?"</p>

  <p class="calibre4">"Hayır. Bunu öbürlerinin yapmasını istiyorum. Böylece kendim izleyebilirim. Bu şekilde daha tatmin edici. Bir porno film izler gibi. Her şeyi görmek, her şeyi duymak istiyorum. Tek bir detayı bile atlamak istemiyorum. Gözkapaklarım kesmelerini istiyorum; böylece, Tang benim onu izlediğimi görmek zorunda kalacak. Devam edip gitmesini, olabildiğince uzun sürmesini istiyorum."</p>

  <p class="calibre4">"Ah, güzel, Sachs," diye fısıldadı Rhyme. "O halde senin izlediğin bir yer olmalı."</p>

  <p class="calibre4">"Evet. Burada Tang'a dönük duran bir sandalye var; cesetten yaklaşık üç metre ötede." Sesi çatladı. "İzliyorum," diye fısıldadı. "Bundan zevk alıyorum." Başından süzülen teri hissederken yutkundu. "Çığlıklar beş-on dakika kadar devam etti. Bütün bu süre boyunca önünde oturdum ve her çığlığın, her bir damla kanın, her kesişin tadını çıkardım." Sachs nefes nefeseydi.</p>

  <p class="calibre4">"Nasılsın, Sachs?"</p>

  <p class="calibre4">"İyiyim," dedi genç kadın.</p>

  <p class="calibre4">Oysa hiç de iyi filan değildi. Kapana kısılmıştı; tam da girmek istemediği o yerde. Hayatında güzel olan her şey aniden kirlenmişti ve Hayalet'in dünyasına daha fazla girmişti.</p>

  <p class="calibre4">Kötü bir haber verecek gibisiniz...</p>

  <p class="calibre4">Elleri titriyordu. Umutsuz ve yalnızdı.</p>

  <p class="calibre4">Kötü bir haber...</p>

  <p class="calibre4">Kes şunu! dedi içinden.</p>

  <p class="calibre4">"Sachs?" diye sordu Rhyme.</p>

  <p class="calibre4">"İyiyim."</p>

  <p class="calibre4">Kes şunu; et parçalarını, fışkıran kanlan... düşünmeyi kes... Bu acıdan ne kadar zevk aldığını düşünmeyi kes!</p>

  <p class="calibre4">O anda kriminal uzmanın bir şey söylemediğini fark etti.</p>

  <p class="calibre4">"Rhyme?"</p>

  <p class="calibre4">Cevap yoktu.</p>

  <p class="calibre4">"Sen iyi misin?" diye sordu Sachs.</p>

  <p class="calibre4">"Pek değil," dedi sonunda Rhyme.</p>

  <p class="calibre4">"Sorun nedir?"</p>

  <p class="calibre4">"Bilmiyorum... Nerede oturduğunu bilmenin bize ne yaran olur ki? O lanet olasıca düz tabanlı ayakkabılardan giyiyordu. Hayalet'in bulunduğunu bildiğimiz tek yer orası ama elimizde ne delil var?"</p>

  <p class="calibre4">Hayalet'in ruhunun bıraktığı izle hâlâ midesi bulanan Sachs sandalyeye baktı. Ama konsantre olamayarak başını çevirdi.</p>

  <p class="calibre4">"Düşünemiyorum," dedi Rhyme, öfkeli ve umutsuz bir ses tonuyla. "Ben... "</p>

  <p class="calibre4">"Birşey olmalı," diye devam etti adam. Sachs onun sesindeki umutsuzluğu hissetti ve buraya gelip çalışmayı kendisinin yapmak istediğini anladı.</p>

  <p class="calibre4">"Bilmiyorum," dedi genç kadın, titreyen sesiyle.</p>

  <p class="calibre4">Sandalyeye baktı, ama zihninde, inip kalkarak Jerry Tang’ın bedenine girip çıkan, delip kesen bıçağı gördü.</p>

  <p class="calibre4">"Lanet olsun," dedi Rhyme. "Ben de bilmiyorum. Sandalye ayakta mı?"</p>

  <p class="calibre4">"Hayalet'in izlemek için oturduğu sandalye mi? Evet."</p>

  <p class="calibre4">"Peki, bunun bize ne yararı var?" Rhyme'ın sesi öfkeliydi.</p>

  <p class="calibre4">Bu tanıdığı adama pek benzemiyordu. Lincoln Rhyme'ın her şey hakkında bir fikri olurdu. Neden yenilmiş gibi konuşuyordu? Adamın ses tonu Sachs'ı tedirgin etmişti. Fuzhou Ejderi'nde ölen göçmenler ve mürettebat için hâlâ kendini mi suçluyordu?</p>

  <p class="calibre4">Sachs barbarlık gösterisinden, kalıntılarla kaplanmış sandalyeye odaklandı tekrar. Dikkatle inceledi. "Bir fikrim var. Bekle." Sandalyeye yaklaştı ve altına baktı. Birden heyecanlandı. "Burada sürünme izleri var, Rhyme. Hayalet bu sandalyeye oturdu ve öne eğildi; daha iyi görmek için. Ayaklarını sandalyenin altında kavuşturdu."</p>

  <p class="calibre4">"Eee?" dedi Rhyme.</p>

  <p class="calibre4">"Bu da demektir ki, ayakkabının yüzüyle tabanı arasındaki dikişlerden bir şeyler düşmüş olabilir. Burayı vakumlayacağım. Eğer şanslıysak, bizi evinin ön kapısına götürecek bir şeyler bulabiliriz."</p>

  <p class="calibre4">"Mükemmel, Sachs," dedi Rhyme. "Hemen gidip süpürgeyi al."</p>

  <p class="calibre4">Bu bulguyla heyecanlanan Sachs, aleti almak için çalışma setinin durduğu kapıya doğru yürüdü. Sonra birden durdu ve hafifçe kıkırdadı. "Beni kandırdın, Rhyme."</p>

  <p class="calibre4">"Ne yaptım?"</p>

  <p class="calibre4">"Masum rolü oynama." Hayalet'in olayı izlemek için oturduğunu söylediğinden beri, Rhyme'ın sandalyenin altında bir şeyler olduğunu bildiğini anlamıştı. Ama o sırada Hayalet'in berbat dünyasında olduğunu ve onu daha iyi bir yere getirmesi gerektiğini anlamıştı; birlikte yaptıkları işin sığınağına. Onu karanlıktan çıkarmak ve dikkatini kendi üzerine çekmek için yenilmiş, vazgeçmiş numarası yapmıştı.</p>

  <p class="calibre4">Bilerek yapılan bir hataydı, ama sevgi böyle küçük yanıltmacalarda ortaya çıkıyordu.</p>

  <p class="calibre4">"Teşekkürler."</p>

  <p class="calibre4">"Seni geri getireceğime söz vermiştim. Şimdi biraz ortalığı süpür bakalım."</p>

  <p class="calibre4">Sachs sandalyenin altını ve çevresini Süpürdükten sonra, filtreyi çıkarıp plastik delil poşetlerinden birinin içine koydu.</p>

  <p class="calibre4">"Sonra neler oluyor?" diye sordu Rhyme.</p>

  <p class="calibre4">Sachs, Tang'ı öldüren yaralardan saçılan kanın açısını hesapladı. "Görünüşe bakılırsa, Tang sonunda acıdan bayılınca Hayalet ayağa kalkmış ve onu vurmuş. Sonra da kendisi ayrılmış ve asistanları her tarafı yıkıp dağıtmış."</p>

  <p class="calibre4">"Olayların bu sırayla olduğunu nereden biliyorsun?"</p>

  <p class="calibre4">"Çünkü mermi kovanlarından birinin üstünde toz ve çerçöp, ayrıca Hayalet'in oturduğu sandalyenin üzerinde de kırık cam parçaları ve yırtılmış poster kâğıtları vardı."</p>

  <p class="calibre4">"Güzel."</p>

  <p class="calibre4">"Ayakkabılar için elektrostatik çekim yapacağım," dedi Sachs. "Söyleme, Sachs," dedi Rhyme, yine normal haline dönerek. "Sadece yap."</p>

  <p class="calibre4">Genç kadın dışarı çıktı ve aletlerini alarak geri döndü. Bu yöntemde, ayak izinin üzerine naylon bir tabaka konuyor, bu tabakaya bir elektrik dalgası yollanıyordu. Sonuçta, ayak izinin naylon fotokopisine benzeyen bir görüntüsü elde ediliyordu.</p>

  <p class="calibre4">Arkasını karanlık depoya dönmüş ve yere eğilmiş bir halde çalışırken, sigara dumanının kokusunu aldı. Ah, Tanrım, diye düşündü aniden; katillerden biri geri dönmüş, belki de şu anda tabancasını beyaz tulumunun sırtına doğrultmuştu.</p>

  <p class="calibre4">Belki de Hayalet'in kendisiydi...</p>

  <p class="calibre4">Hayır, dedi sonra birden anlayarak, bu kayıp bangshoul Sachs elektrostatik aletini elinden fırlatıp bir takla attı ve elinde Glock. 40 model tabancasıyla sırtının üzerine düştü. Namlu doğruca saldırganın göğsünü hedeflemişti.</p>

  <p class="calibre4">"Senin ne işin var burada?" dedi öfkeyle, sert düşüşün verdiği acıyla kıvranarak.</p>

  <p class="calibre4">Sonny Li, ağzında bir sigarayla deponun içinde dolanıyor, etrafa bakmıyordu.</p>

  <p class="calibre4">"Ne mi yapıyorum? Ben de olay yerini inceliyorum."</p>

  <p class="calibre4">"Neler oluyor, Sachs?" diye sordu Rhyme.</p>

  <p class="calibre4">"Li burada. Sigara içiyor."</p>

  <p class="calibre4">"Ne? Onu hemen oradan çıkar."</p>

  <p class="calibre4">"Ben de buna uğraşıyorum." Sachs acıyla doğruldu ve Çinli polise bağırdı. "Delilleri bozuyorsun!"</p>

  <p class="calibre4">"Biraz sigara içiyorum. Siz Amerikalılar çok evhamlısınız..." "Ayakkabılarındaki, giysilerindeki, ayak izlerindeki partiküller... Burayı berbat ediyorsun!"</p>

  <p class="calibre4">"Hayır, hayır, ben de inceliyorum."</p>

  <p class="calibre4">"Onu oradan çıkar, Sachs!" diye bağırdı Rhyme.</p>

  <p class="calibre4">Sachs, Çinli polisi kolundan yakaladı ve kapıya doğru sürükledi. Deng ve Coe'yu çağırdı. "Şunu dışarıda tutun."</p>

  <p class="calibre4">"Affedersin, dedektif," dedi Eddie Deng. "Burada sana yardım edeceğini söyledi."</p>

  <p class="calibre4">"Yardım ediyordum," dedi Li, şaşkın bir tavırla. "Sorun nedir?"</p>

  <p class="calibre4">"Onu burada tutun. Gerekirse kelepçeleyin."</p>

  <p class="calibre4">"Hey, Hongse, çok kabasın. Bunu biliyor muydun?"</p>

  <p class="calibre4">Sachs içeri daldı ve işini bitirdi.</p>

  <p class="calibre4">"Eddie Deng orada mı?" diye sordu Rhyme.</p>

  <p class="calibre4">"Dışarıda," dedi Sachs.</p>

  <p class="calibre4">"Şirket muhtemelen temiz, ama dosyaları incelemesini söyle; muhtemelen belgeler Çince'dir. Hayalet, insan kaçakçılığı ya da başka yılankafalarla ilgili bir şeyler bulabilecek miyiz bakalım."</p>

  <p class="calibre4">Sachs dışarı çıkınca Eddie Deng'e el salladı. Adam telefon kulaklığını çıkardı ve Sachs'ın yanına geldi. Rhyme'ın talimatmı aldı. Sachs kendi işine devam ederken, Deng de masaların ve dolapların çekmecelerini karıştırmaya başladı. Yarım saat kadar dikkatle çalıştıktan sonra</p>

  <p class="calibre4">Sachs'a döndü. "İşe yarar bir şey yok. Hepsi restoran yüklemeleriyle ilgili."</p>

  <p class="calibre4">"Burada işimi bitirdim," dedi Sachs, raporu Rhyme'a ilettikten sonra. "Yirmi dakikaya kadar orada olurum."</p>

  <p class="calibre4">Bağlantıyı kestiler.</p>

  <p class="calibre4">Ağrıyan sırtına masaj yaparken düşünüyordu. Peki ya Hayalet'in yardımcısı, banghsoul O da şehirde miydi? Kendileri için bir tehdit miydi?</p>

  <p class="calibre4">Arkanızı kollayın...</p>

  <p class="calibre4">Tam kapıdan çıkmak üzereyken telefonu çaldı. Cevap verdiğinde John Sung’ın kendini tanıtan sesini duyunca hem şaşırmış hem de memnun olmuştu.</p>

  <p class="calibre4">"Nasılsınız?" diye sordu Sachs.</p>

  <p class="calibre4">"İyiyim. Yaram biraz kaşınıyor." Sonra ekledi. "Size söylemek istediğim, artrit rahatsızlığınız için bazı bitkisel ilaçlarım var. Oturduğum binanın alt katında bir restoran var. Orada buluşabilir miyiz?"</p>

  <p class="calibre4">Sachs saatine baktı. Ne sakıncası vardı ki? Uzun sürmezdi. Delilleri Deng ve Coe'ya teslim ederken, bir yere uğraması gerektiğini ve yarım saat sonra Rhyme'ın ofisine geleceğini söyledi. Sonny Li'yi de yanlarına alarak Rhyme'ın ofisine başka bir memurun arabasıyla gitmeleri gerekecekti. Li, Sachs'ın kullandığı arabaya binmeyeceği için rahatlamıştı.</p>

  <p class="calibre4">Sachs hemen tulumunu çıkardı ve polis aracının arkasına attı.</p>

  <p class="calibre4">Sürücü koltuğuna yerleşirken, depoya doğru baktı, açık gözleri tavana dikilmiş Jerry Tang’ın cesedi hâlâ aklından çıkmıyordu.</p>

  <p class="calibre4">Hayalet'in elinden çıkan bir ceset daha. Yaşam ve Ölüm Defterinde bir kişi daha bir sütundan diğerine geçmişti.</p>

  <p class="calibre4">Daha fazla olmasın, dedi içinden, Cehennemin On İblisi'ne. Lütfen daha fazla olmasın.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_16"><a class="calibre10" id="bookmark3"></a><span class="calibre18">BÖLÜM ON DOKUZ</span></h1>

  <p class="calibre4">Polis aracını Çin Mahallesi'nur dar sokaklarından büyük bir ustalıkla geçiren Amelia Sachs, John Sung’ın oturduğu binanın önünde park etti.</p>

  <p class="calibre4">Arabadan inerken binanın zemin katındaki ve restoranın yanındaki çiçekçi dükkânının elle yapılmış tabelasına baktı. "Hayatta şansa ihtiyacınız varsa, şanslı bambunuzu alın!"</p>

  <p class="calibre4">O sırada, restoranın camından, içeride bekleyen John Sung'ı gördü. Adam gülümseyerek kendisine el salladı.</p>

  <p class="calibre4">İçeride, Sachs'ı karşılamak için ayağa kalkarken gözlerini kırpıştırıyordu.</p>

  <p class="calibre4">"Hayır, hayır," dedi Sachs. "Ayağa kalkmayın."</p>

  <p class="calibre4">Geniş bir masada adamın karşısına oturdu.</p>

  <p class="calibre4">"Yiyecek bir şey alır mıydınız?"</p>

  <p class="calibre4">"Hayır. Uzun süre kalamam."</p>

  <p class="calibre4">"O halde çay." Sung, Sachs için çay koydu ve küçük fincanı ona doğru itti.</p>

  <p class="calibre4">Restoran karanlık ama temizdi. Çok sayıda adam masalarda gruplar halinde oturmuş, Çince konuşuyorlardı.</p>

  <p class="calibre4">"Ne oldu, onu bulabildiniz mi?" diye sordu Sung. "Hayalet'i?"</p>

  <p class="calibre4">Sachs soruşturma ile ilgili konuşmak istemediği için, sadece ellerinde bazı ipuçları olduğunu söylemekle yetindi.</p>

  <p class="calibre4">"Bu belirsizlikten hoşlanmıyorum," dedi Sung. "Apartmanda her ayak sesi duyduğumda olduğum yerde donup kalıyorum. Bu Fuzhou'daki gibi. Birisi dairenizin kapısının önünde yavaşlıyor ya da duruyor ve komşularınızdan biri mi, yoksa yerel parti yetkililerinin sizi tutuklatmak için evinize gönderdiği polisler mi, bilemiyorsunuz."</p>

  <p class="calibre4">Jerry Tang'ın başına gelenleri hatırlayınca, Sachs pencereden dışarı, Sung'ı korumak için oturduğu binanın önünde bekleyen polis arabasına baktı.</p>

  <p class="calibre4">"Fuzhou Ejderi hakkında basında çıkan onca haberden sonra," dedi Sachs, "Hayalet'in Çin'e geri dönmesini beklerdim. Peşinde ne kadar insan olduğunu bilmiyor mu?"</p>

  <p class="calibre4">Sung düşünceli bir tavırla ona baktı. '"Köprüleri yık... "</p>

  <p class="calibre4">"... ve gemileri batır.'" Genç kadın başıyla onayladı. Sonra ekledi; "Şey, bu felsefeye inanan tek kişi o değil."</p>

  <p class="calibre4">Sung bir an için Sachs'ı inceledi. "Güçlü bir kadınsınız. Hep dedektif miydiniz?"</p>

  <p class="calibre4">"Hayır, birkaç yıl başka alanlarda çalıştıktan sonra polis akademisine gittim. Ondan önce kısa bir süre Madison, Avenue Ajansı'nda modellik yaptım."</p>

  <p class="calibre4">"Modellik mi?" Adamın gözleri keyifle parlamıştı.</p>

  <p class="calibre4">"Gençtim. Bir süre denemek ilginç gelmişti. Aslında daha çok annemin fikriydi. Bir defasında babamla birlikte bir araba üzerinde çalışıyorduk. O da polisti, ama arabalar hobisiydi. Eski bir Thunderbird'ün motorunu modifiye ediyorduk. Ford. Spor bir araba. Biliyor musunuz?"</p>

  <p class="calibre4">"Hayır."</p>

  <p class="calibre4">"Ben de, tam hatırlamıyorum ama on dokuz yaşında filandım; şehirde bir modellik ajansında fason çalışıyordum. Ben arabanın altındayken elindeki penseyi düşürdü. Yanağıma geldi." "Of!"</p>

  <p class="calibre4">Sachs başıyla onayladı. "Ama asıl 'of,' annem kesiği gördüğünde oldu. Kime daha kızgın olduğundan emin değilim; babama mı, bana mı, yoksa Ford otomobil fabrikasına mı?"</p>

  <p class="calibre4">"Peki ya anneniz?" diye sordu Sung. "Siz çalışırken çocuklarınıza o mu bakıyor?"</p>

  <p class="calibre4">Sachs çayından bir yudum aldı ve bakışlarını kaçırmadan adama baktı. "Çocuğum yok."</p>

  <p class="calibre4">Sung kaşlarını çattı. "Siz... ah, üzgünüm." İçten olduğu ses tonundan anlaşılıyordu.</p>

  <p class="calibre4">"Bu dünyanın sonu değil," dedi Sachs.</p>

  <p class="calibre4">"Elbette değil," dedi Sung başını sallayarak. "Aşırı tepki verdim sanırım... Ailelerle ilgili Doğu'da ve Batı'da düşünceler farklı."</p>

  <p class="calibre4">Aslında pek de değil, diye düşündü, ama bu fikrin üzerinde çok fazla durmadı.</p>

  <p class="calibre4">"Çin'de çocuklar bizim için çok önemlidir," diye devam etti Sung. "Elbette, bizim aşırı nüfus sorunumuz var, ama hükümetle ilgili olarak halkın en nefret ettiği nokta, tek çocuk kanunu. Çin' de nüfus çoğun<span class="calibre14">luğu Han'dadır ve sınır bölgelerinde azınlık oldukları iddia edilen insanların birden fazla çocuk sahibi olmasına izin verilmez.</span></p>

  <p class="calibre4">Benim bir gün, daha fazla çocuğum olacak. Çocuklarımı buraya getireceğim ve biriyle tanıştığımda, iki ya da üç tane daha yapacağım." Bunu söylerken genç kadının gözlerine baktı ve Sachs adamın gözlerinden yayılan o huzur duygusunu tekrar hissetti. Gülümsemesinden de. Çin tıbbında ne kadar başarılı olduğu konusunda bir fikri yoktu, ama sadece yüzü bile bir hastayı sakinleştirmekte ve tedavi sürecine yardımcı olmakta yeterli olur gibi görünüyordu.</p>

  <p class="calibre4">"Dilimizin piktogramlara dayandığını biliyorsunuz. Çin alfabesinde, 'sevgi' kelimesine karşılık gelen karakter, çocuğunu tutan bir anneyi temsil eden çizgilerdir."</p>

  <p class="calibre4">Sung'a daha fazlasını söylemek, evet, kendisinin de çocuk istediğini söylemek için büyük bir arzu duydu. Aniden kendini ağlayacak gibi hissetti. Hemen kendini kontrol etti. Buna izin veremezdi. Bir kalçasında Avusturya yapımı en iyi tabancalardan biri, diğerinde de biber spreyi dururken ağlayıp zırlamak olmazdı. Kısa bir an için sessizce birbirlerine bakmakta olduklarını fark etti. Bakışlarını indirdi ve çayından bir yudum daha aldı.</p>

  <p class="calibre4">"Evli misiniz?" diye sordu Sung.</p>

  <p class="calibre4">"Hayır. Ama hayatımda biri var."</p>

  <p class="calibre4">"Bu çok güzel," dedi Sung, onu incelemeye devam ederek. "Sizinle aynı meslekten olmalı. Acaba bana sözünü ettiğiniz kişi olabilir mi? Lincoln..."</p>

  <p class="calibre4">"Rhyme." Sachs güldü. "Sıkı bir gözlemcisiniz."</p>

  <p class="calibre4">"Çin'de, doktorlar ruh dedektifidir." Sung öne eğildi. "Kolunuzu uzatın."</p>

  <p class="calibre4">"Ne?"</p>

  <p class="calibre4">"Kolunuz. Lütfen."</p>

  <p class="calibre4">Sachs söyleneni yaptı ve Sung iki parmağını kadının bileğine bastırdı. "Ne?"</p>

  <p class="calibre4">"Şşşt. Nabız atışınızı ölçüyorum." Kısa bir süre sonra arkasına yaslandı. "Teşhisim doğru."</p>

  <p class="calibre4">"Yani artrit rahatsızlığımla ilgili mi?"</p>

  <p class="calibre4">"Artrit sadece bir belirti. Biz belirtilerin sadece denge kayması olduğunu düşünürüz. Tıbbın amacı, uyumu ve dengeyi yeniden sağlamaktır."</p>

  <p class="calibre4">"Peki dengesiz olan ne?" "Çin'de rakamları çok severiz. Beş kutsama, kurban olarak beş hayvan."</p>

  <p class="calibre4">"Cehennemin On İblisi."</p>

  <p class="calibre4">Sung güldü. "Kesinlikle. Şimdi, bizim tıbbımızda liu-yin vardır; altı öldürücü etki. Bunlar rutubet, rüzgâr, ateş, soğuk, kuraklık ve yaz sıcağıdır. Bunlar organları, qi -ruh- kan dolaşımını ve özü etkiler. Aşırı ya da yetersiz olduklarında, dengeyi bozarak sorun yaratırlar. Çok fazla nemin kurutulması gerekir. Çok fazla soğuk ısıtılmalıdır."</p>

  <p class="calibre4">Altı öldürücü etki, diye düşündü Sachs.</p>

  <p class="calibre4">"Dilinizden ve nabzınızdan anladığıma göre, dalağınızda çok fazla su var. Bu diğer sorunların yanında artrit rahatsızlığını da yaratır."</p>

  <p class="calibre4">"Dalak mı?"</p>

  <p class="calibre4">"Batı tıbbının anladığı şekilde organın kendisi değil," dedi, Sachs’ın şüpheciliğini fark ederek. "Dalak daha çok bir sistemdir."</p>

  <p class="calibre4">"Peki, dalağımın ihtiyacı olan nedir?" diye sordu Sachs.</p>

  <p class="calibre4">"Daha az nemli olmak," diye cevap verdi Sung, sanki son derece acıkmış gibi. "Sizin için bunları getirdim." Sachs'a bir torba uzattı. Dedektif torbayı açtığında bazı otlar ve kuru bitkiler buldu. "Bunları iki gün boyunca içtiğiniz çaya katın." Sonra küçük bir kutu daha uzattı. "Bunlar da Qi Ye Lien tabletleri. Bitkisel aspirin. Kutunun üzerinde kullanma talimatı İngilizce yazıyor. Ayrıca akupunkturun da büyük yararı olur. Burada akupunktur lisansım yok ve Göçmen Bürosu ile işim bitmeden önce herhangi bir sorun yaratmak istemiyorum."</p>

  <p class="calibre4">"Bunu ben de istemem."</p>

  <p class="calibre4">"Ama masaj yapabilirim. Sanırım siz buna akumasaj diyorsunuz. Çok etkilidir. Size göstereceğim. Bana doğru eğilin ve ellerinizi kucağınıza koyun."</p>

  <p class="calibre4">Sung masanın üzerinden ona doğru uzanırken, taş maymun güçlü göğsünden aşağı sarktı. Gömleğinin altından, Sachs kurşun yarasını saran bandajları görebiliyordu. Sung'ın elleri kadının omzunda bazı noktalar buldu ve yaklaşık beş saniye boyunca sertçe bastırdı, sonra başka noktalar buldu ve aynı şeyi tekrarladı.</p>

  <p class="calibre4">Bir dakika kadar sonra arkasına yaslandı.</p>

  <p class="calibre4">"Şimdi kollarınızı kaldırın."</p>

  <p class="calibre4">Sachs kendisine söyleneni yaptığında hâlâ canı yanmasına karşın, öncekine oranla acısının hafiflediğini fark etti. "İşe yarıyor," dedi şaşkınlıkla.</p>

  <p class="calibre4">"Bu sadece geçici. Akupunkturun etkisi daha uzun sürer."</p>

  <p class="calibre4">"Bunu düşüneceğim. Teşekkürler." Saatine baktı. "Gitmem gerek." "Bekleyin," dedi Sung, sesinde aceleci bir tonla. "Henüz işimi bitirmedim." Sachs'ın elini tuttu ve yenmiş tırnakları, hırpalanmış teni inceledi. Sachs normalde bu tür kötü alışkanlıklarının farkındaydı, ama bu adamın dikkati onu utandırmamıştı.</p>

  <p class="calibre4">"Çin'de doktorlar hastanın sorununu bulmak için bakar, dokunur ve konuşurlar. Hastanın zihin yapısını bilmek çok önemlidir; mutlu, üzgün, endişeli, tutkulu, umutsuz..." Sachs'ın gözlerine dikkatle baktı. "Sizde göründüğünden daha fazla dengesizlik var. Elde edemeyeceğiniz ya da elde edemeyeceğinizi düşündüğünüz bir şeyi istiyorsunuz." Başıyla tırnakları işaret etti. "Bu sorunun kaynağı bu."</p>

  <p class="calibre4">"Peki, ne tür bir uyuma ihtiyacım var?"</p>

  <p class="calibre4">"Emin değilim. Belki bir aile. Aşk. Hissettiğim kadarıyla anne veya babanız artık hayatta değil."</p>

  <p class="calibre4">"Babam."</p>

  <p class="calibre4">"Ve bu sizin için çok zordu."</p>

  <p class="calibre4">"Evet."</p>

  <p class="calibre4">"Peki ya sevgili? Sanırım onlarla da sorununuz olmuş."</p>

  <p class="calibre4">"Okulda benden korkarlardı; hepsinden daha hızlı araba kullanırdım." Gerçek olmasına karşın bunu şakacı bir tavırla söylemişti, ama Sung gülmedi. "Devam edin," diyerek teşvik etti.</p>

  <p class="calibre4">"Modellik yaptığım zamanlarda çok etkileyici erkekler bile bana çıkma teklif etmeye çekinirlerdi."</p>

  <p class="calibre4">"Bir erkek neden bir kadından korksun ki?" diye sordu Sung, içtenlikle şaşırarak. "Bu Yang'dan korkan Yin gibi bir şey. Yani gece ve gündüz. Rekabet edemezler; birbirlerini tamamlamaları ve tatmin etmeleri gerekir."</p>

  <p class="calibre4">"Beni dışarı davet etmeye cesaret edebilenler ise sadece tek şey istiyorlardı."</p>

  <p class="calibre4">"Ah, şu..."</p>

  <p class="calibre4">"Evet... şu."</p>

  <p class="calibre4">"Cinsel enerji çok önemlidir," dedi Sung. "Ruhsal enerjinin, yani chi'nin en önemli parçalarından biri. Ama ancak uyumlu bir ilişkide ortaya çıkarsa sağlıklı olabilir."</p>

  <p class="calibre4">Sachs içinden güldü. Şimdi biriyle ilk kez çıktığında sorulacak bir soru vardı: Uyumlu bir ilişkiyle ilgileniyor musun?</p>

  <p class="calibre4">Çayından bir yudum aldıktan sonra, genç kadın devam etti: "Sonra bir süre bir erkekle birlikte yaşadım. Teşkilattan."</p>

  <p class="calibre4">"Nereden?" diye sordu Sung.</p>

  <p class="calibre4">"Yani o da polisti. Güzel bir ilişkiydi. Yoğun, sürükleyici. Küçük silahlar için atış <span class="calibre14">poligonunda buluşur, birbirimizi yenmeye çalışırdık. Ama tutuklandı. Rüşvet almaktan. Ne demek istediğimi biliyor musunuz?"</span></p>

  <p class="calibre4">Sung güldü. "Ben bütün hayatımı Çin'de geçirdim; rüşvetin ne olduğunu elbette biliyorum. Ve şimdi de," diye devam etti, "birlikte çalıştığınız adamla bir ilişkiniz var."</p>

  <p class="calibre4">"Evet."</p>

  <p class="calibre4">"Belki sorunun kaynağı budur," dedi Sung sakince, Sachs'ı daha da yakından inceleyerek.</p>

  <p class="calibre4">"Neden böyle söylediniz?" diye sordu genç kadın, huzursuzca.</p>

  <p class="calibre4">"Sizin Yang olduğunuzu söyleyebilirim; bu kelime, dağın güneş alan tarafım belirtir. Yang ışıktır, harekettir, artıştır, canlıdır, uyanıktır, başlangıçtır, yumuşaktır, bahar ve yazdır, doğumdur. Bu kesinlikle sizsiniz. Ama görünüşe bakılırsa Yin'in dünyasında yaşamak zorundasınız. Bu da dağın gölgeli tarafıdır. Bu içe dönüklük, karanlık, içgözlem, sertlik ve ölümdür. Bir son, sonbahar ve kıştır." Duraksadı. "Sanırım sorun sizin Yang doğanıza sadık olmamanızdan kaynaklanıyor. Yin'i hayatınızın içine çok fazla sokmuşsunuz. Sorun bu olabilir mi?"</p>

  <p class="calibre4">"Ben... emin değilim."</p>

  <p class="calibre4">"Az önce Lincoln Rhyme 'ın doktoruyla birlikteydim. "</p>

  <p class="calibre4">"Evet?"</p>

  <p class="calibre4">"Sizinle konuşmam gereken bir konu var. "</p>

  <p class="calibre4">Aniden cep telefonu çalınca Sachs yerinden sıçradı. Telefona uzanırken Sung'ın kolunun hâlâ kendisininkinin üzerinde olduğunu fark etti. Sung geri çekilerek arkasına yaslandı ve dedektif telefona cevap verdi. "Alo?"</p>

  <p class="calibre4">"Dedektif, hangi cehennemdesin?" Bu Lon Sellitto idi.</p>

  <p class="calibre4">Cevap vermeye pek istekli değildi, ama restoranın karşı tarafında duran polis arabasını görünce, onların gerçeği anlatabileceğini düşünerek nerede olduğunu söylemeye karar verdi. "Tanık John Sung ile birlikteyim."</p>

  <p class="calibre4">"Neden?"</p>

  <p class="calibre4">"Birkaç şeyi tekrar incelemem gerekiyordu."</p>

  <p class="calibre4">Yalan değil, diye düşündü. Hiç de yalan değildi.</p>

  <p class="calibre4">"Pekâlâ, öyleyse işini bitir," dedi adam öfkeli bir tavırla. "Sana burada, Rhyme'ın ofisinde ihtiyacımız var. Bakman gereken bir delil bulduk."</p>

  <p class="calibre4">Tanrım, diye düşündü Sachs. Bu adamın derdi ne?</p>

  <p class="calibre4">"Hemen geliyorum."</p>

  <p class="calibre4">"Kesinlikle," dedi dedektif ve telefonu kapadı.</p>

  <p class="calibre4">Sellitto'nun tavrına şaşıran Sachs, telefonu cebine attıktan sonra Sung'a döndü. "Gitmem gerek."</p>

  <p class="calibre4">"Sam Chang ve gemiden kurtulan diğerlerini bulabildiniz mi?" diye sordu doktor, yüzünde umutlu bir ifadeyle.</p>

  <p class="calibre4">"Henüz bulamadık."</p>

  <p class="calibre4">"Eğer beni tekrar ziyaret ederseniz onur duyarım," dedi Sung, Sachs kalkarken onu şaşırtarak. "Tedavime devam edebilirdim." Sung ot torbasını ve hapları ona doğru itti.</p>

  <p class="calibre4">Genç kadın cevap vermeden önce bir an tereddüt etti. "Tabii. Bunu isterim."</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_17"><a class="calibre10" id="bookmark4"></a><span class="calibre18">BÖLÜM YİRMİ</span></h1>

  <p class="calibre4">"Umarım önemli bir şeyi engellememişizdir, dedektif," dedi Lon Sellitto sinirli bir tavırla, Sachs içeri girerken.</p>

  <p class="calibre4">Dedektife ne demek istediğini soracaktı, ama o anda Rhyme’ın havayı kokladığmı gördü. Sachs şüpheli bir bakışla cevap verdi sadece. "Kitabımı hatırlıyor musun, Sachs? 'Olay yerini inceleyen memurlar parfüm sürmemelidir...'"</p>

  <p class="calibre4">'"Çünkü ortama ait olmayan kokular orada bulunan kişileri tanımlamaya yararlı olabilir."'</p>

  <p class="calibre4">"Güzel."</p>

  <p class="calibre4">"Ama bu parfüm değil, Rhyme."</p>

  <p class="calibre4">"Tütsü mü?" diye sordu kriminal uzman.</p>

  <p class="calibre4">"Oturduğu binanın alt katındaki restoranda John Sung ile buluştum. Orada tütsü yakmışlardı."</p>

  <p class="calibre4">"Leş gibi kokuyor," dedi Rhyme.</p>

  <p class="calibre4">"Hayır, hayır," dedi Sonny Li. "Huzur verici. Çok huzur verici."</p>

  <p class="calibre4">Hayır, leş gibi kokuyor, diye düşündü huysuzlaşan Rhyme. Sachs’ın elindeki torbaya baktı ve yüzünü buruşturdu. "Ve o nedir?"</p>

  <p class="calibre4">"İlaç. Artrit rahatsızlığım için."</p>

  <p class="calibre4">"Tütsüden de beter kokuyor. Onunla ne yapacaksın?"</p>

  <p class="calibre4">"Çay yapacağım."</p>

  <p class="calibre4">"Anlaşılan amacı acını unutturacak kadar berbat bir tat yaratmak. Umarım hoşuna gider." Bir an dikkatle Sachs'a baktı. "Dr. Sung ile görüşmen iyi miydi, Sachs?"</p>

  <p class="calibre4">"Ben..." diye başladı Sachs huzursuzca, adamın sinirli ses tonundan rahatsız olarak.</p>

  <p class="calibre4">"O nasıl?" diye sordu Rhyme, kaygısız bir tavırla.</p>

  <p class="calibre4">"Daha iyi," diye cevap verdi Sachs.</p>

  <p class="calibre4">"Çin'deki evinden söz etti mi? Nerelere gittiğinden? Kimlerle zaman geçirdiğinden?"</p>

  <p class="calibre4">"Sen ne demeye çalışıyorsun?" diye sordu Sachs, ihtiyatlı bir tavırla. "Sadece benim anladığım şeyi senin de anlayıp anlamadığını sormaya çalışıyorum."</p>

  <p class="calibre4">"Nedir o?"</p>

  <p class="calibre4">"Şu Sung’ın Hayalet'in yardımcısı olabileceği. Ya da yardakçısı." "Ne?" dedi Sachs şaşkınlıkla.</p>

  <p class="calibre4">"Görünüşe bakılırsa aklına bile gelmemiş," dedi Rhyme.</p>

  <p class="calibre4">"Ama bu mümkün değil. Onunla konuştum. Hayalet ile herhangi bir bağlantısı olamaz. Yani... "</p>

  <p class="calibre4">"Doğrusunu söylemek gerekirse," dedi Rhyme sözünü keserek, "bağlantısı yok. FBI'ın Singapur ofisinden bir rapor aldık. Hayalet'in Ejder'deki yardımcısı Victor Au idi. Görüntüler ve kayıtlar Sahil Koruma'nın bu sabah olay yerinde bulduğu üç cesetten birine uyuyor." Başıyla bilgisayarı işaret etti.</p>

  <p class="calibre4">Sachs, önce Rhyme’ın ekranındaki resime, sonra da Sahil Koruma'nın çektiği ve Thom'un duvara astığı resimlere baktı. Au boğulan cesetti; vurulan değil.</p>

  <p class="calibre4">"Sung temiz," dedi Rhyme sert bir sesle. "Ama bunu on dakika öncesine kadar bilmiyorduk. Sana dikkatli olmanı söylemiştim,</p>

  <p class="calibre4">Sachs. Oysa sen biraz sohbet etmek için Sung'ı ziyaret ettin. Bana karşı umursamazlık yapma." Sesini yükselterek ekledi. "Bu herkes için geçerli!"</p>

  <p class="calibre4">İyi araştır ama arkanı kolla...</p>

  <p class="calibre4">"Üzgünüm," diye mırıldandı Sachs.</p>

  <p class="calibre4">Rhyme onun dikkatini dağıtanın ne olduğunu düşündü tekrar. Ama bir şey söylemedi. "Herkes işinin başına," dedi sadece. Sonra Tang'ın öldürüldüğü yerden elde edilen ve Thom'un tahtaya astığı elektrostatik resimleri başıyla işaret etti. Hayalet'in ayak izinin diğerlerinden daha büyük -Amerikan ölçüsüyle 8- olduğu dışında başka bir şey söylemek pek mümkün değildi.</p>

  <p class="calibre4">"Şimdi, Hayalet'in ayakkabılarından alınan örneklerden ne haber, Mel?"</p>

  <p class="calibre4">"Pekâlâ, Lincoln," dedi teknisyen yavaşça, kromatografın ekranının üzerinden bakarak. "Burada bir şeyler var. Okside olmuş çok eski demir tabakaları, eski ahşap lifleri, kül ve silikon; elyafa benziyor. Ana yapı koyu, geniş konsantrasyonlu bir cila içeriyor; montmorilonit. Ayrıca alkalin oksit."</p>

  <p class="calibre4">Tamam, dedi Rhyme. Peki, hangi cehennemden gelmişti bu? Başını yavaşça indirip kaldırdı, gözlerini kapadı ve sonra zihninde yürümeye başladı.</p>

  <p class="calibre4">Adli Tıp Merkezi'nin başıyken, Rhyme şehir içinde her yere yürüyerek giderdi. Cebinde küçük torbalar ve kavanozlar taşır, şehirle ilgili bilgisini geliştirmek için her yerden toprak, beton, toz ve bitki örnekleri toplardı. Bir kriminolog çalıştığı bölgeyi binlerce farklı açıdan tanımalıdır; bir sosyolog, bir kartograf, bir jeolog, bir mühendis, bir botanikçi, bir zoolog veya bir tarihçi olarak.</p>

  <p class="calibre4">Cooper'ın tanımladığı parçacıklarla ilgili tanıdık bir şeyler vardı. Ama ne?</p>

  <p class="calibre4">Bekle, hatırlıyorum galiba. Yakala onu.</p>

  <p class="calibre4">Lanet olsun, kaçtı.</p>

  <p class="calibre4">"Hey, Loaban," dedi bir ses uzaktan. Rhyme, Li'ye aldırmadı ve kararlılıkla yürümeye devam etti; sonra yükseldi ve şehrin farklı mahallelerinin üzerinde uçtu.</p>

  <p class="calibre4">"O...?"</p>

  <p class="calibre4">"Şşşt," dedi Sachs sert bir tavırla.</p>

  <p class="calibre4">Rhyme bu tür bir yolculuğa çıktığında onu rahat bırakmak gerekirdi. Columbia Üniversitesi'nin kulesinin; killi toprağı, kireçtaşı ve vahşi hayata ait dışkılarıyla Central Park'ın; her gün yağan kurumla kaplı caddelerin; mazot, tuhaf petrol karışımları ve propan karışmış deniz suyu üzerinde demirlemiş teknelerle dolu limanların; çürümüş Bronx mahallelerinin üzerinden geçti.</p>

  <p class="calibre4">Havada süzülerek, süzülerek...</p>

  <p class="calibre4">Bir yere gelene kadar.</p>

  <p class="calibre4">Gözlerini açtı.</p>

  <p class="calibre4">"Semt," dedi. "Hayalet'in semti." "Tabii." Alan Coe omuz silkti. "Çin Mahallesi."</p>

  <p class="calibre4">"Hayır, Çin Mahallesi değil" diye cevap verdi Rhyme. "Battery Park ya da oralarda yeni gelişen yerlerden biri."</p>

  <p class="calibre4">"Bunu nereden anladın?" diye sordu Sellitto.</p>

  <p class="calibre4">"O montmorilonit miydi? Hayır, bentonit. İnşaat işçilerinin derin temeller kazması gerektiğinde, yeraltı suyunu temelden uzak tutmak için kullanılan killi bir çamur o. Dünya Ticaret Merkezi'ni inşa ederken, yaklaşık yirmi metrelik bir temel kazmaları gerekmişti. O zaman milyonlarca ton bentonit kullandılar. Orada her yerde bu maddeden var."</p>

  <p class="calibre4">"Ama bentoniti yüzlerce yerde kullanıyorlar," dedi Cooper.</p>

  <p class="calibre4">"Tabii, ama Sachs'ın bulduğu ve oraya ait olan başka şeyler de var. O bölge bir çöp bölgesi; paslı metal ve çam kırıklarıyla dolu. Ve kül! Müteahhitler oradaki eski iskeleleri kaldırmak için yaktılar."</p>

  <p class="calibre4">"Ve Çin Mahallesi'nden sadece yirmi dakika uzakta," dedi Deng.</p>

  <p class="calibre4">Thom bu noktayı da delil çizelgesine ekledi.</p>

  <p class="calibre4">Ama buldukları yer hâlâ çok geniş bir alandı ve burada birçok bina vardı; oteller,</p>

  <p class="calibre4">apartmanlar ve ofis binaları. Hayalet'in yerini tam olarak belirlemek için bu alanın daraltılması gerekiyordu, bunun için de daha fazla bilgiye ihtiyaç vardı.</p>

  <p class="calibre4">Sonny Li, tahtanın önünde bir aşağı bir yukarı yürüyordu.</p>

  <p class="calibre4">"Hey, Loaban, benim de bazı fikirlerim var."</p>

  <p class="calibre4">"Ne gibi?" diye homurdandı Rhyme. Adam leş gibi sigara kokuyordu. Rhyme asla sigara içmemişti ama ona gıpta ediyordu; adam en azından yürüyordu.</p>

  <p class="calibre4">Lanet olasıca ameliyat işe yarar umarım, diye düşündü.</p>

  <p class="calibre4">"Hey, Loaban, dinliyor musun?"</p>

  <p class="calibre4">"Devam et, Sonny," dedi Rhyme, pek umursamayarak.</p>

  <p class="calibre4">"Ben de olay yerindeydim."</p>

  <p class="calibre4">"Evet," dedi Sachs, ona öfkeli gözlerle bakarak. "Etrafta dolanıyor ve sigara içiyordun."</p>

  <p class="calibre4">"Gördünüz mü," dedi Rhyme, sabırlı olmak için kendini fazlasıyla zorlayarak, "olay yerine sonradan gelen her şey delilleri etkileyebilir ya da yok edebilir. Bu da şüpheliyi bulmak için yararlı olacak delilleri bulmayı daha da zorlaştırır."</p>

  <p class="calibre4">"Hey, Loaban, bunu bilmediğimi mi sanıyorsun? Tabii, tabii, toz toprak topluyorsunuz, bunları ilk önce gaz kromatografi cihazından, sonra spektrometreden geçiriyor, daha sonra da elektron mikroskobuyla tarama yapıyorsunuz." Bu kadar karmaşık kelimeler adamın İngilizce bilgisi konusunda herkesi şaşırtmıştı. "Sonra da veri tabanlarıyla karşılaştırıyorsunuz."</p>

  <p class="calibre4">"Sen Adli Tıp cihazlarını ve sistemlerini tanıyor musun?" diye sordu Rhyme, hayrete kapılarak.</p>

  <p class="calibre4">"Tanımak mı? Tabii ki, bunları biz de kullanıyoruz. Hey, ben Beijing Adli Tıp Enstitüsü'nde okudum. Sınıfın ikincisiydim ve madalyam var. Diyelim ki, bunların hepsini biliyorum." Hırçın bir tavırla ekledi, "Artık Ming Hanedanı zamanında yaşamıyoruz, Loaban. Kendi bilgisayarım var; Windows XP. Her tür veri tabanı da mevcut. Cep telefonu... Çağrı cihazı..."</p>

  <p class="calibre4">"Tamam, Sonny, anladım. Olay yerinde sen neler gördün?" "Uyumsuzluk. Gördüğüm buydu."</p>

  <p class="calibre4">"Açıkla," dedi Rhyme.</p>

  <p class="calibre4">"Uyum Çin'de çok önemlidir. Suçta bile uyum vardır. O yer, depo, orada uyum yoktu."</p>

  <p class="calibre4">"Uyumlu bir cinayet nasıl oluyor?" diye sordu Coe alaycı bir tavırla. "Hayalet kendisine ihanet eden adamı buldu. İşkence yaptı, öldürdü ve gitti. Ama hey, Hongse, hatırlıyor musun? Orası tamamen talan edilmişti. Çin posterleri yırtılmış, Buda ve ejderha heykelleri kırılmıştı... Han Çinlileri bunu yapmaz."</p>

  <p class="calibre4">"Bu Çin'deki nüfus yoğunluğudur; Hanlar," diye açıkladı Eddie Deng. "Ama Hayalet de bir Han, değil mi?"</p>

  <p class="calibre4">"Evet, ama o bunu yapmaz. Ofis, Tang öldürüldükten sonra talan edildi. Bunu Hongse'nin de söylediğini hatırlıyorum."</p>

  <p class="calibre4">Sachs başıyla onayladı.</p>

  <p class="calibre4">"Muhtemelen Hayalet oradan ayrıldı ve onun için çalışan adamlar ofisin altını üstüne getirdiler. Batu olarak etnik azınlıklardan adam kiraladığını sanıyorum."</p>

  <p class="calibre4">"Fedai," diye tercüme etti Deng.</p>

  <p class="calibre4">"Evet, evet, fedailer. Onları azınlıklardan kiraladı. Moğollar, Mançular, Tibetliler, Uygurlar... "</p>

  <p class="calibre4">"Bu delice, Sonny," dedi Rhyme. "Uyumdan mı söz ediyorsun?" "Delice mi?" diye cevap verdi Li, sonra abartılı bir tavırla omuz silkti. "Tabii, haklısın, Loaban. Ben deliyim. İlk önce Jerry Tang-'ı bulmanızı söylediğimde olduğu gibi, deliyim. Ama hey, o zaman beni dinleseydiniz, belki şimdi Tang'ı canlı bulup içeri tıkar, Hayalet'in nerede olduğunu bize söyleyene kadar canına okurduk. Delil mi istiyorsunuz? Pekâlâ, işte delil. Ayak izleri. Hayalet'inkinden daha ufak. Han -Çinliler- iri insanlar değildir. Benim gibidirler. Sizin gibi değil. Ama Çin'in batısında ve kuzeyinde yaşayan azınlıklar, bizden bile ufaktır. Adli Tıp şeyleri seviyorsun, değil mi, Loaban? Sevdiğini sanıyorum. Git azınlıkları kontrol et. Hayalet'in izini bulacaksınız, diyorum." Rhyme dönüp Sachs'a baktı ve onun da aynı şeyi düşündüğünü anladı. Ne zararı var? Eddie Deng'e baktı. "Sen ne dersin? Bu azınlıkları sen de biliyor musun?"</p>

  <p class="calibre4">"Bir fikrim yok," dedi Deng. "Beşinci Bölge'de uğraştığımız insanların çoğu Hanlar; Fujian, Canton, Mandarin, Tayvan... "</p>

  <p class="calibre4">Coe başıyla onayladı ve ekledi; "Azınlıklar birbirlerini tanırlar." Rhyme artık izlenecek bir ipucu bulduğu için sabırsızlanıyordu. "Pekâlâ, kim bilebilir? Bu noktayı izlemek istiyorum. Nasıl?"</p>

  <p class="calibre4">"Tonglar," dedi Li. "Tonglar her şeyi bilir. Hanlar, Han olmayanlar, her şey."</p>

  <p class="calibre4">"Peki, tong nedir?" diye sordu Rhyme, kaza geçirdikten sonra, iyileşme döneminde izlediği kötü bir filmden bir şeyler hatırlayarak.</p>

  <p class="calibre4">Eddie Deng, tongların ortak çıkarları olan Çinli topluluklar olduklarını açıkladı; Çin'in aynı bölgesinden gelen ya da aynı meslekten insanlar. Her tarafları bir sır perdesiyle sarılı olurdu ve eski günlerde sadece kendi aralarında toplanırlardı; zaten 'tong' kelimesini anlamı 'kurul' demekti. Birleşik Devletler'de beyazlardan korunmak ve kendi yönetimlerini kurmak için bir araya geliyorlardı; geleneklere uygun olarak aralarında çıkan anlaşmazlıkları kendileri çözüyorlardı ve bir tongun lideri, grup üyelerinin üzerinde, Birleşik Devletler başkanından daha fazla yaptırıma sahipti.</p>

  <p class="calibre4">"Suç ve şiddet dolu uzun bir tarihleri olmasına karşın," diye devam etti Deng, "son yıllarda tonglar kendilerini temizlediler. 'Tong' kelimesini bıraktılar ve kendilerini 'halk dernekleri,' 'yardım dernekleri' ve hatta 'esnaf birliği' diye anmaya başladılar. Çoğu hâlâ kumarhane, masaj salonu, haraç ve tefecilik işlerinden para kazanıyor ama şiddetten uzak kalıyorlar. Bu tür işler için, tonglarla bağlantısı olmayan genç adamları kiralıyorlar." Sonra şakacı bir tavırla ekledi. "Fasonculuk!" "Sen onlara hiç katıldın mı, Eddie?" diye sordu Rhyme.</p>

  <p class="calibre4">Dedektif bir an kendini savunma ihtiyacı hissederek, gösterişli gözlüklerini çıkarıp camlarını sildi. "Bir süre. Çocuk işiydi."</p>

  <p class="calibre4">"Aralarında konuşabileceğimiz biri var mı?" diye sordu Sachs.</p>

  <p class="calibre4">Deng bir an düşündü. "Tony Cai'yi arayabilirim. Bize yardım eder -bir noktaya kadar- ve bölgede en çok bağlantıları olan guanxilerden biridir. Bir sürü guanxi çalıştırıyor. Doğu Çin Halk Derneği'ni yönetiyor. Bowery'deler."</p>

  <p class="calibre4">"Onu ara," diye emretti Rhyme.</p>

  <p class="calibre4">Coe başını salladı. "Telefonla konuşmaz."</p>

  <p class="calibre4">"Dinleniyor mu?"</p>

  <p class="calibre4">"Hayır, hayır," dedi Deng, "kültürel bir mesele. Bazı nedenlerden dolayı yüz yüze görüşmelisiniz. Ama bir sorun var; özellikle konu Hayalet iken, Cai polisle birlikte görülmek istemeyecektir."</p>

  <p class="calibre4">Rhyme'ın aklına aniden bir fikir geldi. "Bir limuzin gönderin ve onu buraya getirin."</p>

  <p class="calibre4">"Ne?" diye sordu Sellitto.</p>

  <p class="calibre4">"Tong liderleri... Egoları çok güçlü, öyle değil mi?"</p>

  <p class="calibre4">"Emin olabilirsin," dedi Coe.</p>

  <p class="calibre4">"Ona, yardımına ihtiyacımız olduğunu ve belediye başkanının onu alması için bir limuzin gönderdiğini söyleyin."</p>

  <p class="calibre4">Sellitto arabayı hazırlamak için telefon ederken, Eddie Deng de Cai'nin halk derneğini aradı. Aralarındaki konuşma Çince geçti. Eddie eliyle ahizeyi kapayarak diğerlerine döndü; "Bir noktayı netleştirelim; ona bunun belediye başkanının bir ricası olduğunu söylüyorum." "Hayır," dedi Rhyme. " Valilik olduğunu söyle."</p>

  <p class="calibre4">"Biraz dikkatli olmamız gerek, Linç," dedi Sellitto ihtiyatla.</p>

  <p class="calibre4">"Hayalet'i enseledikten sonra dikkatli olacağız."</p>

  <p class="calibre4">Deng başıyla onayladı, tekrar telefona döndü ve bir süre daha konuştu. "Pekâlâ," dedi, sonunda telefonu kapadıktan sonra. "Yapacak."</p>

  <p class="calibre4">Sonny Li pantolonunun ceplerine vurup duruyordu; hiç şüphesiz sigaralarını arıyordu ve huzursuz görünüyordu.</p>

  <p class="calibre4">"Hey, Loaban, sana bir şey soracağım. Bana bir iyilik yapar mısın?" "Nedir?"</p>

  <p class="calibre4">"Bir telefon edebilir miyim? Çin'e. Para gerekiyor, ama hiç param yok. Ama sana geri öderim."</p>

  <p class="calibre4">"Sorun değil," dedi Rhyme.</p>

  <p class="calibre4">"Kimi arayacaksın?" diye sordu Coe, şüpheci bir tavırla.</p>

  <p class="calibre4">"Özel. Kendi işini."</p>

  <p class="calibre4">"Hayır. Burada özel hayatın yok, Li. Ya söylersin ya da arayamazsın." Polis Göçmen Bürosu ajanına soğuk bir bakış attı ve "Babamı," dedi.</p>

  <p class="calibre4">"Çince biliyorum," diye homurdandı Coe, "Putonghua ve Minnanhua. Hao'ya da anlarım. Dinliyor olacağım."</p>

  <p class="calibre4">Rhyme, Thom'a işaret etti; yardımcı hemen santrali aradı ve Fujian'daki Liu Guoyuan'dan bir numara istedi. Ahizeyi tereddüt içindeki Li'ye uzattı. Çinli polis bir an için plastik ahizeye baktı ve sonra Rhyme ve diğerlerinden başka tarafa dönerek cihazı yavaşça kulağına götürdü.</p>

  <p class="calibre4">Kriminolog aniden farklı bir Li gördü. Duyduğu ilk kelimelerden biri, 'Kangmei' idi; Sonny'nin resmi adı. Adam son derece itaatkâr ve gergin bir tavırla konuşurken, sık sık genç bir öğrenci gibi başını eğip duruyordu. Sonunda telefonu kapadı ve bir süre yere bakarak olduğu yerde kaldı.</p>

  <p class="calibre4">"Bir sorun mu var?" diye sordu Sachs.</p>

  <p class="calibre4">Çinli polis birdenbire birisinin kendisine bir şey söylediğini fark etti. Soruya cevap olarak başını salladı ve Rhyme'a döndü. "Pekâlâ, Loaban, şimdi ne yapıyoruz?"</p>

  <p class="calibre4">"Uygun delillere bakacağız biraz," dedi Rhyme.</p>
</body>
</html>
