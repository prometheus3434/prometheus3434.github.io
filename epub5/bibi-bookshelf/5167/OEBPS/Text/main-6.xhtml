<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><a id="bookmark0"></a><span class="calibre7">IV</span></p>

  <h1 class="calibre9"><a class="calibre10" id="bookmark1"></a><span class="calibre18">Şeytanın Kuyruğunu Kesmek</span></h1>

  <p class="calibre8"><br class="calibre2" /></p>

  <p class="calibre4"><span class="calibre7">Çarşamba, Ejderha Saati, 7.00 Horoz Saati, 18.30</span></p>

  <p class="calibre4"><span class="calibre20">Wei-Chi'de rakipler birbirine ne kadar denk, olursa, oyun da o kadar ilginç olur.</span></p>

  <p class="calibre4"><span class="calibre7">Wei-Chi Oyunu</span></p>

  <p class="calibre4"><span class="calibre7"><br class="calibre2" /></span></p>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><span class="calibre18"><br class="calibre11" /></span></h1>

  <h1 class="calibre9"><a class="calibre10" id="bookmark2"></a><span class="calibre18">BÖLÜM OTUZ</span></h1>

  <p class="calibre4">Öleceği günün sabahında yatağından kalktığında, Sam Chang, babasını Brooklyn'deki evlerinin arka bahçesinde ağır hareketlerle Tai-Chi yaparken buldu.</p>

  <p class="calibre4">Bir süre yaşlı adamı izlerken kafasında bir düşünce belirdi; üç hafta sonra Chang Jiechi yetmişinci doğum gününü kutlayacaktı. Çin'deyken aile yoksulluk içinde ve zulüm altında yaşadığı için geleneklere uygun olarak altmışıncı doğum gününü büyük bir partiyle kutlayamamışlardı. Ama yetmişinci doğum gününde böyle olacaktı.</p>

  <p class="calibre4">Sam Chang'in bedeni partiye katılamayacaktı belki ama ruhu orada olabilirdi.</p>

  <p class="calibre4">Arka bahçede, acelesi olmayan bir dansçı gibi hareket eden yaşlı adama baktı.</p>

  <p class="calibre4">Tai-Chi beden ve ruh için çok yararlı bir uygulamaydı ama bu hareketleri izlemek Chang'i daima hüzünlendirir, ona yıllar öncesindeki rutubetli bir haziran akşamını hatırlatırdı. Chang, bir grup öğrenci ve bir öğretmen arkadaşıyla birlikte Beijing'de oturuyor, yakınlarında baleye benzer hareketler yapan bir grubu izliyorlardı. Saat gece yarısını geçmişti ve hepsi birlikte güzel havanın, aynı kafada olan arkadaşların bir arada olmasının tadını çıkarıyorlardı; dünyadaki en büyük ulusun, yeni Çin'in, aydınlık Çin'in oluşumunu kutluyorlardı.</p>

  <p class="calibre4">Chang, Tai-Chi'nin etkisine kendini kaptırmış olan yaşlı enerjik bir kadını göstermek için yanındaki öğrencisine döndüğünde, çocuğun, göğsüne aniden saplanan bir kurşunla yere düştüğünü görmüştü. Özgürlük Ordusu'nun askerleri Tiananmen Meydanı'nda halka ateş açıyordu. Çok geçmeden tanklar da meydana doluşmuş, insanları önlerine katıp sürmeye başlamışlardı ve bu arada birçoğu paletlerin altında can vermişti (bir tankı elindeki çiçekle durdurmaya çalışan öğrencinin ekranlardaki görüntüsü hâlâ hatırlardaydı, ama bu, o korkunç gecede sadece bir istisnaydı.)</p>

  <p class="calibre4">Chang, ne zaman Tai Chi izlese o sahne gözünün önüne gelirdi. O geceden sonra Chang katı bir muhalif haline gelmiş ve hayatı -babasının ve ailesinin hayatları da- sonsuza dek değişmişti.</p>

  <p class="calibre4">Karısına ve onun yanında, Mei-Mei'in yaptığı oyuncak kediye sımsıkı sarılmış halde uyuyan küçük kıza baktı. Bir süre onları izledi. Sonra banyoya girdi ve suyu sonuna kadar açtı. Giysilerini çıkardı ve duşa girip başını, bir önceki gece Mei-Mei'in bir fırsat bulup temizlediği fayanslara dayadı.</p>

  <p class="calibre4">Duşunu bitirdi, kaynayan suyu kapadı ve havluyla kurulandı. Mutfaktan gelen metal seslerini duyarak kulak kabarttı.</p>

  <p class="calibre4">Mei-Mei hâlâ uyuyordu ve çocukların ikisinin de yemek yapmakla ilgili hiçbir bilgileri yoktu. Tedirgin bir tavırla karısının uyuduğu şiltenin altından tabancasını aldı ve sessizce yürüyerek oturma odasına girdi. Gülmeye başladı. Babası çay yapıyordu.</p>

  <p class="calibre4">"Baba," dedi, "Mei-Mei'i uyandırayım. Çayını o hazırlar."</p>

  <p class="calibre4">"Hayır, hayır, bırak uyusun," dedi yaşlı adam. "Annen öldüğünde çay yapmayı öğrenmiştim. Pirinç de pişirebilirim, sebze de. Ama çok iyi olduğumu söyleyemem. Haydi, birlikte çay içelim." Chang Jiechi, sapını bir bezle tutarak demir çaydanlığı ve fincanları alıp oturma odasına geçti. Karşılıklı oturduktan sonra çayları doldurdu.</p>

  <p class="calibre4">Önceki gece Chang eve döndüğünde babasıyla birlikte haritayı almış, Hayalet'in evinin yerini tespit etmişlerdi; evin Çin Mahallesi'nde değil de, daha Batı'da, Hudson Nehri yakınlarında olduğunu öğrenmek onları şaşırtmıştı.</p>

  <p class="calibre4">"Hayalet'in evine gittiğinde," dedi babası, "içeri nasıl gireceksin? Seni tanımayacak mı?"</p>

  <p class="calibre4">Chang çayını yudumladı. "Tanıyacağını sanmıyorum, hayır. Geminin ambarına sadece bir kez geldi. Üstelik karanlıktı."</p>

  <p class="calibre4">"İçeri nasıl gireceksin?"</p>

  <p class="calibre4">"Eğer kapıcı varsa, ona iş için geldiğimi ve adımın Tan olduğunu söyleyeceğim. Bütün gece İngilizce çalıştım. Sonra asansöre binip onun katına çıkacağım ve kapıyı çalacağım."</p>

  <p class="calibre4">"Peki ya fedaileri varsa?" diye sordu Chang Jiechi. "Üzerini arayacaklardır." "Silahımı çorabımın içine saklayacağım. O kadar dikkatle aramayacaklardır. Silahlı olmamı bekleyeceklerini sanmıyorum." Chang olacakları tahmin etmeye çalıştı. Onların da silahlı olacaklarını biliyordu. Silahlı olduğunu anladıkları anda ona ateş etseler bile, Hayalet'e bir-iki kurşun sıkmayı başarabilirdi. Babasının kendisine baktığını fark edince başını eğdi. "Geri döneceğim," dedi kesin bir tavırla. "Burada, yanınızda olacağım, baba."</p>

  <p class="calibre4">"Sen iyi bir evlatsın. Daha iyisi olamazdı."</p>

  <p class="calibre4">"Ama seni olması gerektiği kadar onurlandıramadım."</p>

  <p class="calibre4">"Evet, onurlandırdın," dedi yaşlı adam ve biraz daha çay koydu. "Sana ismini doğru vermişim." Chang’ın, asıl adı olan Jinger-zi'nin anlamı 'kurnaz çocuk' idi.</p>

  <p class="calibre4">Fincanlarını ellerine aldılar.</p>

  <p class="calibre4">Mei-Mei yanlarına gelerek fincanlara baktı. "Daha pirinç yemediniz mi?" diye sordu, aslında 'günaydın' demek isteyerek. Sorduğu sorunun yemekle ilgisi yoktu.</p>

  <p class="calibre4">"William'ı uyandır," dedi Chang, Mei-Mei'e. "Ona söylemek istediğim şeyler var."</p>

  <p class="calibre4">Ama babası eliyle işaret ederek kadını durdurdu. "Hayır." Kadın itaat etti.</p>

  <p class="calibre4">"Neden?" diye sordu Chang.</p>

  <p class="calibre4">"Seninle gelmek isteyecektir."</p>

  <p class="calibre4">"Ona hayır diyeceğim."</p>

  <p class="calibre4">Chang Jiechi güldü. "Bu da onu durduracak mı? Senin haşin oğlunu?" Chang bir an düşündükten sonra cevap verdi. "Onunla konuşmadan öylece çekip gidemem. Bu önemli."</p>

  <p class="calibre4">"Senin yapmak üzere olduğun gibi bir şeyi bir adam neden yapar?" diye sordu babası. "Aptalca denebilecek tehlikeli bir şeyi?"</p>

  <p class="calibre4">"Çocukları için," dedi Chang.</p>

  <p class="calibre4">Babası gülümsedi. "Evet, oğlum, evet. Bunu hiç aklından çıkarma. Bunu sadece çocukların için yapıyorsun." Sonra ciddileşti. Sam Chang, babasının gözlerindeki bu bakışı çok iyi tanıyordu. Güçlü ve teslim olmayan birinin yüzüydü bu. Bir süredir bu ifadeyi görmemişti; adam kansere yakalandığından beri. "Oğluna ne söylemek istediğini kesinlikle biliyorum. Bunu ben yapacağım. William'ı uyandırmamanı ben rica ediyorum."</p>

  <p class="calibre4">Chang başıyla onayladı. "Nasıl istersen, baba." Kolundaki saate baktı. Yedi buçuktu. Bir saat sonra Hayalet'in evinde olması gerekiyordu.</p>

  <p class="calibre4">Babası biraz daha çay koydu ve Chang çabucak içti. Sonra Mei-Mei'e döndü. "Biraz sonra gideceğim. Ama senin yanımda oturmanı istiyorum."</p>

  <p class="calibre4">Kadın kocasının yanına oturdu ve başını omzuna yasladı.</p>

  <p class="calibre4">Hiçbir şey konuşmadan öylece kaldılar. Beş dakika kadar sonra Po-Yee ağlamaya başladı. Mei-Mei kızla ilgilenmek için kalktı. Sam Chang sessizce oturup karısını ve yeni kızlarını izlerken halinden memnundu. Sonra ayağa kalktı. Artık evden çıkma ve ölümüyle yüzleşme zamanıydı.</p>

  <p class="calibre4">Rhyme sigara dumanını kokladı.</p>

  <p class="calibre4">"Bu iğrenç," dedi.</p>

  <p class="calibre4">"Ne?" diye sordu Sonny Li; odada ikisinden başka kimse yoktu. Çinli polis içki sersemiydi ve saçları komik bir şekilde dikilmişti. Saat 07.30 olmuştu.</p>

  <p class="calibre4">"Sigaralar," diye açıkladı Rhyme.</p>

  <p class="calibre4">"Sigara içmelisin," dedi Li öfkeyle. "Seni gevşetir. Senin için iyidir." Mel Cooper yanında Lon Sellitto ile geldi ve onlardan kısa bir süre sonra da Eddie Deng kapıdan girdi. Genç Çinli-Amerikalı polis çok yavaş yürüyordu. Saçları bile canlılığını yitirmiş görünüyordu; kirpi dikenleri gibi gösterişli bir şekilde taranmamışlardı.</p>

  <p class="calibre4">"Nasılsın, Eddie?" diye sordu Rhyme.</p>

  <p class="calibre4">"Çürüğü görmelisin," dedi Deng, önceki gün Kanal Caddesi'nde kurşunlanan göğsünü işaret ederek. "Karımın görmesine izin vermedim. Pijamalarımı banyoda giydim."</p>

  <p class="calibre4">Gözleri kıpkırmızı olmuş Sellitto'nun elinde, gece çalışan polislerin son altı ay içinde döşenen Arnold Lustre-Rite halılarla ilgili topladıkları raporlar vardı. Soruşturma henüz bitmemişti ve araştırılan bölgeler fazlasıyla genişti; Battery Park'ta ve çevresinde otuz iki ayrı yerde halı döşenmişti.</p>

  <p class="calibre4">"Lanet olsun," dedi Rhyme, "otuz iki." Ve her birinin döşenmiş, birden fazla katı olabilirdi. Otuz iki mi? Beş ya da altı taneden fazla olmayacağını ummuştu.</p>

  <p class="calibre4">Göçmen Bürosu ajanı Alan Coe neşeli bir tavırla laboratuvara daldı. Hiç mahcup görünmüyordu ve hemen olayla ilgili araştırmaların nasıl gittiğini sormaya başladı; sanki önceki gün silahlı çatışma yaşanmamış, Hayalet onun sayesinde kaçmamıştı.</p>

  <p class="calibre4">Dışarıdaki koridordan ayak sesleri duyuldu.</p>

  <p class="calibre4">"Merhaba," dedi Sachs, odaya girerken. Rhyme'ı öptü. Yakın zamanda yapılan halı döşemeleriyle ilgili raporları Rhyme ona aktarmaya başlamıştı ki, Sellitto araya girdi. "Dün gece iyi dinlendin mi?" diye sordu. Dedektifin ses tonu imalıydı.</p>

  <p class="calibre4">"Ne?" diye sordu Sachs.</p>

  <p class="calibre4">"Dinlenmek. Uyumak. Çok uyudun mu?"</p>

  <p class="calibre4">"Pek değil," diye cevap verdi Sachs temkinli bir tavırla. "Neden?" "Saat bir civarında evini aradım. Sana sormak istediğim şeyler vardı." Rhyme bu sorgulamanın nedenini anlayamamıştı.</p>

  <p class="calibre4">"Şey, eve döndüğümde saat ikiydi," dedi Sachs, öfkelenmeye başlayarak. "Bir arkadaşımı ziyaret ettim."</p>

  <p class="calibre4">"Öylemi?"</p>

  <p class="calibre4">"Evet, öyle."</p>

  <p class="calibre4">"Şey, sana ulaşamadım."</p>

  <p class="calibre4">"Biliyor musun, dedektif," dedi Sachs, "sana annemin telefon numarasını verebilirim. Beni kontrol etmen için sana bazı ipuçları verebilir; her ne kadar son on beş yıldır bunu kendisi yapmasa bile."</p>

  <p class="calibre4">"Ah, dostum, bu güzeldi," dedi Sonny Li.</p>

  <p class="calibre4">"Hareketlerine dikkat et, devriye memuresi," dedi Sellitto, Sachs'a. "Neye dikkat edeceğim?" dedi Sachs, kızgın bir ses tonuyla. "Söylemek istediğin bir şey varsa, söyle."</p>

  <p class="calibre4">Cinayet masası dedektifi geri adım attı. "Sadece sana ulaşamadım, hepsi bu," dedi. "Cep telefonun kapalıydı."</p>

  <p class="calibre4">"Öyle mi? Çağrı cihazım var. Bunu denedin mi?"</p>

  <p class="calibre4">"Hayır."</p>

  <p class="calibre4">"O halde?"</p>

  <p class="calibre4">Bu tartışma Rhyme'ın kafasını karıştırmıştı. Çalıştıkları zaman Sachs'ın ulaşılabilir olmasını Rhyme özellikle istemişti; bu doğruydu. Ama mesai sonrasında durum farklıydı. Amelia Sachs özgür bir insandı. Hızlı araba kullanmayı severdi, Rhyme'dan başka ilgi alanları ve arkadaşları vardı.</p>

  <p class="calibre4">Kendini tehlikeye atmasının, babasının yasını tutmasının, eski sevgilisinin -tarihin en pislik polis memuru olduğu ortaya çıkmıştı- yasını tutmasının, olay yerlerinde başarılı olmasının nedeni neyse, bazen başını alıp gitmesinin nedeni de aynıydı.</p>

  <p class="calibre4">Bazen Rhyme'ın da kendi başına kalmak istediği zamanlar vardı ve bunu ya güzellikle söyler ya da emrederdi. Sakat bir insanın yalnızlığa ihtiyacı vardı. Gücünü toplamak, yardımcıya onu-bunu yaptırmak, "Bugün kendimi öldürmek istiyor muyum?" gibi sorular sormak için. Rhyme FBI'ı aradı ve Dellray ile konuşmak istedi. Önceki gece yaşanan bombalama olayının izlerini araştırmak üzere Brooklyn'e gitmiş olduğunu öğrendi. O da bunun üzerine ASAC ile konuştu ve HAYALETÖLÜM davası için Dellray'in yerine yeni bir FBI ajanı atamak üzere toplantı yapılacağını öğrendi. Rhyme öfkeliydi; büronun kendileri için bir ajan seçmiş olduğunu sanıyordu.</p>

  <p class="calibre4">"Peki ya SPEC-TAC'dan ne haber?"</p>

  <p class="calibre4">"Bugün toplantının gündemindeki konulardan biri de bu," dedi ASAC. Toplantının gündemi mi?</p>

  <p class="calibre4">"Bana bak, adama ihtiyacımız var; hem de hemen!"</p>

  <p class="calibre4">"Önceliklerimiz var," dedi adam kurnazca.</p>

  <p class="calibre4">"Ha, bu gerçekten çok açıklayıcı oldu. Senin..."</p>

  <p class="calibre4">"Affedersiniz, Bay Rhyme, duyamadım?"</p>

  <p class="calibre4">"Dedim ki, bir şey öğrenir öğrenmez bizi arayın. Daha fazla adama ihtiyacımız var."</p>

  <p class="calibre4">Bağlantı kesildikten hemen sonra telefon tekrar çaldı. "Komut, telefona cevap ver," dedi Rhyme.</p>

  <p class="calibre4">Bir tıklama duyuldu ve arkasından Çinli aksanıyla konuşan bir ses sordu; "Bay Li, lütfen."</p>

  <p class="calibre4">Li oturup dalgın bir tavırla bir sigara çıkardı ama daha yakamadan Thom yanına gelip sigarayı elinden kaptı. Li alıcıya doğru eğildi ve hızlı bir şekilde Çince konuşmaya başladı. Arayanla kendisi arasında bir tartışma gelişiyor gibiydi. Rhyme onların kavga ettiğini düşündü, ama Li sonunda arkasına yaslandı ve Çince notlar almaya başladı. Sonra telefonu kapadı ve gülümsedi. "Güzel, güzel," dedi Li, "işte şimdi elimizde bir şeyler var. Arayan Cai idi, tongdan. Etrafta azınlıklarla ilgili araştırma yapmış. Şu Uygurlar denen bir Çinli grup var. Aslında Müslümanlar, Türkler. Sert adamlar. Çin onları ele geçirdi -Tibet gibi- ama bundan hoşlanmadılar. Sert tepki verdiler. Cai, Hayalet'in Queens'teki Türkistan Topluluğu İslam Merkezi'nden adamlar kiraladığını öğrenmiş. Hongse' nin vurduğu adam onlardan biri. Adresi ve telefon numarası burada. Hey, haklıydım, değil mi Loaban? Azınlıklardan olduğunu söylemiştim."</p>

  <p class="calibre4">"Kesinlikle öyle, Sonny."</p>

  <p class="calibre4">Eddie Deng bilgileri başka bir kâğıda İngilizce olarak tercüme etti. "Baskın yapalım mı?" diye sordu Sellitto.</p>

  <p class="calibre4">"Henüz değil. Hayalet'i uyarabilirler," dedi Rhyme. "Daha iyi bir fikrim var."</p>

  <p class="calibre4">Deng hemen yanındaydı. "Santral."</p>

  <p class="calibre4">"Evet."</p>

  <p class="calibre4">Telefon şirketleri, arayan ve aranan numaraların kayıtlarını tutabiliyordu. Konuşmaların içeriğini kaydetmediklerinden, bu bilgilere ulaşmak daha kolaydı.</p>

  <p class="calibre4">"Bu ne işe yarayacak?" diye sordu Coe.</p>

  <p class="calibre4">"Hayalet şehre dün sabah geldi ve merkezi aradı; fedailerini ayarlamak için. Dün sabah, diyelim ki... saat 9:00'dan itibaren bu numarayla bağlantıya geçen tüm numaralan inceleyeceğiz."</p>

  <p class="calibre4">Telefon şirketi, son iki gün içinde Queens'teki Uygur merkezine bağlanan telefonların listesini çıkardı; yaklaşık otuz tane kadar vardı. Bu numaraların çoğu kolayca denebilirdi -Hayalet şehre gelmeden önce yapılan aramalar gibi- ama dört tanesi cep telefonu numarasıydı; son iki gün içinde bu numaralarla merkez arasında tam on sekiz kez bağlantı yapılmıştı.</p>

  <p class="calibre4">"Ve hepsi çalıntı telefonlar, değil mi?"</p>

  <p class="calibre4">"Hem de taze taze!"</p>

  <p class="calibre4">Telefonlar çalıntı olduğu için Hayalet'in adresini bulmak mümkün değildi. Ama servis sağlayıcılar, hangi aramanın nereden yapıldığını söyleyebilirlerdi. Bir tanesi Battery Park'tandı; şirketin güvenlik şefi koordinatları verirken Thom hemen haritanın üzerine işaretledi. Sonuç, Hudson River yakınlarında yarım mil uzunlukta bir kare alandı. "Şimdi," diye bağırdı Rhyme, Sachs'a dönerek; avına yaklaştığını hissederek heyecanlanmıştı. "Bu bölgedeki binalardan hangilerinde Arnold Lustre-Rite halı döşemesi var?" "Tanrım, lütfen," dedi Eddie Deng.</p>

  <p class="calibre4">Sachs listeye baktı ve nihayet bağırdı; "Evet! Bir tane var!"</p>

  <p class="calibre4">"İşte orası Hayalet'in ini!" dedi Rhyme coşkuyla.</p>

  <p class="calibre4">"Yeni bir bina," dedi Sachs. "805 Patrick Henry Caddesi. Nehirden pek uzak değil." Hemen o noktayı haritanın üzerinde daire içine aldı. Arnold şirketinden alınan bilgilere bakarak bir iç çekti. "Lanet olsun," diye mırıldandı. "On dokuz kata döşemişler. Kontrol etmemiz gereken bir sürü daire var."</p>

  <p class="calibre4">"O halde," dedi Rhyme, "hemen harekete geçseniz iyi olur."</p>

  <p class="calibre4"><span class="calibre7">HAYALETÖLÜM</span></p>

  <p class="calibre4"><span class="calibre7">Easton, Long Island, Olay Yeri</span></p>

  <p class="calibre4">• İki göçmen sahilde sırtlarından vurularak öldürüldüler.</p>

  <p class="calibre4">• Bir göçmen yaralandı; Dr. John Sung.</p>

  <p class="calibre4">• 'Bangshou' (yardımcı) gemideydi; kimliği bilinmiyor.</p>

  <p class="calibre4">• Yardımcının; Ejder'in battığı yerde bulunan boğulmuş ceset olduğu teşhis edildi.</p>

  <p class="calibre4">• On göçmen kaçtı; yedi yetişkin (biri yaşlıca, erkek; biri yaralı, kadın), iki çocuk, bir bebek. Kilisenin minibüsünü çaldılar.</p>

  <p class="calibre4">• Kan örnekleri inceleme için laboratuvara gönderildi</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">• Sahilde Hayalet'i bekleyen araç onu almadan gitti. Hayalet'in araca bir el ateş ettiği sanılıyor. Aracın marka ve model bilgileri için lastik izlerine ve dingil açıklığına dayanarak talepte bulunuldu.</p>

  <p class="calibre4">•Araç bir BMW X5.</p>

  <p class="calibre4">• Sürücü; Jerry Tang.</p>

  <p class="calibre4">• Göçmenleri almak için gelen herhangi bir aracın izine rastlanmadı.</p>

  <p class="calibre4">• Muhtemelen Hayalet'e ait olan cep telefonu analiz için FBI'a gönderildi.</p>

  <p class="calibre4">• İzlenemez uydu telefonu. Kullanmak için Çin hükümetinin telefon sistemine giriyor.</p>

  <p class="calibre4">• Hayalet'in silahı 7.62 mm'lik tabanca. Özel mermiler.</p>

  <p class="calibre4">• Çin yapımı Model 51 otomatik tabanca.</p>

  <p class="calibre4">• Hayalet'in rüşvet yedirdiği hükümet çalışanları olduğu rapor edildi.</p>

  <p class="calibre4">• Hayalet kaçmak için bir kırmızı Honda Sedan çaldı. Aracın bulunması için devriyelere haber verildi.</p>

  <p class="calibre4">• Aracın izi bulunamadı.</p>

  <p class="calibre4">• Suda üç ceset bulundu; biri boğulmuş, ikisi vurulmuş. Fotoğraflar ve deliller Rhyme'a ve Çin polisine gönderildi.</p>

  <p class="calibre4">• Boğulmuş kişi Victor Au, Hayalet'in yardımcısı olarak tanımlandı.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Herhangi bir kayda uymuyor, ama Sam Chang'in parmaklarında sıra dışı izler var. (yara, ip yanığı?)</p>

  <p class="calibre4">• Göçmenlerin Profilleri: Sam Chang, Wu Qicnen ve aileleri; John Sung; boğulan kadının bebeği; tanımlanmayan bir erkek ve bir kadın (sahilde öldürüldüler).</p>

  <p class="calibre4"><a id="bookmark3"></a><span class="calibre7">Çalıntı Minibüs, Çin Mahallesi</span></p>

  <p class="calibre4">• Göçmenler tarafından 'Home Store' logosuyla kamufle edildi.</p>

  <p class="calibre4">• Kanın sıçrama şekli, yaralı kadının elinden, kolundan ya da omzundan yaralı olduğunu gösteriyor.</p>

  <p class="calibre4">• Kan örnekleri incelenmek üzere Iaboratuvara gönderildi.</p>

  <p class="calibre4">• Yaralı kadının kan grubu AB negatif, kanıyla ilgili daha fazla bilgi istendi.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Uyan yok.</p>

  <p class="calibre4"><a id="bookmark4"></a><span class="calibre7">Jerry Tang Cinayeti Olay Yeri</span></p>

  <p class="calibre4">• Dört adam kapıyı kırarak içeri girdiler, ona işkence yaptılar ve vurarak öldürdüler.</p>

  <p class="calibre4">• İki mermi kovanı; Model 51'e uyuyor. Tang iki kez kafasından vurulmuş.</p>

  <p class="calibre4">• Aşırı barbarlık.</p>

  <p class="calibre4">• Bazı parmak izleri.</p>

  <p class="calibre4">• Tang’ınkiler dışında tutan yok.</p>

  <p class="calibre4">• Üç saldırganın ayak ölçüleri Hayalet'inkinden küçük; muhtemelen daha ufak yapılılar,</p>

  <p class="calibre4">• İpuçları, Hayalet'in saklandığı yerin muhtemelen Battery Park civarında olduğunu gösteriyor.</p>

  <p class="calibre4">• Şüpheli saldırganlar Çinli etnik azınlık gruplardan. Şu anda nereli ve nerede oldukları araştırılıyor.</p>

  <p class="calibre4">• Queens Türkistan Topluluğu İslam Merkezi'nden kiralanan Uygurlar.</p>

  <p class="calibre4">• Cep telefonu aramaları 805 Patrick Henry Caddesi'ni işaret ediyor <span class="calibre7">Kanal Caddesi Saldırısı Olay Yeri</span></p>

  <p class="calibre4">• Elde edilen deliller, Hayalet'in evinin Battery Park civarında olduğunu işaret ediyor.</p>

  <p class="calibre4">• Çalıntı Chevrolet Blazer'ın izi bulunamadı.</p>

  <p class="calibre4">• İzlere uyan yok.</p>

  <p class="calibre4">• Hayalet'in evinin halısı: Arnold firmasının Lustre-Rite modeli, son altı ay içinde döşenmiş; bilgi almak için halı firmaları araştırılıyor.</p>

  <p class="calibre4">• Döşenen yerler belirlendi: Battery Park yakınında 32.</p>

  <p class="calibre4">• Taze tomurcuklar bulundu.</p>

  <p class="calibre4">• Hayalet'in suç ortağının cesedi: Batı ya da Kuzeybatı Çin'deki etnik azınlıklardan.</p>

  <p class="calibre4">• Parmak izine uyan yok.</p>

  <p class="calibre4">• Silahı Walther PPK.</p>

  <p class="calibre4">• Kayıp göçmenlerle ilgili detaylar:</p>

  <p class="calibre4">• Chang ailesi: Sam, Mei-Mei, William ve Ronald; Sam'in babası Chang Jiechi ve bebek Po-Yee. Sam'in ayarlanmış bir işi var ama işvereni ve işin yeri bilinmiyor. Mavi bir minibüs kullanıyor; plakası ve markası yok. Chang'lerin evi Queens'te.</p>

  <p class="calibre4">• Wu'lar: Qichen, Yong-Ping, Chin-Mei ve Lang.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_25"><a class="calibre10" id="bookmark5"></a><span class="calibre18">BÖLÜM OTUZ BİR</span></h1>

  <p class="calibre4">Eskinin birparçasısın! Yaptıklarından pişmanlık duyar mısın?</p>

  <p class="calibre4">Hayalet, Aşağı Manhattan'ın Patrick Henry Caddesi'ndeki yüksek binada bulunan dairesinde pencerenin yanında durmuş, kendisinden elli metre aşağıda ve bir mil uzaktaki limanda hareket eden tekneleri izliyordu.</p>

  <p class="calibre4">Kimi hızla ilerliyor, kimi batıp çıkarak aylak aylak dolanıyordu.</p>

  <p class="calibre4">Kimi pırıl pırıl, kimi Fuzhou Ejderi gibi pas içindeydi.</p>

  <p class="calibre4">...eskinin bir parçası. Çökmüş hayat tarzın iğrenç...</p>

  <p class="calibre4">Altında uzanan panoramanın tadını çıkarıyordu. Çin'de böyle manzaralar bulmak pek mümkün değildi; Beijing, Fujian'daki büyük şehirlerde ve Guangdong'da sadece birkaç yüksek bina vardı. Çünkü ülkede yeterli asansör yoktu.</p>

  <p class="calibre4">1960'larda Hayalet'in babası bu yüzden doğru yola döner gibi olmuştu. Babasının pek ender rastlanan bir özelliği vardı; hırsını dengeleyen bir mantık sistemine sahipti. Tıknaz işadamı birçok işe el atmıştı; ülkelerinin güney tarafında, Amerikalılar'a karşı savaş veren Vietnamlılara askerî ürünler satmak, hurdalıklar işletmek, tefecilik, müteahhitlik, Rus makineleri ithalatı gibi. En fazla kâr getireni, ucuz, işlevsel ve insanları nadiren öldüren Lemarov asansörleriydi.</p>

  <p class="calibre4">Fuzhou yönetiminin himayesinde olan Kwan Baba, bu asansörlerden binlerce almak, müteahhitlere satmak ve binalara yerleştirilmeleri için Rusya'dan mühendisler getirmek için sözleşme imzalamıştı. Bu çabalarının Çin'in siluetini değiştireceğine ve kendisini daha da zengin edeceğine inanmak için her türlü nedeni vardı.</p>

  <p class="calibre4">Neden olmasındı ki? Konformist üniseks takımlardan giyiyor, her CCP mitingine katılıyordu ve Beijing'e para akıtan insanlarla çalışıyordu.</p>

  <p class="calibre4">Ama kariyeri lanetlenmişti. Bunun nedeni çok basitti; güçlü, aşırı ciddi, askerden dönme politikacı Mao Zedong, ülke çapında öğrencileri ayaklanmaya ve dört eski değeri yok etmeye teşvik etmişti: Eski kültür, gelenekler, fikirler ve alışkanlıklar.</p>

  <p class="calibre4">Hayalet'in babasının Fuzhou'nun seçkin mahallelerinden birindeki gösterişli evi, Büyük Yolgösterici'nin önderliğinde idealizm tutkusuyla sokaklara dökülen öğrencilerin ilk hedeflerinden biriydi.</p>

  <p class="calibre4">"Eskinin bir parçasısın," diye bağırmıştı liderleri. "Yaptıklarından pişmanlık duyuyor musun? Eski değerlere bağlı kaldığını itiraf ediyor musun?"</p>

  <p class="calibre4">Kwan Baba, onlarla evinin salonunda görüşmüştü; aileyi saran öğrencilerin sayısı yüzünden koca salon hapishane hücresi kadar kalmıştı. Onlara bakarken gözlerinde sadece korku değil, şaşkınlık da vardı; yaptıklarında kötü bir taraf bulunduğunu gerçekten hiç fark etmemişti. "İtiraf et, yeniden eğitilmeyi kabul et, biz de hayatını bağışlayalım," demişti bir başkası.</p>

  <p class="calibre4">"Eski düşüncelerden, eski değerlerden, eski kültürden suçlusun..." "İnsanların sırtlarında yükselen bir köle imparatorluğu kurdun!" Aslında öğrencilerin Kwan Baba'nın yaptıkları hakkında küçücük bir fikirleri bile yoktu; adamın fikirlerinin J. P. Morgan kapitalizminin mi, yoksa Marksist-Leninist-Maoist komünizmin prensipleriyle mi örtüştüğünü bilmiyorlardı. Bildikleri tek şey, onun evinin kendilerininkilerden daha iyi olduğu ve nefret edilen 'eski' döneme ait sanat eserleri satın alabildiğiydi; insanların Batı’nın baskıcı güçlerine karşı verdiği mücadeleyle hiçbir ilgisi olmayan sanat!</p>

  <p class="calibre4">Kvvan ve karısı, on iki yaşındaki oğulları Ang ve ağabeyi, öfkeli kalabalığın önünde çıt çıkarmadan duruyorlardı.</p>

  <p class="calibre4">"Sen eskinin bir parçasısın..."</p>

  <p class="calibre4">O gecenin büyük bölümü feci geçmiş, küçük Ang'ın kafası iyice karışmıştı.</p>

  <p class="calibre4">Ama bir parçası ömür boyu hafızasına kazınmıştı ve şimdi limana tepeden bakan lüks evinde durmuş, Chang'in hainini beklerken bunu düşünüyordu.</p>

  <p class="calibre4">Grubun uzun boylu öğrenci lideri salonun ortasında durmuştu; yüzünde siyah çerçeveli, yerel ortaklıklardan birinde yapıldığı için mercekleri kaymış bir gözlük vardı. Öfkeli gözlerle bakarak ve ağzından tükürükler saçarak, babasının yıllar önce üzerinde abaküs kullanmayı öğrettiği uzun sehpanın yanında uysalca duran Kwan Ang'a bağırıyordu.</p>

  <p class="calibre4">"Sen eskinin bir parçasısın," demişti öfkeli öğrenci, çocuğun yüzüne. "Yaptıklarından pişmanlık duyuyor musun?" Sözlerini vurgulamak için, her cümlenin sonunda elindeki kalın değneği yere vuruyor, bir gümbürtü koparıyordu.</p>

  <p class="calibre4">"Evet, pişmanım," dedi çocuk sakince. "İnsanların beni bağışlamasını istiyorum."</p>

  <p class="calibre4">"Çürümüş yollarını değiştirmelisin."</p>

  <p class="calibre4">Güm!</p>

  <p class="calibre4">"Evet, yollarımı değiştireceğim," demişti, 'çürümüş' kelimesinin anlamını bile bilmeden. "Eski yollar insanların ortak iyiliği için tehlikelidir."</p>

  <p class="calibre4">"Eski inançlarına bağlı kalırsan öleceksin!"</p>

  <p class="calibre4">Güm!</p>

  <p class="calibre4">"Onları inkâr edeceğim."</p>

  <p class="calibre4">Güm, güm, güm...</p>

  <p class="calibre4">Bu durum sonsuz dakikalar boyunca devam etmişti; öğrencinin demir uçlu sopayı yere indirirken vurduğu şeyin, canı uçup gidinceye kadar: Sımsıkı bağlanmış ve ağızları kapatılmış bir halde ayaklarının dibinde, öğrenciyle kendisinin arasında yatan anne ve babası!</p>

  <p class="calibre4">Öğrenciler kendisine yemin ettirirken, çocuk başını eğip ayağının dibindeki kanlı bedenlere bakmamıştı bile. "Yollarımdan pişmanım. Eskiyi inkâr edeceğim. Yararlı olmayan bencil düşüncelere bağlı kaldığım için pişmanım."</p>

  <p class="calibre4">Onun canını bağışlamışlardı, ama aralarından kaçıp elinde bir bahçıvan tırmığıyla dönen ağabeyini öldürmüşlerdi; aptal çocuğun bulabildiği tek silah bu olmuştu. Birkaç dakika içinde öğrenciler ağabeyini de kanlı bir paçavra halinde anne-babasının yanına atmışlardı.</p>

  <p class="calibre4">Ateşli gençler, Kwan Ang'ı yanlarına alarak oradan çıkmış, küçük çocuğu Harika Fuzhou Gençlik Tugayı'nın kızıl sancağı altına kabul etmişlerdi ve gecenin geri kalanını eskiye bağlı kalan başka insanlan da öldürerek geçirmişlerdi.</p>

  <p class="calibre4">Ertesi sabah Ang'ın eften püften karargâhlarından kaçtığını hiçbiri fark etmemişti. Görünüşe bakılırsa içlerinde o kadar değişim vardı ki, hiçbiri onu hatırlamıyordu bile.</p>

  <p class="calibre4">Ama o hepsini hatırlıyordu. Maoist devrimciliğin eskiye karşı direnişi içinde geçirdiği kısa zaman -sadece birkaç saat- boyunca çocukların isimlerini ezberlemiş ve hepsinin ölümünü planlamıştı.</p>

  <p class="calibre4">Ancak bir süre beklemesi gerekmişti.</p>

  <p class="calibre4">Naixin...</p>

  <p class="calibre4">Çocuğun hayatta kalma güdüsü çok güçlüydü. Babasının Fuzhou yakınlarındaki hurdalıklarından birine kaçmış, aylar boyunca orada avladığı fare ve köpekleri yiyerek yaşamıştı. Makine hurdalarının arasında sinsi sinsi dolaşıyor, çöplerin arasında bulduğu malzemelerle yaptığı mızrağı kullanarak onları avlıyordu.</p>

  <p class="calibre4">Güveni artmaya başladığında ve artık öğrencilerin onu aramadığını anladığında, Fuzhou restoranlarının arka taraflarındaki çöp tenekelerinden yiyecek çalmak için şehre sokulmaya başlamıştı.</p>

  <p class="calibre4">Denizcilik tarihleri ve dünyanın geri kalanıyla yoğun temasları olması nedeniyle, Fuzhou Çin'deki en bağımsız bölge olarak kalmıştı. Genç Kwan Ang, Komünist Parti ve Mao yandaşlarının limanlardan ve su kenarlarından uzak kaldığını öğrenmişti; bu kısımdaki yılankafalar ve kaçakçılar, böyle şeylere hiç ilgi duymuyorlardı ve bu tür fikirleri yaymak, kendini öldürtmek için kesin bir yoldu. Bu adamlar çocuğu aralarına almışlardı. Ang onların ayak işlerini yapmış, güvenlerini kazanmış ve bir süre sonra da onlar için küçük operasyonlar yapmaya başlamıştı.</p>

  <p class="calibre4">İlk kez on üç yaşındayken birini öldürmüştü; Ang'ın patronu olan yılankafayı soyan Vietnamlı bir uyuşturucu kaçakçısını. On dört yaşındayken, sonunda ailesini katleden öğrencileri tek tek izlemiş, bulmuş ve öldürmüştü.</p>

  <p class="calibre4">Genç Ang aptal değildi; etrafına bakındığında birlikte çalıştığı gangsterlerin sadece belli bir düzeye kadar yükselebildiğini görmüştü ve bunun nedeninin genellikle eğitim yetersizliği olduğunu anlamıştı. İş yönetimi, muhasebe ve İngilizce'de ustalaşması gerektiğini biliyordu; çünkü bu dil uluslararası suç dili haline geliyordu. Fuzhou'daki devlet okullarına kaçak girerek, öğretmenlerin, aralarında kayıtsız bir öğrenci olduğunu anlayamayacakları kadar kalabalık olan sınıflara katılmaya başlamıştı.</p>

  <p class="calibre4">Çocuk para biriktirmek için deli gibi çalışıyor, hangi suçlardan uzak kalması gerektiğini (devletten çalmak ve uyuşturucu ithal etmek; bunlardan birini yaparsan, her salı günü futbol stadyumunda gerçekleşen sabah idamlarının konusu olabilirdin) ve hangilerinin uygun olduğunu öğreniyordu; Çin pazarına girmeye çalışan yabancı şirketleri dolandırmak, silah ve insan kaçakçılığı yapmak.</p>

  <p class="calibre4">Limanlarda kazandığı deneyim sayesinde kaçakçılıkta, para sızdırma, haraca kesme ve tefecilik gibi işlerde ustalaşmıştı ve öncelikle parasını kazandığı alanlar bunlar olmuştu; önce Fuzhou'da, sonra Hong Kong'da, sonra da bütün Çin'e ve Uzakdoğu'ya yayılmıştı. Dikkat çekmemeyi fetişizme çevirmişti adeta; asla fotoğraf çektirmiyor, fark edilmeyeceği yerlere yolculuk yapıyor, pek tutuklanmıyordu. Çin Polis Teşkilatı’nın ona Gui, Hayalet adını verdiğini öğrendiği zaman heyecanlanmıştı. Bu ismi hemen kabullenmişti.</p>

  <p class="calibre4">Başarılıydı, çünkü kendisini asıl heyecanlandıran şey para değildi. Asıl zevk aldığı şey, mücadeleydi. Kaybetmek, utanılacak bir şeydi. Kazanmak ise şerefliydi. Hayatına hâkim olan güç, avlanma güdüsüydü. Örneğin kumarhanelerde sadece beceri oyunları oynardı. Loto veya rulet oynayan aptalları aşağılardı.</p>

  <p class="calibre4">Mücadeleler...</p>

  <p class="calibre4">Wu ve Chang ailelerini bulmak gibi.</p>

  <p class="calibre4">Avın gidişatından memnundu. Hayalet, kaynaklarını kullanarak Wu ailesinin özel bir koruma evinde olduğunu öğrenmişti -Göçmen Bürosu değil, bir NYPD evi- ve bu hiç tahmin etmediği bir şeydi. Yusuf bir arkadaşıyla konuşmuştu; adam evi kontrol edecek, güvenliği inceleyecek ve fırsat bulursa aileyi öldürecekti.</p>

  <p class="calibre4">Öte yandan Chang ailesi; arkadaşları Tan'ın ihaneti sayesinde gece çökmeden ölmüş olacaklardı. Tabii adresi öğrendikten sonra Hayalet adamı da öldürecekti.</p>

  <p class="calibre4">Polisin kendisini izlemekte başarılı olamadığını öğrenmek de hoşuna gitmişti. Olayın FBI tarafı yavaşlamıştı ve olay büyük ölçüde şehir polisine kalmıştı. Şansı dönüyordu.</p>

  <p class="calibre4">Meditasyonu kapının vurulmasıyla kesildi.</p>

  <p class="calibre4">Hain gelmişti.</p>

  <p class="calibre4">Hayalet, bir Uygur'a işaret etti ve adam belindeki tabancayı çekti. Kapıyı yavaşça açarken tabancayı ziyaretçiye çevirdi.</p>

  <p class="calibre4">"Ben Tan," dedi kapıdaki adam. "Hayalet denen adamı görmeye geldim. Gerçek adı Kwan. Bir işimiz var. Chang ailesi ile ilgili."</p>

  <p class="calibre4">"Gir," dedi Hayalet, ona yaklaşarak. "Biraz çay ister misin?"</p>

  <p class="calibre4">Yaşlı adam, topallayarak içeri girerken etrafına bakındı ve "Hayır," dedi. "Burada çok kalmayacağım."</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_26"><a class="calibre10" id="bookmark6"></a><span class="calibre18">BÖLÜM OTUZ İKİ</span></h1>

  <p class="calibre4">Chang Jiechi, ifadesiz bir yüzle odadaki adamları inceledi: Hayalet'in kendisi ve Çinli azınlıktan iki adam daha; muhtemelen Uygurlar ya da Kazaklar. Yaşlı Han Çinlileri gibi, Chang Jiechi de onları 'barbar' adıyla anardı.</p>

  <p class="calibre4">Yaşlı adam ilerlerken düşündü: Oğlu Sam Chang'in ölüm yeri olacak bu odaya gelmek ne tuhaftı. İçine kendi morfin haplarından bol bol koyarak içirdiği çayın etkisiyle oğlu muhtemelen hâlâ uyuyor olmalıydı.</p>

  <p class="calibre4">"Senin yapmak üzere olduğun gibi bir şeyi bir adam neden yapar? Aptalca denebilecek tehlikeli bir şeyi? "</p>

  <p class="calibre4">"Çocukları için."</p>

  <p class="calibre4">Hiçbir baba, oğlunu bile bile ölüme göndermezdi elbette. Oğlu önceki gece Çin Mahallesi'nden döner dönmez, ona hap içirip kendisi buraya gelmeyi planlamıştı. Sam'in bu Güzel Ülke'de yaşanacak daha yarım ömürlük zamanı vardı. Oğullarını ve -mucizevî bir şekilde- Mei-Mei'in hep sahip olmayı istediği kızını büyütmesi gerekiyordu. Burada özgürlük, huzur ve başarı şansı vardı. Oğlunun bunları kaçırmasına izin vermeyecekti.</p>

  <p class="calibre4">Hap etkisini gösterip de oğlunun gözleri kapanarak elindeki çay fincanı düşünce, Mei Mei endişeyle ayağa fırlamıştı. Ama Chang Jiechi ona, oğlunun çayına morfin koyduğunu söylemiş ve ne yapmak istediğini anlatmıştı. Mei Mei yaşlı adamı durdurmaya çalışmıştı, ama o bir kadındı ve gelindi; kayınpederinin isteklerine boyun eğmek zorundaydı. Chang Jiechi yanına biraz para ve silahı almış, Mei-Mei'e sarılmış, oğlunun alnına son bir kez dokunmuş ve William'ın ne olursa olsun uyandırılmaması gerektiğini söyleyerek daireden çıkmıştı. Bir taksiye binmiş, minibüste kullandıkları haritayı göstererek nereye gitmek istediğini anlatmıştı.</p>

  <p class="calibre4">Şimdi Hayalet'in inindeydi işte. Silahlı barbar ona doğru yaklaşınca, Chang Jiechi kendi tabancasını çekip yılankafanın kalbine ateşlemeden önce bu adamı saf dışı etmesi gerektiğini anladı,</p>

  <p class="calibre4">"Seni tanıyor muyum?" diye sordu Hayalet, adamı merakla inceleyerek.</p>

  <p class="calibre4">"Belki," dedi Chang Jiechi, mantıklı görünecek ve Hayalet'i daha az şüphelendirecek bir şey uydurarak. "Bu Çin Mahallesi'ndeki tonglarla birlikte çalışırım."</p>

  <p class="calibre4">"Ah!" Hayalet çayını yudumladı.</p>

  <p class="calibre4">Barbar hemen yakında durmuş, yaşlı adama şüpheyle bakıyordu. Koyu tenli, asık suratlı diğer adam, dairenin arka tarafında oturuyordu. Yakındaki gangster başka tarafa döner dönmez, Chang Jiechi hemen Hayalet'i vuracaktı.</p>

  <p class="calibre4">"Otur, ihtiyar," dedi Hayalet.</p>

  <p class="calibre4">"Teşekkürler. Ayaklarım pek iyi durumda değil. Sıcak ve nem kemiklerimi sızlatıyor."</p>

  <p class="calibre4">"Chang'lerin nerede olduklarını biliyor musun?"</p>

  <p class="calibre4">"Evet."</p>

  <p class="calibre4">"Sana güvenebileceğimi nereden bileyim?"</p>

  <p class="calibre4">Chang Jiechi güldü. "Konu güven olunca, sanırım asıl endişelenmesi gereken benim."</p>

  <p class="calibre4">Lütfen, diye dua etti, kırk altı yıl önce bu dünyadan ayrılan ve kendisi için Buddha'dan daha önemli olan babasının ruhuna: Baba, lütfen bu adamın silahını çevirmesini sağla ve bana beş saniye ver. Ailemi kurtarmama yardım et. Bana bir atışlık şans ver; istediğim sadece bu. Aramızda sadece üç metre var; bu mesafeden ıskalamam.</p>

  <p class="calibre4">"Chang ailesini nereden tanıyorsun?" diye sordu Hayalet.</p>

  <p class="calibre4">"Fuzhou'daki bir akrabam sayesinde."</p>

  <p class="calibre4">"Onlara zarar vermek istediğimi biliyorsun. Neden ihanet ediyorsun?" "Oğlum için paraya ihtiyacım var. Durumu iyi değil. Doktor gerek." Hayalet omuz silkti ve barbara döndü. "Üzerini ara. Üzerindeki kâğıtları göreyim."</p>

  <p class="calibre4">Hayır! diye düşündü Chang Jiechi korkuyla.</p>

  <p class="calibre4">Barbar ona yaklaştı ve Hayalet ile arasına girdi.</p>

  <p class="calibre4">Chang Jiechi bir elini kaldırarak barbarı durdurdu. "Lütfen. Ben yaşlı bir adamım. Saygını hak ediyorum. Bana dokunma. Sana kâğıtlarımı kendim veririm."</p>

  <p class="calibre4">Barbar bir kaşını kaldırarak döndü ve Hayalet'e baktı. Bunu yapar yapmaz, Chang Jiechi cebindeki tabancayı çıkardı ve hiç tereddüt etmeden barbarı kafasının yanından vurdu. Adam yere devrildi ve hareketsiz kaldı.</p>

  <p class="calibre4">Ama Hayalet hemen hızla hareket etti; Chang Jiechi tekrar ateş ederken, o büyük bir kanepenin arkasına saklanmıştı bile. Mermi kanepeye saplandı ama yaşlı adam yılankafayı vurup vuramadığından emin değildi. Dairenin arka tarafındaki ikinci barbara döndü ama adam silahını kaldırmış ve ihtiyarı hedef almıştı bile. Chang Jiechi bir silah sesi duydu ve ağır mermi kalçasına girerek onu olduğu yerde döndürüp sırtüstü yere devirdi. Barbar hemen üzerine koştu. Yaşlı adam ateş edebilir ve muhtemelen adamı vurabilirdi. Ancak bunun yerine kanepeye döndü ve Hayalet'in saklandığı yere doğru silahını tekrar tekrar ateşledi.</p>

  <p class="calibre4">Birden artık ateş edemediğini fark etti.</p>

  <p class="calibre4">Mermisi bitmişti.</p>

  <p class="calibre4">Hayalet'i vurabilmiş miydi?</p>

  <p class="calibre4">Ah, lüften, Guan Yin, merhamet tanrıçası... Lütfen!</p>

  <p class="calibre4">Ama duvarda bir gölge belirdi. Hayalet elinde silahıyla kanepenin arkasından ayağa kalktı; yaralanmarnıştı bile. Nefes nefese bir halde siyah namluyu Chang Jiechi'ye çevirdi ve kanepenin etrafından dolanarak yaklaştı. Ölü barbara bir bakış attı.</p>

  <p class="calibre4">"Sen Chang'in babasısın."</p>

  <p class="calibre4">"Evet ve sen de cehenneme dönmek üzere olan şeytansın."</p>

  <p class="calibre4">"Ama" dedi Hayalet, "senin biletinle değil."</p>

  <p class="calibre4">Diğer barbar, Chang Jiechi'nin anlamadığı bir dilde inleyip fısıldayarak arkadaşının başında dikildi. Sonra döndü ve tabancasını doğrultarak yaşlı adamın üzerine yürüdü.</p>

  <p class="calibre4">"Hayır, Yusuf," dedi Hayalet, sabırsızca onu geri iterek. "Diğerlerinin nerede olduğunu bize o söyleyecek."</p>

  <p class="calibre4">"Asla," dedi yaşlı adam, meydan okuyan bir tavırla.</p>

  <p class="calibre4">"Fazla zamanımız yok," dedi Hayalet. "Biri silah seslerini duymuş olmalı. Gitmemiz gerek. Merdiveni kullan, asansörü değil. Arka tarafta bekleyen minibüse bin."</p>

  <p class="calibre4">Barbar öfkeli gözlerle Chang Jiechi'ye bakmaya devam ediyor, elleri titriyordu.</p>

  <p class="calibre4">"Beni duydun mu?" diye bağırdı Hayalet.</p>

  <p class="calibre4">"Evet."</p>

  <p class="calibre4">"Yürü o zaman. Ben de hemen geleceğim. Yürü!"</p>

  <p class="calibre4">Chang Jiechi en yakın kapıya doğru umutsuzca sürünmeye başladı; arkasında loş bir yatak odası görünüyordu. Arkasına baktı. Hayalet mutfağa girmiş, bir çekmeceden uzun bir et bıçağı çıkarıyordu.</p>

  <p class="calibre4">Arı sarısı rengindeki Camaro'yu saatte 110 kilometre hızla süren Amelia Sachs'ın önünde, Hayalet'in evinin bulunduğu bina yükseliyordu. Bina çok geniş ve yüksekti. Hayalet'in evinin hangisi olduğunu bulmak biraz uğraştıracaktı.</p>

  <p class="calibre4">Motorola kulaklığından bir çıtırtı duyuldu.</p>

  <p class="calibre4">"Battery Park civarındaki tüm birimlere, bir on otuz dört aldık, silah sesleri rapor edildi. Beklemede kalın... Bütün birimler, on otuz dört durumu devam ediyor. 805 Patrick Henry Caddesi. Civardaki tüm birimler cevap versin."</p>

  <p class="calibre4">Sachs’ın o anda yaklaştığı bina. Hayalet'in evi. Bu bir tesadüf olabilir miydi? Bundan şüphe duyardı. Neler olmuştu? Chang ailesi binanın içinde miydi? Onları oraya mı çekmişti? Aileler, çocuklar... Gazı iyice kökledi ve rüzgârlığının yakasına takılı mikrofona konuştu. "Olay Yeri Beş Sekiz Sekiz Beş'ten Merkez'e. On otuz dört olay yerine yaklaşıyorum. Yeni bir şey var mı? Tamam."</p>

  <p class="calibre4">"Yeni bir şey yok, Beş Sekiz Sekiz Beş."</p>

  <p class="calibre4">"Daire numarası yok mu? Tamam."</p>

  <p class="calibre4">"Olumsuz."</p>

  <p class="calibre4">"Tamam."</p>

  <p class="calibre4">Birkaç saniye içinde Sachs'ın Camaro'su kısa süre sonra binayı saracak olan ambulans ve diğer acil durum araçlarına yer bırakacak şekilde kaldırıma yanaşmıştı.</p>

  <p class="calibre4">Kırmızı renkli kaygan mermerin üzerinde dikkatle içeri koşarken, ön kapıdaki çiçekliklerde çok fazla tomurcuk bulunduğunu ve kaldırıma kadar taştığını fark etti; daha önce buldukları delillerin kaynağının burası olduğu şüphesizdi.</p>

  <p class="calibre4">Binada güvenlik görevlisi ya da kapıcı yoktu ama lobideki bir grup insan huzursuzca asansörlere bakıyordu.</p>

  <p class="calibre4">"Silah seslerini siz mi ihbar ettiniz?" diye sordu Sachs, işçi tulumu giymiş orta yaşlı bir adama.</p>

  <p class="calibre4">"Bir şey duydum. Ama sesin nereden geldiğini bilmiyorum."</p>

  <p class="calibre4">"Ya siz?" diye sordu Sachs, diğer kiracılara dönerek.</p>

  <p class="calibre4">"Sanırım batı tarafındandı," dedi yaşlıca bir kadın. "Yukarılardan ama neresi olduğunu bilmiyorum."</p>

  <p class="calibre4">Çağrıya cevap veren iki polis arabası daha kaldırıma yanaştı ve üniformalı memurlar içeri koştu. Sellitto, Li ve Coe da arkalarındaydı. Bir ambulans ve iki ESU kamyonu daha göründü.</p>

  <p class="calibre4">"On otuz dördü duyduk," dedi Sellitto. "Bu bina onunki, değil mi? Hayalet'inki?"</p>

  <p class="calibre4">"Evet," diye doğruladı Sachs.</p>

  <p class="calibre4">"Tanrım," diye mırıldandı cinayetmasası dedektifi. "Burada en azından üç yüz daire olmalı."</p>

  <p class="calibre4">"İki yüz yetmiş dört," dedi yaşlı kadın.</p>

  <p class="calibre4">Sachs ve Sellitto ne yapmaları gerektiğine karar vermeye çalışıyorlardı. Bina listesindeki isim elbette ki sahte olmalıydı. Hayalet'i bulmanın tek yolu, tehlikeli de olsa, kapı kapı aramaktı.</p>

  <p class="calibre4">Bo Haumann, peşinde bir sürü ESU memuruyla binaya daldı. "Bütün çıkışları tuttuk," dedi.</p>

  <p class="calibre4">Sachs başıyla onayladı. "Hangi kat?" diye sordu yaşlı kadına.</p>

  <p class="calibre4">"On dokuzuncu kattaydım. Batı kanadı. Sesler çok yakındı."</p>

  <p class="calibre4">Takım elbiseli genç bir adam araya girdi. "Hayır, hayır, hayır," dedi. "On beşinci kattan geldiğinden eminim. Güney. Batı değil."</p>

  <p class="calibre4">"Emin misiniz?" diye sordu Haumann.</p>

  <p class="calibre4">"Kesinlikle."</p>

  <p class="calibre4">"Sanmıyorum," dedi kadın kibarca. "Daha yukarıdaydılar. Ve kesinlikle binanın batı kanadıydı."</p>

  <p class="calibre4">"Harika," diye mırıldandı Haumann. "Her neyse, harekete geçmemiz gerek. Yaralılar olabilir. Her yeri arayacağız."</p>

  <p class="calibre4">Sachs'ın telsizi yine sinyal verdi. "Merkez'den Olay Yeri Beş Sekiz Sekiz Beş'e."</p>

  <p class="calibre4">"Dinlemedeyim, Merkez."</p>

  <p class="calibre4">"Telefon bağlantısı var."</p>

  <p class="calibre4">"Bağlayın, tamam."</p>

  <p class="calibre4">"Sachs, orada mısın?" diye sordu Lincoln Rhyme’ın sesi.</p>

  <p class="calibre4">"Evet, devam et. Lon, Bo ve ESU da burada."</p>

  <p class="calibre4">"Dinleyin," dedi Rhyme. "Santralle konuştum ve binadaki insanlar arasından</p>

  <p class="calibre4">911 'i arayanların ihbarlarını toparladım. Görünüşe bakılırsa sesler on sekizinci ya da on dokuzuncu katlardan birinden ve batı kanadının orta kısımlarından gelmiş."</p>

  <p class="calibre4">Bu kez Sachs'ın telsizi kemer modeliydi, kulaklık değildi; yakındaki herkes konuşmaları dinlemişti. "Pekâlâ, herkes duydu mu?" diye sordu Haumann adamlarına.</p>

  <p class="calibre4">Hepsi başlarıyla onayladı.</p>

  <p class="calibre4">"Hemen taramaya başlıyoruz, Rhyme," dedi Sachs. "Seni ararım."</p>

  <p class="calibre4">Haumann adamlarını üç gruba böldü; iki grup on sekizinci ve on dokuzuncu katlara çıkacak, diğer grup da merdivenleri tarayacaktı.</p>

  <p class="calibre4">Sachs, Coe'nun yakında olduğunu fark etti. Kendi tabancasını kontrol ediyordu -kötü kullandığını kanıtladığı iri bir Glock- ve ESU gruplarından biriyle gidiyordu. Sachs hemen Haumann'a fısıldadı. "Onun gelmesine izin verme. Taktik operasyonlarda berbat."</p>

  <p class="calibre4">Sachs, ESU'nun liderinin gözünde güvenilir biriydi -genç kadını ateş ederken görmüştü- ve Haumann başıyla onayladı. Coe' nun yanına gitti ve onunla konuştu. Sachs konuşulanları duyamıyordu ama bu bir NYPD operasyonu olduğu için, Haumann yetkisini kullanmış ve ajanın geri durmasını emretmiş olmalıydı. Kısa süren ateşli bir tartışmadan sonra Göçmen Bürosu ajanının yüzü neredeyse saçı kadar kızarmıştı. Ama Haumann talim çavuşu olduğu günlerden kalma iradesini kaybetmemişti ve Coe çok geçmeden itiraz etmekten vazgeçti. Arkasını dönüp yürüdü ve ön kapıdan çıktı; cep telefonunu çıkarmasına bakılırsa, Peabody'ye ya da Federal Bina'daki birilerine şikâyette bulunacaktı.</p>

  <p class="calibre4">ESU lideri lobiyi kollaması için bir ekip bıraktıktan sonra Sachs ve bir grup memurla birlikte asansörlerden birine binerek on sekizinci kata tırmanmaya başladı.</p>

  <p class="calibre4">Kapılar açıldığında geride durdular ve memurlardan biri hidrolik aynayla dışarıyı kontrol etti. "Temiz."</p>

  <p class="calibre4">Dışarı çıkıp halının üzerinde dikkatle yürümeye başladıklarında, teçhizatlarının şıngırdamasına karşın olabildiğince sessiz hareket etmeye çalışıyorlardı.</p>

  <p class="calibre4">Haumann, dağılın anlamına gelen bir el işareti yaptı. MP5 taşıyan iki memur, Sachs'a katıldı ve birlikte katı taramaya başladılar. Makineli tüfeklerini hazır tutan iki iri yapılı polisin desteğinde, Sachs bir kapı seçip tıklattı.</p>

  <p class="calibre4">İçeriden tuhaf bir ses geldiği anki kapının arkasına ağır bir şey konuyormuş gibiydi. Silahlarınıxkapıya doğru çeviren iki ESU memuruna baktı. Sachs kendi tabancasını çekti ve hafifçe geri çekildi.</p>

  <p class="calibre4">İçeriden bir gürültü daha geldi ve arkasından metal sürtünmesine benzer bir ses duyuldu.</p>

  <p class="calibre4">Bütün bu gürültüler neydi acaba?</p>

  <p class="calibre4">Bir zincir şıngırdadı.</p>

  <p class="calibre4">Sachs tetiğe olmasa da, silahının emniyetine hafifçe bastırdı ve kapı açılırken sinirlerinin gerildiğini hissetti.</p>

  <p class="calibre4">Ufacık, gri saçlı bir kadın başını kaldırarak onlara baktı. "Siz polissiniz," dedi.</p>

  <p class="calibre4">"Şikâyet ettiğim o havai fişeklerle ilgili geldiniz." ESU memurlarının ellerindeki büyük makineli tüfeklere baktı. "Ah! Şunlara bakın." "Doğru hanımefendi," dedi Sachs, o gürültülerin kadının delikten bakabilmek için kapının önüne yerleştirdiği tabureden geldiğini anlayarak.</p>

  <p class="calibre4">Kadının yüzü ciddileşti. "Ama sadece havai fişekler olsaydı bu silahlarla gelmezdiniz, değil mi?"</p>

  <p class="calibre4">"Ne olduklarından emin değiliz, hanımefendi. Seslerin nereden geldiğini anlamaya çalışıyoruz."</p>

  <p class="calibre4">"Sanırım koridorun ucundaki 18K'dan. Havai fişek olduklarını bu yüzden düşündüm; çünkü orada Doğulu bir adam oturuyor. Ya da Asyalı. Bugünlerde adına ne diyorsanız. Dinlerine göre havai fişek kullanıyorlar. Ejderhaları korkutmaya çalışıyorlar. Belki de hayaletleri. Bilmiyorum."</p>

  <p class="calibre4">"Bu katta başka Asyalı var mı?"</p>

  <p class="calibre4">"Hayır, bildiğim kadarıyla yok."</p>

  <p class="calibre4">"Peki, hanımefendi, teşekkür ederiz. Şimdi lütfen içeri girip kapınızı kilitleyebilir misiniz? Ne duyarsanız duyun, sakın açmayın."</p>

  <p class="calibre4">"Ha, bu arada," dedi silahlı adamlara tekrar bakıp tereddütle başını sallayarak, "bana söyleyebilir misiniz..."</p>

  <p class="calibre4">"Şimdi, lütfen," dedi Sachs gülümseyerek ama kesin bir ses tonuyla. Kadının kapısını kendisi kapattı. "Sanırım 18K," diye fısıldadı, Haumann'a doğru eğilerek.</p>

  <p class="calibre4">Haumann el işaretleriyle adamlarını daireye yönlendirdi.</p>

  <p class="calibre4">Kapıya güçlü bir şekilde vurdu. "Polis! Kapıyı açm!"</p>

  <p class="calibre4">Cevap gelmedi.</p>

  <p class="calibre4">Tekrar denedi.</p>

  <p class="calibre4">Yine cevap gelmedi.</p>

  <p class="calibre4">Haumann, ekibin koçbaşını taşıyan memura döndü. Adam diğer bir memurla birlikte kalın metal borunun iki kulbundan tutup Haumann'a baktı. Haumann başını eğerek işaret verdi.'</p>

  <p class="calibre4">Memurlar koçbaşını geri çektiler ve sonra tokmağa yakın yere gelecek şekilde hızla kapıya indirdiler. Kilit hemen açıldı ve kapı içeri doğru savruldu. Yere attıkları koçbaşı mermer zemini çizerek yuvarlandı. Yarım düzine polis memuru, ellerinde hazır durumda tuttukları silahlarla içeri daldılar.</p>

  <p class="calibre4">Tam beden çelik yelek, Nomex başlık, kask ve siperlikle donanmış diğerlerinin arkasında, Amelia Sachs da içeri girdi. Silahını havada tutarak girişte durdu ve uçuk gri-pembe renklerinde döşenmiş lüks daireyi inceledi.</p>

  <p class="calibre4">ESU giriş ekibi bütün odaları ve bir insanın sığabileceği bütün boşlukları kontrol etti. Sert sesleri odanın içini doldurdu. "Burası temiz... temiz... Mutfak temiz. Arka kapı yok. Temiz..."</p>

  <p class="calibre4">Hayalet gitmişti.</p>

  <p class="calibre4">Ama önceki gün Easton Sahili'nde olduğu gibi, kendisinin yerine ölümü bırakmıştı.</p>

  <p class="calibre4">Oturma odasında, önceki gece Wu'ların evinin yakınında vurduğu adama benzer bir adamın cesedi vardı. Sachs onun başka bir Uygur olduğunu düşündü. Yakın mesafeden ateş edilmişti. Mermi delikleriyle dolu deri bir kanepenin yanında yatıyordu. Kanepenin önünde, bir sokak tabancası -seri numarası kazınmış ucuz bir krom otomatik-yerde duruyordu.</p>

  <p class="calibre4">Diğer ceset yatak odasındaydı.</p>

  <p class="calibre4">Gözleri camlaşmış, sırtüsftü yatan yaşlı bir Çinli idi bu. Bacağında bir kurşun yarası vardı ama mermi ana damarları ıskalamıştı; fazla kanama olmamıştı. Hemen yanında yerde uzun bir mutfak bıçağı durmasına karşın, Sachs cesedin üzerinde başka yara göremiyordu. Lastik eldivenleri giydi ve adamın boynunu kontrol etti. Nabız yoktu.</p>

  <p class="calibre4">İlkyardım görevlileri gelip adamı kontrol ettiler ve öldüğünü rapor ettiler.</p>

  <p class="calibre4">"Peki, ama nasıl ölmüş?" diye merak etti teknisyenlerden biri.</p>

  <p class="calibre4">Sachs cesedi inceledi. Sonra öne eğildi. "Ah, anladım," dedi, adamın sıkılmış elinde duran kahverengi bir şişeyi görerek. Etiketin üzerindeki yazılar hem Çince hem de İngilizce idi. "Morfin," dedi. "İntihar etmiş."</p>

  <p class="calibre4">Bu adam Fuzhou Ejderi'ndeki göçmenlerden biri olabilirdi; belki de buraya Hayalet'i öldürmeye gelen Sam Chang'in yaşlı babasıydı. Neler olduğunu tahmin edebiliyordu; adam Uygur'a ateş edip öldürmüştü ama Hayalet kanepenin arkasına saklanmıştı ve yaşlı adamın kurşunu bitmişti. Hayalet bıçağı alarak adama işkence yapmayı, ailenin yerini söyletmeyi düşünmüştü ama adam intihar etmişti.</p>

  <p class="calibre4">Haumann kulaklıklarından gelen mesajları dinledi ve binanın geri kalanının temiz olduğunu rapor etti; Hayalet gitmişti.</p>

  <p class="calibre4">"Ah, hayır," dedi Sachs.</p>

  <p class="calibre4">Ellerinde büyük metal bavullarla daireye iki teknisyen girdi. Sachs onları tanıyordu; hemen başıyla selam verdi. Çantaları açıp tulumunu giydi ve ESU ekibine seslendi; "Daireyi incelemem gerek. Lütfen herkes dışarı çıkabilir mi?"</p>

  <p class="calibre4">Yarım saat boyunca olay yerini inceledikten sonra birkaç parça delil toplamış olmasına karşın, Hayalet'in nereye gitmiş olabileceğine dair herhangi bir ize rastlamamıştı.</p>

  <p class="calibre4">İncelemesini bitirdiğinde, Sachs sigara dumanını fark etti. Başını kaldırıp baktığında, Sonny Li'nin kapıda durarak odayı incelediğini gördü. "Onu gemiden tanıyorum," dedi Li, hüzünlü gözlerle bakıp başını sallayarak. "Sam Chang'in babası."</p>

  <p class="calibre4">"Tahmin etmiştim. Neden böyle bir şeyi denedi? Hayalet'e ve diğerlerine karşı tek başına yaşlı bir adam."</p>

  <p class="calibre4">"Ailesi için," dedi Li. "Ailesi için."</p>

  <p class="calibre4">"Sanırım sen de daireyi incelemek istiyorsun, değil mi?" diye sordu ciddi bir tavırla. Li'nin Jerry Tang hakkındaki tahminleri ve önceki gün WuTan’ın evindeki olayda beklenmedik şekilde ortaya çıkışı, dedektif olarak güvenilirliğini artırmıştı.</p>

  <p class="calibre4">"Şu anda ne yaptığımı sanıyorsun, Hongse? Izgara tekniğini uyguluyorum."</p>

  <p class="calibre4">Sachs güldü.</p>

  <p class="calibre4">"Loaban ile dün gece sohbet ettik. Bana ızgaradan söz etti. Ama ben bunu şimdi zihnimde yapıyorum."</p>

  <p class="calibre4">Rhyme’ın da yaptığı gibi, diye düşündü Sachs. "İşe yarar bir şey bulabildin mi?"</p>

  <p class="calibre4">"Ah, diyelim ki, bir sürü."</p>

  <p class="calibre4">Sachs daha somut delillere döndü ve poşetlerin kartlarını yazıp nakledilmek üzere hazırladı.</p>

  <p class="calibre4">Odanın bir köşesinde, çok sayıda Çin tanrısının heykeliyle dolu küçük bir sunak fark ettiğinde, koridorda rastladıkları kadının sözleri kulaklarında çınladı.</p>

  <p class="calibre4">Dinlerine göre havayı fişek kullanıyorlar. Ejderhaları korkutmaya çalışıyorlar.</p>

  <p class="calibre4">Belki de hayaletleri.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_27"><a class="calibre10" id="bookmark7"></a><span class="calibre18">BÖLÜM OTUZ ÜÇ</span></h1>

  <p class="calibre4">Yanıp sönen sayısız ışık, yüksek binanın çevresini sarmıştı. Hayalet dönüp arkalarında kalan arabalara ve polislere baktı. Türkler'den sona kalanı Yusuf, arabayı sessizce kullanarak, Kilise Caddesi boyunca onlardan uzaklaşıyordu. Bir arkadaşını daha kaybettiği için sarsılmıştı ve yüzü asılmıştı ama görevini dikkatle yapıyor, çalıntı Windstar minibüsün olabildiğince dikkat çekmemesine çalışıyordu.</p>

  <p class="calibre4">Yaşlı adam hiçbir şey açıklamadan kendini öldürdükten sonra (ceplerinde de bir şey yoktu), Hayalet hemen merdivenlerden aşağı inmiş, tam binanın ön tarafından gelen polis sirenlerini duyduğu sırada garaja ulaşmıştı. Hâlâ nefes nefeseydi ve kalp atışları hızlıydı.</p>

  <p class="calibre4">Eğer silah sesleri ihbar edildiyse, polis olabileceğinden erken gelmişti; demek ki onun orada olduğunu biliyorlardı. Ama nasıl? Sabahın erken saatlerinde caddedeki insanlara dalgın gözlerle bakarken bunu düşünüyordu. Kaçtığı evde onu ele verebilecek bir şey kesinlikle yoktu. Uzun süre düşündükten sonra, Queens'teki Uygur merkeziyle yaptığı telefon görüşmelerini izlemiş olabileceklerine karar verdi. Merkez, polise cep telefonunun numarasını vermişti ve onlar da izleyerek yerini bulmuşlardı. Muhtemelen başka deliller de vardı; Lincoln Rhyme hakkında bilgiler veren muhbiri adamın bu tür sonuçlar çıkarabilecek kadar yetenekli olduğunu söylemişti. Ama polisin oraya doğru yola çıktığını önceden haber vermemişti. Yardımcısının bundan daha iyi olmasını beklerdi.</p>

  <p class="calibre4">Yusuf kendi dilinde bir şey söyleyince, Hayalet İngilizce cevap verdi: "Tekrar et!"</p>

  <p class="calibre4">"Neresiye sen gitmek?"</p>

  <p class="calibre4">Hayalet'in bu şehirde daha birçok gizli evi vardı ama yakınlarda olan bir taneydi. Adama yeri tarif ettikten sonra bir beş binlik daha verdi. "Bize yardım edecek başkalarını bul, tamam mı?"</p>

  <p class="calibre4">Yusuf tereddüt etti.</p>

  <p class="calibre4">"Arkadaşların için üzgünüm," dedi Hayalet, sesindeki aşağılamayı gizleyip olabildiğince yakın görünmeye çalışarak. "Ama onlar dikkatsizdi. Sen öyle değilsin. Yardımına ihtiyacım var. Sana bir on binlik daha vereceğim; sadece sana. Kimseyle bölüşmek zorunda değilsin."</p>

  <p class="calibre4">Adam başıyla onayladı.</p>

  <p class="calibre4">"Pekâlâ, git başka birilerini bul. Ama Uygur merkezinden değil. Sakın oraya dönme. Polis orayı gözlüyordur. Ve başka bir cep telefonu bul. Beni bu telefondan ara ve yeni numaranı ver." Yeni cep telefonunun numarasını söyledi; birkaç dakika önce dairesinden kaçmadan önce yanına orada sakladığı bu cep telefonunu ve biraz para almıştı.</p>

  <p class="calibre4">"Beni şu köşede bırak."</p>

  <p class="calibre4">Türk, önceki gece neredeyse Wu'yu öldürecek oldukları noktaya yakın bir yerde Kanal Caddesi'ne dönerek durdu. Hayalet arabadan indi, sürücü kapısına yaslandı ve Türk'e bilgileri İngilizce olarak tekrarlatarak her şeyi anladığından ve telefon numarasını öğrendiğinden emin oldu. Minibüs hızla uzaklaştı.</p>

  <p class="calibre4">Hayalet indiği yerde gerinirken, gözleri Çinli bir genç kıza takıldı; on dört-on beş yaşlarındaki kızın üzerinde örgü bir bluz, kısacık bir etek ve ayağında da aşırı yüksek topuklu ayakkabılar vardı. Görüntüsü son derece baştan çıkarıcıydı.</p>

  <p class="calibre4">Kızın yürüyerek kalabalıkta kayboluşunu izledi. Gözlerini kıza diken tek erkek kendisi değildi, ama Hayalet, onu düzmeden önce feci şekilde canını yakmak isteyen başka biri olduğunu sanmıyordu.</p>

  <p class="calibre4">Hayalet döndü ve karmakarışık olmuş duygular içerisinde ters yönde yürümeye başladı. Diğer evine ulaşmak için yürümesi gereken uzun bir yol vardı; hedefi yaklaşık bir kilometre doğudaydı. Yürürken ne yapması gerektiğini düşünüyordu. En önemlisi, yeni bir silaha ihtiyacı vardı; büyük bir şey, bir SIG ya da Glock. Bu, polisle Hayalet arasında Chang'e önce kimin ulaştığını görecekleri burun buruna bir yarış olacağa benziyordu ve eğer çatışmak gerekirse, iyi bir ateş gücüne sahip olmak istiyordu. Ayrıca yeni giysilere de ihtiyacı vardı. Ve birkaç şey daha.</p>

  <p class="calibre4">Savaş giderek daha çekişmeli bir hal alıyordu. Hurdalıkta sabırlı bir şekilde fare ve köpek kovalayarak Mao'nun adamlarından saklandığı gençlik yıllarını düşündü. Gençlik yurdunda babasının katillerini aradığı zamanlar aklına geldi. O zamanlar yaşadıkları, avlanma sanatı hakkında ona çok şey öğretmişti ve öğrendiği derslerden biri şuydu: Düşmanın senden güçlüyse, onun zayıf tarafını arayıp bulmanı bekler ve savunmasını buna göre hazırlar. Böyle bir düşmana etkin saldırmanın tek yolu, kendi gücünü kendisine karşı kullanmaktır. Şimdi Hayalet'in yapmaya karar verdiği şey de buydu.</p>

  <p class="calibre4">Naixin? diye sordu kendine.</p>

  <p class="calibre4">Hayır. Artık sabretme zamanı geçmişti.</p>

  <p class="calibre4">Mei-Mei, hâlâ sersem gibi olan kocasının önüne bir fincan çay koydu. Chang açık yeşil fincana bakarak gözlerini kırpıştırdı ama aslında dikkati -karısı ve oğullarının da olduğu gibi- televizyondaydı.</p>

  <p class="calibre4">William'in çeviri yardımıyla haberlerden öğrendiklerine göre, Aşağı Manhattan'da iki erkek cesedi bulunmuştu.</p>

  <p class="calibre4">Ölenlerden biri Queens'teki Çinli-Türk azınlıklardan biriydi.</p>

  <p class="calibre4">Diğeri ise altmış dokuz yaşında bir Çinli'ydi ve Fuzhou Ejderi ile gelenlerden biri olduğuna inanılıyordu.</p>

  <p class="calibre4">Sam Chang, ağır uykusundan yaklaşık yarım saat önce uyanmıştı ve ağzı kupkuru, zihni bulanıktı. Kalkmaya çalışmış ama hızla yere devrilmiş, karısını ve çocuklarını da beraberinde sürüklemişti. Silahın yerinde olmadığını görünce babasının neyin peşinde olduğunu anlamış ve kapıya doğru sendelemişti.</p>

  <p class="calibre4">Ama Mei-Mei onu durdurmuş, "Artık çok geç," demişti.</p>

  <p class="calibre4">"Hayır!" diye bağırmıştı Chang, gerisin geriye kanepeye çökerek. Sonra karısına dönmüştü. Kaybından doğan acısı öfkeye dönüşmüş, karısına çıkışmıştı; "Ona yardım ettin, değil mi? Ne yapacağını biliyordun!"</p>

  <p class="calibre4">Elinde Po-Yee'nin oyuncağını tutan kadın başını eğmiş, bir şey söylememişti.</p>

  <p class="calibre4">Chang yumruğunu kaldırmış, karısına vurmak üzere kolunu germişti. Mei-Mei gözlerini kapatarak başını çevirmiş, yüzüne inecek darbeyi beklemişti. William ihtiyatla babasına doğru yaklaşmaya, Ronald da ağlamaya başlamıştı. Ama Chang elini indirmiş ve karıma ve çocuklarıma, yaşlılara saygı duymayı ben öğrettim, diye düşünmüştü, özellikle de babama. Chang Jiechi ona yardım etmesini emretmiş, karısı da boyun eğmiş olmalıydı.</p>

  <p class="calibre4">Güçlü ilacın etkisi geçerken Chang bir süre endişeyle titreyerek oturmuş, her şeyin iyi olacağını ummuştu.</p>

  <p class="calibre4">Ama televizyondaki habere bakılırsa, en kötüsü gerçekleşmişti. Muhabirin söylediklerine göre yaşlı adam ölmeden önce Türk'ü vurmuş, sonra yüksek dozda morfin almıştı. İntihar olduğu belliydi. Dairenin, önceki gün Fuzhou Ejderi'ni içindeki yolcularla batırmaktan aranan Kwan Ang’ın gizlenme yerlerinden biri olduğuna inanılıyordu. Kwan polis gelmeden kaçmıştı ve hâlâ ortada yoktu.</p>

  <p class="calibre4">Ronald ağlamaya devam ederken bir televizyona bir annesine ve babasına bakıp duruyordu. "Dede," diyordu. "Dede..."</p>

  <p class="calibre4">Bağdaş kurmuş halde oturan William, ileri geri sallanıyor, güzel muhabirin sözlerini tükürür gibi çeviriyordu. Şans eseri, muhabir de Çinli-Amerikalı bir kadındı.</p>

  <p class="calibre4">Haberler bitmiş, Chang'Jiechi'nin öldüğü kesinleşmişti. Mei-Mei yerinden kalktı ve yatak odasına gitti. Az sonra elinde bir kâğıt parçasıyla geri döndü. Kâğıdı kocasına verdikten sonra Po-Yee'yi kucağına alıp ellerini ve yüzünü sildi.</p>

  <p class="calibre4">Sam Chang rüyada gibi hareket ederek katlanmış kâğıdı alıp açtı. Mektup mürekkepli fırçayla değil, tükenmez kalemle yazılmıştı, ama karakterler güzel çizilmişti; gerçek bir sanatçı, derdi yaşlı babası, her türlü şartta yeteneğini konuşturabilir.</p>

  <p class="calibre4"><span class="calibre7">Oğlum:</span></p>

  <p class="calibre4"><span class="calibre7">Hayatım beklentilerimin çok ötesinde geçti. Artık yaşlı ve hastayım. Dünyada bir-ikiyıl daha kalmaya çalışmak artık benim için hiç kolay değil. Bunun yerine, Ölüm ve Yaşam Defteri ’nde benim için belirlenmiş saate uygun olarak Doğa ’nın ruhuna dönmeye karar verdim.</span></p>

  <p class="calibre4"><span class="calibre7">Ve bu saat şimdi geldi.</span></p>

  <p class="calibre4"><span class="calibre7">Sana birçok şey söyleyebilir, hayatın bana öğrettiklerini, babamdan, annenden ve oğlum, senden öğrendiklerimi özetleyebilirim. Ama bunu yapmamayı seçiyorum. Gerçek asla sarsılmaz ama gerçeğe uzanan yol genellikle kendi yolumuzu kendi başımıza bulmamızı gerektiren bir labirent gibidir. Sağlıklı bir bambu diktim ve o da güzel büyüdü. Işığa doğru yolculuğuna devam et ve kendi meyvelerini yetiştir. Her çiftçi gibi özenli davran ama onlara nefes alma fırsatı tanı. Bitkinin köklerini gördüm ben; çok güçlü büyüyecekler.</span></p>

  <p class="calibre4"><span class="calibre7">- Baban</span></p>

  <p class="calibre4">Sam Chang sonsuz bir öfkeyle sarsılmıştı. Kanepeden fırlayıp ayağa kalktı ve başının dönmesine karşı koyarak dimdik durmaya çalıştı. Duvara fırlattığı çay fincanı tuzla buz oldu. Ronald öfkeli babasından uzağa kaçtı.</p>

  <p class="calibre4">"Onu öldüreceğim!" diye bağırdı Chang. "Hayalet geberecek!" Haykırışı bebeği ağlattı. Mei-Mei oğullarına bir şeyler fısıldadı. William bir an tereddüt etti, ama sonra Po-Yee'yi kucağında tutan Ronald'a dönerek başıyla onayladı. Birlikte yatak odasına girdiler ve kapıyı kapattılar.</p>

  <p class="calibre4">"Onu bir kez buldum," dedi Chang, karısına "ve yine bulacağım. Ama bu kez... "</p>

  <p class="calibre4">"Hayır," dedi Mei-Mei kesin bir tavırla.</p>

  <p class="calibre4">Chang karısına döndü. "Ne?"</p>

  <p class="calibre4">Kadın yutkundu ve başını eğerek önüne baktı. "Onu bulmayacaksın." "Benimle sakın böyle konuşma. Sen benim karımsın."</p>

  <p class="calibre4">"Evet," dedi Mei-Mei, sesi titreyerek. "Ben senin karınım. Çocuklarının da annesiyim. Sen ölürsen bize ne olacak? Bunu hiç düşündün mü? Sokaklarda yaşayacak ve sınır dışı edileceğiz. Geri döndüğümüzde bizim gibiler için Çin'de yaşam nasıl olur biliyor musun? Hiçbir mülkü, hiç parası olmayan dul bir muhalif eşi? Bizim için istediğin şey bu mu?"</p>

  <p class="calibre4">"Babam öldü!" dedi Chang öfkeyle. "Bunu yapan adam ölmek zorunda."</p>

  <p class="calibre4">"Hayır, değil," diye cevap verdi karısı, soluğunu tutup cesaretini toplamaya çalışarak. "Baban yaşlı bir adamdı.</p>

  <p class="calibre4">Hastaydı. Evrenin merkezi değildi ve hayatımıza onsuz devam etmek zorundayız."</p>

  <p class="calibre4">"Bunu nasıl söyleyebilirsin?" dedi Chang, kadının açıksözlülüğüne hayret ederek. "Benim var olmamın nedeni o adamdı."</p>

  <p class="calibre4">"Dolu bir hayat yaşadı ve artık bitti. Sen geçmişte yaşıyorsun, Jingerzi. Anne ve babalarımız saygımızı hak ediyor, evet ama daha fazlasını değil."</p>

  <p class="calibre4">Chang, karısının Çinli adını kullandığını fark etti. Bunu yıllardır yapmamıştı; evlendiklerinden beri. Ne zaman Chang'e seslenmesi gerekse, hep saygılı bir şekilde zhangfu demişti; 'kocacığım.'</p>

  <p class="calibre4">"Onun ölümünün intikamını almayacaksın," dedi Mei-Mei, daha kendinden emin bir sesle. "Hayalet yakalanıncaya ya da öldürülünceye kadar burada bizimle kalıp saklanacaksın. Sonra William ile birlikte Joseph Tan'ın matbaa şirketinde çalışmaya başlayacaksınız. Ben burada (kalıp Ronald ve Po-Yee'yi büyüteceğim. İngilizce öğreneceğiz ve para kazanacağız... Ve zamanı geldiğinde, vatandaş olacağız." Kadın bir an için sustu ve yaşlar süzülen yanaklarını sildi. "Onu ben de sevdim, biliyorsun. Senin kadar benim de kaybım bu." Yüzünü temizlemeye devam etti.</p>

  <p class="calibre4">Chang kanepeye çöktü ve bir süre sesini çıkaramadı; yaptığı tek şey, yerdeki eski püskü kırmızı-siyah halıya bakmaktı. Sonra yatak odasına doğru yürüdü. William, kucağında Po-Yee ile pencereden dışarı bakıyordu. Chang onunla konuşmak için ağzını açtı, ama sonra fikrini değiştirerek küçük oğluna dışarı çıkmasını işaret etti. Çocuk tedirgin bir tavırla dışarı çıktı ve kanepede babasının yanına oturdu. Chang kısa bir süre için kendini toparlamaya çalıştı. "Oğlum," dedi Ronald'a dönerek, "Qin Shi Huang savaşçılarını biliyor musun?"</p>

  <p class="calibre4">"Evet baba."</p>

  <p class="calibre4">Bunlar, İ.Ö. üçüncü yüzyılda Çin'in ilk imparatoru tarafından çamurdan gerçek boyutlarda yaptırılmış ve Xi'an yakınlarındaki mezarına konmuş binlerce asker, araba ve at heykeliydi. Bu ordu, öbür dünyada ona eşlik edecekti.</p>

  <p class="calibre4">"Biz de dede için aynısını yapacağız." Konuşurken hıçkırıkları boğazına düğümleniyordu. "Cennet'e bazı şeyler göndereceğiz, böylece deden onları orada kullanabilecek."</p>

  <p class="calibre4">"Ne?" diye sordu Ronald.</p>

  <p class="calibre4">"Hayattayken onun için değerli olan şeyler. Gemide onları kaybettiğimiz için hepsinin resmini yapacağız."</p>

  <p class="calibre4">"Bu işe yarayacak mı?" diye sordu küçük çocuk, kaşlarını çatarak. "Evet. Ama yardımına ihtiyacım var."</p>

  <p class="calibre4">Ronald başıyla onayladı.</p>

  <p class="calibre4">"Şuradaki kâğıtları ve kalemi al," dedi Chang, başıyla masayı işaret ederek. "Onun en sevdiği fırçaların resmini yaparak başlayabilirsin; kurt ve keçi kılından olanlar. Mürekkep sopasını ve hokkasını da. Neye benzediklerini hatırlıyor musun?"</p>

  <p class="calibre4">Ronald kalemi minik eliyle kavradı. Kâğıdın üzerine eğildi ve görevini yapmaya başladı.</p>

  <p class="calibre4">"Ve sevdiği pirinç şarabından bir şişe," dedi Mei-Mei.</p>

  <p class="calibre4">"Ve bir domuz?" diye sordu çocuk.</p>

  <p class="calibre4">"Domuz mu?" dedi Chang.</p>

  <p class="calibre4">"Domuz pirincini severdi, hatırlamıyor musunuz?"</p>

  <p class="calibre4">O sırada arkasında birinin varlığını hissetti. Dönüp baktığında, William'ın başını eğerek kardeşinin çizimlerine baktığını gördü. "Büyükannem öldüğünde para yakmıştık," dedi asık yüzlü genç.</p>

  <p class="calibre4">Bu, Çinliler'in cenazelerde, üzerinde 'Cehennem Bankası' tarafından sürülmüş milyon yuanlık banknot basılı kâğıtları yakma geleneğiydi; böylece ölen kişinin öbür dünyada harcamak için parası oluyordu. "Belki yuan çizebilirim," dedi William. Chang oğlunun sözleriyle duygulara boğulmuştu ve çok istese de, ona sarılmamak için kendini zor tutuyordu. "Teşekkür ederim, oğlum," dedi sadece.</p>

  <p class="calibre4">William kardeşinin yanına çömeldi ve paraları çizmeye başladı. Çocuklar çizimlerini bitirdikten sonra Chang hepsini yeni evlerinin arka bahçesine çıkardı ve bu sanki Chang Jiechi'nin gerçek cenazesiymiş gibi iki tütsü yakarak babasının gömüleceği yeri işaretlemek için toprağa dikti; sonra oğullarının çizdiği resimleri ateşe attı ve birlikte dumanın gri gökyüzüne yükselişini izlediler.</p>

  <p class="calibre4"><span class="calibre7"><br class="calibre2" /></span></p>

  <h1 class="calibre9" id="sigil_toc_id_28"><a class="calibre10" id="bookmark8"></a><span class="calibre18">BÖLÜM OTUZ DÖRT</span></h1>

  <p class="calibre4">"Biri Wu'lara bir eylem daha yaptı," dedi Sellitto, cep telefonundan başını kaldırıp Rhyme'a bakarak.</p>

  <p class="calibre4">"Ne?" dedi Sachs, hayrete kapılarak. "Murray Hill'deki evimizde mi?" Rhyme tekerlekli sandalyesini dedektife doğru çevirdi.</p>

  <p class="calibre4">"Koyu tenli, kısa boylu, ince yapılı, eldivenli bir adam ara sokaktaki güvenlik kameralarından birine yakalanmış. Sizce tesadüf mü?"</p>

  <p class="calibre4">Sonny Li acı acı güldü. "Hayalet söz konusu olduğunda, tesadüf diye bir şey yoktur."</p>

  <p class="calibre4">Rhyme ona bakarak başıyla onayladıktan sonra sordu: "Neler olmuş?" "Adamlarımızdan ikisi onu kovalamış ama adam kaçmış."</p>

  <p class="calibre4">"Hayalet onların nerede olduğunu nasıl buldu?" diye sordu Rhyme. "Kim bilir?!" dedi Sellitto.</p>

  <p class="calibre4">"Kanal Caddesi'ndeki çatışmadan sonra," dedi Sachs düşünceli bir tavırla, "yardımcılarından biri beni kliniğe kadar izlemiş ve sonra da Wu’ların peşine takılarak evi öğrenmiş olabilir. Zor bir olasılık ama mümkün." Beyaz tahtaya doğru yürüdü ve notlardan birine işaret etti. "Ya buna ne dersiniz?"</p>

  <p class="calibre4">Hayaletin rüşvet yedirdiği hükümet çalışanları olduğu rapor edildi.</p>

  <p class="calibre4">"Bir casus olduğunu mu düşünüyorsun?" diye sordu Sellitto.</p>

  <p class="calibre4">"Onları Murray Hill'e gönderdiğimizi bürodaki kimse bilmiyordu," dedi Sachs. "Ben, o olduğunu düşündüğümde Dellray davadan çekildi. Bu da demektir ki, casus Göçmen Bürosu ya da NYPD'den biri." "Pekâlâ," dedi Sellitto, "Wu'ları artık orada tutmamız kesinlikle mümkün değil. Federalleri arayacağım ve bir tanık koruma programı güncellemesi isteyeceğim." Odadaki diğerlerine baktı. "Ve yeni bilgi bu odadan çıkmayacak." Hemen telefon etti ve Wu'ların kurşungeçirmez bir minibüsle başka bir yere nakledilmelerini istedi.</p>

  <p class="calibre4">Rhyme sabırsızlanmaya başlamıştı. "Biri büroyu arasın. Dell-ray'in yerine gelecek olan adam nerede kaldı? Eddie, sen ara."</p>

  <p class="calibre4">Deng hemen ASAC ile bağlantıya geçti. Görünüşe bakılırsa, HAYALETÖLÜM davasında çalışacak yeni FBI ajanının atanmasında bir gecikme olmuştu.</p>

  <p class="calibre4">"Her şeyin bugün öğleden sonra hazırlanmış olacağını söylediler."</p>

  <p class="calibre4">"Ne her şeyi!" dedi Rhyme öfkeyle. "Ve biz daha ajanları almadan ne hazır olacakmış? Dışarıda bir katil olduğunu bilmiyor mu bu salaklar?"</p>

  <p class="calibre4">"Onları tekrar aramak ister misin?"</p>

  <p class="calibre4">"Hayır," dedi Rhyme, kesin bir tavırla. "Delillere bakmak istiyorum." Hayalet'in Patrick Henry Caddesi'ndeki gizli evinde arama yapan Sachs’ın yeni bulguları, delilleri karıştırmıştı. Cesaretlerini kıran tek şey, Hayalet'in yerini bulmalarını sağlayan cep telefonunun o dairede terk edilmiş olarak bulunmasıydı. Hâlâ kullanıyor olsaydı, onu bulmaları çok kolaylaşırdı. Dahası, telefonu bıraktığına göre, yerini nasıl bulduklarını anlamış olmalıydı; dolayısıyla cep telefonundan görüşme yaparken bundan sonra daha dikkatli olacaktı.</p>

  <p class="calibre4">Kanal Caddesi'nde öldürülen katilin aksine, dairede cesedi bulunan Uygur'un üzerinden bazı kimlik kartları çıkmıştı; bir sürücü belgesi ve Queens'teki Türkistan Kültür Merkezi'nin adresi yazılı bir kart. Ama Bedding ve Saul ile birlikte bir grup taktik ajan şu anda merkezdeydi ve organizasyonun başı olan adam, tek bildiği şeyin, kimliği belirsiz bir Çinli'nin mobilyalarını taşıtmak için birkaç kişi kiraladığıydı. Başka bir şey bilmiyordu. İkizler, onu sıkıştırmaya devam edeceklerini söylemişlerdi, ama anladıkları kadarıyla adam Hayalet'i ele vermektense kodese girmeyi tercih edecek gibi görünüyordu.</p>

  <p class="calibre4">Hayalet'in dairesinin kayıtlı olduğu isim de yardımcı olmamıştı; Harry Lee. Sosyal güvenlik numarası ve referansları sahteydi; kira çeki ise</p>

  <p class="calibre4">Karayipler'deki bir bankadan gelmişti. Deng, 'Lee' adının İngilizce'deki 'Smith' kadar sık rastlanan bir isim olduğunu söyledi. Yine de, aşırı dozda morfinden ölen yaşlı adamın cesedi bazı ipuçları vermişti. Cüzdanında bir kimlik vardı ve deniz suyu yüzünden yer yer silinmiş olmasına karşın Chang Jiechi adını seçebilmişlerdi. Ayrıca kimliğin arkasında çok eski bir kâğıt parçası bulmuşlardı. Deng kâğıdı inceleyip ne olduğunu açıklarken hüzünlü bir tavırla gülümsemişti. "Şuna bakın. Ulusal lider Chiang Kaisek'ten bir fotograf. Komünistlere karşı direnişte ve Çin halkını diktatörlükten koruma mücadelesinde gösterdiği gayret nedeniyle Chang Jiechi'ye teşekkür ediliyor." Rhyme'ın gözleri yaşlı adamın cesedine ait resimlerin altındaki sıraya kaydı. Bunlar, ellerinin yakın çekimleriydi. Kriminolog parmağını hafifçe oynattı ve tekerlekli sandalyesini tahtaya yaklaştırdı.</p>

  <p class="calibre4">"Şuna bakın," dedi. "Elleri."</p>

  <p class="calibre4">"Ellerindeki lekeler yüzünden çektim," dedi Sachs.</p>

  <p class="calibre4">Chang Jiechi'nin parmakları ve avuçları mavi-siyah lekelerle kaplıydı. Boya ya da mürekkep. Yaşlılıktan kaynaklanan doğal mor tonları olmadığı açıktı; eğer adam öldükten kısa süre sonra meydana gelmedilerse.</p>

  <p class="calibre4">"Parmaklar!" dedi Rhyme. "Parmaklara bakın."</p>

  <p class="calibre4">Sachs gözlerini kısarak yaklaştı. "Çentikler var!" Sam Chang'in ellerine ait resimleri duvardan aldı ve babasının el fotoğraflarına yakın tuttu. Avuç ve parmakların boyları farklıydı -ve yaşlı adamınkilerde çok daha fazla kırışık vardı- ama Rhyme'ın Sam Chang'in parmaklarında tespit ettiği çentikler, babasının parmaklarındakilerle kesinlikle benzeşiyordu.</p>

  <p class="calibre4">Sam Chang'in parmaklarındaki izlerin bir kazadan kaynaklandığını düşünmüşlerdi ama görünüşe bakılırsa durum bu değildi.</p>

  <p class="calibre4">"Bunun anlamı ne?" diye sordu Mel Cooper. "Genetik mi?"</p>

  <p class="calibre4">"Hayır, olamaz," dedi Rhyme, gözleriyle yaşlı adamın el resimlerini tararken. Bir an için gözlerini kapadı ve zihnini serbest bıraktı; kendi yatak odasının penceresinde beslediği şahinlerden birinin havalanması gibi zihni uçmaya başladı. Ellerindeki mürekkep, çentikler... Sonra aniden başını arkaya attı ve Sachs'a baktı. "Ressam! Baba ve oğul, ikisi de ressam. Minibüsün yan tarafındaki Home Store logosunu hatırlıyor musun? İkisinden biri yapmış olmalı."</p>

  <p class="calibre4">"Hayır," dedi Li, fotoğrafa bakarak. "Ressam değiller. Kaligraflar. Çin'de kaligrafi çok önemlidir. Fırçayı şöyle tutarlar." Bir kalem aldı ve başparmağıyla diğer iki parmağı arasında bir üçgen oluşturacak biçimde sıkıca ve dimdik tuttu. Kalemi bırakıp elini kaldırdığında, parmaklarında Chang ve babasının el resimlerindekilere benzeyen kırmızı çentikler belirmişti. "Kaligrafi, Çin'de sanat olarak kabul edilir," dedi Li. "Ama Proletarya Devrimi sırasında sanatçılar aşağılandı. Birçok kaligraf, matbaa ve tabelacılık işine girdi. Yararlı şeyler yapıyorlar. Toplum için iyi. Gemideyken Chang bize bir muhalif olduğunu ve öğretmenlikten atıldığını söylemişti. Okullarda kimse onu işe almıyordu. Matbaa ve tabelacılık yapması mantıklı."</p>

  <p class="calibre4">"Ve klinikte Wu bize Chang'in buradaki işinin hazır olduğunu söylemişti," diye hatırlattı Rhyme.</p>

  <p class="calibre4">"Chang'in Queens'te olduğunu biliyoruz," dedi Rhyme. "Beşinci Bölge'den Çince bilen bütün polis memurlarını toplayın ve kaçak olarak adam çalıştıran tüm matbaa veya tabela şirketlerini araştırın."</p>

  <p class="calibre4">Alan Coe güldü; Rhyme'ın saflığına gülüyor olmalıydı. "İşbirliği yapmazlar ki. Hiç <span class="calibre28">guanxi</span> yok."</p>

  <p class="calibre4">"Alın size lanet bir <span class="calibre28">guanxi,</span> " dedi Rhyme öfkeyle. "Eğer yalan söylerlerse ve yalanlarını anlarsak, Göçmen Bürosu'nun dükkânlarına baskın yapacağını -özellikle de Chang’ler öldürülürse- hepsini cinayete yataklık etmekten içeri tıkacağımız söylesinler."</p>

  <p class="calibre4">"Şimdi Çinli polisler gibi düşünmeye başladın," dedi Sonny Li gülerek. "Onların geçmiş korkularından yararlanıyorsun."</p>

  <p class="calibre4">Deng hemen telefonunu çıkardı ve merkezi aradı.</p>

  <p class="calibre4">Mel Cooper, Patrick Henry Caddesi'ndeki daireden elde edilen bazı delilleri gaz kromatografmdan geçiriyor, sonuçları inceliyordu. "Burada ilginç bir şey var," dedi. Sachs'ın keçeli kalemle işaretlediği bir torbayı inceliyordu.</p>

  <p class="calibre4">"Chang'in babasının ayakkabısından çıkmış. Nitrat, potasyum, karbon, sodyum... Biyosolit. Hem de oldukça fazla miktarda."</p>

  <p class="calibre4">Bu Rhyme'ın dikkatini çekti. 'Biyosolit' kelimesi muhtemelen işini bilen bir halkla</p>

  <p class="calibre4">ilişkiler uzmanı tarafından bulunmuş olmalıydı; çünkü ürünü gerçek adıyla satarlarsa pazar payının oldukça düşük olduğu açıktı: İşlenmiş insan pisliği.</p>

  <p class="calibre4">New York'ta on dört atık tesisi günde bin ton biyosolit üretiyordu ve gübre olarak tüm ülkeye satıyordu. Kurbanın ayakkabılarında bu maddeden çok fazla olması, Chang ailesinin muhtemelen bu tesislerden birine yakın bir yerde yaşadıklarını gösteriyordu.</p>

  <p class="calibre4">"Tesislerin yakınındaki evleri tek tek arayabilir miyiz?" diye sordu Sellitto.</p>

  <p class="calibre4">Rhyme başını salladı. Queens'te çok sayıda tesis vardı ve New York'un şehir olarak büyüklüğü düşünüldüğünde, Chang Terin bu tesislere ne kadar yakın oturduğunu bilmek mümkün değildi. Arama parametrelerini daraltmadıkça -Sam Chang'in çalışıyor olabileceği matbaa dükkânını bulmak gibi- kapı kapı aramak sonsuza dek sürebilirdi. Delillerin geri kalanından pek bir şey çıkmamıştı. Adamın kendini öldürmek için kullandığı morfin Çin'den gelmişti ve bu yüzden Adli Tıp açısından bir önemi yoktu.</p>

  <p class="calibre4">"Morfin insanı öldürebilir mi?" diye sordu Sellitto.</p>

  <p class="calibre4">"Dedikodulara bakılırsa yazar Jack London da kendini morfinle öldürmüş," dedi Lincoln Rhyme; intihar teknikleri hakkındaki bilgisi en az suç tarihi hakkındaki bilgisi kadar genişti. "Ayrıca, doğru doz verildiğinde, her şey insanı öldürebilir."</p>

  <p class="calibre4">Sachs, yaşlı adamın üzerinden herhangi bir metro bileti ya da başka bir şey çıkmadığını da hatırlattı.</p>

  <p class="calibre4">Ama Hayalet'in dairesinde tarama yapan tek olay yeri memurunun Amelia Sachs olmadığı bir an sonra Rhyme'a hatırlatıldı.</p>

  <p class="calibre4">"Hey, Loaban," dedi Sonny Li, "Hayalet'in yerini aradığımda ben de bazı şeyler buldum. Duymak ister misin?"</p>

  <p class="calibre4">"Devam et."</p>

  <p class="calibre4">"Diyelim ki, işe yarar şeyler. Pekâlâ, kapının karşısında, kapıya dönük olarak konmuş bir Buddha heykeli var. Yatak odasında kırmızı renk ve müzik seti yok. Koridor beyaza boyanmış. Kitap raflarının kapakları var. Sekiz at heykeli var. Bütün aynalar çok uzun, onlara baktığında kafan kesik görünmüyor. Ahşap tutacaklı bakır ziller var; odanın batı tarafında." Bunların önemini vurgulamak için başını salladı. "Anladın mı, Loaban?"</p>

  <p class="calibre4">"Hayır," dedi Rhyme. "Devam et."</p>

  <p class="calibre4">Li sigaralarını bulmak için gömleğinin ceplerine bakındı, sonra ellerini indirdi. "Liu Guoyuan'daki ofisimde bir yazı var."</p>

  <p class="calibre4">"Başka bir söz mü?"</p>

  <p class="calibre4">"Juyifan san. Yani; bir örnekten üç şey öğrenmek. Confucius der ki; 'Kişiye nesnenin bir köşesini gösterdiğimde diğer üç köşenin neye benzediğini anlayamıyorsa, ona bir şey öğretmeye çalışmam.'"</p>

  <p class="calibre4">Bir Adli Tıp dedektifi için ne kadar kötü bir slogan, diye düşündü Rhyme. "Yani sen bir sekiz at heykelinden ve bakır zillerden yararlı olabilecek, kullanabileceğimiz bir şeyler mi çıkardın?"</p>

  <p class="calibre4">"Diyelim ki, Feng Shui."</p>

  <p class="calibre4">"Eşyaları ve mobilyaları şans getirecek şekilde dizmek," diye açıkladı Thom. Rhyme ona bakınca ekledi; "Ev ve Bahçe kanalındaki bir programda gördüm. Endişelenme; mesai dışında izledim."</p>

  <p class="calibre4">"Demek ki iyi şans getiren bir dairede oturuyor, Li," dedi Rhyme sabrı taşarak. "Peki, bunun delil olabilecek kısmı nerede?"</p>

  <p class="calibre4">"Hey, tebrikler, Sonny," dedi Thom. "İkinci isim yakınlığını kazandın. Bunu sadece iyi arkadaşlarına yapar. Benim adımın hâlâ sadece 'Thom' olduğuna dikkatini çekerim."</p>

  <p class="calibre4">"Sanırım burada olmanın nedeni, Thom, sadece yazmak. İşe burnunu sokmak değil."</p>

  <p class="calibre4">"Delil mi, Loaban? Bence çok açık," diye devam etti Li. "Hayalet evi düzenlemesi için birini tuttu ve adam da harika bir iş çıkardı. Belki Hayalet'in diğer yerlerini de yapmış olabilir."</p>

  <p class="calibre4">"Pekâlâ," dedi Rhyme. "Bu yararlı olabilir."</p>

  <p class="calibre4">"Ben gidip Çin Mahallesi'ndeki feng shui ustalarını göreyim, ne dersin?"</p>

  <p class="calibre4">Rhyme, Sachs ile göz göze gelince ikisi de gülmeye başladı. "Yeni bir kılavuz kitap yazmam gerek. Bu kez woo-woo bölümü de ekleyeceğim."</p>

  <p class="calibre4">"Hey, liderimiz Deng Xiaoping ne der, biliyor musunuz? Fareyi yakaladığı sürece kedinin siyah ya da beyaz olması fark etmez."</p>

  <p class="calibre4">"Pekâlâ, git kendine bir fare yakala, Li. Sonra da buraya gel. Biraz daha baiju istiyorum. Ah ve Sonny?"</p>

  <p class="calibre4">Çinli polis ona baktı.</p>

  <p class="calibre4">"Zaijian" dedi Rhyme, bir Çince web sitesinden öğrendiği kelimeyi dikkatle telaffuz ederek.</p>

  <p class="calibre4">Li başıyla selam verdi. '"Hoşça kal.' Evet, evet. Hiç fena değil, Loaban. Zaijian."</p>

  <p class="calibre4">Çinli polis çıktıktan sonra birlikte tekrar delillere döndüler. Ama ekip hiçbir ilerleme kaydedememişti ve Queens'i tarayan polislerden de bir saattir ses seda çıkmamıştı.</p>

  <p class="calibre4">Rhyme başını yastığa sıkıca yasladı. Sachs ile birlikte çizelgelere bakarken, Rhyme tanıdık bir duygu içindeydi; ortaya çıkacak başka bir</p>

  <p class="calibre4">şey olmadığını bilmene karşın, biraz daha çabalamanın esrarı bir parça daha çözeceğine yönelik küçük umut kıvılcımı.</p>

  <p class="calibre4">"Wu ya da John Sung ile yeniden konuşmalı mıyım sence?" diye sordu Sachs.</p>

  <p class="calibre4">"Daha fazla tanığa ihtiyacımız yok," diye mırıldandı Rhyme. "Daha fazla delile ihtiyacımız var. Sağlam bir şey istiyorum."</p>

  <p class="calibre4">Biraz daha lanet olasıca delil... İhtiyaçları olan şey...</p>

  <p class="calibre4">Sonra başı aniden haritaya döndü; ilk asılana: Long Island haritasına. Doğu Burnu'nun bir mil açığındaki minik kırmızı noktaya baktı.</p>

  <p class="calibre4">"Ne?" diye sordu Sachs, onun gözlerini kıstığını görünce.</p>

  <p class="calibre4">"Lanet olsun," diye fısıldadı Rhyme.</p>

  <p class="calibre4">"Ne?"</p>

  <p class="calibre4">"Bir olay yeri daha var. Neredeyse tamamen unuttum."</p>

  <p class="calibre4">"Ne?"</p>

  <p class="calibre4">"Gemi! Fuzhou Ejderi"</p>

  <p class="calibre4"><span class="calibre7">HAYALETÖLÜM</span></p>

  <p class="calibre4">Easton, Long Island, Olay Yeri</p>

  <p class="calibre4">• İki göçmen sahilde sırtlarından vurularak öldürüldüler.</p>

  <p class="calibre4">• Bir göçmen yaralandı; Dr. John Sung.</p>

  <p class="calibre4">• "Bangshou" (yardımcı) gemideydi; kimliği bilinmiyor.</p>

  <p class="calibre4">• Yardımcının, Ejder' in battığı yerde bulunan boğulmuş ceset olduğu teşhis edildi.</p>

  <p class="calibre4">• On göçmen kaçtı; yedi yetişkin (biri yaşlıca, erkek; biri yaralı, kadın), iki çocuk, bir bebek. Kilisenin minibüsünü çaldılar.</p>

  <p class="calibre4">• Kan örnekleri inceleme için laboratuvara gönderildi</p>

  <p class="calibre4">• Yaralı kadının kan grubu AB negatif. Kanıyla ilgili daha fazla bilgi istendi.</p>

  <p class="calibre4">• Sahilde Hayalet'i bekleyen araç onu almadan gitti. Hayalet'in araca bir el ateş ettiği sanılıyor. Aracın marka ve model bilgileri için lastik izlerine ve dingil açıklığına dayanarak talepte bulunuldu.</p>

  <p class="calibre4">•Araç bir BMW X5.</p>

  <p class="calibre4">• Sürücü; Jerry Tang.</p>

  <p class="calibre4">• Göçmenleri almak için gelen herhangi bir aracın izine rastlanmadı.</p>

  <p class="calibre4">• Muhtemelen Hayalet'e ait olan cep telefonu analiz için FBI'a gönderildi.</p>

  <p class="calibre4">• İzlenemez uydu telefonu. Kullanmak için Çin hükümetinin telefon sistemine giriyor.</p>

  <p class="calibre4">• Hayalet'in silahı 7.62 mm'lik tabanca. Özel mermiler.</p>

  <p class="calibre4">• Çin yapımı Model 51 otomatik tabanca.</p>

  <p class="calibre4">• Hayalet'in rüşvet yedirdiği hükümet çalışanları olduğu rapor edildi.</p>

  <p class="calibre4">• Hayalet kaçmak için bir kırmızı Honda sedan çaldı. Aracın bulunması için devriyelere haber verildi.</p>

  <p class="calibre4">• Aracın izi bulunamadı.</p>

  <p class="calibre4">• Suda üç ceset bulundu; biri boğulmuş, ikisi vurulmuş. Fotoğraflar ve deliller Rhyme'a ve Çin polisine gönderildi.</p>

  <p class="calibre4">• Boğulmuş kişi Victor Au, Hayalet'in yardımcısı olarak tanımlandı.</p>

  <p class="calibre4">• Parmak izleri AFIS'e gönderildi.</p>

  <p class="calibre4">• Herhangi bir kayda uymuyor, ama Sam Chang'in parmaklarında sıra dışı izler var. (yara, ip yanığı?)</p>

  <p class="calibre4">• Göçmenlerin Profilleri: Sam Chang, Wu Qichen ve aileleri; John Sung; boğulan kadının bebeği; tanımlanmayan bir erkek ve bir kadın (sahilde öldürüldüler).</p>
</body>
</html>
