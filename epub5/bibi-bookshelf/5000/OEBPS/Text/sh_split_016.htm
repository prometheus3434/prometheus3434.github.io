<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_15" /></span></span></p>

    <h2 class="calibre24"><b class="calibre3"><span class="calibre8">13</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Megan’ı ikna etmek. <i class="calibre4">Harika.</i> Megan’ın bakışları... <span>eh</span>, her şeyi delip geçebilirdi. Demek istediğim, normalde gözlerinizle bir&nbsp;şeyi delip geçemezsiniz. Yani ne olursa olsun bu <span>metafor</span> çalışır.&nbsp;Değil mi?</span></span></p>

    <p class="calibre5"><span class="font"><span class="calibre13">Mesela Megan’ın gözleri bir yağ kalıbını delip geçebilirdi. Onu <i class="calibre4">ikna etmek?</i> <span>diye</span> düşündüm. <i class="calibre4">İmkânsız-</i></span></span></p>

    <p class="calibre5"><span class="font"><span class="calibre13">Ama şansımı denemeden pes edecek değildim. Üzerinde Newcago’nun anahatlarının göründüğü, parıltılar saçan metal&nbsp;duvara yaklaştım.</span></span></p>

    <p class="msonormal"><span class="font"><span class="calibre13">“Bu görüntüleyici bize her şeyi gösterebilir mi?” diye sordum. “Spynet’in izlediği ya da dinlediği her şeyi,” diye açıkladı&nbsp;Abraham, görüntüleme cihazının yanından kalkarak.</span></span></p>

    <p class="calibre5"><span class="font"><span class="calibre13">“Spynet mi?” dedim, birdenbire rahatsızlığa kapılarak. İleri doğru bir adım attım. Bu cihaz inanılmazdı; yeraltındaki kutu&nbsp;gibi bir deliğin içinde değil de, gerçekten kentin dış kesimlerindeki bir binanın tepesindeymişiz gibi hissetmeme yol açıyordu. Aslında mükemmel bir <span>illüzyon</span> değildi; dikkatli şekilde&nbsp;etrafıma baktığımda, içinde durduğumuz odanın köşelerini&nbsp;hâlâ seçebiliyordum. Yakın plandaki şeylerin üç boyutlu görüntülemesi de harika sayılmazdı.</span></span></p>

    <p class="calibre5"><span class="font"><span class="calibre13">Gene de, çok yakından bakmadığım -ve rüzgârın veya kentin olağan kokularının eksikliğine takılmadığına- sürece,&nbsp;gerçekten dışarıda olduğumu düşünebilirdim. Bu görüntüyü&nbsp;Spynet’i kullanarak mı oluşturuyorlardı? Spynet, Steelheart’ın&nbsp;kenti denetleme sistemiydi. Bu sistem sayesinde, İnfaz Gücü&nbsp;Newcago halkının neler yaptığını anbean izleyebiliyordu.</span></span></p>

    <p class="calibre5"><span class="font"><span class="calibre13">“Bizi izlediğini biliyordum,” dedim. “Ama kameraların bu kadar... <span>bu</span> kadar büyük bir alanı gösterebileceğini düşünmemiştim.”</span></span></p>

    <p class="calibre5"><span class="font"><span class="calibre13">“Neyse ki,” dedi Tia. “Zaman içinde, takip ağlarını etkilemek için bazı yollar bulduk. Bu yüzden Steelheart’ın bizi gördüğüne dair endişelerinden kurtulabilirsin.”</span></span></p>

    <p class="calibre5"><span class="font"><span class="calibre13">Halen rahatsızlık hissetsem de, kafayı buna takmaya değmezdi. Binanın ucuna yaklaşarak, aşağıdaki sokağa baktım. Sokaktan birkaç otomobil geçerken, görüntüleyici araçların sesini iletebiliyordu. Uzanarak elimi odanın duvarına koydum.&nbsp;Sanki havada görünmez bir şeyin üzerine elimi koymuştum.&nbsp;Bu çok kafa karıştırıcı olacaktı.</span></span></p>

    <p class="calibre5"><span class="font"><span class="calibre13">Tensörlerin aksine, oda görüntüleyicilerini daha önce duymuştum. İnsanlar bu görüntüleyicilerde film izlemek için yüksek meblağlar öderdi. Cody’yle konuştuklarımı düşünüyordum. Bu türden şeyleri yapmayı, <span>illüzyon</span> güçleri olan Epiklerden mi öğrenmiştik acaba?</span></span></p>

    <p class="calibre5"><span class="font"><span class="calibre13">“Ben...” diye söze girdim.</span></span></p>

    <p class="calibre5"><span class="font"><span class="calibre13">“Hayır,” dedi Megan. “İkna etmesi gereken kişi bensem, bu konuşmayı ben yönlendireceğim.” İleri çıkarak yanıma geldi.</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“<span>Pekâlâ</span> Megan,” dedi Prof.</span></span></p>

    <p class="calibre5"><span class="font"><span class="calibre13">Sessizce homurdanarak, çok katlı bir binadan düşmek üzereymiş gibi hissetmeyeceğim bir noktaya geri çekildim.</span></span></p>

    <p class="msonormal"><span class="font"><span class="calibre13">“Bu basit,” dedi Megan. “Steelheart’ın karşısına çıkmak konusunda, büyük bir problem söz konusu.”</span></span></p>

    <p class="calibre5"><span class="font"><i class="calibre4"><span class="calibre13">“Tek bir</span></i></span> <span class="font"><span class="calibre13">problem mi?” diye sordu Cody, duvara yaslanarak. Bu hareketi, açık havada boşluğa yaslanıyormuş gibi görünmesine yol açmıştı. “Bir bakalım: inanılmaz bir güce sahip, ellerinden ölümcül enerji dalgaları yayabiliyor, etrafındaki cansız&nbsp;her şeyi çeliğe dönüştürebiliyor, rüzgârı kontrol edebiliyor, mükemmel dengeli bir şekilde uçabiliyor... <span>ah</span>, bir de kurşunlara,&nbsp;kesici silahlara, ateşe, radyasyona, travmaya, havasızlığa ve&nbsp;patlamalara karşı da son derece dayanıklı. Bu... <span>nereden</span> bakarsan bak, üç problem demektir kızım.” Elini açarak dört parmağını gösterdi.</span></span></p>

    <p class="calibre5"><span class="font"><span class="calibre13">Megan gözlerini devirdi. “Hepsi de doğru,” deyip, yeniden bana döndü. “Ama bunların hiçbiri ilk problemimizi ortaya&nbsp;koymuyor.”</span></span></p>

    <p class="calibre5"><span class="font"><span class="calibre13">“İlk problem, onu bulmak,” dedi Prof, yumuşak bir sesle. Tia’yla birlikte kendilerine katlanır sandalyeler açmışlar; damın tam ortasında oturuyorlardı. “Steelheart bir paranoyak.&nbsp;Nerede olduğunu kimsenin bilmesini istemez.”</span></span></p>

    <p class="calibre5"><span class="font"><span class="calibre13">“Aynen,” dedi Megan, görüntüleyiciyi kontrol etmek için ellerini kaldırırken. Kentin içinde bir noktaya yaklaşacak şekilde görüntüyü büyütürken, binalar altımızda bulanık bir şekilde&nbsp;akmaya başlamıştı.</span></span></p>

    <p class="calibre5"><span class="font"><span class="calibre13">Olduğum yerde bocaladım; midem alt üst olmuştu. Dayanmak için uzansam da, duvarın tam olarak nerede olduğunu anlayamadığımdan, sendeledim. Aniden durarak havada salınmaya başladık. Steelheart’ın sarayına bakıyorduk.</span></span></p>

    <p class="calibre5"><span class="font"><span class="calibre13">Kentin sınırında yükselen, çeliğe dönüştürülen gölün bir kısmına inşa edilmiş, anotlanmış çelikten karanlık bir kaleydi&nbsp;burası. Kuleleri, kirişleri ve geçitleriyle, her yönde uzayıp giden devasa bir yapıydı. Eski Viktoryen malikâneleri, ortaçağ&nbsp;kaleleri ve petrol kulelerinin bir karışımını andırıyordu. Çeşitli girintilerin derinlerinde canlı kırmızı ışıklar parıldıyor, bacalardan karanlık gökyüzüne kapkara dumanlar yükseliyordu.</span></span></p>

    <p class="calibre5"><span class="font"><span class="calibre13">“Sarayı kasten kafa karıştırıcı bir mimariyle inşa ettiği söyleniyor,” dedi Megan. “Sarayda yüzlerce oda var ve her gece farklı birinde uyuyor, farklı birinde yemeğini yiyormuş. Denilen o ki, sarayın çalışanları bile onun nerede olduğunu bilmezmiş.” Saldırgan bir ifadeyle bana döndü. “Onu asla bulamazsın.&nbsp;<span>İşte ilk problem bu.”</span></span></span></p>

    <p class="calibre5"><span class="font"><span class="calibre13">Diğerleri herhangi bir sıkıntı duymuyormuş gibi görünürken, halen havada duruyormuşum gibi bir hisle, sallanıyordum. “Acaba...” diye söze girdim, midem bulanarak. Abraham’a bakıyordum.</span></span></p>

    <p class="calibre5"><span class="font"><span class="calibre13">Abraham homurtuyla gülüp, birkaç el hareketiyle bizi yakındaki bir binanın tepesine getirdi. Üzerine “inmemizle” birlikte, binanın küçük bacası ezilerek, iki boyutlu düz bir yüzey olarak zemine yayılmıştı. Bu bir hologram değildi. Bildiğim kadarıyla, kimse teknolojiyi kullanarak bu düzeyde bir <span>illüzyon</span>&nbsp;gücünü taklit edememişti. Aslında olan, aynı anda altı ekran ve&nbsp;üç boyutlu görüntülemenin gelişmiş bir kullanımıydı.</span></span></p>

    <p class="calibre5"><span class="font"><span class="calibre13">“Tamam,” dedim, kendimi daha sabit hissederek. “Her neyse, bu bir problem <i class="calibre4">olabilir</i> elbette.”</span></span></p>

    <p class="calibre5"><span class="font"><span class="calibre13">“Ama?” diye sordu Prof.</span></span></p>

    <p class="calibre5"><span class="font"><span class="calibre13">“Ama Steelheart’ı bulmamıza gerek yok,” dedim. “O bize gelecek.”</span></span></p>

    <p class="calibre5"><span class="font"><span class="calibre13">“Artık nadiren halk içine çıkıyor,” dedi Megan. <span>“Bunu yaptığında da, her şey çok değişken.</span> Calamity’nin ateşleri arasında nasıl...”</span></span></p>

    <p class="calibre5"><span class="font"><span class="calibre13">“Faultline,” dedim. Babamın öldürüldüğü o korkunç gün toprağın bankayı yutmasını sağlayan ve daha sonrasında,&nbsp;Steelheart’a meydan okuyan Epik.</span></span></p>

    <p class="calibre5"><span class="font"><span class="calibre13">“David’in haklı olduğu bir nokta var,” dedi Abraham. “Faultline Newcago’yu ele geçirmeye kalktığında, Steelheart <i class="calibre4">gerçekten de</i> savaşmak için gizlendiği yerden çıkmıştı.”</span></span></p>

    <p class="calibre5"><span class="font"><span class="calibre13">“Ides Hatred kendisine meydan okuduğunda da,” diye devam ettim. “Steelheart bu meydan okumaya bizzat kendisi karşılık vermişti.”</span></span></p>

    <p class="calibre5"><span class="font"><span class="calibre13">“Hatırladığım kadarıyla,” dedi Prof. “Bu çarpışmada kentin bir bloğunun tamamını yok ettiler.”</span></span></p>

    <p class="calibre5"><span class="font"><span class="calibre13">“Sağlam partilemişler demek ki,” dedi Cody.</span></span></p>

    <p class="calibre5"><span class="font"><span class="calibre13">“Evet,” dedim. Elimde bu çarpışmada çekilmiş fotoğraflar vardı.</span></span></p>

    <p class="calibre5"><span class="font"><span class="calibre13">“Yani sen diyorsun ki, Newcago’ya gelip Steelheart’a meydan okuması için güçlü bir Epik’i ikna etmemiz lazım,” dedi Megan, düz bir sesle. “O zaman, Steelheart’ın nerede olacağını&nbsp;bileceğiz. Kulağa çok kolay geliyor.”</span></span></p>

    <p class="calibre5"><span class="font"><span class="calibre13">“Hayır, hayır,” dedim, sırtımı Steelheart’ın karanlık, devasa sarayına dönüp diğerlerine bakarak. <span>“Bu, planın ilk kısmı.</span> Steelheart’ın güçlü bir Epik’in kendisine meydan okumak için&nbsp;buraya geldiğini <i class="calibre4">düşünmesini</i> sağlayacağız.”</span></span></p>

    <p class="calibre5"><span class="font"><span class="calibre13">“<span>Peki</span> bunu nasıl yapacağız?” diye sordu Cody.</span></span></p>

    <p class="calibre5"><span class="font"><span class="calibre13">“Bunu yapmaya başladık bile,” diye açıkladım. “Şimdi, ortalığa Fortuity’nin yeni bir Epik’in ajanları tarafından öldürüldüğüne dair söylentiler yayacağız. Aynı zamanda daha çok Epik vurmaya devam ederek, bütün bu suikastlerin aynı rakibin işi&nbsp;olduğu izlenimini yaratacağız. Ve, Steelheart’a, yandaşlarının&nbsp;öldürülmesini durdurmak istiyorsa, çıkıp savaşması gerektiğine dair bir <span>ültimatom</span> vereceğiz.</span></span></p>

    <p class="calibre5"><span class="font"><span class="calibre13">“O <i class="calibre4">da</i> gelecek. Yeterince ikna edici olabilirsek, ortaya çıkacaktır. Onun paranoyak olduğunu söylemiştin Prof. Haklısın. O bir paranoyak. Otoritesine meydan okunmasına asla katlanamaz. Yıllar önce Deathpoint’e yaptığı gibi, kendisine rakip&nbsp;çıkan Epiklerle her zaman bizzat ilgilendiğini biliyoruz. Diğer&nbsp;taraftan, Asilerin iyi olduğu bir şey varsa, o da Epikleri öldürmek. Kısa süre zarfında kentte yeterince Epik avladığımız takdirde, bu durum Steelheart’ın ensesinde hissedeceği ciddi bir&nbsp;tehdide dönüşecektir. Onu dışarı çekebilir, hatta onunla çarpışacağımız cepheyi biz seçebiliriz. Bize gelmesini ve tuzağımıza&nbsp;düşmesini sağlayabiliriz.”</span></span></p>

    <p class="calibre5"><span class="font"><span class="calibre13">“Hayatta olmaz,” dedi Megan. “Firefight ya da Nightwielder’ı gönderecektir.”</span></span></p>

    <p class="calibre5"><span class="font"><span class="calibre13">Firefight ve Nightwielder, Steelheart’ın koruması ve sağ kolu olan, aşırı ölçüde güçlü iki Yüksek Epik’ti. Neredeyse Steelheart&nbsp;kadar tehlikeliydiler.</span></span></p>

    <p class="calibre5"><span class="font"><span class="calibre13">“Size Nightwielder’ın zayıflığını gösterdim,” dedim. “Güneş ışığı. Morötesi radyasyon. Kimsenin bu durumun farkında olduğunu bilmiyor. Onu tuzağa düşürmek için bunu kullanabiliriz.”</span></span></p>

    <p class="calibre5"><span class="font"><span class="calibre13">“Herhangi bir şey kanıtlamış değilsin,” dedi Megan. “Bize onun bir zayıflığı olduğunu söyledin. Ama bütün Epiklerin&nbsp;zayıf bir tarafı var. Bunun güneş ışığı olup olmadığını bilmiyorsun.”</span></span></p>

    <p class="calibre5"><span class="font"><span class="calibre13">“Kaynaklarına göz attım,” dedi Tia. “Gerçekten... <span>gerçekten</span> David’in bir bildiği olabilir.”</span></span></p>

    <p class="calibre5"><span class="font"><span class="calibre13">Megan çenesini sıktı. Bu iş, planımı kabul etmesi için Megan’ı ikna etmeye kalırsa, başarısız olacaktım. Ortaya ne sürersem süreyim, planıma yanaşacak gibi görünmüyordu.</span></span></p>

    <p class="calibre5"><span class="font"><span class="calibre13">Diğer taraftan, Prof ne derse desin, ben de Megan’ın desteğine ihtiyaç duyduğuma ikna olmuş değildim. Diğer Asilerin Prof’a nasıl baktıklarını görmüştüm. Prof bunun iyi bir fikir&nbsp;olduğuna karar verdiği takdirde, diğerleri de onun peşinden&nbsp;gelirdi. Megan’ı ikna etmem gerektiğini söylemiş olmasına rağmen, aslında öne sürdüğüm planın yalnızca Prof için yeterince&nbsp;sağlam görünmesini umuyordum.</span></span></p>

    <p class="calibre5"><span class="font"><span class="calibre13">“Firefight,” dedi Megan. “Peki ya o?”</span></span></p>

    <p class="calibre5"><span class="font"><span class="calibre13">“Kolay,” dedim, yükselen bir moralle. “Firefight göründüğü gibi biri değil.”</span></span></p>

    <p class="calibre5"><span class="font"><span class="calibre13">“Bu ne demek?”</span></span></p>

    <p class="calibre5"><span class="font"><span class="calibre13">“Bunu açıklamak için notlarıma ihtiyacım var,” dedim. “Ama üçü arasında indirmesi en kolay olan o. Size bu konuda&nbsp;söz veriyorum.”</span></span></p>

    <p class="calibre5"><span class="font"><span class="calibre13">Megan’ın yüzünde bana <span>gıcık</span> olmuş gibi bir ifade belirdi; notlarım olmadan onunla tartışmayacağımı söylememe kızmıştı sanki. “Her neyse,” deyip, elinin bir hareketiyle odayı bir&nbsp;çember içinde döndürdü. Bunu yapmasıyla birlikte, aslında&nbsp;devinim olmamasına rağmen, bir kez daha sendeledim. Bana&nbsp;baktığında, dudaklarında belli belirsiz bir tebessüm fark ettim. Eh, en azından soğuk tavrını kıracak bir şey olduğunu&nbsp;öğrenmiştim. Beni yediklerimi kusacak bir noktaya getirmek yüzünü güldürüyordu.</span></span></p>

    <p class="calibre5"><span class="font"><span class="calibre13">Odanın dönüşü durduğunda, görüşümüz yukarı doğru bir açı kazanmıştı. İçimdeki her şey geriye kayıyor olmam gerektiğini söylüyor olsa da, bütün bunların bakış açısıyla ilgili olduğunun farkındaydım.</span></span></p>

    <p class="calibre5"><span class="font"><span class="calibre13">Hemen ilerimizde, üç helikopter alçak uçuşta, kentin üzerinde geziniyordu. Simsiyah helikopterlerin her birinin iki büyük pervanesi vardı. İnfaz Gücü’nün amblemi olan kılıç ve kalkan, helikopterlerin yan taraflarına beyaz renkle boyanmıştı.</span></span></p>

    <p class="calibre5"><span class="font"><span class="calibre13">“Muhtemelen Firefight ya da Nightwielder’a kalmaz bile bu iş,” dedi Megan. “Aslında önce bundan bahsetmeliydim: İnfaz Gücü.”</span></span></p>

    <p class="calibre5"><span class="font"><span class="calibre13">“Hakkı var,” dedi Abraham. “Steelheart’ın etrafı her zaman İnfaz Gücü askerleriyle sarılıdır.”</span></span></p>

    <p class="calibre5"><span class="font"><span class="calibre13">“O halde, önce onları aradan çıkarırız,” dedim. “Zaten Steelheart’a rakip çıkacak Epik’in yapacağı ilk iş bu -kentte&nbsp;rahat ilerleyebilmek için Steelheart’ın ordusunu etkisiz hale getirmek- olacaktır. Bunu yapmamız, Steelheart’ın bizi rakip bir&nbsp;Epik sanmasını sağlar. Asiler asla İnfaz Gücü’ne saldırmak gibi&nbsp;bir işe kalkışmaz.”</span></span></p>

    <p class="calibre5"><span class="font"><span class="calibre13">“Bunu yapmayız,” dedi Megan. “Çünkü bu safi aptallık olur!”</span></span></p>

    <p class="calibre5"><span class="font"><span class="calibre13">“Bu bizim yapabileceklerimizin biraz dışında görünüyor evlat,” dedi Prof. Ama onu ikna etmek üzere olduğumu görebiliyordum. İlgiyle izliyordu. Steelheart’ı dışarı çekme fikrinden&nbsp;hoşlanmıştı. Bu, yani Epiklerin kibrinden istifade etmek, Asilerin <i class="calibre4">daha önce de</i> yaptığı bir şeydi.</span></span></p>

    <p class="calibre5"><span class="font"><span class="calibre13">Ellerimi kaldırıp, diğerlerinin yaptığı hareketleri taklit ederek, odayı İnfaz Gücü’nün karargâhına götürmeye çalıştım. Oda sarsılarak yana yattı ve kentin içinde hızla ilerleyerek bir&nbsp;binanın yan tarafına çarptı. Görüntü burada donmuştu. Yapının içinde ilerlemeye devam edememiştik çünkü Spynet binanın içini gözlemiyordu. Oda, isteğimi yerine getirmek için çaresizlikle çırpınıyor ama nereye gideceğinden de emin değilmiş&nbsp;gibi titreşiyordu.</span></span></p>

    <p class="calibre5"><span class="font"><span class="calibre13">Duvara doğru sendeledim ve sersemlemiş halde, yere devrildim. “Ah...”</span></span></p>

    <p class="calibre5"><span class="font"><span class="calibre13">“Senin için şu işe bir el atmamı ister misin?” diye sordu Cody, kapı eşiğinden keyifli bir ifadeyle bana bakarak.</span></span></p>

    <p class="calibre5"><span class="font"><span class="calibre13">“Evet. Teşekkürler. <span>İnfaz Gücü karargâhı, lütfen.”</span></span></span></p>

    <p class="calibre5"><span class="font"><span class="calibre13">Cody birkaç el hareketiyle odayı havaya kaldırıp düzelttikten sonra, döndürerek, büyük, siyah bir kutuyu andıran bir binaya ulaşana dek kentin üzerinde hızla ilerletti. Bina hapishaneyi andırıyor olsa da, suçlulara ev sahipliği yapmıyordu.&nbsp;Eh, en azından, devlet tarafından görevlendirilmiş suçlulardı&nbsp;binanın içindekiler.</span></span></p>

    <p class="calibre5"><span class="font"><span class="calibre13">Diğerlerinin önünde budalanın teki gibi görünmemek için kararlı bir halde, kendimi toparladım. Ama bunun mümkün&nbsp;olduğundan emin değildim. “İnfaz Gücü’nü devre dışı bırakmanın tek bir basit yolu var,” dedim. “Conflux’u indireceğiz.”</span></span></p>

    <p class="calibre5"><span class="font"><span class="calibre13">İlk kez olarak, benden çıkan bir fikir diğerlerinde hemen itirazlara neden olmadı. Hatta benden biraz uzakta, kollarını&nbsp;kavuşturmuş duran Megan bile düşünceli bir halde bakıyordu.&nbsp;<i class="calibre4">Onun yeniden güldüğünü görmek isterdim,</i> diye düşündüm. Aynı&nbsp;anda, bu düşünceyi aklımdan uzaklaştırmak için kendimi zorladım. Konsantrasyonumu bozmamam gerekiyordu. Ayağımın&nbsp;yerden kaymasına izin veremeyeceğim bir andı bu. Yani... en&nbsp;azından <span>mecazi</span> anlamda.</span></span></p>

    <p class="calibre5"><span class="font"><span class="calibre13">“Bunu daha önce düşünmüşsünüz,” dedim, odada gözlerimi gezdirerek. “Fortuity’yi hedef seçtiniz ama esasında, Conflux’u&nbsp;vurmayı düşünmüşsünüz.”</span></span></p>

    <p class="calibre5"><span class="font"><span class="calibre13">“Yapabilseydik, güçlü bir darbe olurdu,” dedi Abraham, yumuşak bir sesle. Cody’nin yanında, duvara yaslanmıştı.</span></span></p>

    <p class="calibre5"><span class="font"><span class="calibre13">“Bunu Abraham önermişti,” dedi Prof. “Aslına bakarsan, bu önerisini kabul ettirmek için, senin de öne sürdüğün bazı savları kullanarak epey direndi de. Yeterince etkili olmadığımız,&nbsp;önemli Epikleri hedef almadığımız gibi savlar.”</span></span></p>

    <p class="calibre5"><span class="font"><span class="calibre13">“Conflux, İnfaz Gücü’nün lideri olmaktan daha fazlası,” dedim, heyecanla. En sonunda beni dinliyorlarmış gibiydi. “O bir bağışçı.”</span></span></p>

    <p class="calibre5"><span class="font"><span class="calibre13">“Bir ne?” diye sordu Cody.</span></span></p>

    <p class="calibre5"><span class="font"><span class="calibre13">“Bu argo bir tabir,” dedi Tia. “Yönlendirici Epikler için kullanılır.”</span></span></p>

    <p class="calibre5"><span class="font"><span class="calibre13">“Evet,” dedim.</span></span></p>

    <p class="calibre5"><span class="font"><span class="calibre13">“Harika,” dedi Cody. “<span>Peki</span> yönlendirici Epik ne demek?”</span></span></p>

    <p class="calibre5"><span class="font"><span class="calibre13">“Hiç dikkatini vermiyor musun?” dedi Tia. “Bundan konuşmuştuk.”</span></span></p>

    <p class="calibre5"><span class="font"><span class="calibre13">“Silahlarını temizliyordu,” dedi Abraham.</span></span></p>

    <p class="calibre5"><span class="font"><span class="calibre13">“Ben bir sanatçıyım,” dedi Cody.</span></span></p>

    <p class="calibre5"><span class="font"><span class="calibre13">Abraham başını salladı. “O bir sanatçı.”</span></span></p>

    <p class="calibre5"><span class="font"><span class="calibre13">“Temiz olmamın yanısıra ölümcülüm,” diye ekledi Cody.</span></span></p>

    <p class="calibre5"><span class="font"><span class="calibre13">“Ah, lütfen,” dedi Tia, yeniden bana dönerek.</span></span></p>

    <p class="calibre5"><span class="font"><span class="calibre13">“Bağışçı,” dedim. “Sahip olduğu güçleri başka insanlara aktarabilen Epiklere denir. Conflux’un başkalarına aktarabileceği iki gücü var ve bu güçlerin ikisi de inanılmaz ölçüde etkili. <span>Hatta,</span>&nbsp;belki Steelheart’ın sahip olduğu güçlerden bile daha etkili.”</span></span></p>

    <p class="calibre5"><span class="font"><span class="calibre13">“Öyleyse, neden kenti yöneten <i class="calibre4">o</i> değil?” diye sordu Cody.</span></span></p>

    <p class="calibre5"><span class="font"><span class="calibre13">“Kim bilir?” Omuz silktim. “Muhtemelen narin olduğundandır. Ölümsüzlük güçleri olmadığı söyleniyor. Bu nedenle gizleniyor olabilir. Onun neye benzediğini bile kimse bilmiyor. Neredeyse ilk günden beri Steelheart ile birlikte olsa da, sadece sessizce İnfaz Gücü’nü yönetiyor.” Dönerek İnfaz Gücü karargâhına baktım. “Vücudundan inanılmaz enerji stokları yaratabiliyor. Bu&nbsp;elektriği İnfaz Gücü Çekirdek ekiplerinin liderlerine veriyor; askerlerin mekanize üniformalarını ve enerji tüfeklerini çalıştıran&nbsp;bu elektrik. Conflux’un olmaması demek, İnfaz Gücü’nün zırhlarının ve enerji silahlarının olmaması demek.”</span></span></p>

    <p class="calibre5"><span class="font"><span class="calibre13">“Bundan daha fazlası,” dedi Prof. “Conflux’u indirmek, kentin gücünü kesmek anlamına da gelebilir.”</span></span></p>

    <p class="calibre5"><span class="font"><span class="calibre13">“Ne?” dedim.</span></span></p>

    <p class="calibre5"><span class="font"><span class="calibre13">“Newcago, ürettiğinden daha fazla elektrik kullanıyor,” diye açıkladı Tia. “Bütün bu ışıklar hep açık... <span>bu</span> çok fazla elektrik&nbsp;demek. Hatta Calamity’nin öncesinde bile ikame edilebilmesi&nbsp;zor bir tüketim düzeyi söz konusu. Yeni Parçalanmış Eyaletler,&nbsp;Steelheart’a bu kenti yönetmesine yetecek düzeyde güç sağlayacak bir altyapıya sahip olmamasına rağmen, gene de Steelheart&nbsp;bunu başarıyor.”</span></span></p>

    <p class="calibre5"><span class="font"><span class="calibre13">“Enerji miktarını arttırmak için Conflux’u kullanıyor,” dedi Prof. “Bir şekilde.”</span></span></p>

    <p class="calibre5"><span class="font"><span class="calibre13">“Bu durum Conflux’u çok daha önemli bir hedef haline getirir!” dedim.</span></span></p>

    <p class="calibre5"><span class="font"><span class="calibre13">“Aylar önce bu konudan konuştuk,” dedi Prof, öne eğilip parmaklarını kavuşturarak. “Ama suikaste kalkışmak için çok&nbsp;tehlikeli bir hedef olduğuna karar verdik. Bunu başarsak bile,&nbsp;çok dikkat çekeriz ve bu durumda Steelheart’ın peşimize düşmesi işten bile değil.”</span></span></p>

    <p class="calibre5"><span class="font"><span class="calibre13">“Bizim istediğimiz de bu zaten,” dedim.</span></span></p>

    <p class="calibre5"><span class="font"><span class="calibre13">Diğerleri ikna olmuş görünmüyordu. Böyle bir adım atıp Steelheart’ın imparatorluğuna saldırdıktan sonra, kendilerini&nbsp;açığa çıkarmış olacaklardı. Bundan sonra artık farklı kentlerin yeraltı dünyasında gizlenerek, itinayla seçilmiş hedefleri&nbsp;vurmaya devam edemezlerdi. Sessiz başkaldırılarının sonu&nbsp;demekti bu. Conflux’u indirdikten sonra, Steelheart ölene dek&nbsp;geri adım atmak imkânsızdı. Ya Steelheart ölecek ya da Asiler&nbsp;yakalanacak, örgüt dağılacak ve herkes idam edilecekti.</span></span></p>

    <p class="calibre5"><span class="font"><i class="calibre4"><span class="calibre13">Kabul etmeyecek,</span></i></span> <span class="font"><span class="calibre13">diye düşündüm, Prof’un gözlerine bakarken. Şu ana dek onu kafamda kurduğumdan daha yaşlı görünüyordu. Grilerin düştüğü saçlarıyla, bir dönemin yok oluşunu yaşadıktan sonra, ardından gelen döneme son vermek için zorlu bir on yıl geçirmiş, orta yaşlarının sonunda bir adamdı. Belli&nbsp;ki bu yıllar ona temkinli olmayı öğretmişti.</span></span></p>

    <p class="calibre5"><span class="font"><span class="calibre13">Prof konuşmak için ağzını açtığı anda, Abraham’ın mobilinden gelen sinyal sesiyle sustu. Abraham cihazı, asılı olduğu omzundan çıkardı. “İcraatın İçinden zamanı,” dedi, gülümseyerek.</span></span></p>

    <p class="calibre5"><span class="font"><span class="calibre13">İcraatın İçinden. Steelheart’ın tebasına yolladığı gündelik mesajlarına takılmış isimdi bu. “Duvarda gösterebilir misiniz?”&nbsp;diye sordum.</span></span></p>

    <p class="calibre5"><span class="font"><span class="calibre13">“Elbette,” dedi Cody, mobilini <span>projeksiyon</span> cihazına tutup bir tuşa dokunarak.</span></span></p>

    <p class="calibre5"><span class="font"><span class="calibre13">“Buna gerek...” diye söze başladı Prof.</span></span></p>

    <p class="calibre5"><span class="font"><span class="calibre13">Program başlamıştı bile. Mesajda Steelheart vardı bu defa.</span></span></p>

    <p class="calibre5"><span class="font"><span class="calibre13">Bazen mesajlarında kendisi bizzat görünür, bazen de görünmezdi. Sarayının yüksek radyo kulelerinden birinin tepesindeydi. Sırtındaki simsiyah pelerini rüzgârla uçuşuyordu.</span></span></p>

    <p class="calibre5"><span class="font"><span class="calibre13">Mesaj önceden kaydedilmişti ama Steelheart’ın bunu günün hangi anında yapmış olduğunu anlamanın yolu yoktu; her zamanki gibi, gökyüzünde güneş olmamasının yanısıra, kentte&nbsp;artık, mevsimi tahmin etmeye yarayacak ağaçlar da yoktu. Yalnızca camdan dışarı bakarak zamanı tahmin edebilmenin nasıl&nbsp;bir şey olduğunu neredeyse bütünüyle unutmuştum.</span></span></p>

    <p class="calibre5"><span class="font"><span class="calibre13">Steelheart, aşağıdan gelen kırmızı ışıklarla aydınlanmıştı. Bir ayağını alçakta kalan bir korkuluğun üzerine koyarak hafifçe öne eğilmiş, kentini izliyordu. Hükmettiği toprakları.</span></span></p>

    <p class="calibre5"><span class="font"><span class="calibre13">Duvarda büyük ölçekli bu görüntüsüne bakarken ürperdim. Babamın katili. Tiran. Görüntüde soğukkanlı ve düşünceli görünüyordu. Simsiyah uzun saçları hafifçe kıvrılarak omuzlarına&nbsp;dökülüyordu. Tişörtü, insanüstü bir fiziğe sahip vücudunun üzerinde gerilmişti. Siyah pantolonu, on yıl önce o gün üzerinde olan&nbsp;bol pantolona göre çok daha şıktı. Bu görüntüsüyle, Fabrika’nın&nbsp;okulunda öğrendiğim ilk komünist liderler gibi, kendisini düşünceli ve endişeli bir diktatör gibi sunmak istiyormuş gibiydi.</span></span></p>

    <p class="calibre5"><span class="font"><span class="calibre13">Ayaklarının altındaki kente bakarak bir elini kaldırdı. Bir süre sonra bu el şeytani bir güçle kor gibi yanmaya başlamıştı.&nbsp;Sarayının aşağı kesimlerinden gelen koyu kırmızı ışığın aksine, sarı-beyaz tonlarda bir parlamaydı bu. Elinin etrafındaki&nbsp;güç elektrik değil, <i class="calibre4">ham enerjiydi.</i> Kamera en sonunda bu parlak&nbsp;ışık ve Steelheart’ın gölgesi haricinde hiçbir şeyi seçemeyene&nbsp;dek, enerji parlamaya devam etti.</span></span></p>

    <p class="calibre5"><span class="font"><span class="calibre13">Ardından, elini öne uzatarak, sarımsı güç dalgasını kente yolladı. Enerji dalgasının isabet ettiği binanın ortasında bir delik açılmış, alevlerle etrafa saçılan yıkıntı parçaları karşıdaki&nbsp;camları patlatmıştı. Bina alev alev yanarken, içindeki insanlar&nbsp;kaçışmaya çalışıyordu. Kamera bu insanları net bir şekilde gösterebilmek için binaya yaklaştı. Steelheart, <span>meskun</span> bir binaya&nbsp;saldırdığını bilmemizi istiyordu.</span></span></p>

    <p class="calibre5"><span class="font"><span class="calibre13">İkinci bir enerji dalgası binanın sarsılmasına neden oldu. Bir tarafının metal yüzeyi eriyerek içe çökmüştü. Bu binanın&nbsp;yanındaki bir başka binaya iki enerji dalgası daha yollayarak,&nbsp;burayı da alevlere teslim etti. Yolladığı inanılmaz güçteki enerji&nbsp;dalgalarıyla duvarlar anında erimişti.</span></span></p>

    <p class="calibre5"><span class="font"><span class="calibre13">Kamera binalardan uzaklaşarak bir kez daha, halen yarı eğilmiş bir pozisyonda duran Steelheart’a döndü. İfadesiz bir&nbsp;yüzle kente bakarken, alttan vuran kırmızı ışıklar güçlü çenesiyle düşünceli gözlerini öne çıkarıyordu. Bu binaları neden&nbsp;yok ettiğinin bir açıklaması yoktu. Belki daha sonrasında gelecek bir mesaj, bu binalarda yaşayan talihsizlerin -gerçek veya&nbsp;düzmece- günahlarını açıklığa kavuşturacaktı.</span></span></p>

    <p class="calibre5"><span class="font"><span class="calibre13">Belki de böyle bir şey olmayacaktı. Newcago’da yaşamanın belli riskleri vardı. Bu risklerden biri, Steelheart’ın herhangi bir&nbsp;açıklama yapmaksızın sizi ve ailenizi ortadan kaldırmaya karar&nbsp;verebilecek olmasıydı. Bu risklerin karşılığında, elektriği, suyu,&nbsp;çalışma imkânı ve yiyeceği olan bir kentte yaşama hakkına sahip&nbsp;oluyordunuz. Bunlar artık çok ender görülen imkânlardı.</span></span></p>

    <p class="calibre5"><span class="font"><span class="calibre13">Duvarda bir siluet olarak görünen yaratığı daha yakından incelemek için bir adım ileri çıktım. <i class="calibre4">Korkmamızı istiyor. <span>Bütün&nbsp;bunların nedeni bu.</span> Kimsenin ona karşı koyamayacağını düşünmemizi istiyor.</i></span></span></p>

    <p class="calibre5"><span class="font"><span class="calibre13">İlk günlerde akademisyenler Epiklerin insan gelişiminin yeni bir aşaması, evrimsel bir atılım olup olmadığı sorusunun&nbsp;üzerine gitmişti. Bu teoriyi kabul etmiyordum. Bu şey insan&nbsp;değildi. Asla olmamıştı. Steelheart kameraya dönerek baktığında, dudaklarında ince bir tebessüm vardı.</span></span></p>

    <p class="calibre5"><span class="font"><span class="calibre13">Bir sandalyenin çekilme sesiyle, arkama döndüm. Ayağa kalkmış olan Prof, Steelheart’a bakıyordu. Evet, Prof’un gözlerinde nefret vardı. Derin bir nefret. Prof bakışlarım duvardan&nbsp;alarak gözlerimin içine baktı. Bir kez daha olmuştu işte. Birbirimizi anladığımızı sandığım bir an daha yaşanmıştı.</span></span></p>

    <p class="calibre5"><span class="font"><span class="calibre13">İkimiz de, diğerinin nerede durduğunu biliyorduk.</span></span></p>

    <p class="calibre5"><span class="font"><span class="calibre13">“Onu nasıl öldüreceğini söylemedin,” dedi Prof, bana. “Megan’ı da ikna edemedin. Bize gösterdiğin yalnızca kolayca&nbsp;raydan çıkabilecek yarım bir plan.”</span></span></p>

    <p class="calibre5"><span class="font"><span class="calibre13">“O gün onun yaralandığını gördüm,” dedim. “Bu sır-bunun nasıl olduğu- kafamın içinde bir yerlerde Prof. Onu öldürmek&nbsp;için sizin ya da bir başkasının elde edebileceği en iyi şans bu.&nbsp;Buna sırtını dönebilir misin? <i class="calibre4">Gerçekten de</i> böyle bir fırsatın varken çekip gidebilir misin?”</span></span></p>

    <p class="calibre5"><span class="font"><span class="calibre13">Prof gözlerimin içine bakıyordu. Çok uzun süre baktı. Arkamda, Steelheart’ın mesajı sona ermiş ve duvar yeniden siyaha dönmüştü.</span></span></p>

    <p class="calibre5"><a class="pcalibre pcalibre1" id="bookmark12"></a><span class="font"><span class="calibre13">Prof haklıydı. Planım, bana bir zamanlar çok zekice görünmüş olsa da, birçok dayanıksız görüşe dayanıyordu: Steelheart’ı sahte rakip Epik numarasıyla dışarı çıkar. Korumalarını indir.&nbsp;İnfaz Gücü’nü devre dışı bırak. Ve belleğimin bir yerlerinde&nbsp;saklı olabilecek zayıf tarafını kullanarak onu öldür.</span></span></p>

    <p class="calibre5"><span class="font"><span class="calibre13">Gerçekten de kolayca raydan çıkabilecek yarım bir plandı. Zaten Asilere ihtiyacımın olmasının nedeni de buydu. Bunu başarabilirlerdi. Bu adam, Jonathan Phaedrus, bunu başarabilirdi.</span></span></p>

    <p class="calibre5"><span class="font"><span class="calibre13">“Cody,” dedi Prof, nişancıya dönerek. “Yeni çocuğu tensörle eğitmeye başla. Tia, Conflux’un neler yaptığını takip edip edemeyeceğimizi araştır. Abraham, sahte Yüksek Epik tezgâhını&nbsp;kurmak için seninle biraz beyin fırtınası yapmamız gerekecek.&nbsp;<span>Böyle bir şey mümkünse, tabii.”</span></span></span></p>

    <p class="calibre5"><span class="font"><span class="calibre13">Kalbim teklemişti. “Yapacak mıyız?”</span></span></p>

    <p class="calibre5"><span class="font"><span class="calibre13">“Evet,” dedi Prof. “Tanrı yardımcımız olsun, yapacağız.”</span></span></p>
  </div>
</body>
</html>
