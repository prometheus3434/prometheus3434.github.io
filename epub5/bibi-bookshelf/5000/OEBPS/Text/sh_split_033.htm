<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_32" /></span></span></p>

    <h2 class="calibre24"><b class="calibre3"><span class="calibre8">28</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Çoğu insan bir Yüksek Epik’in yükselme anını hiç görmemiştir. Yükselme anı, bu Epiklerin güçlerini tam anlamıyla ortaya koymasıdır. Sahip oldukları kudretle yükseldiklerinde, duyguları alevlenerek gazap ve saf öfkeye dönüşür.</span></span></p>

    <p class="calibre5"><span class="font"><span class="calibre13">Bu Epiklerde <i class="calibre4">farklı bir</i> şey vardır. Hava elektrikle yüklenmiş gibi olur. Kalp atışları durur. Rüzgâr nefesini tutar. Nightwielder’ın gözlerimin önünde yükselmesiyle, hayatımda&nbsp;böyle bir şeye üçüncü kez tanık olmuştum.</span></span></p>

    <p class="calibre5"><span class="font"><span class="calibre13">Geceyle sarmalanmıştı; üzerini kaplamış olan karanlık kıvrılıyor, bükülüyordu. Yüzü yarı saydamdı ama gözleri ışıldıyordu. Dudakları nefretle bükülmüştü. Kendi denklerine bile zorlukla katlanabilen bir tanrının dudak büküşüydü bu. Yok&nbsp;etmeye gelmişti.</span></span></p>

    <p class="calibre5"><span class="font"><span class="calibre13">Ona bakarken, dehşetle donakalmış olduğumu fark ettim.</span></span></p>

    <p class="calibre5"><span class="font"><span class="calibre13">“Calamity!” Megan küfürler savurarak gaz pedalına yüklendi. Nightwielder’ın etrafını sarmış olan gölgeler bize doğru sıçrarken minibüs ileri atıldı. Gölgeler hayaletimsi parmaklar&nbsp;gibi üzerimize uzanmıştı.</span></span></p>

    <p class="calibre5"><span class="font"><span class="calibre13">“Görev iptal!” diye seslendi Tia. “Oradan kurtulun!”</span></span></p>

    <p class="calibre5"><span class="font"><span class="calibre13">Zaman yoktu. Nightwielder havada, rüzgâr ya da yerçekimi gibi gerçekleri yok sayarak hareket ediyordu. Limuzinin üzerinden bir hayalet gibi fırladı. Ama asıl tehlike Nightwielder’ın kendisi değil; kontrol ettiği karanlığın uzuvlarıydı. Minibüs&nbsp;düzinelerce uzuvdan kendini kurtaramıyordu.</span></span></p>

    <p class="calibre5"><span class="font"><span class="calibre13">Korkumu bastırıp tüfeğimi kaldırdım. Minibüs zangırdayarak şiddetli bir şekilde sarsıldı. Karanlığın kıvrılan uzuvları aracın etrafını sarıyordu.</span></span></p>

    <p class="calibre5"><span class="font"><i class="calibre4"><span class="calibre13">Budala,</span></i></span> <span class="font"><span class="calibre13">dedim kendi kendime. Tüfeğimi yere bırakıp elimi ceketimin cebine soktum. Fener! Panik içinde, feneri açıp camımın dibinde süzülen Nightwielder’ın yüzüne tuttum. Havada yüzüyormuş gibi, yüzü öne düşecek şekilde uçuyordu.</span></span></p>

    <p class="calibre5"><span class="font"><span class="calibre13">Anında tepki göstermişti. Görebildiğim kadarıyla elimdeki fener çok fazla ışık vermemesine rağmen, Nightwielder’ın yüzü&nbsp;anında cisimsizliğini kaybetti. Gözleri artık ışıldamıyordu; kafasının etrafındaki gölgeler yok olmuştu. Fenerin görünmez ışığı,&nbsp;Nightwielder’ın karanlık uzuvlarını lazer ışını gibi kesip atmıştı.</span></span></p>

    <p class="msonormal"><span class="font"><span class="calibre13">Morötesi ışıkta, yüzü tanrısal görünümünü yitirdi. Artık kırılgan, insansı ve çok, çok şaşkın bir ifade taşıyordu. Ona&nbsp;ateş etmek için tüfeğimi elime almaya çalıştığımda, silahı&nbsp;bulunduğum konumda çok kullanışsız olduğunu fark ettim.&nbsp;Babamın tabancası da, bir elimde feneri tutarken çekip alamayacağım şekilde, diğer kolumun altına bağlıydı.</span></span></p>

    <p class="msonormal"><span class="font"><span class="calibre13">Nightwielder dehşet dolu gözlerle, tek bir kalp atışı boyunca dümdüz bana baktı. Ardından, kaçmaya karar verip minibüsün yan tarafından süzülerek uzaklaştı. Bundan emin değildi&nbsp;ama morötesi ışığı üzerinde tuttuğum esnada irtifa kaybediyormuş gibiydi. Sahip olduğu bütün güçler zayıflamıştı sanki.</span></span></p>

    <p class="calibre5"><span class="font"><span class="calibre13">Nightwielder bir yan sokakta kaybolurken, minibüsün etrafını sarmış olan gölgeler de onunla birlikte geri çekildi. Onu böylesine korkuttuktan sonra, yakın zamanda geri döneceğini&nbsp;sanmıyordum.</span></span></p>

    <p class="calibre5"><span class="font"><span class="calibre13">O anda, etrafımızda hafif makinelilerin sesi patladı. Kurşunlar metalik seslerle minibüsün yan tarafını kalbura çeviriyordu. Benim tarafımdaki cam paramparça olurken lanet okuyarak yere eğildim. Ateşi açan motorsikletli korumalardı. Öne eğilmiş olduğum halde, korkunç manzarayı görebilmiştim. İlerimizdeki ofis binalarının arkasından simsiyah bir İnfaz Gücü&nbsp;helikopteri yükselmişti.</span></span></p>

    <p class="calibre5"><span class="font"><span class="calibre13">“Calamity! Tia!” Megan çığlık atarak direksiyonu kırdı. <i class="calibre4">“Bunu</i> nasıl gözden kaçırdın?”</span></span></p>

    <p class="calibre5"><span class="font"><span class="calibre13">“Bilmiyorum,” dedi Tia. “Ben...”</span></span></p>

    <p class="calibre5"><span class="font"><span class="calibre13">Tia cümlesini tamamlayamadan, ardında duman izi bırakan bir ışık topu havada yılan gibi kıvrılarak helikoptere yan tarafından isabet etti. Alevler içinde yana yatan helikopterden&nbsp;fırlayan parçalar havada süzülüyordu.</span></span></p>

    <p class="calibre5"><span class="font"><span class="calibre13">Pervaneleri yavaşlayan helikopter düşmeye başladı.</span></span></p>

    <p class="calibre5"><span class="font"><i class="calibre4"><span class="calibre13">Roketatar,</span></i></span> <span class="font"><span class="calibre13">diye düşündüm. <i class="calibre4">Prof.</i></span></span></p>

    <p class="calibre5"><span class="font"><span class="calibre13">“Panik yapmayın.” Prof’un sesi sakindi. “Bundan kurtulabiliriz. Cody, Abraham, ayrılmak için hazırlanın.”</span></span></p>

    <p class="calibre5"><span class="font"><span class="calibre13">“Prof!” dedi Abraham. “Bence sen...”</span></span></p>

    <p class="calibre5"><span class="font"><span class="calibre13">“Dört helikopter daha geliyor!” diyerek araya girdi Tia. “Görünüşe göre bu helikopterleri limuzinin güzergâhı üzerinde bulunan depolarda saklamışlar. Onlara nerede saldıracağımızı&nbsp;bilmiyorlardı; az önceki helikopter olay yerine en yakın konuşlanmış olandı herhalde. Ben... Megan, sen <i class="calibre4">ne yapıyorsun?”</i></span></span></p>

    <p class="calibre5"><span class="font"><span class="calibre13">Helikopter kontrolden çıkmıştı. Bir yanından dumanlar yükselirken, havada çarpık bir daire çizerek, tam önümüzde&nbsp;yola doğru düşmekteydi. Bunu gören Megan herhangi bir yöne&nbsp;manevra yapmak yerine, direksiyonun üzerine eğilip gazı köklemişti. Minibüsü helikopterin çakılmak üzere olduğu noktaya&nbsp;doğru çılgıncasına bir süratle sürüyordu.</span></span></p>

    <p class="calibre5"><span class="font"><span class="calibre13">Gerilmiş bir halde, koltuğuma yaslanıp panik içinde kapı kolunu kavradım. Bu kız delirmişti!</span></span></p>

    <p class="calibre5"><span class="font"><span class="calibre13">Megan’a itiraz edecek kadar bile vakit yoktu. Üzerimize kurşunlar yağarken yanımızdan hızla akan sokağın görüntüsü&nbsp;bulanıklaşmıştı. Helikopter altımızdaki çelikten zeminin sarsılmasına neden olacak kadar şiddetle yere çakılırken, Megan&nbsp;minibüsü son anda altında kalmaktan kurtardı.</span></span></p>

    <p class="calibre5"><span class="font"><span class="calibre13">Metalin metali yırtmasının neden olduğu korkunç bir sesle, minibüsün tavanına bir şey çarpmıştı. Yana savrulan minibüs&nbsp;bir tuğla binanın duvarına çarparak sürüklenmeye başladı.&nbsp;Aracın benim bulunduğum tarafı içeri göçmüştü. Gürültü,&nbsp;<span>kaos</span>, kıvılcımlar. Kapım sökülmüştü. Çeliğe giren tuğlalarla&nbsp;aramda yalnızca birkaç santim vardı. Bana sonsuza dek sürmüş&nbsp;gibi gelen bir an boyunca, donakalıp ne olacağını bekledim.</span></span></p>

    <p class="calibre5"><span class="font"><span class="calibre13">Birkaç saniye sonra duvardan kurtulan minibüs savrularak sert bir şekilde durdu. Titriyordum. Derin bir nefes aldım. Aracın ön camı parçalanmış olduğundan, üzerim güvenlik camının parçalarıyla kaplanmıştı.</span></span></p>

    <p class="calibre5"><span class="font"><span class="calibre13">Sürücü koltuğundaki Megan zorlukla nefes almaya çalışıyordu. Yüzünde delice bir gülümseme vardı. Gözleri kocaman açılmıştı. Dönüp bana baktı.</span></span></p>

    <p class="calibre5"><span class="font"><span class="calibre13">“Calamity!” Arkama dönerek, biz altından geçtikten belki de birkaç salise sonra yere çakılan, alevler içindeki helikoptere&nbsp;baktım. Yanmakta olan enkaz yolu olduğu gibi kapatıp, motorsikletlilerin peşimizden gelmesini engellemişti. “Calamity,&nbsp;Megan!</span></span> <span class="font2"><i class="calibre4"><span class="calibre14">Bu</span></i></span> <span class="font"><span class="calibre13">çok <span>kıyaktı</span>!”</span></span></p>

    <p class="calibre5"><span class="font"><span class="calibre13">Megan’ın yüzündeki gülümseme genişledi. “Siz arkadakiler! İyi misiniz?” diye seslendi, paravandaki minik pencereden minibüsün arkasına bakarak.</span></span></p>

    <p class="calibre5"><span class="font"><span class="calibre13">“Merkezkaç kuvvetine kapılmışım gibi hissediyorum,” diye yakındı Cody, inleyerek. “Sanırım içimdeki İskoç ayaklarıma&nbsp;çökerken, Amerikalı kulaklarıma yükseldi.”</span></span></p>

    <p class="calibre5"><span class="font"><span class="calibre13">“Prof,” dedi Abraham. “Nightwielder bize saldırdığında ara</span></span><span class="font"><span class="calibre13">ma çubuğu hâlâ çalışıyordu ve Epiklerin bulunduğu noktalara odaklanmıştı. Karmakarışık veriler aldım ama limuzinde <i class="calibre4">bir&nbsp;Epik daha</i> vardı sanırım. Yani Conflux ve Nightwielder dışında&nbsp;üçüncü bir Epik. Bu hiç de anlamlı değil ama...”</span></span></p>

    <p class="calibre5"><span class="font"><span class="calibre13">“Hayır, anlamlı,” dedi Megan, hızla kapısını açıp dışarı sıçrarken. “Gerçekten de Conflux limuzindeydi. Saldırıp saldırmayacağımızı bilmiyorlardı. Yalnızca saldırma ihtimalimize karşı hazır olmak istemişlerdi. Conflux araçtaydı. Senin aletle&nbsp;aldığın veri buydu Abraham. Muhtemelen güvenlik önlemi için&nbsp;düşük mertebeli üçüncü bir Epik de yanlarındaydı.”</span></span></p>

    <p class="calibre5"><span class="font"><span class="calibre13">Telaşlı bir halde emniyet kemerimi açmak için uzandığımda, duvara girdiğimiz esnada kemerin zaten sağ uçtaki yuvasından çıkmış olduğunu fark ettim. Ürpererek, minibüsten dışarı çıkıp Megan’ın durduğu tarafa geçtim.</span></span></p>

    <p class="calibre5"><span class="font"><span class="calibre13">“Siz dördünüz, acele edin,” dedi Prof. Hattın onun olduğu ucunda bir motorun çalıştırıldığını duydum. “Şu helikopterler&nbsp;tepenizde bitmek üzere. Motorsikletliler de enkazın etrafında&nbsp;dolanıyorlar.”</span></span></p>

    <p class="calibre5"><span class="font"><span class="calibre13">“Onları izliyorum,” dedi Tia. “Belki bir dakika kadar zamanınız var.”</span></span></p>

    <p class="calibre5"><span class="font"><span class="calibre13">“Nightwielder nerede?” dedi Prof.</span></span></p>

    <p class="calibre5"><span class="font"><span class="calibre13">“David onu feneriyle korkutup kaçırdı,” dedi Megan, minibüsün arka kapılarını açarken.</span></span></p>

    <p class="calibre5"><span class="font"><span class="calibre13">“Aferin,” dedi Prof.</span></span></p>

    <p class="calibre5"><span class="font"><span class="calibre13">Minibüsün arka tarafına geçerken tatmin olmuş bir halde sırıtıyordum. Açık kapıların önünde durduğumda, Abraham’la&nbsp;Cody’nin kocaman bir kasayı dışarı ittiklerini gördüm. Minibüse böyle bir kasa yüklediklerini görmemiştim. Bunu hangarda yapmış olmalıydılar.</span></span></p>

    <p class="calibre5"><span class="font"><span class="calibre13">Cody’nin üzerinde Limelight için tertiplediğimiz üniforma, yani koyu yeşil bir ceket vardı. Gözlük de takmıştı. Gözlerim kasanın içine kaydığında, gövdeleri parıldayan üç yeşil motor-siklet gördüm.</span></span></p>

    <p class="calibre5"><span class="font"><span class="calibre13">“Diamond’ın dükkânındaki motorlar!” dedim heyecanla, parmağımla kasayı göstererek. “Onları <i class="calibre4">almışsınız!”</i></span></span></p>

    <p class="calibre5"><span class="font"><span class="calibre13">“Elbette aldık,” dedi Abraham, elini motorlardan birinin koyu yeşil yüzeyinde kaydırarak. “<i class="calibre4">Böyle</i> makineleri asla elimizden kaçırmayız.”</span></span></p>

    <p class="calibre5"><span class="font"><span class="calibre13">“Ama... <span>bana</span> olmaz demiştiniz!”</span></span></p>

    <p class="calibre5"><span class="font"><span class="calibre13">Abraham kahkaha attı. “Senin nasıl araba kullandığını duydum, David.” Minibüsün arkasından yere bir rampa uzatıp, motorlardan birini Megan’a doğru itti. Megan’ın hemen binip&nbsp;çalıştırdığı motorun yan taraflarındaki diskler yeşil bir ışıkla&nbsp;parladı. Bu diskleri Diamond’ın dükkânındayken de fark etmiştim.</span></span></p>

    <p class="msonormal"><span class="font"><i class="calibre4"><span class="calibre13">Gravatonikler,</span></i></span> <span class="font"><span class="calibre13">diye düşündüm. <i class="calibre4">Bunlar motorların daha hafif olması için yerleştirilmiş olabilir mi?</i> Gravatonikler bir aletin uçmasını sağlayamazdı; yalnızca geri tepme şiddetini azaltmak ya&nbsp;da ağır nesnelerin kolay taşınması için kullanılırlardı.&nbsp;Abraham ikinci motoru da aşağı yolladı.</span></span></p>

    <p class="calibre5"><span class="font"><span class="calibre13">“Bunlardan birini sen <i class="calibre4">kullanacaktın</i> David,” dedi Cody, hızlı bir şekilde minibüsün arkasındaki eşyaları toparlarken. “Ama&nbsp;birisi minibüsün haşatını çıkardı.”</span></span></p>

    <p class="calibre5"><span class="font"><span class="calibre13">“Zaten bununla helikopterlerden kaçamazdık,” dedi Megan. <span>“Aramızdan iki kişi aynı motorda olmak durumunda.”</span></span></span></p>

    <p class="calibre5"><span class="font"><span class="calibre13">“David’i ben alırım,” dedi Cody. “Şu çantayı kapsana delikanlı. Kasklar nerede?”</span></span></p>

    <p class="calibre5"><span class="font"><span class="calibre13">“Acele edin!” dedi Tia, telaşlı bir sesle.</span></span></p>

    <p class="calibre5"><span class="font"><span class="calibre13">Cody’nin gösterdiği çantayı almak için minibüsün içine sıçradım. Çanta ağırdı. “Ben kullanabilirim!” dedim.</span></span></p>

    <p class="calibre5"><span class="font"><span class="calibre13">Megan tam kaskını takmak üzereyken bana bir bakış attı. “Sen bir köşeyi dönerken iki sokak levhasını birden indirdin.”</span></span></p>

    <p class="calibre5"><span class="font"><span class="calibre13">“Küçük levhalardı!” dedim, çantayı sırtıma alıp Cody’nin motoruna yaklaşarak. “Hem çok fazla baskı altındaydım!”</span></span></p>

    <p class="calibre5"><span class="font"><span class="calibre13">“Gerçekten mi?” dedi Megan. “Yani şu anda olduğu gibi mi?”</span></span></p>

    <p class="calibre5"><span class="font"><span class="calibre13">Duraksadım. <i class="calibre4">Vay! Bu tuzağa kendim düştüm, değil mi?</i></span></span></p>

    <p class="calibre5"><span class="font"><span class="calibre13">Abraham’la Cody motorlarını çalıştırdılar. Yalnızca üç tane olduğundan, kendim için kask istemedim. Asiler ceketimin yeterli olacağını umuyordum.</span></span></p>

    <p class="calibre5"><span class="font"><span class="calibre13">Cody’nin motoruna binemeden, yaklaşan helikopterlerin sesini duydum. Aynı anda yan sokakların birinden zırhlı bir&nbsp;İnfaz Gücü minibüsü çıktı. Minibüsün tepesindeki döner taretin içinde bulunan asker, bizi görür görmez elindeki makineliyle üzerimize ateş açtı.</span></span></p>

    <p class="calibre5"><span class="font"><span class="calibre13">“Calamity!” Kurşunlar ayağının birkaç metre ötesine saplanırken, Cody motoruyla hızla ileri fırladı. Bense enkaza dönüşmüş minibüsümüzün yanında sırtüstü yere düşmüştüm.</span></span></p>

    <p class="calibre5"><span class="font"><span class="calibre13">“Atla!” diye seslendi Megan. Bana en yakın olan oydu. “Hadi!”</span></span></p>

    <p class="calibre5"><span class="font"><span class="calibre13">Eğilerek Megan’a doğru koştum, arkasına geçtim ve o motoru çalıştırırken belini kavradım. Başka bir sokaktan İnfaz Gücü’nün&nbsp;motorlu askerleri çıkarken, hızla bir ara sokağa daldık.</span></span></p>

    <p class="calibre5"><span class="font"><span class="calibre13">Abraham’la Cody’yi anında kaybetmiştik. Megan’a sımsıkı tutundum. İtiraf etmem gerekir ki bunu daha az delice bir durumda yapabilmeyi isterdim. Cody’nin çantası sırtımda sekip&nbsp;duruyordu.</span></span></p>

    <p class="calibre5"><span class="font"><i class="calibre4"><span class="calibre13">Tüfeğimi minibüsün arkasında unuttum!</span></i></span> <span class="font"><span class="calibre13">Bunu anladığım anda içime bir şey çöktü. Paniğe kapılmış bir halde Cody’nin çantasını alıp motorlardan birine ulaşmaya çalışırken, bunu fark&nbsp;edememiştim.</span></span></p>

    <p class="calibre5"><span class="font"><span class="calibre13">Bir arkadaşımı ölüme terk etmişim gibi, kendimi berbat hissediyordum.</span></span></p>

    <p class="calibre5"><span class="font"><span class="calibre13">Yıldırım gibi daldığımız ara sokaktan çıktığımızda, Megan</span></span> <span class="font"><span class="calibre13">başka bir karanlık sokağa döndü. Hızımız artık bana saçma&nbsp;gelen bir düzeydeydi. Rüzgâr çok sert bir şekilde yüzüme vuruyordu. Megan’ın sırtına kapanıp mümkün olduğunca eğilmek&nbsp;zorunda kaldım.</span></span></p>

    <p class="calibre5"><span class="font"><span class="calibre13">“Nereye gidiyoruz?” diye bağırdım.</span></span></p>

    <p class="calibre5"><span class="font"><span class="calibre13">Neyse ki, mobillerimizle kulaklıklarımız hâlâ üzerimiz-deydi. Megan’ı doğal yollardan duyamasam da, sesi kulağımın içindeydi. “Bir planımız var! Farklı yollardan gidip bir yerde&nbsp;buluşacağız!”</span></span></p>

    <p class="calibre5"><span class="font"><span class="calibre13">“Doğru ama sen yanlış yöne gidiyorsun,” dedi Tia, bitkin bir sesle. “Abraham da öyle!”</span></span></p>

    <p class="calibre5"><span class="font"><span class="calibre13">“Limuzin nerede?” diye sordu Abraham. Rüzgâr yüzünden, kulağımın içinde konuşuyor olmasına rağmen onu zorlukla&nbsp;duyabilmiştim.</span></span></p>

    <p class="calibre5"><span class="font"><span class="calibre13">“Limuzini unutun,” dedi Prof.</span></span></p>

    <p class="calibre5"><span class="font"><span class="calibre13">“Conflux’u indirebilirim” dedi Abraham.</span></span></p>

    <p class="calibre5"><span class="font"><span class="calibre13">“Fark etmez,” dedi Prof.</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Konu kapanmıştır,” dedi Prof, sert bir sesle. “Kaçıyoruz.”</span></span></p>

    <p class="calibre5"><span class="font"><span class="calibre13">Kaçtık.</span></span></p>

    <p class="calibre5"><span class="font"><span class="calibre13">Megan’ın bir tümsekten geçmesiyle birlikte motorun arkasında yerimden sıçrayınca, ona daha da sıkı sarıldım. Aklım hızla çalışıyordu; Prof’un ne demek istediğini anlamıştım. Gerçekten Steelheart’ı mağlup etmeyi kafasına koymuş bir Epik’in&nbsp;İnfaz Gücü’nden kaçmaması gerekirdi. Böyle bir Epik bir değil,&nbsp;birkaç İnfaz Gücü ekibini tek başına halledebilmeliydi.</span></span></p>

    <p class="calibre5"><span class="font"><span class="calibre13">Kaçarak, gerçekte ne olduğumuzu alenen gözler önüne sermiştik. Artık Steelheart asla bizim karşımıza çıkmaya zahmet etmezdi.</span></span></p>

    <p class="calibre5"><span class="font"><span class="calibre13">“O halde, yapmak istediğim bir şey var,” dedi Abraham. “Kenti terk etmeden önce onun canını yakmak istiyorum. İnfaz</span></span></p>

    <p class="calibre5"><span class="font"><span class="calibre13">Gücü’nün yarısı şu anda peşimize düşmüş olmalı. Yani limuzin korumasız durumda ve üzerimde birkaç el bombası var.”</span></span></p>

    <p class="calibre5"><span class="font"><span class="calibre13">“Jon, bırak da şansını denesin,” dedi Tia. “Bu iş zaten bir felakete dönüştü bile. Hiç değilse Steelheart’a biraz zarar verelim.”</span></span></p>

    <p class="calibre5"><span class="font"><span class="calibre13">Her iki tarafımızdaki sokak lambaları bulanık bir şekilde akıp gidiyordu. Arkamızdan gelen motorsikletlerin sesini duyduğumda, omzumun üzerinden bakma riskine girdim. <i class="calibre4">Calamity!</i> Çok yakınımızdalardı. Farları sokağı aydınlatıyordu.</span></span></p>

    <p class="calibre5"><span class="font"><span class="calibre13">“Asla bunu başaramazsın,” dedi Prof, Abraham’a. “İnfaz Gücü peşinizde.”</span></span></p>

    <p class="calibre5"><span class="font"><span class="calibre13">“Onları Conflux’tan uzaklaştırırız,” dedim.</span></span></p>

    <p class="calibre5"><span class="font"><span class="calibre13">“Ne?” dedi Megan. <i class="calibre4">“Ne yaparmışız?"</i></span></span></p>

    <p class="calibre5"><span class="font"><span class="calibre13">“Teşekkürler,” dedi Abraham. “Sizinle Dördüncü Cadde ile Nodell’in köşesinde buluşuruz. Beni İnfaz Gücü’nden kurtarıp&nbsp;kurtaramayacağınıza orada bakarız.”</span></span></p>

    <p class="calibre5"><span class="font"><span class="calibre13">Megan kask vizörünün ardındaki öfkeli gözlerini bana dikmek için arkasına dönmeye çalıştı.</span></span></p>

    <p class="calibre5"><span class="font"><span class="calibre13">“Sürmeye devam et!” dedim, sektirmeden.</span></span></p>

    <p class="calibre5"><span class="font"><span class="calibre13">“Parlak,” diyerek, bir sonraki sokaktan döndü. <i class="calibre4">Hiç de yavaşlamadan.</i></span></span></p>

    <p class="calibre5"><span class="font"><span class="calibre13">Çığlığı basmıştım. İşimizin bittiğine şüphem yoktu. Neredeyse yere paralel gidecek kadar eğilen motor sokağa savrulurken, devrilmemizi engelleyen aracın yan taraflarında parıldayan gravatoniklerdi. Sokağın köşesine bir halatla bağlıymışız gibi, yarı kayarak yarı ayakta dönmeyi başardık.</span></span></p>

    <p class="calibre5"><span class="font"><span class="calibre13">Megan motoru yeniden düzeltirken, çığlıklarım kesildi.</span></span></p>

    <p class="calibre5"><span class="font"><span class="calibre13">Arkamızdan gelen bir patlamayla çelikten sokak sarsıldı. Bir kez daha omzumun üzerinden baktım; saçlarım rüzgârda&nbsp;yüzüme vuruyordu. Sokağa yüksek süratle giren ve belli ki&nbsp;dönmeyi başaramamış olan İnfaz Gücü’nün siyah motorsikletlerinden biri artık çelikten bir binanın dibinde dumanların&nbsp;tüttüğü bir enkaza dönüşmüştü. Üzerlerinde böyle bir teknoloji varsa bile, gravatonikleri bizim motorumuzdakiler kadar iyi&nbsp;olmamalıydı.</span></span></p>

    <p class="msonormal"><span class="font"><span class="calibre13">“Kaç taneler?” diye sordu Megan.</span></span></p>

    <p class="msonormal"><span><span class="font"><span class="calibre13">“Şu anda üç.</span></span></span> <span class="font"><span class="calibre13">Bekle. İki daha var. <i class="calibre4">Beş tane!</i> Kahretsin!” “Harika,” diye homurdandı Megan. “Bunların Abraham’ın&nbsp;kuyruğundan düşmesini tam olarak nasıl sağlayacağız?”&nbsp;“Bilmem. Doğaçlama davranacağız!”</span></span></p>

    <p class="calibre5"><span class="font"><span class="calibre13">“Yakınınızdaki bazı sokaklarda barikat kuruyorlar,” diye uyarıda bulundu Tia. “Jon, On Yedinci Sokak üzerinde bir helikopter dolanıyor.”</span></span></p>

    <p class="calibre5"><span class="font"><span class="calibre13">“Yoldayım.”</span></span></p>

    <p class="msonormal"><span class="font"><span class="calibre13">“Sen ne yapıyorsun?” diye sordum.</span></span></p>

    <p class="msonormal"><span class="font"><span class="calibre13">“Siz çocukları hayatta tutmaya çalışıyorum,” dedi Prof. “Lanet olsun!” dedi Cody<sub class="calibre22">4</sub> “Sekizinci Sokak üzerinde barikat. Bir ara sokaktan Marston’a geçiyorum.”</span></span></p>

    <p class="msonormal"><span class="font"><span class="calibre13">“Hayır,” dedi Tia. “Seni o yöne bilerek çekiyorlar. Etrafından dolan. Moulton’daki yeraltı sokaklarından kaçabilirsin.”&nbsp;“Tamamdır,” dedi Cody.</span></span></p>

    <p class="calibre5"><span class="font"><span class="calibre13">Megan’la geniş bir caddeye girmemizden bir saniye sonra, Abraham’ın motoru bir yan sokaktan önümüze çıktı. O da köşeyi neredeyse zemine paralel bir şekilde dönmüş; takla atmasını gravatonikler engellemişti. Bu gerçekten etkileyiciydi;&nbsp;motor caddeye neredeyse yere yatık girmişti. Tekerler dönüyor,&nbsp;motorun altından kıvılcımlar çıkıyordu. Gravatonik mekanizmasının momentumun etkisini azaltmasıyla tekerler yola yapışık kalıyor ve motor böylelikle imkânsız görünen bir şekilde&nbsp;-ve uzun bir kayışın ardından- <span>virajları</span> alabiliyordu.</span></span></p>

    <p class="calibre5"><span class="font"><i class="calibre4"><span class="calibre13">Bunlardan birini ben de kullanabilirim,</span></i></span> <span class="font"><span class="calibre13">dedim kendi kendime. O <i class="calibre4">kadar da zor görünmüyor.</i> Bir köşeyi muz kabuğu üzerinde&nbsp;saatte yüz otuz kilometre hızla dönmek gibi. Çocuk oyuncağı.</span></span></p>

    <p class="calibre5"><span class="font"><span class="calibre13">Omzumun üzerinden arkama baktım. Onlara göre, bize ateş etmeye kalkamayacakları kadar hızlı gidiyor olsak da, artık peşimizde en azından bir düzine siyah motor vardı. Herkesin altındaki motoru sürmeye odaklanması gerekiyordu. Zaten&nbsp;Megan’ın bu kadar hızlı gitmesinin nedeni de bu olmalıydı.</span></span></p>

    <p class="calibre5"><span class="font"><span class="calibre13">“Zırhlı birim!” dedi Tia, heyecanla. “Hemen ilerinizde!”</span></span></p>

    <p class="calibre5"><span class="font"><span class="calibre13">İki ayağı üzerinde dört metre yüksekliğe ulaşan devasa zırhlı birim hantal adımlarla sokakta bize doğru geliyordu. Kollarındaki döner makineli silahlarla üzerimize ateş açmadan, son anda&nbsp;tepki verebildik. Kurşunlar yanımızdaki çelik binaya isabet ederek kıvılcımların çıkmasına neden oldu. Çenemi sıkarak başımı&nbsp;eğdim. Megan, kurşunların altından kaçmamız için neredeyse&nbsp;yere paralelel gidecek şekilde uzun bir gravatonik kayışa geçti.</span></span></p>

    <p class="calibre5"><span class="font"><span class="calibre13">Şiddetli rüzgâr ceketimi parçalayacakmış gibiydi; kıvılcımlar görüşümü bulanıklaştırıyordu. Zırhlı birimin bacaklarının arasından geçerken her iki tarafımızdaki çelikten devasa ayakları zorlukla seçebilmiştim. Megan motoru kaldırarak geniş bir&nbsp;manevrayla köşeyi döndü. Önümüzdeki Abraham zırhlı birimin etrafından kaçmayı tercih etmişti. Ama motorundan duman yükseliyordu.</span></span></p>

    <p class="calibre5"><span class="font"><span class="calibre13">“Vuruldum,” dedi Abraham.</span></span></p>

    <p class="calibre5"><span class="font"><span class="calibre13">“Sen iyi misin?” diye sordu Tia, telaşla.</span></span></p>

    <p class="calibre5"><span class="font"><span class="calibre13">“Ceket sayesinde tek parça kalabildim,” dedi Abraham, inleyerek.</span></span></p>

    <p class="calibre5"><span class="font"><span class="calibre13">“Megan,” dedim, yumuşak bir sesle. “Abraham iyi görünmüyor.” Bir eli yanında sallanmakta olan Abraham yavaşlıyordu.</span></span></p>

    <p class="calibre5"><span class="font"><span class="calibre13">Megan, Abraham’a bir bakış attıktan sonra başını yeniden yola çevirdi. “Abraham, bir sonraki köşeyi döndüğümüzde,&nbsp;karşına çıkan ilk ara sokağa girmeni istiyorum. Bunu göremeyecek kadar gerimizdeler. Ben devam edip peşimden gelmelerini sağlayacağım.”</span></span></p>

    <p class="calibre5"><span class="font"><span class="calibre13">“Nereye kaybolduğumu merak edeceklerdir,” dedi Abra-ham. “Bu...”</span></span></p>

    <p class="calibre5"><span class="font"><span class="calibre13">“Dediğimi yap!” dedi Megan, sert bir sesle.</span></span></p>

    <p class="calibre5"><span class="font"><span class="calibre13">Abraham daha fazla itiraz etmeye kalkmadı. Köşeyi döndüğümüzde onun önüne geçmemek için yavaşlamak zorunda kaldık. Üzerinden kan aktığını görebiliyordum; isabet eden&nbsp;kurşunlarla delik deşik olmuş motorun hâlâ çalışıyor olması&nbsp;inanılmazdı.</span></span></p>

    <p class="calibre5"><span class="font"><span class="calibre13">Köşeyi döndükten sonra Abraham sağdaki sokağa girdi ve Megan’ın karanlık sokakta hızlanmasıyla rüzgârın sesi yeniden&nbsp;uğultuya dönüştü. Arkama bakmaya kalktığımda az kalsın&nbsp;Cody’nin çantası omzumdan kayıp düşecekti. Bir an için bir&nbsp;elimi Megan’ın belinden çekip çantayı yakaladım. Bu sırada&nbsp;dengemi kaybettiğimden neredeyse yere düşecektim.</span></span></p>

    <p class="calibre5"><span class="font"><span class="calibre13">“Dikkatli ol,” dedi Megan, küfürler savurarak.</span></span></p>

    <p class="calibre5"><span class="font"><span class="calibre13">“Peki,” dedim, kafam karışmış bir halde. Az önceki karmaşa anında, bizimkisine benzeyen bir başka yeşil motor gördüğümü <i class="calibre4">sandım.</i> <span>Bizi yakından takip eden bir motor.</span></span></span></p>

    <p class="calibre5"><span class="font"><span class="calibre13">Bir kez daha arkama dönüp baktım. Yemi yutmuş gibi görünen İnfaz Gücü motorlarının tamamı bizim peşimizden geliyordu. Abraham’ı unutmuşlardı. Farları sokakta iç içe geçen ışık dalgaları yaratıyor; kaskları sokak lambalarının ışığını&nbsp;yansıtıyordu. Ama birkaç saniye önce gördüğümü sandığım&nbsp;hayalet motor diğerlerinin arasında yoktu.</span></span></p>

    <p class="calibre5"><span class="font"><span class="calibre13">“Kahretsin,” dedi Tia. “Megan, etrafınızdaki sokaklar barikatlarla kapatılmış durumda. Özellikle de yeraltı sokaklarına girilebilecek noktalara barikat kuruyorlar. Yeraltına kaçmaya&nbsp;çalıştığımızı düşünüyor olmalılar.”</span></span></p>

    <p class="calibre5"><span class="font"><span class="calibre13">Uzaklarda bir patlamalarının gökyüzünü aydınlattığını ve bir helikopterin dumanlar çıkararak düştüğünü gördüm. Ama&nbsp;karanlık gökyüzünün bir başka tarafında ışıkları yanıp sönen&nbsp;siyah bir şekle gözüm takıldığında, diğer bir helikopterin bize&nbsp;doğru yaklaştığını anladım. Megan daha da hızlandı.</span></span></p>

    <p class="calibre5"><span class="font"><i class="calibre4"><span class="calibre13">“Megan?”</span></i></span> <span class="font"><span class="calibre13">dedi Tia. Sesi endişeliydi. <i class="calibre4">“Dümdüz barikata doğru gidiyorsun.”</i></span></span></p>

    <p class="calibre5"><span class="font"><span class="calibre13">Megan cevap vermedi. Belinden kavradığım vücudunun gittikçe gerildiğini hissedebiliyordum. Öne eğildiğinde yoğunluk üzerinden akıyormuş gibiydi.</span></span></p>

    <p class="calibre5"><span class="font"><span class="calibre13">“Megan!” dedim, yolun ilerisindeki, ışıkların yanıp söndüğü İnfaz Gücü barikatını fark ettiğimde. Barikatta bir düzine kadar askerle mekanize bir birim bekliyordu.</span></span></p>

    <p class="calibre5"><span class="font"><span class="calibre13">“MEGAN!” diye haykırdım.</span></span></p>

    <p class="calibre5"><span class="font"><span class="calibre13">Megan bir anda kendine gelerek küfrü bastı ve üzerimize ateş açılırken motoru yana çevirdi. Duvarla dirseğimin arasında ancak birkaç santimin olduğu dar bir ara sokağa daldık.&nbsp;Bir sonraki paralel sokağa çıktıktan sonra, etrafa kıvılcımlar&nbsp;saçarak uzun bir <span>viraj</span></span></span></p>

    <p class="calibre5"><span class="font"><span class="calibre13">“Benden buraya kadar,” dedi. Abraham, homurdanarak. “Motoru bırakıyorum. Sığınaklardan birine kadar ulaşabilirim.&nbsp;Beni fark etmediler ama ben uzaklaştıktan sonra birkaç asker&nbsp;gelerek buradaki merdivenin girişini kapattı”</span></span></p>

    <p class="calibre5"><span class="font"><span class="calibre13">“Lanet olsun,” diye mırıldandı Cody. “İnfaz Gücü’nün konuşmalarını takip ediyor musun Tia?”</span></span></p>

    <p class="calibre5"><span class="font"><span class="calibre13">“Evet,” dedi Tia. “Kafaları karışmış durumda. Bunun kente yönelik geniş ölçekli bir saldırı olduğunu düşünüyorlar. Sonuçta, Prof havadaki helikopterleri vurmaya devam ediyor ve biz&nbsp;de farklı yönlere dağıldık. İnfaz Gücü, düzinelerce, hatta yüzlerce isyancıyla çatışmaya girdiğini düşünüyormuş gibi.”</span></span></p>

    <p class="msonormal"><span class="font"><span class="calibre13">“Güzel,” dedi Prof. “Cody, sen yakanı kurtarabildin mi?” “Hâlâ peşimde birkaç motor var,” dedi Cody. “Büyük bir&nbsp;çember çizmek zorunda kaldım.” Duraksadı. “Tia, limuzin nerede? Hâlâ sokaklarda mı?”</span></span></p>

    <p class="calibre5"><span class="font"><span class="calibre13">“Steelheart’ın sarayına doğru ilerliyor.”</span></span></p>

    <p class="calibre5"><span class="font"><span class="calibre13">“Ben de o tarafa gidiyorum,” dedi Cody. “Limuzin hangi sokakta?”</span></span></p>

    <p class="calibre5"><span class="font"><span class="calibre13">“Cody...” dedi Prof.</span></span></p>

    <p class="calibre5"><span class="font"><span class="calibre13">Arkamızdan gelen silah sesleri yüzünden dikkatim dağılmış olduğundan konuşmanın gerisini dinleyemedim. Omzumun üzerinden baktığımda motorluların ellerindeki hafif makinelilerle ateş etmeye başladığını gördüm. Artık daha yavaştık; Megan bizi sokakların çok daha dar olduğu kenar mahallelerden birine sokmuştu ve sürekli manevra yapmak zorunda kalıyordu.</span></span></p>

    <p class="calibre5"><span class="font"><span class="calibre13">“Megan, bu tehlikeli,” dedi Tia. “Bu bölgede çok fazla çıkmaz sokak var.”</span></span></p>

    <p class="calibre5"><span class="font"><span class="calibre13">“Diğer tarafta artık her yer çıkmaz sokak gibi,” dedi Megan. Az önce motoru barikatın tam ortasına sürerken içine girdiği&nbsp;ruh hali her neyse bundan kurtulmuş gibi görünüyordu.</span></span></p>

    <p class="calibre5"><span class="font"><span class="calibre13">“Buralarda size yön vermek konusunda sorun yaşayabilirim,” dedi Tia. “Bir sonraki sağdan girin.”</span></span></p>

    <p class="calibre5"><span class="font"><span class="calibre13">Megan motoru bu yöne çevirirken, yaklaşan motorlardan biri önümüzü kesmek için manevra yaptı. Asker tek eliyle motoru kullanırken, diğer elindeki hafif makineliyle bize kurşun&nbsp;yağdırmaya başlamıştı. Megan küfürler ederek frene asıldı.&nbsp;Bunu yapmasıyla İnfaz Gücü motoru önümüze geçmişti; Megan aynı anda sola kırarak bir başka ara sokağa girdi. Sokağa&nbsp;girdiğimizde neredeyse büyük bir çöp kutusuna çarpacaktık&nbsp;ama Megan bir şekilde çarpmadan yanından sıyrılmayı becerdi. Sanırım ancak otuzla gidiyorduk.</span></span></p>

    <p class="calibre5"><span class="font"><i class="calibre4"><span class="calibre13">Ancak otuzla,</span></i></span> <span class="font"><span class="calibre13">diye düşündüm. Üzerimize ateş açılmışken, daracık ara sokaklarda otuzla gitmek. Bu hâlâ deliceydi. Sadece&nbsp;farklı türden bir delilikti.</span></span></p>

    <p class="calibre5"><span class="font"><span class="calibre13">Bu süratte, Megan’ın beline tek kolumla sarılmışken,</span></span></p>

    <p class="calibre5"><span class="font"><span class="calibre13">Cody’nin çantası sırtımda zıplayıp dursa da, gayet rahat idare edebiliyordum. Muhtemelen şu ana dek çantayı düşürmüş olmam gerekirdi. Daha çantanın içinde ne olduğunu bile...</span></span></p>

    <p class="calibre5"><span class="font"><span class="calibre13">Bir şeyi fark ederek, boştaki elimle tersten sırtımdaki çantaya uzandım. Dikkatli bir şekilde çantayı omzumdan çıkarıp önüme, Megan’la aramıza aldım. Motoru bacaklarımın arasına&nbsp;sıkıştırıp, Megan’ın belini tutan diğer elimi de bıraktım ve çantanın fermuarını açtım.</span></span></p>

    <p class="calibre5"><span class="font"><span class="calibre13">İçinde <i class="calibre4">gauss</i> silahı vardı. Sıradan bir saldırı silahının şeklini taşıyordu. Belki biraz daha uzundu. Santralden çaldığımız enerji hücrelerinden biri yan tarafına takılıydı. Silahı çantadan&nbsp;çıkardım. Enerji hücresiyle birlikte ağırdı ama gene de elimde&nbsp;tutup çevirebiliyordum.</span></span></p>

    <p class="calibre5"><span class="font"><span class="calibre13">“Megan!” dedi Tia. “İleride barikat var.”</span></span></p>

    <p class="calibre5"><span class="font"><span class="calibre13">Aniden bir başka ara sokağa girdiğimizde, tek elimle Megan’a tutunmak zorunda kaldığımdan neredeyse silahı düşürüyordum.</span></span></p>

    <p class="calibre5"><span class="font"><span class="calibre13">“Hayır!” dedi Tia. “Sağa değil. Orası...”</span></span></p>

    <p class="calibre5"><span class="font"><span class="calibre13">Ara sokağa peşimizden bir İnfaz Gücü motoru girmişti. Başımın hemen üstünde, duvara kurşunlar saplandı. Ve önümüzde, sokak bir duvarla sona eriyordu. Megan fren yapmaya&nbsp;çalıştı.</span></span></p>

    <p class="calibre5"><span class="font"><span class="calibre13">Düşünmedim. İki elimle silahı kavradım, geriye yaslandım, namluyu Megan’ın omzuna dayadım.</span></span></p>

    <p class="calibre5"><span class="font"><span class="calibre13">Ve duvara ateş ettim.</span></span></p>
  </div>
</body>
</html>
