<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="calibre14"><br class="calibre7" id="calibre_pb_18" /></span>

    <p class="calibre5"><span class="calibre14"><span>&nbsp;</span></span></p>

    <h2 class="calibre24"><b class="calibre3"><span class="calibre8">15</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">“Peki ya silah?” dedi Abraham, yürürken. “Banka, kasanın içindekiler, bunlar yanlış ipuçları olabilir, değil mi? Peki ama babanın Steelheart’a doğru ateşlediği silahın özel bir tarafı olamaz mı?”</span></span></p>

    <p class="calibre5"><span class="font"><span class="calibre13">“Silah oradaki sıradan bir güvenlik görevlisi tarafından düşürülmüştü,” dedim. “Dokuz milimetrelik, yarı otomatik Smith &amp; Wesson M&amp;P Bu silahın özel bir tarafı yok.”</span></span></p>

    <p class="calibre5"><span class="font"><span class="calibre13">“Kullanılan silahı hatırlıyor musun, <i class="calibre4">yani?”</i></span></span></p>

    <p class="calibre5"><span class="font"><span class="calibre13">Çelik duvarlı yeraltı tünelinde ilerlerken önüme gelen bir çöp yığınını tekmeledim. “Dediğim gibi, o günü hatırlıyorum.&nbsp;Hem, silahlardan anlarım.” Kısa süreli bir kararsızlığın ardından, anlatmaya devam ettim. “Küçükken, bu silah tipinin özel&nbsp;olabileceğini düşünürdüm. Ben de bu silahtan bir tane almak&nbsp;için para biriktirdim. Ama kimse benim yaşımdaki bir velede&nbsp;silah satmazdı. Sarayına sızıp onu vurmayı planlıyordum.”&nbsp;“Sarayına sızmak,” dedi Abraham, düz bir sesle.</span></span></p>

    <p class="calibre5"><span class="font"><span class="calibre13">“Öyle.”</span></span></p>

    <p class="calibre5"><span class="font"><span class="calibre13">“Ve <i class="calibre4">Steelheart’ı</i> vurmak.”</span></span></p>

    <p class="calibre5"><span class="font"><span class="calibre13">“On yaşındaydım,” dedim. “Hakkımı ver.”</span></span></p>

    <p class="calibre5"><span class="font"><span class="calibre13">“Bu türden niyetleri olan bir çocuğa hakkını vermem ama daha çok saygı duyarım. Veya hayat sigortası edinmesini sağlarım.” Abraham’ın ses tonu keyifli gibiydi. “Sen ilginç bir adamsın David Charleston. Ama çocukken çok daha ilginç biriymişsin sanki.”</span></span></p>

    <p class="calibre5"><span class="font"><span class="calibre13">Gülümsedim. Yumuşak bir ses tonu ve hafif Fransız aksanıyla kendini açık bir şekilde ifade edebilen bu Kanadalı adamda insanı kendine çeken dostane bir hava vardı. Hatta bu havası yüzünden omzundaki -tepesine bir bomba atar takılmış-devasa makineliyi fark etmeyebilirdiniz.</span></span></p>

    <p class="calibre5"><span class="font"><span class="calibre13">Böylesine ağır silahların bile pek dikkat çekmediği çelik dehlizlerdeydik. Yanan varillerin ya da kaçak elektrikle çalışan&nbsp;ısıtıcıların etrafında toplanmış grupların yanından geçtik. Saldırı tüfeği taşıyan insanların sayısı hiç de az değildi.</span></span></p>

    <p class="calibre5"><span class="font"><span class="calibre13">Son birkaç gün içinde, her seferinde diğer Asilerden birinin refakatinde, hücreden birkaç kere çıkmıştım. Bana bebek bakıcılığı yapmaları kafamı bozsa da, bunun nedenini anlıyordum.&nbsp;Bu kadar kısa zamanda bana güvenmelerini bekleyemezdim.&nbsp;<span>Yani, tam anlamıyla güvenmelerini.</span> Hem, bunu asla itiraf etmeyecek olmama rağmen, ben de dehlizlerde bir başıma yürümek istemiyordum.</span></span></p>

    <p class="calibre5"><span class="font"><span class="calibre13">Yıllar boyunca yeraltının bu derin katlarından uzak durmuştum. Fabrika’da, buralarda yaşayan yoldan çıkmış insanlarla -korkunç canavarlarla- ilgili hikâyeler anlatırlardı. Somut anlamda, unutulmuş geçitlerde dolanan budalalarla beslenen&nbsp;-bu insanları öldürüp yiyen- çetelerle ilgili hikâyeler. Katiller,&nbsp;suçlular, bağımlılar. Zemine daha yakın olan dünyanın normal&nbsp;türden suçluları, bağımlıları değildi bunlar. Yoldan çıkmış nadide tiplerdi.</span></span></p>

    <p class="calibre5"><span class="font"><span class="calibre13">Belki de bunlar abartılı hikâyelerdi. Yanlarından geçtiğimiz insanlar tehlikeli görünüyordu görünmesine. Ama bu, düşmanca bir hava taşıyan bir tehlikeydi; delice değil. Asık suratlı&nbsp;ifadelerle, gözlerinin önünden yok olana dek, her hareketinizi&nbsp;takip ederek sizi izliyorlardı.</span></span></p>

    <p class="calibre5"><span class="font"><span class="calibre13">Bu insanlar yalnız olmak istiyordu. Bunlar, toplum dışına itilmişlerin arasındaki itilmişlerdi.</span></span></p>

    <p class="calibre5"><span class="font"><span class="calibre13">“Neden bu insanların burada yaşamasına müsaade ediyor?” diye sordum, bir başka grubun önünden geçerken.</span></span></p>

    <p class="calibre5"><span class="font"><span class="calibre13">Kendi başına, önümüzde yürümekte olan Megan buna cevap vermedi. Ama Abraham omzunun üzerinden, varilde yanan ateşe ve daha hızlı uzaklaşmamız için birkaç adım öne çıkmış insanlara baktı.</span></span></p>

    <p class="calibre5"><span class="font"><span class="calibre13">“Her zaman onlar gibi insanlar olacak,” dedi. “Steelheart bunu biliyor. Tia, Steelheart’ın burasını, bu insanların nerede&nbsp;olduğunu bilmek için yaptığını söylüyor. Hükmettiğin toplumun dışına sürülmüşlerin nerede olduğunu bilmek işe yarar.&nbsp;Ne yapacaklarını bilemediğin insanlara kıyasla, bu daha iyidir.”</span></span></p>

    <p class="calibre5"><span class="font"><span class="calibre13">Bu beni rahatsız etmişti. Burada Steelheart’ın görüş alanının tam anlamıyla dışında kaldığımızı düşünürdüm. Belki de burası sandığım kadar güvenli değildi.</span></span></p>

    <p class="calibre5"><span class="font"><span class="calibre13">“Herkesi her zaman esir tutamazsın,” dedi Abraham. “Bunun için devasa bir hapishane kurmadan olmaz. Bu nedenle bunu gerçekten ama gerçekten isteyenlere bir parça özgürlük&nbsp;tanırsın. Bu insanlar isyana kalkışmazlar. <span>Yani, işini doğru yaparsan.”</span></span></span></p>

    <p class="calibre5"><span class="font"><span class="calibre13">“Bize yanlış yaptı,” dedim, yumuşak bir sesle.</span></span></p>

    <p class="calibre5"><span class="font"><span class="calibre13">“Evet. Evet, bize yanlış yaptı.”</span></span></p>

    <p class="calibre5"><span class="font"><span class="calibre13">Yürürken arkama bakmaya devam ettim. Çelik dehliz ahalisi içinde birilerinin her an bize saldırmaya kalkışabileceğine yönelik endişeden kurtulamıyordum. Ama bunu yapmadılar.&nbsp;Bunun yerine...</span></span></p>

    <p class="calibre5"><span class="font"><span class="calibre13">O anda, birilerinin bizi takip ettiğini fark ettim. “Abraham!” dedim, fısıldayarak. “Takip ediyorlar.”</span></span></p>

    <p class="calibre5"><span class="font"><span class="calibre13">“Evet,” dedi Abraham, sakince. “İleride bizi bekleyenler de var.”</span></span></p>

    <p class="calibre5"><span class="font"><span class="calibre13">Tünel daralıyordu. Burada gölgeler içinde kalan bir grubun bizi beklediği belliydi. Üzerlerinde, dehliz ahalisinin çoğunda görülen&nbsp;altı kaval üstü şişhane, eski püskü elbiseler vardı. Derilere sarılmış hurda tüfeklerle tabancalar taşıyorlardı. Bunların, arada bir&nbsp;tutukluk yapmayıp çalışan ve son on yılda bir düzine farklı insan&nbsp;arasında el değiştirmiş silahlar olması kuvvetle muhtemeldi.</span></span></p>

    <p class="calibre5"><span class="font"><span class="calibre13">Durmamızla birlikte arkamızdakiler arayı kapatınca, iki taraftan sıkıştırılmış durumda kaldık. Yüzlerini göremiyordum. Hiçbiri mobil taşımıyordu ve mobillerin ışığı olmadığından,&nbsp;karanlıktalardı.</span></span></p>

    <p class="calibre5"><span class="font"><span class="calibre13">“Bunlar ne <span>kıyak</span> aletlermiş birader,” dedi, önümüzdeki gruptan biri. Kimse alenen düşmanca bir hamlede bulunmamıştı henüz. Ellerindeki silahların namluları yana dönüktü.</span></span></p>

    <p class="calibre5"><span class="font"><span class="calibre13">Kalbim hızlanırken, elimden geldiğince dikkatli bir şekilde tüfeğimi omzumdan aşağı kaydırmaya başladım. Ama Abraham yan gözle bunu fark ettiği anda, eliyle hafifçe omzuma&nbsp;dokundu. Diğer elindeki devasa makineli silahın namlusu da&nbsp;tavana dönüktü zaten. Üzerinde, Megan’da olduğu gibi Asiler&nbsp;ceketlerinden biri vardı. Megan’ın ki standart kahverengi deriyken, Abraham’ın ki gri-beyaz renklerde, yüksek yakalı, bir sürü&nbsp;cebi olan bir ceketti.</span></span></p>

    <p class="calibre5"><span class="font"><span class="calibre13">Hücreden çıktıkları her zaman ceketlerini giyiyorlardı. Bu ceketlerin nasıl çalıştığını hiç görmemiştim ama gerçekçi bir&nbsp;bakış açısıyla, ne denli koruma sağlayabileceklerinden de emin&nbsp;değildim.</span></span></p>

    <p class="calibre5"><span class="font"><span class="calibre13">“Kıpırdama,” dedi Abraham, bana.</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Ben ilgilenirim,” dedi, mükemmel derecede soğukkanlı bir sesle, bir adım ileri çıkarken.</span></span></p>

    <p class="calibre5"><span class="font"><span class="calibre13">Yanımda kalan Megan’ın eli tabanca kılıfının üzerindeydi ama benden daha sakinmiş gibi de görünmüyordu. İkimiz de&nbsp;aynı anda hem önümüzdeki hem arkamızdaki insanların hareketlerini takip etmeye çalışıyorduk.</span></span></p>

    <p class="calibre5"><span class="font"><span class="calibre13">“Aletlerimizden mi hoşlandın yani?” diye sordu Abraham, epey nazik bir sesle.</span></span></p>

    <p class="calibre5"><span class="font"><span class="calibre13">“Silahları bırakın,” dedi haydut. “Sonra da yolunuza devam edin.”</span></span></p>

    <p class="calibre5"><span class="font"><span class="calibre13">“Makul değil,” dedi Abraham. “Elimde istediğiniz türden silahlar varsa, bu, ateş gücümün sizinkinden daha yüksek olduğu anlamına gelir. Çarpışacak olursak, kaybeden siz olursunuz. Gördün mü? Tehdidin işe yaramadı.”</span></span></p>

    <p class="calibre5"><span class="font"><span class="calibre13">“Sizden kalabalığız birader,” dedi herif, sakin tuttuğu sesiyle. “Ölmeye de dünden razıyız. Siz?”</span></span></p>

    <p class="calibre5"><span class="font"><span class="calibre13">Ensemde bir ürperti hissettim. Hayır, bunlar, buralarda yaşadıklarına inandırıldığım türden katiller <i class="calibre4">değillerdi.</i> Bunlar&nbsp;daha tehlikeliydi. Bir kurt sürüsüyle karşı karşıya gibiydik.</span></span></p>

    <p class="calibre5"><span class="font"><span class="calibre13">Hareket etme şekillerinden, önlerinden geçerken grup olarak gözlerini üzerimize dikişlerinden bunu anlayabiliyordum. Bunlar toplum dışına itilmiş insanlardı ama burada, tek bir bütün oluşturacak şekilde birleşmişlerdi. Artık birey değil, grup&nbsp;olarak yaşıyorlardı.</span></span></p>

    <p class="calibre5"><span class="font"><span class="calibre13">Bu grup için, Abraham’la Megan’ın taşıdığı türden silahlar hayatta kalma şanslarının artması anlamına geliyordu. Bunun&nbsp;bedeli aralarından bazılarının ölümü demek olsa bile, silahları&nbsp;ele geçirmek istiyorlardı.</span></span></p>

    <p class="calibre5"><span class="font"><span class="calibre13">Üç kişiye karşı bir düzine adamla kadından oluşan bir grup vardı ve etrafımız sarılmıştı. Rakam olarak aşırı ölçüde eşitsizlik söz konusuydu. Tüfeğimi omzumdan indirip ateş açmamak&nbsp;için kendimi zor tutuyordum.</span></span></p>

    <p class="calibre5"><span class="font"><span class="calibre13">“Bunu yapabileceğiniz halde, bizi pusuya düşürmediniz,” dedi Abraham. “Bu işi kimsenin ölmesine gerek kalmadan halletmek istiyor gibisiniz.”</span></span></p>

    <p class="calibre5"><span class="font"><span class="calibre13">Buna yanıt gelmedi.</span></span></p>

    <p class="calibre5"><span class="font"><span class="calibre13">“Bize bu şansı tanımış olduğunuz için gerçekten çok naziksiniz,” dedi Abraham, başını sallayarak. Tuhaf bir içtenliği vardı; başka bir insan bu türden laflar ettiğinde kulağa küçümseyici ya da iğneleyici gelebilirdi ama Abraham’da epey bir gerçekçilik taşıyordu. “Kendinize ait olarak gördüğünüz bu bölgeden birkaç kere geçmemize izin verdiniz. Bunun için de, size&nbsp;şükranlarımı sunarım.”</span></span></p>

    <p class="calibre5"><span class="font"><span class="calibre13">“Silahlar,” dedi haydut.</span></span></p>

    <p class="calibre5"><span class="font"><span class="calibre13"><span>&nbsp;</span>“Size onları veremem,” dedi Abraham. “Bunlara ihtiyacımız var. Hem, silahları verecek olsam, bu sizin hayrınıza da olmaz.&nbsp;Diğerleri sizde bu silahları görüp ele geçirmek ister. Yani nasıl&nbsp;siz bizden almanın peşine düştüyseniz, başka çeteler de sizin&nbsp;peşinize düşer.”</span></span></p>

    <p class="calibre5"><span class="font"><span class="calibre13">“Bırak da bunu biz düşünelim.”</span></span></p>

    <p class="calibre5"><span class="font"><span class="calibre13"><span>&nbsp;</span>“Yerinize düşünemem elbet. Ama bize karşı gösterdiğiniz&nbsp;onurlu tavrın karşılığında, size bir anlaşma önereceğim. Şenle&nbsp;benim aramda bir düello. Böylelikle yalnızca bir kişi vurulmuş&nbsp;olur. Kazanan biz olursak, bizi kendi halimize bırakıp bugün&nbsp;ve gelecekte buradan özgürce geçmemize izin verirsiniz. Siz&nbsp;olursanız, arkadaşlarım silahlarını bırakır, sen de vücudumdan ne istersen alırsın”</span></span></p>

    <p class="calibre5"><span class="font"><span class="calibre13">“Dehlizlerdeyiz,” dedi haydut. Yanındakilerden birkaçı kendi aralarında fısıldaşmaya başlamıştı. Adam öfkeyle bu tiplere baktıktan sonra, devam etti. “Buralar anlaşma yapılacak yerler&nbsp;değil.”</span></span></p>

    <p class="calibre5"><span class="font"><span class="calibre13">“Gene de sen bize çoktan bir anlaşma önerdin,” dedi Abraham, sakince. “Bize onurlu davrandın. Gelecekte de bu tavrı göstereceğine güveniyorum.”</span></span></p>

    <p class="calibre5"><span class="font"><span class="calibre13">Bu bana pek onurlu gelmemişti. Pusu kurmamış olmalarının nedeni bizden korkmalarıydı, o kadar. Silahlarımızı istiyorlardı ama bunun için savaşmaktan çekiniyorlardı. Bu yüzden gözümüzü korkutmaya yönelmişlerdi.</span></span></p>

    <p class="calibre5"><span class="font"><span class="calibre13">Nihayet, grubun lideri olan haydut başını salladı. “Öyle olsun bakalım. Anlaşmanı kabul ediyorum.” Bunu der demez&nbsp;tüfeğini kaldırıp ateşledi. Kurşun Abraham’ın göğsüne isabet&nbsp;etmişti.</span></span></p>

    <p class="calibre5"><span class="font"><span class="calibre13">Olduğum yerde sıçrayıp, küfürler savurarak silahımı elime almaya çalıştım.</span></span></p>

    <p class="calibre5"><span class="font"><span class="calibre13">Oysa Abraham devrilmemişti. Hatta yerinden bile kıpırdamamıştı. Daracık tünelde iki el ateş sesi daha geldi; kurşunlardan biri Abraham’ın bacağına, diğeri omzuna sıkılmıştı. Abraham ise, elindeki güçlü makineliyi ortalığa salmak yerine, sakince tabancasını kılıfından çıkarıp haydutu baldırından&nbsp;vurdu.</span></span></p>

    <p class="calibre5"><span class="font"><span class="calibre13">Hurda tüfeğini düşüren adam haykırarak devrildi. Yaralı bacağını tutmuştu. Diğerlerinin çoğu buna karşılık veremeyecek kadar şaşırmış görünürken; birkaçının, silahlarını indirecek kadar aklı çalışıyordu. Abraham rahat bir havada tabancasını kılıfına geri soktu.</span></span></p>

    <p class="calibre5"><span class="font"><span class="calibre13">Yüzümden aşağı ter damlalarının süzüldüğünü hissediyordum. Ceket işe yarıyormuş gibiydi. Hatta sandığımdan çok daha iyiydi. Ama henüz bende bu ceketlerden yoktu. Diğer&nbsp;haydutlar ateş açar...</span></span></p>

    <p class="calibre5"><span class="font"><span class="calibre13">Abraham makinelisini Megan’a uzatıp ileri çıktı ve yerdeki haydutun yanma çömeldi. “Buraya bastır,” dedi, arkadaşça bir&nbsp;ses tonuyla. Adamın elini baldırına yerleştirmişti. <span>“İşte burası,&nbsp;güzel.</span> Şimdi sorun değilse, yaranı saracağım. Vücuduna saplanıp kalmaması için, kurşunun yalnızca kasını delip geçebileceği bir noktadan vurdum seni.”</span></span></p>

    <p class="calibre5"><span class="font"><span class="calibre13">Abraham ceketinden çıkardığı sargı beziyle yarasını sararken, haydut acıyla inleyip durdu.</span></span></p>

    <p class="calibre5"><span class="font"><span class="calibre13">“Sen bizi öldüremezsin birader,” diye devam etti Abraham, sargıyla ilgilenirken. Sesi her zamanki gibi yumuşaktı. “Aklında kurduğun kişiler değiliz. Bunu anladın mı?”</span></span></p>

    <p class="calibre5"><span class="font"><span class="calibre13">Haydut canlı bir şekilde başını salladı.</span></span></p>

    <p class="calibre5"><span class="font"><span class="calibre13">“Bizimle müttefik olman daha akıllıca, sence de öyle değil mi?” “Evet,” dedi haydut.</span></span></p>

    <p class="calibre5"><span class="font"><span class="calibre13">“Harikulade,” dedi Abraham, sargı bezini sıkılaştırarak. “Bunu günde iki kere değiştir. Suda kaynattığınız bezler kullanın.”</span></span></p>

    <p class="calibre5"><span class="font"><span class="calibre13">“Tamam.”</span></span></p>

    <p class="calibre5"><span class="font"><span class="calibre13">“Güzel.” Abraham ayağa kalkıp Megan’ın elinden makinelisini geri aldıktan sonra diğerlerine döndü. “Geçmemize izin verdiğiniz için teşekkür ederiz.”</span></span></p>

    <p class="calibre5"><span class="font"><span class="calibre13">Kafaları fena karışmış gibi görünse de, geçmemiz için açıldılar. Abraham önden çıkınca, biz de alelacele peşine takıldık. Çete üyeleri yerdeki liderlerinin etrafında toplanırken omzumun üzerinden onları izledim.</span></span></p>

    <p class="calibre5"><span class="font"><span class="calibre13">“Bu <i class="calibre4">inanılmazdı,"</i> dedim, yeterince uzaklaştığımızda.</span></span></p>

    <p class="msonormal"><span class="font"><span class="calibre13">“Hayır. Ellerindeki son şey olan itibarlarını savunmaya çalışan bir grup korku içinde insandı onlar. Onlar için üzülüyorum.” “Seni vurdular. Hem de üç kere.”</span></span></p>

    <p class="calibre5"><span class="font"><span class="calibre13">“Onlara bu izni verdim.”</span></span></p>

    <p class="calibre5"><span class="font"><span class="calibre13">“Ama onlar bizi tehdit ettikten sonra!”</span></span></p>

    <p class="calibre5"><span class="font"><span class="calibre13">“...ve biz onların bölgesine izinsiz girdikten sonra,” dedi Abraham. Bir kez daha makinelisini Megan’a uzatıp, yürümeye devam ederken ceketini çıkardı. Kurşunlardan birinin ceketi&nbsp;delip geçmiş olduğunu gördüm. Atletindeki açılan delikten kan&nbsp;damlıyordu.</span></span></p>

    <p class="calibre5"><span class="font"><span class="calibre13">“Ceket bütün kurşunları durduramadı mı?”</span></span></p>

    <p class="calibre5"><span class="font"><span class="calibre13">“Mükemmel değiller,” dedi Megan, Abraham atletini çıkarırken. “Benimkisi her zaman tutukluk yapar.”</span></span></p>

    <p class="calibre5"><span class="font"><span class="calibre13">Abraham bir mendille yarasını temizlerken durup bekledik. Yarayı temizledikten sonra içinden küçük bir metal parçası&nbsp;çıkardı. Ceketine çarptığı anda parçalanmış olan kurşundan&nbsp;belli ki geriye yalnızca bu parça kalmıştı. Yalnızca bu küçük&nbsp;parça tenine ulaşabilmişti.</span></span></p>

    <p class="msonormal"><span class="font"><span class="calibre13">“<span>Peki</span> seni yüzünden vursaydı ne olacaktı?” diye sordum. “Ceketler, içlerinde gelişmiş bir koruyucu düzenek saklar,”&nbsp;dedi Abraham. “Aslında bizi koruyan ceket değil, ceketin etrafa&nbsp;yaydığı koruyucu alandır. Bu alan vücudun tamamı için bir&nbsp;ölçüye dek koruma sağlar. Görünmez bir kalkan gibi.”</span></span></p>

    <p class="calibre5"><span class="font"><span class="calibre13">“Ne? <span>Gerçekten mi? Bu harika.”</span></span></span></p>

    <p class="calibre5"><span class="font"><span class="calibre13">“Evet.” Abraham anlık bir duraksamanın ardından, atletini geri giydi. “Ama muhtemelen yüze gelen bir kurşunu durduramazdı. Yani yüzüme ateş etmedikleri için şanslıyım.”</span></span></p>

    <p class="calibre5"><span class="font"><span class="calibre13">“Dediğim gibi,” diyerek araya girdi Megan. “Mükemmel olmaktan çok uzaklar.” Megan, Abraham’a kızmış gibi görünüyordu. “Ceketin koruma kalkanı düşüş ve çarpışma gibi durumlarda daha iyi iş görür. Kurşunlar ise çok küçük olduklarından ve yüksek hızla çarptıklarından, ateş altında kalkanlar hızlı bir şekilde aşırı yükleme durumuna geçiyor. O kurşunlardan biri seni öldürebilirdi Abraham.”</span></span></p>

    <p class="calibre5"><span class="font"><span class="calibre13">“Ama öldürmedi.”</span></span></p>

    <p class="msonormal"><span class="font"><span class="calibre13">“Gene de yaralanabilirdin” Megan’ın sesi sertti. “Yaralandım <i class="calibre4">zaten.”</i></span></span></p>

    <p class="calibre5"><span class="font"><span class="calibre13">Megan gözlerini devirdi. “Daha kötü yaralanabilirdin.”</span></span></p>

    <p class="calibre5"><span class="font"><span class="calibre13">“Ya da çetenin tamamı üzerimize ateş açabilirdi,” dedi Abraham. “Hepimizi öldürebilirlerdi. Sonunda kazandığımız bir kumar oynadık. Hem, artık bizim Epik olduğumuzu düşündüklerini sanıyorum.”</span></span></p>

    <p class="calibre5"><span class="font"><span class="calibre13">“Ben neredeyse senin onlardan biri olduğunu düşünecek noktaya geldim,” diye itiraf ettim.</span></span></p>

    <p class="calibre5"><span class="font"><span class="calibre13">“Normalde bu teknolojiyi gizli tutarız,” dedi Abraham, ceketini üstüne geçirirken. “İnsanlar, Asilerin Epik olup olmadığını düşünmemeli; bu durum direnişimizi baltalar. Ancak, şu an için konuşacak olursak, bunun işimize yarayacağına inanıyorum. Planın, kentte Steelheart’a karşı yeni Epiklerin dolanmaya başladığına dair söylentiler gerektiriyor. Umarım bu&nbsp;çetedekiler söylentileri yaymaya şimdiden başlayacaktır.”&nbsp;“Sanırım,” dedim. “Bu iyi bir hamleydi Abraham. Ama lanet&nbsp;olsun! Bir an için, işimizin bittiğini sandım.”</span></span></p>

    <p class="calibre5"><span class="font"><span class="calibre13">“İnsanlar nadiren birilerini öldürmek ister David,” dedi Abraham, yumuşak bir sesle. “Sağlıklı bir insan zihninin yapısında böyle bir temel yoktur. Çoğu durumda insanlar birilerini öldürmekten kaçınmak için ellerinde* geleni yapar. Bunu sakın unutma. Bu bilgi işine yarayacaktır.</span></span></p>

    <p class="msonormal"><span class="font"><span class="calibre13">“Birçok insanın birilerini öldürdüğünü gördüm,” dedim.</span></span></p>

    <p class="msonormal"><span class="font"><span class="calibre13">“Evet. Bu sana bir şey anlatmalı. Bu insanlar ya başka bir&nbsp;seçeneklerinin olmadığını hissetmiştir -onlara başka bir tercih&nbsp;şansı versen, bunu büyük ihtimalle kabul edeceklerdir- ya da&nbsp;sağlıklı bir zihne sahip değillerdir.”</span></span></p>

    <p class="calibre5"><span class="font"><span class="calibre13">“Ya Epikler?”</span></span></p>

    <p class="calibre5"><span class="font"><span class="calibre13">Abraham boynuna uzanarak, kolyesinin ucundaki gümüş pandantife dokundu. “Epikler insan değil.”</span></span></p>

    <p class="calibre5"><span class="font"><span class="calibre13">Başımı salladım. Buna canı gönülden katılıyordum.</span></span></p>

    <p class="calibre5"><span class="font"><span class="calibre13">“Neyse. Nerede kalmıştık?” dedi Abraham, Megan’dan geri aldığı ağır silahını omzuna atarken. Yeniden yola koyulmuştuk. “Steelheart nasıl yaralandı? Bunun nedeni babanın kullandığı silah <i class="calibre4">olabilir.</i> Sonuçta cesur planını gerçekleştirmeyi hiç&nbsp;denemedin. Bu silahın aynısından bulup, ardından... <span>ne</span> demiştin? Steelheart’ın sarayına sızarak onu vurmak mıydı?”</span></span></p>

    <p class="calibre5"><span class="font"><span class="calibre13">“Hayır, bunu deneyecek fırsatı bulamadım,” dedim, yüzüm kızararak. “Aklım başıma geldi. Ama Steelheart’ın yaralanmasına neden olan şeyin silah olduğunu düşünmüyorum. M&amp;P&nbsp;dokuz milimetre, ender bulunan bir silah sayılmaz. Bugüne&nbsp;dek <i class="calibre4">başka binleri de</i> bu silahla onu vurmaya çalışmış olmalı.&nbsp;Hem, zayıf tarafı belli kalibrede bir silah ya da kurşunla vurulmak olan bir Epik de duymadım hiç.”</span></span></p>

    <p class="calibre5"><span class="font"><span class="calibre13">“Belki de öyle,” dedi Abraham. “Ama Epiklerin zayıf taraflarının çoğu mantıklı değil. Sebep, bu silahın üreticisiyle ilgili olmalı. <span>Ya da kurşunun bileşimiyle ilgili bir şey.</span> Birçok Epik&nbsp;belli metal alaşımlarına karşı zayıftır.”</span></span></p>

    <p class="calibre5"><span class="font"><span class="calibre13">“Doğru,” dedim. “Ama bu kurşunun, Steelheart’a sıkılmış diğer kurşunlardan nasıl bir farkı olabilir?”</span></span></p>

    <p class="calibre5"><span class="font"><span class="calibre13">“Bilmiyorum,” dedi Abraham. “Ama dikkate almaya değer. <span>Peki</span> Steelheart’ı o gün zayıf düşüren şey <i class="calibre4">sence</i> neydi?”</span></span></p>

    <p class="calibre5"><span class="font"><span class="calibre13">“Tia’nın düşündüğü gibi, kasanın içindeki bir şey,” dedim, düşünceme çok da güvenmeden. <span>“Kasanın içindeki ya da orada&nbsp;yaşanan durumla ilgili bir şey söz konusu.</span> Belki de babamın&nbsp;yaşıydı buna neden olan. Bunun kulağa çok tuhaf geldiğini&nbsp;biliyorum ama Almanya’da, yalnızca tam otuz yedi yaşındaki biri tarafından yaralanabilecek bir Epik vardı. Ya da belki&nbsp;Steelheart’a ateş eden insanların sayışıydı, buna neden olan.&nbsp;Mesela Meksika’dan bir Epik, Crossmark, yalnızca aynı anda&nbsp;beş kişi kendisini öldürmeye çalıştığında yara alıyormuş.”&nbsp;“Fark etmez,” diyerek araya girdi Megan, tünelde arkasına&nbsp;dönüp bize bakarak. “Bunu asla çözemeyeceksiniz. Steelheart’ın&nbsp;zayıf tarafı aslında <i class="calibre4">herhangi bir şey</i> olabilir. Kafasından uydurmadığını varsayarsak, David’in minik hikâyesiyle bile bunu&nbsp;anlamanın hiçbir yolu yok.”</span></span></p>

    <p class="calibre5"><span class="font"><span class="calibre13">Abraham’la birlikte olduğumuz yerde durmuştuk. Megan’ın yüzü kıpkırmızıydı ve kontrolünü yitirmek üzereymiş gibi görünüyordu. Soğuk ve profesyonel bir tavra büründüğü bir haftanın ardından, öfkesi bizim için büyük bir şok olmuştu.</span></span></p>

    <p class="calibre5"><span class="font"><span class="calibre13">Megan dönerek yürümeye devam etti. Abraham’a baktım. O da omuz silkti.</span></span></p>

    <p class="calibre5"><span class="font"><span class="calibre13">Yeniden yola koyulduğumuzda, konuşmamız sona ermişti. Abraham kendisine yetişmeye çalıştığında Megan da hızını arttırdığından, konunun peşini bırakıp yürüdük. Silah tacirinin nerede bulunacağı ikisine de söylendiğinden, Abraham&nbsp;yerine Megan da gruba liderlik edebilirdi. Belli ki, “Diamond”&nbsp;denilen bu herif kısa bir süre için kentte olacaktı ve Newcago’ya&nbsp;her gelişinde tezgâhını farklı bir yerde açıyordu.</span></span></p>

    <p class="calibre5"><span class="font"><span class="calibre13">Megarim bizi bir kavşakta durdurduğu ana dek, çelik dehlizlerin dolambaçlı <span>labirentlerinde</span> bir saat kadar yürüdük. Tia’nın mobiline yüklediği haritaya bakarken, ekranın ışığı kızın yüzünü aydınlatıyordu. <sub class="calibre22">#</sub> --</span></span></p>

    <p class="calibre5"><span class="font"><span class="calibre13">Abraham da mobilini, Takılı olduğu ceketinin omuz kısmından alarak, aynısını yaptı. “Neredeyse geldik,” dedi bana, yolun ilerisini işaret ederek. “Bu yoldan. Tünelin sonunda.”</span></span></p>

    <p class="calibre5"><span class="font"><span class="calibre13">“Bu adama ne kadar güveniyoruz?” diye sordum.</span></span></p>

    <p class="calibre5"><span class="font"><span class="calibre13">“Hiç güvenmiyoruz,” dedi Megan. Her zamanki ifadesiz maskesini yüzüne geri takmıştı.</span></span></p>

    <p class="calibre5"><span class="font"><span class="calibre13">Abraham başını salladı. “Bir silah tacirine asla güvenmemek gerekir arkadaşım. Bunların hepsi her iki tarafa birden satış&nbsp;yapar ve bir ihtilaf sürdükçe kazanan yalnızca onlar olur.”</span></span></p>

    <p class="calibre5"><span class="font"><span class="calibre13">“Her iki tarafa mı?” dedim. “Steelheart’a da mı satış yapıyor?”</span></span></p>

    <p class="calibre5"><span class="font"><span class="calibre13">“Sorsan kabul etmez,” dedi Abraham. “Ama bunu yaptığına şüphe yok. Steelheart bile iyi bir silah tacirine zarar vermemesi&nbsp;gerektiğini bilir. Diamond gibi bir adamı işkenceden geçirip&nbsp;öldürürsen, gelecekte hiçbir tüccar kente adımını atmaz ve&nbsp;Steelheart’ın ordusu, komşularınkine kıyasla asla iyi bir teknolojiye sahip olamaz. Bu, Steelheart’ın bundan hoşlandığı anlamına gelmiyor. Mesela Diamond tezgâhını yerüstünde hiçbir&nbsp;zaman açamaz. Ama burada, askerleri silahlarını aldığı sürece,&nbsp;Steelheart Diamond gibileri görmezden gelir.”</span></span></p>

    <p class="calibre5"><span class="font"><span class="calibre13">“Yani... Diamond’dan ne alırsak,” dedim. “Steelheart bunu bilecek.”</span></span></p>

    <p class="calibre5"><span class="font"><span class="calibre13">“Hayır, hayır,” dedi Abraham. Saklambacın kuralları gibi inanılmaz ölçüde basit bir şey üzerine sorular soruyormuşum&nbsp;gibi, yüzünde keyifli bir ifade belirmişti.</span></span></p>

    <p class="calibre5"><span class="font"><span class="calibre13">“Silah tacirleri müşterileri hakkında konuşmaz,” dedi Megan. “En azından müşteriler hayatta olduğu sürece.”</span></span></p>

    <p class="calibre5"><span class="font"><span class="calibre13">“Diamond kente daha dün geldi,” dedi Abraham, tünelde en önde ilerlerken. “Tezgâhı yalnızca bir hafta açık olacak. Oraya ilk giden biz olursak, elinde neler olduğunu Steelheart’ın adamlarından önce görebiliriz. Böylelikle avantaj bizde olur, değil mi? Diamond’ın genellikle çok… <span>enteresan</span> malları olur.”</span></span></p>

    <p class="calibre5"><span class="font"><i class="calibre4"><span class="calibre13">Pekâlâ, o zaman.</span></i></span> <span class="font"><span class="calibre13">Sanırım Diamond’ın sahtekârın teki olması önemli değildi. Steelheart’a ulaşmak için her türlü araçtan yararlanmak zorundaydım. Ahlaki bakış açılarını kafaya takmaktan yıllar önce vazgeçmiştim. Böyle bir dünyada kimin ahlaki değerler için vakti vardı ki?</span></span></p>

    <p class="calibre5"><span class="font"><span class="calibre13">Diamond’ın dükkânına giden tünele ulaşmıştık. Burada zırhlı korumalarla karşılaşmayı bekliyordum. Ama tünelin girişindeki tek kişi sarı elbiseli küçük bir kızdı. Yere serili bir&nbsp;battaniyenin üzerine uzanmış, gümüş bir kalemle bir kâğıt&nbsp;parçasına bir şeyler çiziyordu. Başını kaldırıp bize baktı ve kaleminin ucunu çiğnemeye başladı.</span></span></p>

    <p class="calibre5"><span class="font"><span class="calibre13">Abraham nazikçe kıza minik bir veri <span>çipi</span> uzattı. Kız <span>çipi</span> bir süre inceledikten sonra mobilinin yan tarafına taktı.</span></span></p>

    <p class="calibre5"><span class="font"><span class="calibre13">“Phaedrus’la birlikteyiz,” dedi Abraham. “Randevumuz var.” “Devam edin,” dedi kız, <span>çipi</span> geri Abraham’a fırlatarak.</span></span></p>

    <p class="calibre5"><span class="font"><span class="calibre13">Abraham <span>çipi</span> havada yakaladı ve tünelde ilerlemeye devam ettik. Omzumun üzerinden kıza baktım. “Bu çok da güçlü bir&nbsp;güvenlik hattı sayılmaz.”</span></span></p>

    <p class="calibre5"><span class="font"><span class="calibre13">“Diamond karşına her zaman bir yenilikle çıkar,” dedi Abraham, gülümseyerek. “Muhtemelen sahne arkasında daha karmaşık bir düzenek vardır. Kızın sinyaliyle çalışacak bir tuzak belki. Bu tuzak da büyük ihtimalle patlayıcılar içerir. Diamond&nbsp;patlayıcıları sever.”</span></span></p>

    <p class="calibre5"><span class="font"><span class="calibre13">Bir köşeyi döndük ve adeta cennete adım attık.</span></span></p>

    <p class="calibre5"><span class="font"><span class="calibre13">“İşte geldik,” dedi Abraham.</span></span></p>
  </div>
</body>
</html>
