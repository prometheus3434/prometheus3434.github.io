<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="font"><span class="calibre13"><br class="calibre7" id="calibre_pb_27" /></span></span>

    <p class="calibre5"><span class="font"><span class="calibre13"><span>&nbsp;</span></span></span></p>

    <h2 class="calibre24"><b class="calibre3"><span class="calibre8">23</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Hırlayarak halatı çektim. İşkence aletine bağladığım talihsiz bir fareyi keyifle geriyormuşum gibi, her çekişimde makara&nbsp;düzeneğinden dokunaklı gıcırtılar geliyordu.</span></span></p>

    <p class="calibre5"><span class="font"><span class="calibre13">Düzenek, Asilerin sığınağına girip çıkarken kullandığımız tek yol olan tünele kurulmuştu. Elektrik santraline gerçekleştirdiğimiz saldırının üzerinden beş gün geçmişti; bu zamanın&nbsp;büyük kısmında ortalıkta görünmemiştik. İnfaz Gücü’nü çökertmek amacıyla Conflux’u indireceğimiz bir sonraki hamlemizi planlıyorduk.</span></span></p>

    <p class="calibre5"><span class="font"><span class="calibre13">Abraham erzak tedarik turundan yeni dönmüştü. Ben de ekibin tensör uzmanlarından biri olmaktan çıkarak, ücretsiz&nbsp;çocuk işgücü olmaya geri dönmüştüm.</span></span></p>

    <p class="calibre5"><span class="font"><span class="calibre13">Ter damlaları alnımdan süzülerek tişörtümü ıslatırken, halatı çekmeye devam ettim. En sonunda deliğin derinliklerinden gelen kasa göründü. Megan kasayı tekerlekli platformdan kaldırıp odanın içine itti. Halatı bırakarak platformu, Abraham’ın erzak dolu yeni bir kasa yükleyeceği tünelin aşağısına geri gönderdim.</span></span></p>

    <p class="calibre5"><span class="font"><span class="calibre13">“Bir sonrakini sen çekmek ister misin?” diye sordum Megan’a, havluyla alnımı silerken.</span></span></p>

    <p class="calibre5"><span class="font"><span class="calibre13">“Hayır,” dedi, aldırmaksızın. Kasayı iki tekerli çekiciye yükleyip, diğerlerinin yanma götürdü.</span></span></p>

    <p class="calibre5"><span class="font"><span class="calibre13">“Emin misin?” diye sordum. Kollarım kopuyordu.</span></span></p>

    <p class="calibre5"><span class="font"><span class="calibre13">“Çok iyi iş çıkarıyorsun,” dedi. “Hem de sana egzersiz oluyordur.” Kasayı diğerlerinin yanma yerleştirdikten sonra, oturduğu sandalyeye geri döndü, ayaklarını masanın üzerine uzattı ve limonatasını yudumlayarak mobilinden kitap okumaya devam etti.</span></span></p>

    <p class="calibre5"><span class="font"><span class="calibre13">Başımı iki yana salladım. Bu kız inanılmazdı.</span></span></p>

    <p class="calibre5"><span class="font"><span class="calibre13">“Bunu kahramanca bir davranış olarak görebilirsin,” dedi, dalgın bir halde. Ekrana dokunarak okuduğu metni aşağı kaydırdı. “Savunmasız bir kızı koruyarak acı çekmesini engelliyorsun.”</span></span></p>

    <p class="calibre5"><span class="font"><span class="calibre13">“Savunmasız mı?” Abraham’ın aşağıdan seslenmesiyle içimi çekip, yeniden halata asıldım.</span></span></p>

    <p class="calibre5"><span class="font"><span class="calibre13">Megan başını salladı. “Soyut anlamda.”</span></span></p>

    <p class="calibre5"><span class="font"><span class="calibre13">“Biri nasıl <i class="calibre4">soyut anlamda</i> savunmasız olur ki?”</span></span></p>

    <p class="calibre5"><span class="font"><span class="calibre13">“Çok çaba gerektiriyor,” dedikten sonra, limonatasından bir yudum aldı. “Sadece kolay görünüyor. <span>Soyut sanat gibi.”</span></span></span></p>

    <p class="calibre5"><span class="font"><span class="calibre13">Homurdandım. “Soyut sanat mı?” diye sordum, halatı çekerken.</span></span></p>

    <p class="calibre5"><span class="font"><span class="calibre13">“Aynen. Bilirsin işte, adamın biri tuvalin üzerine siyah bir çizgi çizer, bu çizgiye bir <span>metafor</span> yakıştırır ve milyonlarca dolara satar.”</span></span></p>

    <p class="calibre5"><span class="font"><span class="calibre13">“Böyle bir şey hiç olmamıştır.”</span></span></p>

    <p class="calibre5"><span class="font"><span class="calibre13">Başını kaldırıp bana baktı. Yüzünde keyifli bir ifade vardı. “Elbette oldu. Okulda soyut sanat üzerine ders görmediniz mi?”</span></span></p>

    <p class="calibre5"><span class="font"><span class="calibre13">“Ben okulu Fabrika’da okudum. <span>Temel matematik, dilbilgisi, coğrafya, tarih.</span> Başka bir şeye vakit yoktu.”</span></span></p>

    <p class="calibre5"><span class="font"><span class="calibre13">“<span>Peki</span> ama ondan önce. Yani Calamity’den önce.”</span></span></p>

    <p class="calibre5"><span class="font"><span class="calibre13">“Sekiz yaşındaydım. Chicago’nun merkezinde yaşıyorduk</span></span></p>

    <p class="calibre5"><span class="font"><span class="calibre13">Megan. Eğitimim esas olarak sokak çetelerini atlatmak ve okulda başımı nasıl aşağıda tutacağım üzerineydi.”</span></span></p>

    <p class="calibre5"><span class="font"><i class="calibre4"><span class="calibre13">“Sekiz yaşındayken</span></i></span> <span class="font"><span class="calibre13">öğrendiğin bu mu? İlkokulda?”</span></span></p>

    <p class="calibre5"><span class="font"><span class="calibre13">Omuz silkip halatı çekmeye devam ettim. Dediğim şey canını sıkmış gibiydi ama onun dediğinin de benim canımı sıktığını kabul etmem gerekiyordu. İnsanlar gerçekten de böylesine basit şeyler için bu kadar para ödemiş olamazlardı, değil mi?&nbsp;Kafam karışmıştı. Calamity-öncesi dönemin insanları epey tuhaftı doğrusu.</span></span></p>

    <p class="calibre5"><span class="font"><span class="calibre13">Bir sonraki kasayı yukarı çektiğimde, Megan bunu da diğerlerinin yanma götürmek için sandalyesinden kalktı. Bu iş sürerken çok fazla okuyabildiğini sanmıyordum ama kesintileri kafasına takıyormuş gibi de görünmüyordu. Bardağımdan&nbsp;büyük bir yudum su içerken onu izledim.</span></span></p>

    <p class="calibre5"><span class="font"><span class="calibre13">Asansör boşluğunda bana açılmasından sonra ilişkimiz değişmişti. Artık etrafımdayken birçok açıdan daha rahattı ki bu hiç mantıklı değildi. Aramızın daha da bozuk olması gerekmez&nbsp;miydi? Planımızı desteklemediğini biliyordum. Bu durum bana&nbsp;epey önemli geliyordu.</span></span></p>

    <p class="calibre5"><span class="font"><span class="calibre13">Ama Megan <i class="calibre4">gerçekten</i> profesyoneldi. Steelheart’ın öldürülmesi gerektiğini kabul etmiyor olmasına rağmen, Asileri terk etmemiş, hatta başka bir Asiler ekibine transfer edilmeyi bile&nbsp;istememişti. Başka kaç ekip olduğunu bilmesem de -görünüşe&nbsp;göre bunu yalnızca Tia’yla Prof biliyordu- en azından bir tane&nbsp;daha olması gerektiğini düşünüyordum.</span></span></p>

    <p class="calibre5"><span class="font"><span class="calibre13">Her halükârda, bizimle kalmıştı ve duygularını işine karıştırmamayı gayet iyi beceriyordu. Steelheart suikastini kabul etmiyor olabilirdi ama onu gözlemlediğim kadarıyla, ne olursa&nbsp;olsun Epiklerle savaşmaya inanıyordu. Belli bir çarpışmanın&nbsp;taktiksel açıdan doğru olmadığını düşünen ama gene de generallerinin yanında duran genç bir subay gibiydi.</span></span></p>

    <p class="calibre5"><span class="font"><span class="calibre13">Bu nedenden ötürü ona saygı duyuyordum. Lanet olsun, her geçen gün ondan daha çok hoşlanıyordum. O da son zamanlarda, bana karşı özellikle sevecen bir tavır içine girmemiş olmasına rağmen, artık düşmanca ve soğuk davranmıyordu. Bu durum&nbsp;bana baştan çıkarıcı büyülerden yararlanmak için bir parça alan&nbsp;tanımıştı. Keşke bu büyülerden bazılarını biliyor olsaydım.</span></span></p>

    <p class="calibre5"><span class="font"><span class="calibre13">Megan kasayı diğerlerinin yanma alırken, Abraham’ın yeniden halatı çekmeye başlamam için seslenmesini bekledim. Ama tünelin ucunda beliren Abraham makara düzeneğini toparlamaya başladı. Yaraların olağanüstü bir hızda iyileşmesini&nbsp;sağlayan Asiler aleti hasarbandı sayesinde kurşun isabet eden&nbsp;omzu eski gücünü çoktan kazanmıştı.</span></span></p>

    <p class="calibre5"><span class="font"><span class="calibre13">Cody’yle bu konuda konuşmuş olsam da, hasarbandı hakkında pek bir şey bilmiyordum. Cody bu alete “son üçün biri” diyordu. Asilere, Prof’un biliminsanı olarak çalıştığı günlerden&nbsp;kalan inanılmaz teknolojinin üç parçası. Tensörler, ceketler ve&nbsp;hasarbandı. Abraham’dan dinlediğim kadarıyla, bu teknolojiyi&nbsp;Prof geliştirmiş ve Epiklere karşı kendi savaşını başlatmaya karar verdiğinde çalıştığı laboratuvardan çalmıştı.</span></span></p>

    <p class="calibre5"><span class="font"><span class="calibre13">Abraham makara düzeneğinin son parçalarını da söktü.</span></span></p>

    <p class="calibre5"><span class="font"><span class="calibre13">“İşimiz bitti mi?” diye sordum.</span></span></p>

    <p class="calibre5"><span class="font"><span class="calibre13">“Öyle.”</span></span></p>

    <p class="calibre5"><span class="font"><span class="calibre13">“Aşağıda, çektiğimizden daha çok kasa saymıştım.”</span></span></p>

    <p class="calibre5"><span class="font"><span class="calibre13">“Diğerleri tünele sığmayacak kadar büyük,” dedi Abraham. “Cody onları araçla hangara taşıyacak.”</span></span></p>

    <p class="calibre5"><span class="font"><span class="calibre13">Hangar, Asilerin taşıtlarını tuttukları yere verdikleri isimdi. Daha önce orada bulunmuştum; hangar, içinde birkaç otomobille bir minibüsün bulunduğu genişçe bir garajdı. Burasının&nbsp;güvenlik açısından sığmakla uzaktan yakından alakası yoktu.&nbsp;Hangarın yerüstündeki kente erişimi olması gerektiğinden, yeraltı sokakları kadar gözden uzak değildi.</span></span></p>

    <p class="calibre5"><span class="font"><span class="calibre13">Abraham, çenesini ovuşturarak sığınağa çektiğimiz bir düzine kasayı inceledi. “Bunları bir an önce boşaltsak iyi olacak,” dedi. “Bir saat kadar daha boşluğum var.”</span></span></p>

    <p class="calibre5"><span class="font"><span class="calibre13">“Neden önce?” diye sordum, kasaların yanında ona katılarak.</span></span></p>

    <p class="calibre5"><span class="font"><span class="calibre13">Abraham cevap vermedi.</span></span></p>

    <p class="calibre5"><span class="font"><span class="calibre13">“Son birkaç gündür çok sık yok oluyorsun ortalıktan,” dedim.</span></span></p>

    <p class="calibre5"><span class="font"><span class="calibre13">Gene cevap vermedi.</span></span></p>

    <p class="calibre5"><span class="font"><span class="calibre13">“Sana nereye gittiğini söylemeyecek Şüpheli,” dedi Megan, yayılmış olduğu masadan. “Buna alışsan iyi olur. Prof onu sık&nbsp;sık gizli görevlere gönderir.”</span></span></p>

    <p class="calibre5"><span class="font"><span class="calibre13">“Ama...” dedim, gücenmiş bir halde. Ekipte yerimi sağlamlaştırdığımı sanıyordum.</span></span></p>

    <p class="calibre5"><span class="font"><span class="calibre13">“Canını sıkma David,” dedi Abraham, kasalardan birini açmak için eline levye alırken. “Bu güven meselesi değil. Aramızdan birinin esir düşmesi olasılığına karşı, ekip içinde bile bazı şeyleri gizli tutmak durumunda^^SteelheartO bir tutsağın&nbsp;sakladığı sırları çıkarıp almak için kendine ait yöntemleri var.&nbsp;Prof haricinde kimse yaptığımız her şeyi bilmemeli.”</span></span></p>

    <p class="calibre5"><span class="font"><span class="calibre13">Mantıklı bir gerekçeydi. Muhtemelen diğer Asiler ekipleri hakkında bir şey öğrenemememin nedeni de buydu. Gene de&nbsp;sinir bozucu bir durumdu. Abraham bir başka kasayı açarken,&nbsp;yan tarafımdaki keseye uzanarak tensörümü çıkardım ve birkaç kasanın tahta kapaklarını buharlaştırdım.</span></span></p>

    <p class="calibre5"><span class="font"><span class="calibre13">Abraham tek kaşını kaldırıp bana baktı.</span></span></p>

    <p class="calibre5"><span class="font"><span class="calibre13">“Ne?” dedim. “Cody alıştırma yapmaya devam etmemi söylemişti.”</span></span></p>

    <p class="calibre5"><span class="font"><span class="calibre13">“Gittikçe iyileşiyorsun,” dedi Abraham. Açtığım kasalardan birine uzanarak içinden, az önceki işgüzarlığım yüzünden tozla&nbsp;kaplanmış olan bir elma çıkardı. Elmayı dışarı çıkardığında etrafa&nbsp;da toz saçılmıştı. “Gayet iyi,” diye devam etti. “Ama bazen levye&nbsp;daha iyidir. Hem kasaları da yeniden kullanmak isteyebiliriz.”</span></span></p>

    <p class="calibre5"><span class="font"><span class="calibre13">İçimi çekerek başımı salladım. Bu... <span>zordu</span>. Elektrik santraline girdiğimiz gün kendimde hissettiğim gücü unutmak kolay değildi. Maddeyi kendi isteğime göre şekillendirerek duvarlarda delikler açıp yoktan tutamaçlar yaratmıştım. Tensörü kullandıkça, sunduğu fırsatlar konusunda daha çok heyecanlanıyordum.</span></span></p>

    <p class="calibre5"><span class="font"><span class="calibre13">“Ayrıca yaptığımız şeylerin geride iz bırakmasını da mümkün olduğunca engellemeliyiz,” dedi Abraham. <span>“Herkesin bunlardan haberi olduğunu düşünsene.</span> Bu daha farklı bir dünya olurdu. Bizim için daha zor bir dünya.”</span></span></p>

    <p class="calibre5"><span class="font"><span class="calibre13">Gönülsüzce tensörü kaldırırken başımı salladım. “Dükkânında Diamond’ın görebileceği bir delik bırakmış olmamız çok kötü.”</span></span></p>

    <p class="calibre5"><span class="font"><span class="calibre13">Abraham kısa bir an için duraksadı. “Evet,” dedi. “Çok kötü.”</span></span></p>

    <p class="calibre5"><span class="font"><span class="calibre13">Abraham’ın kasaları boşaltmasına yardımcı oldum. Megan da bize katılarak, o kendine özgü etkinliğiyle çalışmaya koyuldu. Bir süre sonra da işin denetimini üzerine alarak, yiyecekleri&nbsp;nereye koymamız gerektiği konusunda talimatlar vermeye başladı. Megan ekibin çaylağı olmasına rağmen, Abraham <span>şikayet</span>&nbsp;etmeksizin kızın kendisini yönlendirmesine izin veriyordu.</span></span></p>

    <p class="calibre5"><span class="font"><span class="calibre13">Kasaların boşaltılmasını yarıladığımız esnada Prof plan odasından çıktı. Elindeki dosyada bulunan kâğıtları inceleyerek bize doğru geldi.</span></span></p>

    <p class="calibre5"><span class="font"><span class="calibre13">“Bir şey öğrenebildin mi Prof?” diye sordu Abraham.</span></span></p>

    <p class="calibre5"><span class="font"><span class="calibre13">“Söylentiler bizim istediğimiz gibi,” dedi Prof, dosyayı Tia’nın masasına atarak. “Newcago, Steelheart’a meydan okuyan yeni bir Epik’in ortaya çıktığına dair haberlerle çalkalanıyor. Kentin yarısı bundan konuşurken, bodrum katlarına&nbsp;sığınmış olan diğer yarısı savaşın sona ermesini beklemeye&nbsp;koyulmuş durumda.”</span></span></p>

    <p class="calibre5"><span class="font"><span class="calibre13">“Bu harika!” dedim.</span></span></p>

    <p class="calibre5"><span class="font"><span class="calibre13">“Evet.” Prof’un kafası bir şeye takılmış gibiydi.</span></span></p>

    <p class="calibre5"><span class="font"><span class="calibre13">“O halde, sorun ne?” diye sordum.</span></span></p>

    <p class="calibre5"><span class="font"><span class="calibre13">Prof, masaya attığı dosyaya parmağını bastırdı. “Tia sana santralden getirdiğin veri <span>çiplerinde</span> ne olduğunu söyledi mi?”</span></span></p>

    <p class="calibre5"><span class="font"><span class="calibre13">Merakımı saklamaya çalışarak başımı iki yana salladım. Çiplerde ne olduğunu bana söyleyecek miydi? Belki de bu bilgi,&nbsp;bana Abraham’ın son günlerde neyle meşgul olduğuna dair bir&nbsp;ipucu verirdi.</span></span></p>

    <p class="calibre5"><span class="font"><span class="calibre13">“Propaganda,” dedi Prof. “O odada, Steelheart yönetiminin gizli toplum <span>manipülasyon</span> birimini bulduğunuzu tahmin ediyoruz. Dosyalarda basın bültenleri, kente yayılması planlanan&nbsp;söylentilerin ana hatları, Steelheart’ın yaptığı şeylerin hikâyeleri&nbsp;var. Tia’nın çözebildiği kadarıyla, bu hikâyelerle söylentilerin&nbsp;çoğu sahte.”</span></span></p>

    <p class="calibre5"><span class="font"><span class="calibre13">“Kendisi için görkemli bir geçmiş üreten ilk diktatör değil,” dedi Abraham, tavuk konservelerini, arka odanın bir duvarının tamamına oyulmuş raflara istiflerken.</span></span></p>

    <p class="calibre5"><span class="font"><span class="calibre13">“Ama Steelheart’ın neden böyle bir şey yapmaya ihtiyacı olsun ki?” diye sordum, alnımı silerek. “Demek istediğim... <span>o</span>&nbsp;pratik anlamda ölümsüz bir lider. Olduğundan daha güçlü görünmeye ihtiyacı yok ki.”</span></span></p>

    <p class="calibre5"><span class="font"><span class="calibre13">“Kibir,” dedi Abraham. “Herkes onun kibirli bir adam olduğunu bilir. Bunu gözlerinde, konuşma şeklinde, yaptıklarında görebilirsin.”</span></span></p>

    <p class="calibre5"><span class="font"><span class="calibre13">“Evet,” dedi Prof. “Söylentilerin kafa karıştırıcı olmasının nedeni de bu. Hikâyeler ona destek kazandırmak için kurulmamış. Ya da öylelerse bile, Steelheart’ın bu desteği elde etmek için tuhaf bir yol seçmiş olduğu ortada. Hikâyelerin çoğu&nbsp;Steelheart’ın canavarlıklarıyla ilgili. Katlettiği insanlar, önem&nbsp;taşımayan küçük kentlerde bile acımadan yok ettiği binalar.&nbsp;Ama bunların hiçbiri gerçekte olmamış.”</span></span></p>

    <p class="calibre5"><span class="font"><span class="calibre13">“Sırf zevk için insan dolu yerleşim birimlerini yok ettiğine dair söylentiler mi yayıyor yani?” diye sordu Megan, sıkıntılı&nbsp;bir sesle.</span></span></p>

    <p class="calibre5"><span class="font"><span class="calibre13">“Anladığımız kadarıyla öyle,” diyen Prof, kasaları boşaltmamıza yardım etmeye koyuldu. Artık Prof aramızda olduğundan, Megan’ın talimat vermeyi kestiğini fark ettim. “En azından, birisi Steelheart’ın, olduğundan daha korkunç görünmesini istiyor gibi.”</span></span></p>

    <p class="calibre5"><span class="font"><span class="calibre13">“Belki de bir tür devrimci grup bulduk,” dedim, hevesle.</span></span></p>

    <p class="calibre5"><span class="font"><span class="calibre13">“Kuşkulu,” dedi Prof. “Önemli devlet binalarından birinin içinde mi? Bu düzeyde güvenliğin olduğu bir binada mı? Hem,&nbsp;bana anlattıklarından, güvenlik görevlilerinin bu odadan haberinin olduğunu çıkarıyorum. Her neyse, bu hikâyelerin çoğu,&nbsp;Steelheart’ın kendisi tarafından düzenlendiklerini öne süren ek&nbsp;belgeler içeriyor. Hatta bu belgelerden bazıları hikâyelerin sahte olduğunu ve uydurma bilgilerle desteklenmeleri gerektiğini&nbsp;bile açık açık belirtiyor.”</span></span></p>

    <p class="calibre5"><span class="font"><span class="calibre13">“Steelheart her zaman böbürlenmiş ve bir şeyler uydurmuştur,” dedi Abraham. “Şimdi ise, altındaki yönetim bütün bu iddiaları doğruymuş gibi göstermek durumunda. Yoksa Steelheart soytarının teki gibi görünecek.”</span></span></p>

    <p class="calibre5"><span class="font"><span class="calibre13">Prof’un buna başını sallamasıyla, iyice canım sıkıldı. Önemli bir şey bulduğumuzu sanmıştım. Ama aslında keşfettiğimiz yalnızca Steelheart’ın daha iyi görünmesi için çalışan bir&nbsp;<span>departman</span> olmuştu. <span>Ve daha kötü. Ya da başka bir şey.</span></span></span></p>

    <p class="calibre5"><span class="font"><span class="calibre13">“Yani Steelheart, düşünmemizi istediği kadar korkunç değil demek ki,” dedi Abraham.</span></span></p>

    <p class="calibre5"><span class="font"><span class="calibre13">“Ah, o epey korkunç,” dedi Prof. “Sence de öyle değil mi David?”</span></span></p>

    <p class="calibre5"><span class="font"><span class="calibre13">“Doğrulanmış cinayetlerinin sayısı on yedi binin üzerinde,” dedim, dalgın bir halde. “Gerekli bilgiler notlarımda var. <span>Bu&nbsp;<span class="font"><span>insanların büyük çoğunluğu masum.</span></span></span></span></span> <span class="font"><span class="calibre13">Bu cinayetlerin tamamı&nbsp;uydurma olamaz.”</span></span></p>

    <p class="calibre5"><span class="font"><span class="calibre13">“Uydurma değiller,” dedi Prof. “Steelheart korkunç, berbat biri. Yalnızca bunu hepimizin bilmesini istiyor.”</span></span></p>

    <p class="calibre5"><span class="font"><span class="calibre13">“Ne tuhaf,” dedi Abraham.</span></span></p>

    <p class="calibre5"><span class="font"><span class="calibre13">Peynirlerin olduğu kasaya uzanarak, kâğıda sarılmış peynir kalıplarım odanın karşı tarafındaki soğuk hava çukuruna yerleştirmeye başladım. Asilerin tükettiği yiyeceklerin çoğu hayatım boyunca almaya paramın yetmediği türden şeylerdi. <span>Peynir,&nbsp;taze meyve gibi.</span> Newcago’daki yiyeceklerin büyük kısmı daimi&nbsp;karanlık yüzünden dışarıdan getirilmek zorundaydı. Bu karanlıkta meyve, sebze yetiştirmek imkânsızdı. Steelheart da kentin&nbsp;etrafındaki ekilebilir arazileri sıkı bir şekilde kontrol ediyordu.</span></span></p>

    <p class="calibre5"><span class="font"><span class="calibre13">Pahalı yiyecekler. Bunları yemeye alışmaya başlamıştım bile. Bunun bu kadar hızlı olması tuhaftı.</span></span></p>

    <p class="calibre5"><span class="font"><span class="calibre13">“Prof,” dedim, yuvarlak bir peynir kalıbını çukura yerleştirirken. “Newcago’nun Steelheart’sız, Steelheart ile olduğundan daha kötü olabileceğini düşündüm mü hiç?”</span></span></p>

    <p class="calibre5"><span class="font"><span class="calibre13">Odanın karşı tarafındaki Megan sert bir şekilde bana dönmüştü ama ona bakmadım.</span></span> <span class="font"><i class="calibre4"><span class="calibre13">Anlattıklarını ona söyleyecek değilim; o yüzden bana dik dik bakmaktan vazgeç. Sadece Prof’un ne düşündüğünü öğrenmek istiyorum.</span></i></span></p>

    <p class="calibre5"><span class="font"><span class="calibre13">“Herhalde öyle olacaktır,” dedi Prof. “En azından bir süre için. Muhtemelen kentin altyapısı çöker. Yiyecek sıkıntısı görülür. Güçlü birisi Steelheart’ın yerini alıp İnfaz Gücü’nü yeniden&nbsp;devreye sokana dek, yağma olacaktır.”</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Sen intikamını almak istemiyor musun evlat? Eh, bunun bedeli bu işte. Bunu makul bir şey gibi göstermeye çalışmayacağım. Masumların zarar görmemesi için çabalıyoruz ama&nbsp;Steelheart’ı öldürdüğümüzde, çok fazla acıya neden olacağız.”</span></span></p>

    <p class="calibre5"><span class="font"><span class="calibre13">Soğuk hava deliğinin yanma çömeldim.</span></span></p>

    <p class="calibre5"><span class="font"><span class="calibre13">“Daha önce bunu hiç düşünmedin mi?” diye sordu Abra-ham. Gömleğinin altından çıkardığı kolyesini eliyle ovuşturuyordu. “Bunca yıl suikastini planlarken, nefret ettiğin o adamı öldürmeye hazırlanırken, Newcago’ya neler olacağını hiç düşünmedin mi?”</span></span></p>

    <p class="calibre5"><span class="font"><span class="calibre13">Yüzüm kızarmıştı. Ama başımı iki yana salladım. Bunu düşünmemiştim. “Yani... <span>ne</span> yapacağız?”</span></span></p>

    <p class="calibre5"><span class="font"><span class="calibre13">“Aynen devam edeceğiz,” dedi Prof. “Bizim işimiz <span>enfeksiyon</span> kapmış kısmı kesip atmak. Ancak bundan sonra vücut iyileşmeye başlayabilir. Ama ilk başta çok fazla acı olacak.”</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">Prof dönüp bana baktığında ifadesinde bir şey gördüm. Bu ağır bir bitkinlikti. Uzun, çok uzun zamandır savaşan bir adamın yorgunluğu. <span>“Bunu düşünmen senin adına güzel bir şey&nbsp;evlat.</span> Düşün. Endişelen. İdeolojinin neden olacağı kayıplar için&nbsp;duyduğun korku yüzünden geceleri gözüne uyku girmesin. Savaşmanın bedelini anlaman senin için iyi olacaktır.</span></span></p>

    <p class="calibre5"><span class="font"><span class="calibre13">Ama seni bir konuda uyarmam lazım. Bulunacak cevaplar yok. İyi seçenekler yok. Bir tirana itaat ya da <span>kaos</span> ve acı. Bu&nbsp;içimi yakıyor olsa da, ben ikinci seçenekten yanayım. Savaşmadığımız takdirde insan ırkının sonu gelmiş demektir. Bu olduğunda, yavaş yavaş Epiklerin koyunları haline geliriz. <span>Esirleri&nbsp;ve hizmetçileri.</span> Cansız kalırız.</span></span></p>

    <p class="calibre5"><span class="font"><span class="calibre13">Bu yalnızca intikam ya da bedel ödetmeyle ilgili değil. <span>Bu, türümüzün devamıyla ilgili. Kendi kaderinin efendisi olan insan türüyle ilgili.</span> Süs köpeği olmaktansa acıyı ve belirsizliği&nbsp;tercih ederim.”</span></span></p>

    <p class="calibre5"><span class="font"><span class="calibre13">“Kendi tercihlerini yapman çok güzel,” dedi Megan. “Ama Prof, burada yalnızca <i class="calibre4">kendi adına</i> tercih yapmıyorsun. Bu kentteki herkes adına tercih yapıyorsun.”</span></span></p>

    <p class="calibre5"><span class="font"><span class="calibre13">“Öyle.” Prof rafa birkaç konserve kutusu yerleştirdi.</span></span></p>

    <p class="calibre5"><span class="font"><span class="calibre13">“Sonunda,” dedi Megan. “İnsanlar kendi kaderlerinin efendisi</span></span> <span class="font"><i class="calibre4"><span class="calibre13">olmayacak.</span></i></span> <span class="font"><span class="calibre13">Ya Steelheart’ın altında ezilecekler ya da kendi başlarının çaresine bakmak zorunda kalacaklar. <span>En azından&nbsp;başka bir Epik ortaya çıkana dek.”</span></span></span></p>

    <p class="calibre5"><span class="font"><span class="calibre13">“O zaman o Epik’i de öldürürüz,” dedi Prof, yumuşak bir sesle.</span></span></p>

    <p class="calibre5"><span class="font"><span class="calibre13">“Kaçını öldürebilirsin?” diye sordu Megan. “Bütün Epikleri durduramazsın Prof. En sonunda bir başka Epik gelip buraya&nbsp;kurulacak. Bu Epik’in Steelheart’tan</span></span> <span class="font"><i class="calibre4"><span class="calibre13">daha iyi</span></i></span> <span class="font"><span class="calibre13">olacağını mı sanıyorsun?”</span></span></p>

    <p class="calibre5"><span class="font"><span class="calibre13">“Bu kadarı yeter Megan,” dedi Prof. “Bunu zaten konuştuk ve ben kararımı verdim.”</span></span></p>

    <p class="calibre5"><span class="font"><span class="calibre13">“Newcago, yaşamak için Parçalanmış Eyaletlerdeki en iyi yerlerden biri,” diye devam etti Megan, Prof’un dediğini duymazdan gelerek. “İyi yönetici</span></span> <span class="font"><i class="calibre4"><span class="calibre13">olmayan</span></i></span> <span class="font"><span class="calibre13">Epiklere, hayatın çok&nbsp;daha kötü olduğu yerlere odaklanmalıyız.”</span></span></p>

    <p class="calibre5"><span class="font"><span class="calibre13">“Hayır,” dedi Prof, daha hırçın bir sesle.</span></span></p>

    <p class="calibre5"><span class="font"><span class="calibre13">“Neden?”</span></span></p>

    <p class="calibre5"><span class="font"><span class="calibre13">“Çünkü sorun tam olarak bu!” dedi Prof, sesini yükselterek. “Herkes Newcago’nun ne kadar da iyi olduğundan bahsediyor.&nbsp;Ama burası</span></span> <span class="font"><i class="calibre4"><span class="calibre13">o kadar</span></i></span> <span class="font"><span class="calibre13">harika değil Megan. Yalnızca başka yerlerle&nbsp;kıyasladığında öyle! Evet, buradan çok daha kötü kentler olduğu doğru ama bu cehennem çukuru bir ideal olarak görüldüğü&nbsp;sürece asla hiçbir yere ulaşamayız.</span></span> <span class="font"><i class="calibre4"><span class="calibre13">Bunun normal olduğuna inanmamızı sağlamalarına izin veremeyiz!”</span></i></span></p>

    <p class="calibre5"><span class="font"><span class="calibre13">Odaya sessizlik çökmüştü. Megan, Prof’un öfkeli çıkışıyla afallamış gibi görünüyordu. Yere oturdum. Omuzlarım düşmüştü.</span></span></p>

    <p class="calibre5"><span class="font"><span class="calibre13">Bu hiç de hayal ettiğim duruma benzemiyordu. Ben, Epiklere adalet getiren görkemli Asiler hayal etmiştim. Bir kez olsun onların suçluluk duyabileceğini, tartışabileceklerini, belirsiz-lige düşeceklerini düşünmemiştim. Bunu onlarda görebiliyordum. Elektrik santralinde duyduğum korkunun aynısını onlarda görebiliyordum. Her şeyi olduğundan çok daha kötü bir&nbsp;hale getirebilecek olmamızdan duyduğum endişeyi. Sonunda&nbsp;Epikler kadar kötü olabileceğimizi.</span></span></p>

    <p class="calibre5"><span class="font"><span class="calibre13">Prof öfkeyle elini sallayarak yürüyüp gitti. Düşünme odasına geri girerken kapıdaki örtünün hışırdadığını duydum. Megan, öfkeden kıpkırmızı kesilmiş bir yüzle Prof’un gidişini&nbsp;izledi.</span></span></p>

    <p class="calibre5"><span class="font"><span class="calibre13">“O kadar da kötü değil Megan,” dedi Abraham, sessizce. Halen sakin görünüyordu. “İşler yoluna girecek.”</span></span></p>

    <p class="calibre5"><span class="font"><span class="calibre13">“Bunu nasıl söyleyebilirsin?” dedi Megan.</span></span></p>

    <p class="calibre5"><span class="font"><span class="calibre13">“Bütün Epikleri mağlup etmemize gerek yok da ondan,” dedi Abraham. Koyu tenli elinde, ucunda bir pandantifin sallandığı kolyesini tutuyordu. “Tek yamamız gereken yeterince&nbsp;uzun bir süre boyunca direnmek.”</span></span></p>

    <p class="calibre5"><span class="font"><span class="calibre13">“Senin budalalığını dinleyemeyeceğim Abraham,” dedi Megan. “Şu an değil.” Bunu söyleyip depo odasından çıktı. Dehlizlere uzanan tünelde emekleyerek aşağı indi ve ortalıktan kayboldu.</span></span></p>

    <p class="calibre5"><span class="font"><span class="calibre13">Abraham içini çekip bana döndü. “Sen kötü görünüyorsun David.”</span></span></p>

    <p class="calibre5"><span class="font"><span class="calibre13">“Kendimi kötü hissediyorum,” dedim, içtenlikle. “Düşünmüştüm ki... <span>cevapları</span> bilen birileri varsa, bunların Asiler olduğunu düşünmüştüm.”</span></span></p>

    <p class="calibre5"><span class="font"><span class="calibre13">“Hakkımızda yanılmışsın,” dedi, bana yaklaşarak. “Prof hakkında yanılmışsın. Giyotininin bıçağı neden indi diye düşünürken bakman gereken kişi cellat değildir. Ve Prof bu toplum için çalışan bir</span></span> <span class="font2"><i class="calibre4"><span class="calibre14">cellattır.</span></i></span> <span class="font"><span class="calibre13">İnsan ırkı için çarpışan bir savaşçı.&nbsp;Her şeyi yeniden inşa edecek olan ise başkalarıdır.”</span></span></p>

    <p class="calibre5"><span class="font"><span class="calibre13">“Ama bu senin kafana takılmıyor mu?” diye sordum.</span></span></p>

    <p class="calibre5"><span class="font"><span class="calibre13">“Gereğinden daha çok değil,” dedi, yalın bir şekilde. Kolyesini geri boynuna taktı. “Öte yandan, diğerlerinin sahip olmadığı bir umut taşıyorum.”</span></span></p>

    <p class="calibre5"><span class="font"><span class="calibre13">Kolyesinin ucundaki pandantifi en sonunda yakından görmüştüm. Üzerinde stilize edilmiş bir <i class="calibre4">S</i> harfinin olduğu, minik, gümüş bir pandantifti bu. Sembolü bir yerlerden tanıdığımı&nbsp;düşündüm. Bana babamı hatırlatmıştı.</span></span></p>

    <p class="calibre5"><span class="font"><span class="calibre13">“Sen İnananlar’dansın,” diye tahminde bulundum. Hayatım boyunca bu insanlardan biriyle karşılaşmamış olmama rağmen, İnananlar’ı duymuştum. Fabrika gerçekçi insanlar yetiştirirdi, hayalperest değil. Ve İnananlar’dan biri olmak için&nbsp;hayalperest olmanız gerekirdi.</span></span></p>

    <p class="calibre5"><span class="font"><span class="calibre13">Abraham başını salladı.</span></span></p>

    <p class="calibre5"><span class="font"><span class="calibre13">“Bir gün iyi Epiklerin geleceğine nasıl olur da hâlâ inanırsın?” diye sordum. “Demek istediğim, on yıldan fazla zaman geçti.”</span></span></p>

    <p class="calibre5"><span class="font"><span class="calibre13"><span>&nbsp;</span>“On yıl çok uzun bir süre değil. Büyük resme bakarsan, çok uzun değil. Neden? Çünkü büyük resme kıyasla insan çok eski&nbsp;bir tür değil! Kahramanlar <i class="calibre4">gelecek.</i> Bir gün öldürmeyen, nefret&nbsp;etmeyen, hükmetmeyen Epiklerimiz olacak. Korunacağız.”</span></span></p>

    <p class="calibre5"><span class="font"><i class="calibre4"><span class="calibre13">Aptal,</span></i></span> <span class="font"><span class="calibre13">diye düşündüm. İçimden böyle bir ses geçtiği anda, kendimi kötü hissettim. Abraham aptal değildi. Bilge bir adamdı. Ya da şu ana dek öyle görünmüştü. Ama... hâlâ nasıl iyi&nbsp;Epiklerin olduğunu düşünebilirdi? Babamı ölüme götüren de&nbsp;bu düşünce olmuştu.</span></span></p>

    <p class="calibre5"><span class="font"><i class="calibre4"><span class="calibre13">Diğer taraftan, en azından beklediği bir</span></i></span> <span class="font"><span class="calibre13">şey <i class="calibre4">var,</i> diye düşündüm. Kahraman Epiklerden oluşan efsanevi bir grubun olduğunu umut etmek çok mu kötüydü? Onların bir gün gelip insanlığı kurtarmasını beklemek?</span></span></p>

    <p class="calibre5"><span class="font"><span class="calibre13">Abraham omzumu sıkıp bana gülümsedikten sonra, yürüyüp gitti. Olduğum yerde dikilirken, Prof’un peşinden düşünme odasına girdiğini fark ettim. Diğerlerinin böyle bir şey yaptığını daha önce hiç görmemiştim. Çok geçmeden aralarında alçak sesli bir konuşma başladı.</span></span></p>

    <p class="calibre5"><span class="font"><span class="calibre13">Başımı iki yana salladım. Kasaları boşaltmaya devam etmeyi düşündüm ama buna halim yoktu. Dehlizlere inen tünele baktım. Birden hevesle atılıp, Megan’ı yakalayabilmeyi umut&nbsp;ederek tünele daldım.</span></span></p>
  </div>
</body>
</html>
