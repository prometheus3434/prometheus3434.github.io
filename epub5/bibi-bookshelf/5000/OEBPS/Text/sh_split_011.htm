<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_10" /></span></span></p>

    <h2 class="calibre24"><b class="calibre3"><span class="calibre8">8</span></b></h2>

    <p class="msonormal"><span><span>&nbsp;</span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">“Peki,” dedim, diğerleriyle birlikte odadan çıkarken. “Gittiğimiz bu yer nerede? Delik On Dört?”</span></span></p>

    <p class="calibre5"><span class="font"><span class="calibre13">“Bunu bilmene gerek yok,” dedi Prof.</span></span></p>

    <p class="msonormal"><span class="font"><span class="calibre13">“Tüfeğimin şarjörü geri alabilir miyim?”</span></span></p>

    <p class="msonormal"><span class="font"><span class="calibre13">“Hayır?”</span></span></p>

    <p class="msonormal"><span class="font"><span class="calibre13">“Bilmem gereken hiç… <span>ne</span> bileyim işte, gizli tokalaşma şekilleri, kimlik belirleyici özel işaretler filan var mı? Diğer Asilerin, onlardan biri olduğumu anlamalarını sağlayacak kodlar?” “Evlat,” dedi Prof. <i class="calibre4">“Bizden biri</i> değilsin.”</span></span></p>

    <p class="calibre5"><span class="font"><span class="calibre13">“Biliyorum, biliyorum,” dedim hemen. “Ama kimsenin bizi şaşırtmasını ve benim düşman filan olduğumu düşünmesini&nbsp;istemem. Hem...”</span></span></p>

    <p class="calibre5"><span class="font"><span class="calibre13">“Megan,” dedi Prof, başparmağıyla beni göstererek. “Çocuğu eğlendir. Düşünmem lazım.” Grubun önüne geçerek Tia’ya katıldı ve ikisi kısık sesle konuşmaya başladılar.</span></span></p>

    <p class="calibre5"><span class="font"><span class="calibre13">Megan kaşlarını çatarak bana bir bakış attı. Muhtemelen Prof’a sorular sorup durduğum için bunu hak etmiştim. Çok&nbsp;gergindim. Phaedrus’un kendisi, Asilerin kurucusu. Artık neye&nbsp;bakmam gerektiğini bildiğimden, bu konuda ne denli az bilgi&nbsp;olursa olsun, okuduğum betimlemelerden onu tanıyabiliyordum.</span></span></p>

    <p class="calibre5"><span class="font"><span class="calibre13">Bu adam bir efsane; özgürlük savaşçıları ve suikastçıların arasındaki tanrıydı. Bir şöhretle karşılaştığım için çarpılmıştım ve aklımdaki sorular bir anda dökülmüştü. Aslında, silahımın üzerine imza atmasını isteyecek kadar ileri gitmediğim&nbsp;için kendimle gurur duyuyordum.</span></span></p>

    <p class="calibre5"><span class="font"><span class="calibre13">Öte yandan, bu davranışım Megan’a karşı puan kazanmamı sağlamadığı gibi, o da bebek bakıcısı olmaktan hiç hoşlanmamıştı. Cody ile Abraham da grubun ön tarafında kendi aralarında konuşuyor olduklarından, karanlık çelik tünellerde hızlı&nbsp;adımlarla ilerlerken, geride Megan’la yan yana kalmıştık. Megan sessizdi.</span></span></p>

    <p class="calibre5"><span class="font"><span class="calibre13">Gerçekten de çok güzeldi. Muhtemelen benim yaşlarımda; belki bir ya da iki yaş daha büyüktü. Hâlâ neden bir anda bana&nbsp;karşı soğuk davranmaya başladığından emin değildim. Belki&nbsp;de esprili bir sohbet bu konuda işe yarardı. “Peki sen... <span>bilirsin</span>&nbsp;işte, sen ne zamandır Asilerlesin? Filan...”</span></span></p>

    <p class="calibre5"><span class="font"><span class="calibre13">Yardırıyordum gerçekten.</span></span></p>

    <p class="calibre5"><span class="font"><span class="calibre13">“Yeterince uzun süredir,” dedi.</span></span></p>

    <p class="calibre5"><span class="font"><span class="calibre13">“Yakın zamandaki suikast planlarında yer aldın mı? Gyro? Shadowblight? Earless?”</span></span></p>

    <p class="calibre5"><span class="font"><span class="calibre13">“Belki. Prof’un bu türden detayları seninle paylaşmamı isteyeceğinden şüpheliyim.”</span></span></p>

    <p class="calibre5"><span class="font"><span class="calibre13">Uzunca bir süre konuşmadan yürümeye devam ettik.</span></span></p>

    <p class="calibre5"><span class="font"><span class="calibre13">“Biliyor musun?” dedim en sonunda. “Hiç de eğlenceli değilsin.”</span></span></p>

    <p class="calibre5"><span class="font"><span class="calibre13">“Ne?”</span></span></p>

    <p class="calibre5"><span class="font"><span class="calibre13">“Prof beni eğlendirmeni istemişti.”</span></span></p>

    <p class="calibre5"><span class="font"><span class="calibre13">“Bunu söylemesinin tek nedeni sorularını başka birine sormanı istemesiydi. Yaptığım herhangi bir şeyi eğlenceli bulacağından şüpheliyim.”</span></span></p>

    <p class="calibre5"><span class="font"><span class="calibre13">“Bence öyle değil,” dedim. “Striptizden hoşlanmıştım.”</span></span></p>

    <p class="calibre5"><span class="font"><span class="calibre13">Öfkeyle bana baktı. “Ne?”</span></span></p>

    <p class="calibre5"><span class="font"><span class="calibre13">“Ara sokaktayken,” dedim. “Hani üzerindekileri...”</span></span></p>

    <p class="calibre5"><span class="font"><span class="calibre13">Yüzüne öylesine soğuk bir ifade oturmuştu ki, bu ifadeyi yüksek hızlı sabit bir ağır makineli silahın namlusunu soğutmak için kullanabilirdiniz. Ya da belki içki hazırlamak için.&nbsp;Soğuk içkiler. Evet, bu daha yerinde bir <span>metafordu</span>.</span></span></p>

    <p class="calibre5"><span class="font"><span class="calibre13">Ama şu anda bu <span>metaforu</span> dillendirmemden hoşlanacağını hiç sanmıyordum. “Boş ver,” dedim.</span></span></p>

    <p class="calibre5"><span class="font"><span class="calibre13">“Güzel,” dedi, önüne dönüp yürümeye devam ederek.</span></span></p>

    <div class="calibre20">
      <p class="calibre5"><span class="font"><span class="calibre13">Nefesimi verip kıkırdadım. “Bir an için beni vuracağını sanmıştım.”</span></span><span class="font2"><span class="calibre14">;</span></span></p>
    </div>

    <p class="calibre5"><span class="font"><span class="calibre13">“Yalnızca görev gerektirdiğinde birilerini vururum,” dedi. “Belli ki havadan sudan konuşmaya çalışıyorsun ama sana söyleyeyim, bunda hiç iyi değilsin. Ama bu birini vurmamı gerektirecek bir durum değil.”</span></span></p>

    <p class="calibre5"><span class="font"><span class="calibre13">“Eh, sağ ol”</span></span></p>

    <p class="calibre5"><span class="font"><span class="calibre13">Ciddi bir ifadeyle başını salladı. Bu, hayatını kurtarmış olduğum güzel bir kızdan tam olarak beklediğim tepki değildi. Tamam, güzel olsun olmasın, hayatını kurtardığım ilk kızdı.&nbsp;Yani bu konuda kıyaslama yapabileceğim pek bir deneyimim&nbsp;yoktu.</span></span></p>

    <p class="calibre5"><span class="font"><span class="calibre13">Ama gene de, az önce bana karşı daha sıcaktı, değil mi? Belki de yalnızca biraz daha çabalamam gerekiyordu. “Bana <i class="calibre4">neler</i> anlatabilirsin?” dedim. “Yani ekip ve diğer üyeler hakkında.”</span></span></p>

    <p class="calibre5"><span class="font"><span class="calibre13">“Başka bir konudan konuşmayı tercih ederim,” dedi. “Asiler ya da kıyafetlerimle ilgili sırlar içermeyen bir konu olsun, mümkünse.”</span></span></p>

    <p class="calibre5"><span class="font"><span class="calibre13">Sessizleştim. Gerçek şu ki, Asiler ya da kentteki Epiklerin haricinde, konuşabileceğim çok fazla <i class="calibre4">konu</i> yoktu. Fabrika’da&nbsp;biraz eğitim almıştım almasına ama bunlar yalnızca temel konular üzerineydi. Fabrika’nın öncesinde de, hayatımın bir yılım sokaklardaki çöpleri eşeleyerek, yetersiz bir beslenmeyle,&nbsp;ölmemeye çabalayarak geçirmiştim.</span></span></p>

    <p class="calibre5"><span class="font"><span class="calibre13">“Kent hakkında konuşabiliriz, sanırım,” dedim. “Yeraltı sokaklarını iyi bilirim.”</span></span></p>

    <p class="calibre5"><span class="font"><span class="calibre13">“Yaşın kaç senin?” diye sordu.</span></span></p>

    <p class="calibre5"><span class="font"><span class="calibre13">“On sekiz,” dedim, savunmaya çekilerek.</span></span></p>

    <p class="calibre5"><span class="font"><span class="calibre13">“<span>Peki</span> seni aramaya çıkacak kimse yok mu? Nerede olduğunu merak edecek insanlar?”</span></span></p>

    <p class="calibre5"><span class="font"><span class="calibre13">Başımı iki yana salladım. “İki ay önce reşit oldum ve çalıştığım Fabrika’dan kapı dışarı edildim.”</span></span></p>

    <p class="calibre5"><span class="font"><span class="calibre13">Kural buydu. Fabrika’da ancak on sekizinize dek çalışabilirdiniz; bundan sonra kendinize başka bir iş bulmanız gerekirdi.</span></span></p>

    <p class="calibre5"><span class="font"><span class="calibre13">“Bir fabrikada mı çalışıyordun?” diye sordu Megan. “Ne kadar zamandır?”</span></span></p>

    <p class="calibre5"><span class="font"><span class="calibre13">“Dokuz yıl falan,” dedim. “Silah fabrikasıydı. İnfaz Gücü için silah üretiyorduk.” Yeraltı sokaklarının bazı sakinleri,&nbsp;özellikle de daha yaşlıca olanlar, Fabrika’nın çocukları haksız&nbsp;yere çalıştırarak suistimal ettiğinden yakınırdı. Ama bu, hatıralarında başka bir dünyayı -daha güvenli bir dünyayı- yaşatan yaşlı insanlardan gelen aptalca bir yakınmaydı.</span></span></p>

    <p class="calibre5"><span class="font"><span class="calibre13">Benim dünyamda, karnınızı doyurmanın karşılığında size çalışma şansı veren insanlar aziz sayılırdı. Martha her zaman&nbsp;işçilerinin karnının doyurulmasını, üstünün başının yerinde&nbsp;olmasını ve kendi aralarındaki sürtüşmeler de <span>dahil</span> olmak&nbsp;üzere, korunmalarını sağlardı.</span></span></p>

    <p class="calibre5"><span class="font"><span class="calibre13">“Rahat mıydı bari?”</span></span></p>

    <p class="calibre5"><span class="font"><span class="calibre13">“Sayılır. İnsanların sandığı gibi, esir kampı filan değildi. Yevmiyemizi alıyorduk.” Daha doğrusu, alıyor sayılırdık. Martha bizim için ücretlerimizi saklardı. Reşit olduğumuzda ve artık Fabrika’nın malı olmaktan çıktığımızda, dört yıl boyunca&nbsp;bu parayı taksitler halinde bize veriyordu. Bu para da kendinize bir düzen kurmak ve iş yapmanın bir yolunu bulmak için&nbsp;yeterliydi.</span></span></p>

    <p class="calibre5"><span class="font"><span class="calibre13">“Diğer her şeyi düşündüğümüzde, büyümek için güzel bir yerdi,” dedim, dalgın bir halde yürümeye devam ederken.&nbsp;“Fabrika olmasaydı, silah kullanmayı hiç öğrenemeyebilirdim.&nbsp;Normalde çocukların silah kullanmasına müsaade edilmezdi&nbsp;ama işinizde iyiyseniz, Fabrika’yı işleten Martha görmezden&nbsp;gelirdi.” Fabrika’dan çıkıp İnfaz Gücü’ne geçen çocukların sayısı hiç de az değildi.</span></span></p>

    <p class="calibre5"><span class="font"><span class="calibre13">“Bu ilginç,” dedi Megan. “Anlatsana.”</span></span></p>

    <p class="calibre5"><span class="font"><span class="calibre13"><span>&nbsp;</span>“Eh...” diye söze girmişken, susup ona baktım ve Megan’ın gözlerini ileri dikmiş bir halde, anlattıklarıma hiç ilgi göstermeden yürüdüğünü fark ettim. Yalnızca beni konuşturmak,&nbsp;belki de onun canını başka şeylerle sıkmamam için sorular sorup duruyordu.</span></span></p>

    <p class="calibre5"><span class="font"><span class="calibre13">“Dinlemiyorsun bile,” dedim.</span></span></p>

    <p class="calibre5"><span class="font"><span class="calibre13">“Konuşmak istiyormuşsun gibiydi,” dedi, ters bir sesle. “Ben de sana bu şansı tanıdım.”</span></span></p>

    <p class="calibre5"><span class="font"><i class="calibre4"><span class="calibre13">Kahretsin!</span></i></span> <span class="font"><span class="calibre13">Kendimi parlağın teki gibi hissetmiştim. Sessizce yürümeye devam ettik. Bu durum Megan için gayet uygun gibiydi.</span></span></p>

    <p class="calibre5"><span class="font"><span class="calibre13">“Bunun ne denli can sıkıcı olduğunu bilemezsin,” dedim en sonunda.</span></span></p>

    <p class="calibre5"><span class="font"><span class="calibre13">Duygularını sakladığı bir ifadeyle, bana bir bakış attı. “Can sıkıcı mı?”</span></span></p>

    <p class="calibre5"><span><span class="font"><span class="calibre13">“Evet, can sıkıcı.</span></span></span> <span class="font"><span class="calibre13">Hayatımın son on yılını Asiler ile Epikler üzerinde çalışarak geçirdim. Şimdi tam da sizi bulmuşken, mühim konularda soru soramayacağım söyleniyor. Can sıkıcı.”</span></span></p>

    <p class="calibre5"><span class="font"><span class="calibre13">“Başka bir şeyler düşün.”</span></span></p>

    <p class="calibre5"><span class="font"><span class="calibre13">“Başka <i class="calibre4">bir şey</i> yok. Benim için yok.”</span></span></p>

    <p class="calibre5"><span class="font"><span class="calibre13">“Kızlar.”</span></span></p>

    <p class="calibre5"><span class="font"><span class="calibre13">“Yok.”</span></span></p>

    <p class="calibre5"><span class="font"><span class="calibre13">“Hobiler.”</span></span></p>

    <p class="calibre5"><span class="font"><span class="calibre13">“Yok. Sadece siz, Steelheart ve notlarım.”</span></span></p>

    <p class="calibre5"><span class="font"><span class="calibre13">“Bir dakika,” dedi. “Notların mı?”</span></span></p>

    <p class="calibre5"><span class="font"><span class="calibre13">“Tabii ya. Günlerimi Fabrika’da çalışarak geçirirken, her zaman konuşulanlara, söylentilere kulak kabartırdım. İzinde&nbsp;olduğum günlerde, elimdeki cüzi miktardaki parayı gazetelere ve yurt dışına yolculuk edenlerin hikâyelerine harcardım.&nbsp;Birkaç istihbaratçı tanıma şansım bile oldu. Her gece notlarımı&nbsp;bir araya getirirdim. Epikler üzerine uzmanlaşmam gerektiğini&nbsp;biliyordum ve ben de bu konuda bir uzman oldum.”</span></span></p>

    <p class="calibre5"><span class="font"><span class="calibre13">Megan kaşlarını çatmıştı.</span></span></p>

    <p class="calibre5"><span class="font"><span class="calibre13">“Biliyorum,” dedim, yüzümü buruşturarak. “Bir hayatım yokmuş gibi görünüyor, bunları anlatınca. Bunu bana söyleyecek ilk kişi sen olmazsın. Fabrika’daki diğerleri...”</span></span></p>

    <p class="calibre5"><span class="font"><span class="calibre13">“Sus,” dedi. “Epikler hakkında notlar yazmışsın, anladık. Peki ya bizim hakkımızda? Peki ya Asiler?”</span></span></p>

    <p class="calibre5"><span class="font"><span class="calibre13">“Elbette sizin hakkınızda da yazdım,” dedim. “Başka ne yapacaktım ki? Her şeyi kafamda mı tutacaktım? Birkaç defter doldurmuşumdur. Bu notların çoğu tahminlerime dayansa da,&nbsp;tahmin yürütmede iyi sayılırım...” Megan’ın neden endişeli göründüğünü anlamamla birlikte, çenemi kapadım.</span></span></p>

    <p class="calibre5"><span class="font"><span class="calibre13">“Nerede bu notlar?” diye sordu yumuşakça.</span></span></p>

    <p class="calibre5"><span class="font"><span class="calibre13">“Dairemde,” dedim. “Güvende olmalılar. Demek istediğim, bizi kovalayan haydutların hiçbiri yüzümü açık seçik görememiştir.”</span></span></p>

    <p class="calibre5"><span class="font"><span class="calibre13">“Ya arabasından çekip çıkardığın şu kadın?”</span></span></p>

    <p class="calibre5"><span class="font"><span class="calibre13">Tereddütte kalmıştım. “Evet, o yüzümü gördü. Neye benzediğimi <i class="calibre4">anlatabilir.</i> <span>Ama,</span> yani, bu peşime düşmeleri için yeterli olmaz, değil mi?”</span></span></p>

    <p class="calibre5"><span class="font"><span class="calibre13">Megan sessizdi.</span></span></p>

    <p class="calibre5"><span class="font"><i class="calibre4"><span class="calibre13">Evet, aslında peşime düşmeleri için bu yeterli olabilir.</span></i></span> <span class="font"><span class="calibre13">İnfaz Gücü işinde çok iyiydi. Ve ne yazık ki, taksi kazaları gibi&nbsp;geçmişte karıştığım birkaç olay da olmuştu. Sabıkalıydım ve&nbsp;Steelheart’ın, Fortuity’nin ölümüyle ilintili olan her türlü ipucunun peşine düşmeleri için İnfaz Gücü’ne yeterince <span>motivasyon</span> sağlayacağına şüphe yoktu.</span></span></p>

    <p class="calibre5"><span class="font"><span class="calibre13">“Prof’la konuşmalıyız,” dedi Megan, beni kolumdan çekip öndekilerin yanma sürükleyerek.</span></span></p>
  </div>
</body>
</html>
