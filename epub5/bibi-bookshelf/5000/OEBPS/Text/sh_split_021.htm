<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_20" /></span></span></p>

    <h2 class="calibre24"><b class="calibre3"><span class="calibre8">17</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">“Bu imkânsız!” dedi Diamond, mobiline bakarak. “Buraya gelmelerine daha bir-iki saat var.” Duraksadı. Mobilinin ekranında ışıklar yanıp sönerken, diğer eli kulaklığına gitti.</span></span></p>

    <p class="calibre5"><span class="font"><span class="calibre13">Diamond’ın beti benzi atmıştı. Dışarıdaki kızdan, zamanından önce teşrif eden bir müşterinin haberini almış olması muhtemeldi. “Aman tanrım.”</span></span></p>

    <p class="calibre5"><span class="font"><span class="calibre13">“Lanet olsun,” dedi Megan, <i class="calibre4">gauss</i> silahının çantasını omzuna asarken.</span></span></p>

    <p class="calibre5"><span class="font"><span class="calibre13">“Steelheart’la <i class="calibre4">bugün</i> randevun mu vardı?” diye sordu Abraham.</span></span></p>

    <p class="calibre5"><span class="font"><span class="calibre13">“O gelmeyecekti,” dedi Diamond. “Asla kendisi gelmez.”</span></span></p>

    <p class="calibre5"><span class="font"><span class="calibre13">“Kendi yerine Nightwielder’ı gönderir,” dedim, havayı koklayarak. “Evet, o burada. Kokuyu alabiliyor musunuz?”</span></span></p>

    <p class="calibre5"><span class="font"><span class="calibre13">“Neden bizi uyarmadın?” diye sordu Megan, Diamond’a.</span></span></p>

    <p class="calibre5"><span class="font"><span class="calibre13">“Diğer müşterilerim hakkında konuş...”</span></span></p>

    <p class="calibre5"><span class="font"><span class="calibre13">“Boş versene,” dedi Abraham. “Gidiyoruz.” Girdiğimiz yönün tersinde kalan, tünelin diğer ucunu gösterdi. “Burası nereye çıkıyor?”</span></span></p>

    <p class="calibre5"><span class="font"><span class="calibre13">“Çıkmaz sokak,” dedi Diamond.</span></span></p>

    <p class="calibre5"><span class="font"><span class="calibre13">“Kendini bir çıkmaz sokağa mı sıkıştırdın yani?” diye sordum, duyduğuma inanamamış bir halde.</span></span></p>

    <p class="calibre5"><span class="font"><span class="calibre13">“Kimse bana saldırmaya kalkışmaz ki!” dedi Diamond. “Elimde böyle aletler olduktan sonra, kimse buna kalkışamaz.&nbsp;Calamity! Bunun olmaması gerekiyordu. Müşterilerim erken&nbsp;gelmemeleri gerektiğini bilir.”</span></span></p>

    <p class="calibre5"><span class="font"><span class="calibre13">“Onu dışarıda durdur,” dedi Abraham.</span></span></p>

    <p class="calibre5"><span class="font"><span class="calibre13">“Nightwielder’ı durdurmak mı?” Diamond buna inanamamıştı. “O cisimsizdir. Calamity adına, o duvarların içinden bile geçebilir.”</span></span></p>

    <p class="calibre5"><span class="font"><span class="calibre13">“O halde, onun koridorun tamamında gezmesine izin verme,” dedi Abraham sakin bir sesle. “Arkada karanlık yerler var. Saklanacağız.”</span></span></p>

    <p class="calibre5"><span class="font"><span class="calibre13">“Ben bunun...” diye söze girdi Diamond.</span></span></p>

    <p class="calibre5"><span class="font"><span class="calibre13">“Tartışacak zamanımız yok arkadaşım,” dedi Abraham. “Herkes senin her iki tarafa birden satış yaptığını umursamıyormuş gibi davranıyor ama bizim burada olduğumuzu gördüğü takdirde Nightwielder’ın sana iyi davranacağını hiç sanmıyorum. Beni tanıyacaktır; beni daha önce gördü. Beni burada&nbsp;bulursa, hepimiz ölürüz. Anlıyor musun?”</span></span></p>

    <p class="calibre5"><span class="font"><span class="calibre13">Suratı kireç gibi olan Diamond başını salladı.</span></span></p>

    <p class="calibre5"><span class="font"><span class="calibre13">“Hadi,” dedi Abraham. Silahını omzuna atıp, tezgâhın sona erdiği yeri geçerek hızlı adımlarla tünelin ilerisine yürümeye koyuldu. Megan’la peşine takıldık. Kalbim küt küt atıyordu. Nightwielder, Abraham’ı tanır mıydı? Nasıl bir geçmişleri vardı?</span></span></p>

    <p class="calibre5"><span class="font"><span class="calibre13">Diğer uçta üst üste yığılmış kasalarla kutular vardı. Gerçekten tünelin ucu bir yere çıkmıyordu ama burada ışık da yoktu. Abraham eliyle işaret ederek, kutuların arkasına saklanmamızı&nbsp;istedi. Bulunduğumuz yerden halen silahlarla dolu duvarları&nbsp;görebiliyorduk. Diamond ellerini ovuşturarak bekliyordu.</span></span></p>

    <p class="calibre5"><span class="font"><span class="calibre13">“İşte,” dedi Abraham. Devasa silahını bir kutunun üzerine yerleştirip, Diamond’a nişan almıştı. “Silahın başına geç David.&nbsp;<i class="calibre4">Zorunda kalmadığın</i> takdirde sakın ateş etme.”</span></span></p>

    <p class="calibre5"><span class="font"><span class="calibre13">“Zaten ateş etsem de Nightwielder üzerinde bir etkisi olmaz,” dedim. “O temel yenilmezliğe sahip bir Epik. Kurşunlar, enerji silahları, patlamalar içinden geçip gider.” Bu konuda haklı olduğumu varsayacak olursak, bir tek onu güneş ışığına&nbsp;çıkarmak işe yarayabilirdi. Diğerlerine karşı bu görüşümü iyi&nbsp;savunmuş olsam da, gerçek, bildiğim her şeyin kulaktan dolma&nbsp;bilgiler olduğuydu.</span></span></p>

    <p class="calibre5"><span class="font"><span class="calibre13">Abraham elini iş pantolonunun ceplerinden birine daldırıp dışarı bir şey çıkardı. Bu, tensörlerden biriydi.</span></span></p>

    <p class="calibre5"><span class="font"><span class="calibre13">Tensörü gördüğüm anda rahatladığımı hissettim. Bizi özgürlüğe çıkaracak bir yol açacaktı. “Yani durup beklemeyecek miyiz?”</span></span></p>

    <p class="calibre5"><span class="font"><span class="calibre13">“Elbette hayır,” dedi Abraham, sakin bir sesle. “Kendimi kapana kısılmış bir sıçan gibi hissediyorum. Megan, Tia’yla temas kur. Buna en yakın tünelin nerede olduğunu öğrenmeliyiz. O&nbsp;tünele çıkacak bir yol açacağım.”</span></span></p>

    <p class="calibre5"><span class="font"><span class="calibre13">Megan başını sallayıp yere eğildi ve mobiliyle fısıltıyla konuşurken eliyle ağzını kapadı. Abraham tensörü ısıtırken, ben de Abraham’ın makinelisinin dürbününü açıp, anahtarı patlama moduna getirdim. Abraham bunu yaptığımı gördüğünde&nbsp;beni takdir ettiğini gösterir şekilde başını salladı.</span></span></p>

    <p class="calibre5"><span class="font"><span class="calibre13">Gözümü dürbüne dayadım. Bu iyi bir dürbündü; mesafe göstergesi, rüzgâr hızı monitörleri ve opsiyonel düşük ışık kompensatörüyle, benim tüfeğimdeki dürbünden katbekat daha iyiydi. Ellerini açıp yüzünde kocaman bir gülümsemeyle müşterilerini&nbsp;karşılayan Diamond’ı net bir şekilde görebiliyordum.</span></span></p>

    <p class="calibre5"><span class="font"><span class="calibre13">Gerilmiştim. İçeri sekiz kişilik bir grup girdi. Dört İnfaz Gücü askerinin yanında takım elbiseli iki adam ve bir kadın. <span>Ve,</span>&nbsp;Nightwielder. Aslında olduğu yerde yarı yarıya bulunan, uzun&nbsp;boylu bir Asyalıydı. <span>Belli belirsiz, cisimsiz.</span> Üzerinde şık birtakım vardı ama uzun ceketi Doğulu bir hava taşıyordu. Saçları kısaydı ve ellerini arkasında kavuşturmuş bir şekilde yürüyordu.</span></span></p>

    <p class="calibre5"><span class="font"><span class="calibre13">Parmağım tetiğe gitti. Bu yaratık Steelheart’ın sağ kolu olan <span>Epik’ti</span>. Newcago’nun elinden güneşi ve yıldızları alan karanlığın kaynağı bu adamdı. Benzeri bir karanlık yerde de etrafını sarıyor, Nightwielder’ı gölgede bırakıyordu. Bununla birini&nbsp;öldürebilirdi. Bu karanlık sisten çıkardığı kollarla bir adamı&nbsp;mızrakla vurmuş gibi haklayabilirdi.</span></span></p>

    <p class="calibre5"><span class="font"><span class="calibre13">Cisimsizliği ve bu karanlık sisi kontrol edebilmesi, Nightwielder’ın bilinen yegâne güçleriydi. Ama bunlar mükemmel güçlerdi. Katı maddelerin içinden geçebilir ve bütün cisim-siz yaratıklar gibi, sabit bir süratte uçabilirdi. Bir odayı bütünüyle siyaha çevirip sizi bu karanlıkla boğabilirdi. Ve koskoca bir kenti daimi bir karanlığa hapsedebilirdi. Birçokları,&nbsp;Nightwielder’ın sahip olduğu enerjilerin büyük kısmını buna&nbsp;adadığını tahmin ediyordu.</span></span></p>

    <p class="calibre5"><span class="font"><span class="calibre13">Bu durum beni her zaman endişelendirmişti. Nightwielder kenti karanlıkta tutmak için böylesine meşgul olmadığı takdirde, Steelheart’ın kendisi kadar güçlü olabilirdi. Her halükârda,&nbsp;hazırlıksız yakalandığımız şu anda, üçümüzü birden kolaylıkla haklayabilecek güce sahipti.</span></span></p>

    <p class="calibre5"><span class="font"><span class="calibre13">Nightwielder’la emrindekilerden iki kişi Diamond’la konuşuyordu. Ne konuştuklarını duyabilmek isterdim. Anlık bir duraksamanın ardından, dürbünden çekildim. Gelişmiş silahların çoğunda...</span></span></p>

    <p class="calibre5"><span class="font"><span class="calibre13">Evet. Silahın yan tarafındaki anahtarı indirip, dürbünün yönelimli ses yükselticisini devreye soktum. Mobilimin kulaklığını çıkarıp kulağıma taktıktan sonra, jakı dürbünün yan tarafına soktum. Eğilerek, silahı grubun tam üzerine doğrulttum. Alıcı konuşulanları yakalamaya başlamıştı bile.</span></span></p>

    <p class="calibre5"><span class="font"><span class="calibre13">“...bu defa, belli türlerde silahlarla ilgileniyor,” diyordu, Nightwielder’ın yanındakilerden biri. Kadının üzerinde pantolonlu birtakım vardı ve saçları kulaklarının üzerinde kalacak&nbsp;şekilde kısa kesilmişti. “İmparatorumuz, emniyet güçlerimizin&nbsp;ağır destek için zırhlı birimlere çok fazla bel bağladığından endişe ediyor. Askerlerimizi daha mobil hale getirebilecek neler&nbsp;var elinde?”</span></span></p>

    <p class="calibre5"><span class="font"><span class="calibre13">“Eh, epey bir şey var,” dedi Diamond.</span></span></p>

    <p class="calibre5"><span class="font"><i class="calibre4"><span class="calibre13">Lanet olsun, Diamond</span></i></span> <span class="font"><span class="calibre13">gergin <i class="calibre4">görünüyor.</i> Saklandığımız tarafa bakmıyordu ama huzursuzluk içinde kıpırdanıp duruyor, terliyormuş gibi görünüyordu. Yeraltı silah ticaretindeki bir adam&nbsp;için baskı altında performansı gerçekten de çok kötüydü.</span></span></p>

    <p class="calibre5"><span class="font"><span class="calibre13">Diamond, bakışlarını kadından alarak, ellerini arkasında kavuşturmuş olan Nightwielder’a çevirdi. Notlarıma göre, Nightwielder iş görüşmelerinde nadiren birileriyle doğrudan&nbsp;konuşurdu. Bunun yerine, yanındakileri kullanmayı tercih&nbsp;ediyordu. Japon kültürü <span>zamazingosuyla</span> ilgili bir şeydi bu.</span></span></p>

    <p class="calibre5"><span class="font"><span class="calibre13">Konuşma devam ederken, Nightwielder dimdik ve sessiz bir şekilde, olduğu yerde dikildi. Diamond bunu yapabileceklerini&nbsp;söylemesine rağmen, duvarlardaki silahlara bakmak için tünelde gezinmediler. Bunun yerine Diamond’ın silahları kendilerine getirmesini istediler. Silahı inceleyen ve gerekli soruları&nbsp;soran her zaman asistanlardan biri oluyordu.</span></span></p>

    <p class="calibre5"><span class="font"><i class="calibre4"><span class="calibre13">Bu oldukça elverişli bir durum yaratıyor,</span></i></span> <span class="font"><span class="calibre13">diye düşündüm, bir ter damlası şakağımdan aşağı süzülürken. <i class="calibre4">Böylelikle Diamond’a&nbsp;odaklanarak, konuşma zahmetine girmeden tüccarın her hareketini&nbsp;inceleyip üzerine düşünebilir.</i></span></span></p>

    <p class="calibre5"><span class="font"><span class="calibre13">“Tamamdır,” diye fısıldadı Megan. Arkama dönüp baktığımda, Megan’ın, eliyle ekran ışığını kapatarak, Tia’nın gönderdiği haritayı göstermek için mobilini Abraham’a çevirdiğini gördüm. Megan mobilinin ışığını sonuna dek kısmış olduğundan, Abraham haritayı anlamak için ekrana eğilmek zorunda&nbsp;kalmıştı.</span></span></p>

    <p class="calibre5"><span class="font"><span class="calibre13">Abraham sessizce homurdandı. <span>“İki metre kadar geride, birkaç derece aşağıda.</span> Bu birkaç dakika alacaktır.”</span></span></p>

    <p class="calibre5"><span class="font"><span class="calibre13">“O halde işe koyulsan iyi olur,” dedi Megan.</span></span></p>

    <p class="calibre5"><span class="font"><span class="calibre13">“Biriken tozu alman için yardımına ihtiyacım olacak.” Megan yana kayarken, Abraham ellerini duvarın alt kısmına dayayıp tensörü çalıştırdı. Ellerinin altında kalan çelikten&nbsp;alan çözülmeye başlamıştı. Ortaya yavaş yavaş, sürünerek içinden geçebileceğimiz bir tünel çıkıyordu. Abraham yaptığı işe&nbsp;yoğunlaşmışken, Megan da çelikten geriye kalan tozları alarak&nbsp;kenara çekiyordu.</span></span></p>

    <p class="calibre5"><span class="font"><span class="calibre13">Nöbetime devam etmek için arkamı döndüm. Mümkün olduğunca sessiz bir şekilde nefes almaya çalışıyordum. Tensörler çok ses çıkarmıyordu; yalnızca yumuşak bir uğultu duyuluyordu. Kimsenin bu sesi duymayacağını umuyorduk.</span></span></p>

    <p class="calibre5"><span class="font"><span class="calibre13">“...efendimiz bu silahın düşük kalitede olduğunu düşünüyor,” dedi hizmetçi, makineli bir silahı geri Diamond’a uzatırken. “Silah seçimlerinize yönelik hayal kırıklığımız artıyor, tüccar.”</span></span></p>

    <p class="calibre5"><span class="font"><span class="calibre13">“Eh, ağır silahlar istiyorsunuz ama sabit fırlatıcı düzenek istemiyorsunuz. <span>Bu karşılanması zor bir istek.</span> Ben...”</span></span></p>

    <p class="calibre5"><span class="font"><span class="calibre13">“Bu duvardaki boşlukta ne vardı?” diye sordu, yumuşak, tekinsiz bir ses. Yüksek çıkan bir fısıltı gibiydi. <span>Belli belirsiz bir vurgu taşıyan ama aynı zamanda güçlü bir ses.</span> Bu ses ürpermeme neden oldu.</span></span></p>

    <p class="calibre5"><span class="font"><span class="calibre13">Diamond katılaşmıştı. Dürbünü hafifçe kaydırdım. Nightwielder silah duvarının önünde duruyordu. Duvarda, kancaların çıktığı boş bir alanı işaret ediyordu. <span><i class="calibre4">Gauss</i> silahının yerini.</span></span></span></p>

    <p class="calibre5"><span class="font"><span class="calibre13">“Burada bir şey vardı, değil mi?” diye sordu Nightwielder. Kimseyle asla bu şekilde doğrudan konuşmazdı. Bu durum&nbsp;hayra alamet değildi. “Tezgâhını daha bugün açtın. Şimdiden&nbsp;siftah mı yaptın?”</span></span></p>

    <p class="calibre5"><span class="font"><span class="calibre13">“Ben... <span>ben</span> diğer müşterilerim hakkında konuşmam,” dedi Diamond. “Bunu bilirsiniz.”</span></span></p>

    <p class="calibre5"><span class="font"><span class="calibre13">Nightwielder yeniden duvara baktı. O anda, Megan tozu çekmeye çalışırken bir kutuya çarptı. Çok fazla ses çıkarmamış; hatta kendisi bile bunun ayırdına varamamıştı. Ama&nbsp;Nightwielder başını bizim olduğumuz tarafa çevirdi hafifçe.&nbsp;Diamond da onunla birlikte çevirmişti bakışlarını. Tacir öylesine gergin görünüyordu ki, elini alıp bir süt kovasının içine&nbsp;şoksanız rahatlıkla tereyağı çıkarabilirdiniz.</span></span></p>

    <p class="calibre5"><span class="font"><span class="calibre13">“Bizi fark etti,” dedim, yumuşak bir sesle.</span></span></p>

    <p class="calibre5"><span class="font"><span class="calibre13">“Ne?” dedi Abraham, halen tensöre yoğunlaşmış bir halde.</span></span></p>

    <p class="calibre5"><span class="font"><span class="calibre13">“Sadece... <span>işe</span> devam edin,” dedim ayağa kalkarak. “Ve sessiz olun.”</span></span></p>

    <p class="calibre5"><span class="font"><span class="calibre13">Birazcık doğaçlama yapmanın zamanıydı.</span></span></p>
  </div>
</body>
</html>
