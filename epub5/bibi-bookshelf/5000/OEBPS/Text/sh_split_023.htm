<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_22" /></span></span></p>

    <h2 class="calibre24"><b class="calibre3"><span class="calibre8">19</span></b></h2>

    <p class="msonormal"><span class="font"><span class="calibre13"><span>&nbsp;</span></span></span></p>

    <p class="msonormal"><span class="font"><span class="calibre13"><span>&nbsp;</span></span></span></p>

    <p class="msonormal"><span class="font"><span class="calibre13">Nightwielder anında bana dönmüştü.</span></span></p>

    <p class="calibre5"><span class="font"><span class="calibre13">Morötesi ışığı yana çevirdim ve cihazı inceleyip nasıl çalıştığını anlamaya çalışıyormuşum gibi başımı aşağı indirdim. Durumun, cihazı kurcalarken ışığı Epik’in üzerine tesadüfen&nbsp;tutmuşum gibi görünmesini istiyordum.</span></span></p>

    <p class="calibre5"><span class="font"><span class="calibre13">Nightwielder’a bakmadım. Nightwielder’a <i class="calibre4">bakamazdım.</i> Işığın onun üzerinde etki gösterip göstermediğini bilmiyordum ama etki gösterdiyse ve Nightwielder da morötesi ışığa karşı&nbsp;şüphelendiğim kadar hassassa, işim bitik demekti.</span></span></p>

    <p class="calibre5"><span class="font"><span class="calibre13">Her halükârda bir gün ölüp gidecektim.</span></span></p>

    <p class="calibre5"><span class="font"><span class="calibre13">Işığın nasıl bir etkiye neden olduğunu bilmemek acı vericiydi <i class="calibre4">ama</i> cihaz kayıttaydı. Nightwielder’a sırtımı dönüp, çalıştırmaya uğraşıyormuşum gibi tek elimle cihazın üzerindeki tuşlara bastım. Diğer elimle ise -elbette parmaklarım gerginlikten titriyordu- cihazın içindeki veri <span>çipini</span> çıkarıp avcuma&nbsp;sakladım.</span></span></p>

    <p class="calibre5"><span class="font"><span class="calibre13">Nightwielder beni izlemeye devam ediyordu. Gözlerini üzerimde hissedebiliyordum; sanki sırtımda delikler açıyorlardı. Oda kararmış gibiydi; gölgeler uzuyordu. Yan tarafımda, Diamond tanıtmakta olduğu cihazın özelliklerini anlatıyordu.</span></span></p>

    <p class="calibre5"><span class="font"><span class="calibre13">Nightwielder’ın dikkatini üzerime çektiğimi kimse fark etmemiş gibiydi.</span></span></p>

    <p class="calibre5"><span class="font"><span class="calibre13">Kalbim göğsümü delip çıkacakmış gibi atıyor olmasına rağmen, ben de bunu fark etmemiş gibi davranmaya devam ettim. Cihazı bir süre daha kurcaladıktan sonra, en nihayetinde nasıl çalıştığını çözmüşüm gibi havaya kaldırdım. Başparmağımı&nbsp;duvara bastırdım ve morötesi ışıkta parmak izimi görmek için&nbsp;geriye açıldım.</span></span></p>

    <p class="calibre5"><span class="font"><span class="calibre13">Nightwielder yerinden kıpırdamamıştı. Ne yapacağını düşünüyordu. Morötesi ışığın onun üzerinde nasıl bir etki gösterdiğini fark etmiş olsam, kendini korumak için beni oracıkta öldürürdü. Bunu yapabilirdi. Kişisel alanını ihlal ettiğimi ya&nbsp;da ona ters bir bakış attığımı öne sürebilirdi. Lanet olsun! Bir&nbsp;mazeret belirtmek zorunda bile değildi. Canı ne isterse yapabilirdi.</span></span></p>

    <p class="calibre5"><span class="font"><span class="calibre13">Diğer taraftan bu onun için tehlikeli bir hamle olurdu. Epikler birini ansızın, beklenmedik bir şekilde öldürdüğünde,&nbsp;insanlar bunun, zayıf taraflarını saklamak için yapılmış olup&nbsp;olmadığını düşünürdü. Nightwielder’ın yanındakiler morötesi&nbsp;tarayıcıyı kurcaladığımı görmüşlerdi. Bir bağlantı kurabilirlerdi. Bu durumda, güvende olmak için, Nightwielder’ın Diamond&nbsp;ve İnfaz Gücü askerlerini de öldürmesi gerekirdi. <span>Muhtemelen&nbsp;kendi asistanlarını da.</span></span></span></p>

    <p class="calibre5"><span class="font"><span class="calibre13">Artık terliyordum. Nightwielder beni öldürüp öldürmemeyi düşünürken ona bakmaya bile cesaret edemeden, olduğum yerde dikilmek korkunçtu. Ona dönmek, gözlerinin içine bakmak&nbsp;ve beni öldürürken yüzüne tükürmek istiyordum.</span></span></p>

    <p class="calibre5"><span class="font"><i class="calibre4"><span class="calibre13">Düz dur,</span></i></span> <span class="font"><span class="calibre13">dedim kendime. Yüzümden meydan okuma ifadesini silip önüme döndüm ve Nightwielder’ın bana bakmakta olduğunu -ilk kez- fark etmişim gibi davrandım. Az önce olduğu gibi duruyordu. Ellerini arkasında kavuşturmuştu; siyah&nbsp;takımı ve ince, siyah boyunbağı çizgi gibi görünmesine neden&nbsp;oluyordu. Kıpırtısız bir şekilde gözlerini üzerime dikmişti; cildi yarı saydamdı. Az önce herhangi bir şey <i class="calibre4">olduysa bile,</i> buna&nbsp;dair bir işaret yoktu.</span></span></p>

    <p class="calibre5"><span class="font"><span class="calibre13">Nightwielder’ın bana baktığını fark etmiş gibi görünerek, şok içinde olduğum yerde sıçradım. Aslında korkuyu taklit etmeme&nbsp;gerek yoktu; tenimin bembeyaz kesildiğini, yüzümden kanın çekildiğini hissedebiliyordum. Parmak izi tarayıcısını elimden düşürüp, yumuşak bir sesle inledim. Yere düşen tarayıcı kırılmıştı.&nbsp;Küfrederek yere, kırık parçaların üzerine eğildim.</span></span></p>

    <p class="calibre5"><span class="font"><span class="calibre13">“Ne yaptığını sanıyorsun, seni budala?” diyerek yanıma koştu Diamond. Tarayıcı yüzünden değil de, bir şekilde Nightwielder’ın canını sıkmış olabileceğim için endişelenmiş&nbsp;gibi görünüyordu. “Üzgünüm, Yüce Efendim. <span>Bu sakar bir budala.</span> Ama bulabildiğimin en iyisi bu çocuktu. Ben...”</span></span></p>

    <p class="calibre5"><span class="font"><span class="calibre13">Yakınındaki gölgelerin önce uzaması, ardından kendi eksenleri etrafında girdap gibi dönmeye başlayıp, kalın siyah şeritlere dönüşmesiyle Diamond sus pus olmuştu. Silah taciri&nbsp;sendeleyerek gerilerken, ben korkuyla sıçradım. Ama karanlık&nbsp;bana saldırmamış, kırılan parmak izi tarayıcısının parçalarını&nbsp;toplamıştı.</span></span></p>

    <p class="calibre5"><span class="font"><span class="calibre13">Zemin üzerinde kıvrılıp bükülerek birikiyormuş gibi görünen karanlığın uzuvları tarayıcının parçalarını havaya kaldırarak Nightwielder’ın gözlerinin önüne getirdi. Epik kayıtsız bir bakışla kırılmış cihazı inceledi. Bakışlarını bize çevirdiğinde,&nbsp;karanlık biraz daha artarak tarayıcının etrafını sardı. Birdenbire, yüzlerce ceviz aynı anda kırılmış gibi bir çatırtı duyuldu.</span></span></p>

    <p class="calibre5"><span class="font"><span class="calibre13">Verilmek istenen mesaj oldukça açıktı. Beni kızdırırsanız, siz de bu tarayıcıyla aynı kaderi paylaşırsınız. Nightwielder tarayıcıya yönelik korkusunu ve cihazı yok etme arzusunu, basit&nbsp;bir tehdidin ardına gizlemesini bilmişti.</span></span></p>

    <p class="calibre5"><span class="font"><span class="calibre13">“Ben...” dedim yumuşak bir sesle. “Patron, dediğin gibi arkaya gidip <span>envanter</span> üzerinde çalışmaya devam etsem iyi olacak.”</span></span></p>

    <p class="calibre5"><span class="font"><span class="calibre13">“Daha en başında yapman gereken buydu,” dedi Diamond. “Gidebilirsin.”</span></span></p>

    <p class="calibre5"><span class="font"><span class="calibre13">Dönüp yürümeye başladım. Morötesi tarayıcıdan aldığım veri <span>çipinin</span> üzerine kapanmış elimi yan tarafıma bastırmıştım.&nbsp;Nasıl bir görüntü verdiğimi umursamaksızın, en sonunda neredeyse koşmaya başlayana dek adımlarımı hızlandırdım. Kutuların ardında, gölgelerin sağladığı nispeten daha güvenli yere&nbsp;ulaştım. Burada, zemine yakın bir noktada, arka duvarın içinde&nbsp;açılmış tüneli gördüm.</span></span></p>

    <p class="calibre5"><span class="font"><span class="calibre13">Yalpalayarak durdum. Derin bir nefes aldım, ellerimle dizlerimin üzerine çöktüm ve tünelden içeri girdim. İki buçuk metrelik tünelde sürünerek diğer tarafa çıktım.</span></span></p>

    <p class="calibre5"><span class="font"><span class="calibre13">Diğer tarafa çıkmamla bir şey koluma sarıldı ve içgüdüsel bir şekilde geriye çekildim. Başımı kaldırdığımda aklımı kaybetmiş bir halde, Nightwielder’ın gölgeleri nasıl canlandırdığını düşünürken, tanıdık bir yüz görerek rahatladım.</span></span></p>

    <p class="calibre5"><span class="font"><span class="calibre13">“Sessiz ol!” dedi Abraham, kolumu tutarak. “Peşindeler mi?”</span></span></p>

    <p class="calibre5"><span class="font"><span class="calibre13">“Sanmıyorum,” dedim, sessizce.</span></span></p>

    <p class="calibre5"><span class="font"><span class="calibre13">“Silahım nerede?”</span></span></p>

    <p class="calibre5"><span class="font"><span class="calibre13">“Hımm... <span>onu</span> Nightwielder’a sattım sayılır.”</span></span></p>

    <p class="calibre5"><span class="font"><span class="calibre13">Abraham tek kaşını kaldırarak bana baktıktan sonra, beni, Megan’ın tüfeğimle bizi koruduğu yan tarafa çekti. Büzülmüş&nbsp;dudaklar, herhangi bir tehlike işaretine karşı tünelleri tarayan&nbsp;gözlerle, Megan, profesyonelliğin vücut bulmuş haliydi. Tek ışık,&nbsp;Meganla Abraham’ın omuzlarına asılı mobillerinden geliyordu.</span></span></p>

    <p class="calibre5"><span class="font"><span class="calibre13">Abraham’ın Megan’a bakarak başını sallamasıyla, hiçbir şey demeden koridorda kaçmaya başladık. Çelik dehlizlerin bir&nbsp;sonraki kavşağında, Megan, almak için elimi uzatmama rağmen, tüfeğimi Abraham’a fırlattı ve tabancalarından birini kılıfından çıkardı. Ardından Abraham’a başını salladı ve önümüze&nbsp;geçerek çelik tünelde ilerlemeye başladı.</span></span></p>

    <p class="calibre5"><span class="font"><span class="calibre13">Bir süre hiç konuşmadan tünelde ilerledik. Daha önceki seferlerde umutsuz bir şekilde kaybolmuştum ama artık az çok hangi yönde olduğumuzu çıkarabiliyordum.</span></span></p>

    <p class="calibre5"><span class="font"><span class="calibre13">“Tamam,” dedi Abraham, en sonunda. Elini kaldırıp Megan’a dönmesini işaret etmişti. “Biraz soluklanıp, peşimizde binlerinin olup olmadığını anlamak için bir süre bekleyelim.” Abraham, gerimizde kalan yolu izleyebileceği, tüneldeki küçük bir&nbsp;girintiye oturdu. Vurulmuş olduğu omzunu korumaya çalışıyormuş gibiydi.</span></span></p>

    <p class="calibre5"><span class="font"><span class="calibre13">Yanma çömeldim. Az sonra Megan da bize katıldı.</span></span></p>

    <p class="calibre5"><span class="font"><span class="calibre13">“Orada hiç beklemediğimiz bir hamle yaptın David,” dedi Abraham, yumuşak, sakin bir sesle.</span></span></p>

    <p class="calibre5"><span class="font"><span class="calibre13">“Bunu düşünecek zaman yoktu,” dedim. “Bizi duymuşlardı.”</span></span></p>

    <p class="calibre5"><span class="font"><span class="calibre13">“Orası öyle. Ama daha sonrasında, Diamond geri dönmeni önerdi ama sen kalmayı istedin sanırım, değil mi?”</span></span></p>

    <p class="calibre5"><span class="font"><span class="calibre13">“Yani... <span>bunu</span> duydun mu?”</span></span></p>

    <p class="calibre5"><span class="font"><span class="calibre13">“Duymamış olsam bundan bahsetmezdim.” Bakışlarını tünele çevirdi.</span></span></p>

    <p class="calibre5"><span class="font"><span class="calibre13">Bana buz gibi gözlerle bakan Megan’a döndüm. “Profesyonelce değil,” diye mırıldandı.</span></span></p>

    <p class="calibre5"><span class="font"><span class="calibre13">Elimi cebime atıp veri <span>çipini</span> çıkardım. Abraham <span>çipe</span> bakarken kaşlarını çattı. Belli ki, Nightwielder’la ne yaptığımı görecek kadar uzun kalmamıştı duvarın öbür tarafında. Çipi&nbsp;mobilime takıp içindeki bilgiyi indirdim. Birkaç saniye sonra, cihazım morötesi tarayıcının kaydettiği videoyu oynatmaya&nbsp;başladı. Abraham bakışlarını ekrana çevirdi. Hatta Megan bile&nbsp;ne olduğunu anlamak için boynunu uzatmıştı.</span></span></p>

    <p class="calibre5"><span class="font"><span class="calibre13">Nefesimi tuttum. Nightwielder’ın zayıf tarafı hakkında haklı olup olmadığımdan hâlâ emin değildim. Hem haklı olsam bile, tarayıcıyla yaptığım acele işin sonucunda işe yarar bir görüntü alıp alamadığımı bilmiyordum.</span></span></p>

    <p class="calibre5"><span class="font"><span class="calibre13">Video zemini gösteriyordu. Elimi lensin önünde sallıyordum. Ardından, görüntü Nightwielder’a döndüğünde kalbim tekledi. Ekrana dokunarak görüntüyü dondurdum.</span></span></p>

    <p class="calibre5"><span class="font"><span class="calibre13">“Seni akıllı küçük parlak,” diye mırıldandı Abraham. Ekranda, Nightwielder vücudunun yarısı tam anlamıyla cisim kazanmış bir halde görünüyordu. Seçmek kolay değildi ama&nbsp;oradaydı. Morötesi ışığın vurduğu yerde yarı saydamlığını kaybetmiş, vücudu belirginlik kazanmıştı.</span></span></p>

    <p class="calibre5"><span class="font"><span class="calibre13">Ekrana yeniden dokunduğumda, morötesi ışığın başka yöne çevrilmesiyle Nightwielder yeniden cisimsiz halini aldı.&nbsp;Video yalnızca birkaç saniyeydi ama bu kadarı yeterliydi. “Morötesi olay yeri inceleme tarayıcısı,” diye açıkladım. “Nightwielder hakkında kesin bir bilgi elde etmek için bunun karşımıza&nbsp;çıkabilecek en iyi fırsat olduğunu…”</span></span></p>

    <p class="calibre5"><span class="font"><span class="calibre13">“Bu fırsatı değerlendirmeye kalktığına inanamıyorum,” dedi Megan. “Kimseye sormadan. Üçümüzün de öldürülmesine neden olabilirdin.”</span></span></p>

    <p class="calibre5"><span class="font"><span class="calibre13">“Ama böyle bir şeye neden olmadı,” dedi Abraham, veri <span>çipini</span> elimden çekip alarak. Çipe, tuhaf bir saygı ifadesiyle bakıyordu. Ardından, peşimizde birileri varsa bunu görmek için tünele bakması gerektiğini hatırlamış gibi, bakışlarını ileri çevirdi. “Bu <span>çipi</span> Prof.’a götürmemiz lazım. Hemen.” Duraksadı.&nbsp;“Aferin.”</span></span></p>

    <p class="calibre5"><span class="font"><span class="calibre13">Abraham ayağa kalktığında, gülümsüyor olduğumu fark ettim. Ama Megan’a döndüğümde, bana öncesine göre çok daha soğuk, düşmanca bir ifadeyle baktığını gördüm. O da kalkarak&nbsp;Abraham’ın arkasından gitti.</span></span></p>

    <p class="calibre5"><span class="font"><i class="calibre4"><span class="calibre13">Kahretsin!</span></i></span> <span class="font"><span class="calibre13">Bu kızı etkilemek için ne yapmak gerekiyordu? Başımı iki yana sallayıp, koşar adımlarla peşlerine takıldım.</span></span></p>
  </div>
</body>
</html>
