<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_21" /></span></span></p>

    <h2 class="calibre24"><b class="calibre3"><span class="calibre8">18</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Megan’ın sessizce savurduğu küfrü duymazdan gelerek, Abraham’ın silahım omzuma aldım. Megan beni yakalayamadan, hızlı bir şekilde kutuların arkasından çıktım. Son anda&nbsp;kulaklığı kulağımdan çıkarıp cebime sokuşturdum.</span></span></p>

    <p class="calibre5"><span class="font"><span class="calibre13">Gölgelerin içinden çıktığım anda, Nightwielder’ın askerleri silahlarını üzerime doğrulttu. İçimden bir endişe dalgasının&nbsp;geçtiğini hissettim; savunmasız olmaktan kaynaklanan sinir&nbsp;bozucu bir histi bu. Birilerinin silahlarını üzerime doğrultmasından nefret ediyordum... <span>gerçi</span> bu durum az çok herkes için&nbsp;geçerlidir sanırım.</span></span></p>

    <p class="calibre5"><span class="font"><span class="calibre13">Yürümeye devam ettim. “Patron,” diye seslendim, elimle silaha birkaç kere vurarak. “Çalıştırdım. Artık şarjör kolay bir şekilde girip çıkıyor.”</span></span></p>

    <p class="calibre5"><span class="font"><span class="calibre13">Askerleri ateş iznini beklermiş gibi Nightwielder’a baktılar. Epik ellerini arkasında kavuşturmuş, uhrevi gözlerle beni inceliyordu. Bunu fark etmemiş gibi görünüyordu ama bana döndüğünde bileği duvara sürtünerek çelik yüzeyin içine girmişti.</span></span></p>

    <p class="calibre5"><span class="font"><span class="calibre13">Beni incelemeye devam etti ama yerinden kıpırdamadı. Katilleri ateş açmamıştı. Bu iyiye işaretti.</span></span></p>

    <p class="calibre5"><span class="font"><i class="calibre4"><span class="calibre13">Hadi <span>ama,</span> Diamond,</span></i></span> <span class="font"><span class="calibre13">diye düşündüm, gerginliğimi bastırmaya çalışırken. <i class="calibre4">Aptalın teki gibi davranma. Bir şey söy...</i></span></span></p>

    <p class="calibre5"><span class="font"><span class="calibre13">“Salıverme pimi miymiş?” diye sordu Diamond.</span></span></p>

    <p class="calibre5"><span class="font"><span class="calibre13">“Hayır, efendim,” dedim. “Şarjör hafifçe yana yatmış.” Nightwielder’la emrindekilere başımla saygı dolu bir selam verip, silahı duvardaki boşluğa yerleştirdim. Neyse ki, Abraham’ın&nbsp;silahı boşluğa sığmıştı. <i class="calibre4">Gauss</i> silahıyla az çok aynı boyutlarda olduğundan bu açıdan bir sorun çıkmayacağını tahmin etmiştim.</span></span></p>

    <p class="calibre5"><span class="font"><span class="calibre13">“Pekâlâ, Diamond,” dedi Nightwielder’ın kadın görevlisi. “Bu yeni silah hakkında bize bir şeyler anlatabilirsin sanırım.&nbsp;Bu silah...”</span></span></p>

    <p class="calibre5"><span class="font"><span class="calibre13">“Hayır,” dedi Nightwielder, yumuşak bir sesle. “Bunu çocuktan dinlemek istiyorum.”</span></span></p>

    <p class="calibre5"><span class="font"><span class="calibre13">Donup kalmıştım. Gergin bir halde Nightwielder’a döndüm. “Efendim?”</span></span></p>

    <p class="calibre5"><span class="font"><span class="calibre13">“Bana bu silah hakkında bilgi ver,” dedi Nightwielder.</span></span></p>

    <p class="calibre5"><span class="font"><span class="calibre13">“Çocuğu işe yeni aldım.” dedi Diamond. “Bu silahlar hakkında...”</span></span></p>

    <p class="calibre5"><span class="font"><span class="calibre13">“Sorun yok, patron,” dedim. “Bu bir Manchester 451. Silah tam anlamıyla bir güç merkezi. Elli kalibre ve elektron-basınçlı&nbsp;şarjörle çalışıyor. Her bir şarjör sekiz yüz mermi taşıyor. Seçilebilir ateşleme sistemi, tekli atış, patlama ve tam otomatik atış&nbsp;modlarını destekliyor. Omuzdan ateşleme için gravatonik geri&nbsp;tepme engelleme özelliğine sahip. Opsiyonel gelişmiş dürbünü,&nbsp;ses alma, menzil ölçme ve otomatik ateşleme mekanizması içeriyor. Ayrıca opsiyonel bomba atma düzeneği de var. Donanım&nbsp;<span>dahilindeki</span> kurşunlar zırh delici özellikte. Bundan daha iyisi&nbsp;olamaz.”</span></span></p>

    <p class="calibre5"><span class="font"><span class="calibre13">Nightwielder başını salladı. “Ya bu?” dedi, Abraham’ın silahının yanındaki bir başka silahı göstererek.</span></span></p>

    <p class="calibre5"><span class="font"><span class="calibre13">Avuçlarım terliyordu. Ellerimi ceplerime soktum. Bu... <span>bu</span> silahı... <span>evet</span>, bu silahı tanıyordum! “Browning M3919, efendim. <span>İkinci sınıf bir silah ama fiyatı oldukça makul.</span> Manchester 451 gibi bu da elli kalibre. Ama geri tepme engelleme sistemine, gravatoniklere ya da elektron-basınç teknolojisine sahip&nbsp;değil. <span>Sabit bir silah olarak harika bir seçenek.</span> Namlu üzerinde&nbsp;gelişmiş ısı düşürücülerle, dakikada sekiz yüz kurşuna kadar&nbsp;ateşleyebilir. Dikkate değer bir isabet oranıyla, etkili menzili&nbsp;bir milin üzerinde.”</span></span></p>

    <p class="calibre5"><span class="font"><span class="calibre13">Koridora sessizlik çökmüştü. Nightwielder bir süre silahı inceledikten sonra, astlarına dönerek sert bir el hareketi yaptı.&nbsp;Bu hareketi yüzünden paniğe kapılıp az kalsın olduğum yerde&nbsp;sıçrayacaktım ama diğerleri rahatlamış gibiydi. Görünüşe göre,&nbsp;Nightwielder’ın testini geçmiştim.</span></span></p>

    <p class="calibre5"><span class="font"><span class="calibre13">“Manchester’a bakmak isteyeceğiz,” dedi kadın. “Bu tam da aradığımız silah; bize bundan daha önce bahsetmeliydin.”</span></span></p>

    <p class="calibre5"><span class="font"><span class="calibre13">“Ben... <span>şarjörü</span> sıkışmış olduğu için utanmıştım,” dedi Diamond. “Manchesterlarda bilindik bir sorun bu, korkarım. Her silahın kendine has antikalıkları vardır. Şarjörün üst kısmını&nbsp;biraz törpülediğinizde, çok daha kolay girip çıktığını duymuştum. İşte, bunun sizin için...”</span></span></p>

    <p class="calibre5"><span class="font"><span class="calibre13">Konuşma devam etti ama beni unutmuşlardı. <span>Ayak altında</span> olmayacağım bir yere çekilebilirdim. <i class="calibre4">Sıvışmayı denesem mi?</i> Koridorun arka kısmına dönmem şüphe çekerdi, değil mi? Kahretsin! Abraham’ın silahını satın alacaklarmış gibi görünüyordu. Abraham’ın bu yüzden beni affedeceğini umuyordum.</span></span></p>

    <p class="calibre5"><span class="font"><span class="calibre13">Abraham’la Megan açtıkları delikten çıkmışlarsa, Nightwielder gidene dek burada bekleyebilir, ardından bizimkilerle buluşabilirdim. O anda en iyisi olduğum yerde kalmak gibiydi.</span></span></p>

    <p class="calibre5"><span class="font"><span class="calibre13">Astları alışverişi sürdürürken, kendimi Nightwielder’ın sırtına bakarken buldum. Ben... <span>ne</span> yani, ondan üç adım mı&nbsp;uzaktaydım? Steelheart’ın en çok güvendiği üç Epik’ten biri.&nbsp;<span>Yaşayan en güçlü Epiklerden biri.</span> İşte buradaydı. Ve ona dokunamıyordum. Eh, zaten cisimsiz olduğundan, somut anlamıyla&nbsp;ona dokunamazdım zaten. Ama <span>mecazi</span> anlamda da dokunamazdım.</span></span></p>

    <p class="calibre5"><span class="font"><span class="calibre13">Calamity belirdiğinden beri, her şey hep böyle olmuştu. Çok az insan Epiklere direnme cesaretini göstermişti. Ailelerinin önünde katledilen çocuklar görmüştüm. Bunu durduracak&nbsp;cesarete sahip kimse çıkmamıştı. Bunu neden deneyeceklerdi&nbsp;ki? Ellerine tek geçen öldürülmeleri olacaktı.</span></span></p>

    <p class="calibre5"><span class="font"><span class="calibre13">Bir dereceye kadar, Nightwielder bende de aynı isteği uyandırıyordu. Burada onunla birlikteydim ve tek isteğim kaçmaktı. <i class="calibre4">Hepimizi bencil insanlara dönüştürdünüz,</i> diye düşündüm, Nightwielder’a bakarken. <i class="calibre4">Sizden bu yüzden nefret ediyorum. Hepinizden.</i> Ama en çok Steelheart’tan nefret ediyordum.</span></span></p>

    <p class="calibre5"><span class="font"><span class="calibre13">“...daha iyi olay yeri inceleme araçları da lazım,” dedi Nightwielder’ın kadın asistanı. “Ama bunun senin uzmanlık&nbsp;alanın olmadığını görüyorum.”</span></span></p>

    <p class="calibre5"><span class="font"><span class="calibre13">“Newcago’ya gelirken her zaman yanımda onlardan birkaç tane getiririm,” dedi Diamond. “Sadece sizin için. İşte, elimde&nbsp;neler olduğunu göstereyim size.”</span></span></p>

    <p class="calibre5"><span class="font"><span class="calibre13">Gözlerimi kırpıştırdım. Manchester 451 hakkındaki konuşma tamamlanmıştı ve görünüşe göre, silahı satın alıyorlardı. Hatta Diamond’a üç yüz tane daha Manchester sipariş etmişlerdi. Diamond da, elindeki bu silah aslında kendisinin olmadığı&nbsp;halde, siparişi memnuniyetle kabul etmişti.</span></span></p>

    <p class="calibre5"><span class="font"><i class="calibre4"><span class="calibre13">Olay yeri inceleme araçları...</span></i></span> <span class="font"><span class="calibre13">Bununla ilgili bir şey aklıma takılmıştı.</span></span></p>

    <p class="calibre5"><span class="font"><span class="calibre13">Diamond, paytak adımlarla masasına gidip, birkaç kutu çıkarana dek aşağıyı karıştırdı. O anda beni fark edip, elini&nbsp;sallayarak gitmemi istedi. “Depoya dönüp <span>envanterine</span> devam&nbsp;edebilirsin evlat. Artık burada sana ihtiyacım yok.”</span></span></p>

    <p class="calibre5"><span class="font"><span class="calibre13">Muhtemelen Diamond’ın sözünü dinlemeliydim ama bunun yerine aptalca bir şey yaptım. “Envanter zaten tamamlanmak&nbsp;üzere, patron,” dedim. “Mümkünse kalmak isterim. Olay yeri&nbsp;inceleme araçları hakkında hâlâ çok fazla bilgiye sahip değilim.”</span></span></p>

    <p class="calibre5"><span class="font"><span class="calibre13">Diamond durup beni incelerken, ellerimi ceketimin ceplerine sokup masum görünmek için çabaladım. Kafamın içinde mırıldanan sesi duyabiliyordum. O <i class="calibre4">kadar aptalsın ki. O kadar&nbsp;aptalsın ki. O kadar aptalsın ki.</i> Ama bir daha böylesine bir fırsatı&nbsp;ne zaman ele geçirebilirdim ki?</span></span></p>

    <p class="calibre5"><span class="font"><span class="calibre13">Bu araçlar olay yerlerini incelemekte kullanılan şeyler olmalıydı. Diamond’a az önce aksini söylemiş olsam da, bu türden <span>ekipmana</span> dair biraz bilgim vardı. En azından bu konuda bir&nbsp;şeyler okumuştum.</span></span></p>

    <p class="calibre5"><span class="font"><span class="calibre13">Morötesi ışıkla, olay yerinde DNA ve parmak izi bulunabildiğini hatırladım. Morötesi ışık... <span>notlarıma</span> göre, Nightwielder’ın zayıf tarafıydı.&nbsp;&nbsp;&nbsp;&nbsp;|</span></span></p>

    <p class="msonormal"><span class="font"><span class="calibre13">“Pekâlâ.” Diamond yeniden masasının altını karıştırmaya koyuldu. “Ayağımın altında dolanma o zaman.”</span></span></p>

    <p class="calibre5"><span class="font"><span class="calibre13">Birkaç adım geri atıp, bakışlarımı yere çevirdim. Nightwielder bana bakmaktan çoktan vazgeçmişti ve Diamond dışarı yeni kutular çıkarırken, yanındakiler de kollarını kavuşturmuş bekliyordu. Tüccar onlara neye ihtiyaçları olduğunu sormaya başladı. Çok geçmeden, Nightwielder’ın astlarının&nbsp;verdikleri yanıtlardan, Newcago yönetiminden birinin -Nightwielder, hatta Steelheart’ın kendisinin- Fortuity’nin suikaste&nbsp;kurban gitmesinden dolayı canının çok sıkıldığını anladım.</span></span></p>

    <p class="calibre5"><span class="font"><span class="calibre13">Epikleri saptamaya yarayacak aletler istiyorlardı. Diamond’ın elinde böyle bir alet yoktu; Denver’da bu türden satışlar duyduğunu ama bunun yalnızca boş bir söylenti olduğunun anlaşıldığını söyledi. Görünüşe göre, Asilerin kullandığı türden&nbsp;arama çubuklarını bulmak Diamond gibi bir tüccar için bile&nbsp;kolay değildi.</span></span></p>

    <p class="calibre5"><span class="font"><span class="calibre13">Mermi kovanları ve patlayıcıların kökenini belirlemelerini sağlayacak türden aletler de istiyorlardı. Diamond elinde bu&nbsp;türden aletler olduğunu söyledi; özellikle de patlayıcıların takibine yönelik aletlerdi bunlar. Tüccar, köpük ve mukavvalara&nbsp;sarılı bazı aletleri açtı ve olay yerindeki küllerin analizi aracılığıyla bir patlayıcının içerdiği kimyasalları saptayan bir tarayıcı&nbsp;gösterdi.</span></span></p>

    <p class="calibre5"><span class="font"><span class="calibre13">Astlardan biri yan taraflarında kilitleri olan metal bir çantayı eline alırken, gergin bir halde bekledim. Kadın çantayı açtığında, içinde köpükten yuvalara yerleştirilmiş küçük aletler olduğunu gördüm. Bunlar tam da haklarında bir şeyler okuduğum olay yeri inceleme araçlarını andırıyordu.</span></span></p>

    <p class="calibre5"><span class="font"><span class="calibre13">Çantanın üst kısmına, hafifçe ışıldayan minik bir veri <span>çipi</span> takılmıştı. Bu kullanım kılavuzu olmalıydı. Kadın mobilini&nbsp;<span>çipin</span> önünde gelişigüzel bir şekilde sallayarak, talimatları cihazına indirdi. Öne çıkarak ben de aynısını yaptım. Kadın bir&nbsp;süre bana baktıktan sonra, beni görmezden gelip incelemesine&nbsp;kaldığı yerden devam etti.</span></span></p>

    <p class="calibre5"><span class="font"><span class="calibre13">Kılavuzun içindekileri tararken kalbim daha hızlı atmaya başlamıştı. En sonunda aradığım şeyi buldum. <span>Video kameralı morötesi parmak izi tarayıcısı.</span> Hızla talimatlara göz attım.&nbsp;Şimdi, bunu çantadan çıkarabilirsem...</span></span></p>

    <p class="calibre5"><span class="font"><span class="calibre13">Kadın çantadan bir alet çıkarıp incelemeye başladı. Bu parmak izi tarayıcısı olmadığından, dikkatimi vermedim. Ama kadın başka bir tarafa baktığı ilk anda, tarayıcıyı çantadan çekip aldım ve yalnızca meraklıymış gibi görünmek için elimden&nbsp;geleni yaparak, cihazı kurcalamaya başladım.</span></span></p>

    <p class="calibre5"><span class="font"><span class="calibre13">Çok geçmeden tarayıcıyı çalıştırmayı başarmıştım. Ön tarafından mavi tonda bir ışık yayıyordu ve arkasında da ekranı vardı. Dijital kamera gibi çalışıyordu ama bu, ön tarafında morötesi ışık olan bir kameraydı. Cihazın morötesi ışığını nesnelere tutarak üzerlerinde beliren şeylerin görüntülerini kaydedebiliyordunuz. Mesela bir odada DNA araması yaparken&nbsp;bu tarayıcı çok işinize yarayabilirdi. Gördüklerinizin kaydını&nbsp;alabilirdiniz.</span></span></p>

    <p class="calibre5"><span class="font"><span class="calibre13">Kayıt fonksiyonunu açtım. Yapmak üzere olduğum şey yüzünden canımdan olmam işten bile değildi. Çok daha küçük nedenlerden ötürü öldürülen insanlar görmüştüm. Ama&nbsp;Tia’nın çok daha sağlam kanıtlar istediğini biliyordum. Onun&nbsp;için biraz kanıt toplamanın zamanı gelmişti.</span></span></p>

    <p class="calibre5"><span class="font"><span class="calibre13">Morötesi ışığı açtım ve Nightwielder’ın üzerine tuttum.</span></span></p>
  </div>
</body>
</html>
