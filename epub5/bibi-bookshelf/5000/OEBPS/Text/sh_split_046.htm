<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_45" /></span></span></p>

    <p class="calibre19"><b class="calibre3"><span class="calibre28">40</span></b></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Üç kurşun da isabet etmiş... <span>üçü</span> de Steelheart’ın vücudundan geri sekmişti. Bunun bir tanka taş atmaktan farkı yoktu.</span></span></p>

    <p class="calibre5"><span class="font"><span class="calibre13">Ben yavaşça tabancayı indirirken, Steelheart da elini bana doğru kaldırdı. Avcunun içi enerjiyle parıldıyordu. Umursamadım.</span></span></p>

    <p class="calibre5"><span class="font"><i class="calibre4"><span class="calibre13">Buraya kadarmış. Her şeyi denedik.</span></i></span> <span class="font"><span class="calibre13">Onun sırrını bilmiyordum. Bunu hiç bilememiştim.</span></span></p>

    <p class="calibre5"><span class="font"><span class="calibre13">Yenilmiştim.</span></span></p>

    <p class="calibre5"><span class="font"><span class="calibre13">Steelheart’ın elinde biriken enerji dışarı doğru kıpırdandığı anda, bana ne olacağını artık umursamıyor olsam da, içimdeki en ilkel güdü orada durmamı engelledi. Kendimi yana fırlatmamla, dalganın dibimdeki zemini parçalayıp erimiş metal&nbsp;öbeklerinin dışarı saçması bir oldu. Ayaklarımın altındaki zemin şiddetle sarsılırken kontrolümü yitirdim. Sendeledim. Ve&nbsp;yere devrildim.</span></span></p>

    <p class="calibre5"><span class="font"><span class="calibre13">Olduğum yerde uzanıp kaldım. Sersemlemiş haldeydim. Steelheart ileri çıktı. Profun saldırılarında pelerini birkaç noktadan yırtılmıştı ama yalnızca biraz rahatı kaçmış gibi görünüyordu, o kadar. Elini ileri uzatarak tepemde dikildi.</span></span></p>

    <p class="calibre5"><span class="font"><span class="calibre13">Görkemliydi.</span></span></p>

    <p class="calibre5"><span class="font"><span class="calibre13">Kendimi onun ellerinden gelecek ölüme hazırlarken bile bunu düşünebilmiştim. Gümüş-siyah tonlardaki pelerini rüzgârla savrulurken, üzerindeki yırtıklar bir şekilde <i class="calibre4">daha da&nbsp;gerçek</i> görünmesine yol açıyordu. Klasikleşmiş kare şeklinde&nbsp;bir surat, her <span>defans</span> oyuncusunun kıskanacağı türden bir çene,&nbsp;şekilli, kaslı -ama bir vücut geliştiricisinin vücudu gibi olmayan- insanüstü bir vücut.</span></span></p>

    <p class="calibre5"><span class="font"><span class="calibre13">Abartmıyordum; karşımdaki şey mükemmeliyetti.</span></span></p>

    <p class="calibre5"><span class="font"><span class="calibre13">Elleri parıldamaya devam ediyordu. Bir süre dikkatli bir şekilde beni inceledi. “Evet ya,” dedi sonunda, alçak bir sesle. “Bankadaki çocuk.”</span></span></p>

    <p class="calibre5"><span class="font"><span class="calibre13">Şok olmuş bir halde gözlerimi kırpıştırdım.</span></span></p>

    <p class="calibre5"><span class="font"><span class="calibre13">“Ben herkesi, ben her şeyi hatırlarım. Buna şaşmaman gerekir. Ben tanrıyım. Ben unutmam. Seni düşündüm. Sen yarım kalmış bir işsin. Yarım kalmış işlerden <i class="calibre4">nefret ederim."</i></span></span></p>

    <p class="calibre5"><span class="font"><span class="calibre13">“Babamı öldürdün,” diye fısıldadım. Aptalca bir şey söylemiştim ama ağzımdan çıkan bu olmuştu. %</span></span></p>

    <p class="calibre5"><span class="font"><span class="calibre13">“Ben birçok baba öldürdüm,” dedi Steellheart dudak bükerek. <span>“Birçok anne, birçok evlat da.</span> Bu benim <i class="calibre4">hakkım.”</i></span></span></p>

    <p class="calibre5"><span class="font"><span class="calibre13">Ellerindeki parıltı daha da güçlenmişti bunları söylerken. Artık her ne olacaksa kendimi hazırlamaya çalışıyordum.</span></span></p>

    <p class="calibre5"><span class="font"><span class="calibre13">Birdenbire gözlerimi açacak bir şekilde, Prof arkadan Steelheart’a saldırdı. Üzerime devrilirlerken refleksle yana yuvarlandım. Prof üstte kalmıştı. Üzerindeki kıyafetler yanmış,&nbsp;yırtılmış, kana bulanmıştı. Elindeki çelikten kılıcı kaldırıp&nbsp;Steelheart’ın yüzüne indirdi. Sonra bunu ardı ardına birkaç&nbsp;kez daha yaptı.</span></span></p>

    <p class="calibre5"><span class="font"><span class="calibre13">Oysa kılıcın yüzüne her çarpışında Steelheart daha da yüksek sesle kahkahalar atıyordu. Herife bir şey olmaması bir kenara, yüzüne çarpmaktan kılıç yamulmuştu.</span></span></p>

    <p class="calibre5"><span class="font"><i class="calibre4"><span class="calibre13">Prof’u üzerine çekmek için benimle konuşuyordu. O...</span></i></span></p>

    <p class="calibre5"><span class="font"><span class="calibre13">Steelheart ellerini kaldırıp Prof’u üzerinden itti. Hiç çaba göstermeden yapmış gibi göründüğü bu hareketi Prof’u üç metre geriye savur muştu. Sert bir şekilde yere çarpan Prof hırlıyordu.</span></span></p>

    <p class="calibre5"><span class="font"><span class="calibre13">Zeminde oluşan rüzgârın sırtından kaldırdığı Steelheart süzülerek yeniden ayağa kalktı, Prof’a baktı, havaya sıçradı ve tek dizinin üzerine inerek yumruğunu Prof’un yüzüne geçirdi.</span></span></p>

    <p class="calibre5"><span class="font"><span class="calibre13">Prof’un yüzünden kan fışkırmıştı.</span></span></p>

    <p class="calibre5"><span class="font"><span class="calibre13">Çığlıklar atarak ayağa fırlayıp Prof’a doğru atıldım. Ayak bileğimi burkmuş olduğumu da o anda anladım. Bir kez daha&nbsp;sertçe zemine kapaklanmıştım. Acının neden olduğu gözyaşlarıyla, Steelheart’ın yumruğunu yeniden Prof’un yüzüne indirdiğini gördüm.</span></span></p>

    <p class="calibre5"><span class="font"><span class="calibre13">Kan. Çok fazla kan vardı.</span></span></p>

    <p class="calibre5"><span class="font"><span class="calibre13">Yüksek Epik ayağa kalkıp kana bulanmış elini silkeledi. “Sen farklıymışsın minik Epik,” dedi, yerdeki Prof’a. “Senden&nbsp;önceki herkese kıyasla beni daha çok tahrik ettin.”</span></span></p>

    <p class="calibre5"><span class="font"><span class="calibre13">Sürünerek Prof’a ulaştım. Kafatasının sol tarafı içine çökmüştü. Yuvalarından fırlamış gözleri boş bakıyordu. Ölmüştü.</span></span></p>

    <p class="calibre5"><span class="font"><span class="calibre13">“David!” dedi Tia, kulağımın içinde. Hatta onun tarafından silah sesleri geliyordu. İnfaz Gücü helikopteri bulmuş olmalıydı.</span></span></p>

    <p class="calibre5"><span class="font"><span class="calibre13">“Gidin,” diye fısıldadım.</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Prof öldü,” dedim. “Ben de. Gidin.”</span></span></p>

    <p class="calibre5"><span class="font"><span class="calibre13">Sessizlik.</span></span></p>

    <p class="calibre5"><span class="font"><span class="calibre13">Cebimden fünye kalemimi çıkardım. Sahanın ortasındaydık. Cody, silgi şeklindeki kapsülümü patlayıcıların üzerine yerleştirmişti. Düzenek tam altımızdaydı. Bu ona ne yapacak&nbsp;bilmiyordum ama Steelheart’ı havaya uçuracaktım.</span></span></p>

    <p class="calibre5"><span class="font"><span class="calibre13">Birkaç İnfaz Gücü askeri Steelheart’a doğru koşuyordu. Askerlerin olan bitene dair raporlar vermeye başladığını duyuyordum. Havaya yükselen helikopterin sesini duyuyordum. Hâlâ hatta olan Tia’nın ağladığını duyuyordum.</span></span></p>

    <p class="msonormal"><span class="font"><span class="calibre13">Prof’un cesedinin başında, dizlerimin üstüne kalktım. <i class="calibre4">Babam gözlerimin önünde ölmüştü. Gitmemi söylemişti. Kaçmamı...</i></span></span></p>

    <p class="calibre5"><span class="font"><span class="calibre13">En azından bu defa bir korkak gibi davranmamıştım. Kalemi kaldırıp parmağımı tepesine dayadım. Bu patlama beni öldürecekti ama Steelheart’ın kılma zarar gelmeyecekti. Daha&nbsp;önce de birçok patlamadan yara almadan çıkmasını bilmişti.&nbsp;Gene de yanımda birkaç askerini götürebilirdim. Buna da değerdi.</span></span></p>

    <p class="calibre5"><span class="font"><span class="calibre13">“Hayır,” dedi Steelheart, kendisine yaklaşmakta olan askerlerine. “Onunla ben ilgileneceğim. Bu... <span>özel</span> biri.”</span></span></p>

    <p class="calibre5"><span class="font"><span class="calibre13">Hâlâ sersem gibiydim. Gözlerimi kırpıştırarak ona baktım. İnfaz Gücü askerlerini durdurmak için kolunu kaldırmıştı.</span></span></p>

    <p class="calibre5"><span class="font"><span class="calibre13">Steelheart’ın ardında, uzaklarda, stadyumun üst sınırının, lüks odaların üzerinde garip bir şey oluyordu. Kaşlarımı çattım. Işık mıydı bu? Ama... <span>doğru</span> yönden gelmiyordu. Yüzüm&nbsp;kente dönük değildi. Hem, kent asla bu kadar güçlü bir ışık&nbsp;kaynağı olmamıştı. Kırmızının, turuncunun, sarının tuhaf&nbsp;tonları iç içe geçiyordu. Gökyüzü alev alev yanıyormuş gibiydi.</span></span></p>

    <p class="calibre5"><span class="font"><span class="calibre13">Dumanın neden olduğu bulanıklıkta gözlerimi kırpıştırdım. Güneş ışığıydı bu. Nightwielder ölmüştü. Güneş <i class="calibre4">doğuyordu.</i></span></span></p>

    <p class="calibre5"><span class="font"><span class="calibre13">Steelheart da arkasına dönmüştü. Ne olduğunu anladığı anda ışığa karşı kolunu kaldırdı. Yaşadığı şaşkınlık yüzünden&nbsp;ağzı açık kalmıştı. Bir süre sonra, dişlerini sıkarak ağzını kapattı.</span></span></p>

    <p class="calibre5"><span class="font"><span class="calibre13">Bana döndüğünde gözleri öfkeyle kocaman açılmıştı. “Nightwielder’ın yerini doldurmak zor olacak,” diye kükredi.</span></span></p>

    <p class="calibre5"><span class="font"><span class="calibre13">Sahanın ortasında dizüstü dururken, ışığa baktım. <span>Bu güzel parıltıya. Her şeyin ötesinde kalan bu güçlü şeye.</span></span></span></p>

    <p class="calibre5"><span class="font"><i class="calibre4"><span class="calibre13">Epiklerden daha yüce şeyler var,</span></i></span> <span class="font"><span class="calibre13">diye düşündüm. <i class="calibre4">Hayat var. Sevgi var. Doğanın kendisi var.</i></span></span></p>

    <p class="calibre5"><span class="font"><span class="calibre13">Steelheart üzerime geliyordu.</span></span></p>

    <p class="calibre5"><span class="font"><i class="calibre4"><span class="calibre13">Kötülerin olduğu yerde, kahramanlar da olacaktır.</span></i></span> <span class="font"><span class="calibre13">Babamın sesi kulaklar undaydı. <i class="calibre4">Bekleyin, gelecekler.</i></span></span></p>

    <p class="calibre5"><span class="font"><span class="calibre13">Steelheart parıltılar saçan ellerinden birini kaldırdı.</span></span></p>

    <p class="calibre5"><span class="font"><i class="calibre4"><span class="calibre13">Bazen oğlum, kahramanlara yardımcı olman gerekir.</span></i></span></p>

    <p class="calibre5"><span class="font"><span class="calibre13">Anlamıştım.</span></span></p>

    <p class="calibre5"><span class="font"><span class="calibre13">Zihnim yaşadığım farkındalıkla açılmıştı. Doğan güneşin yakıcı ışığı gibiydi bu. Biliyordum. Anlamıştım.</span></span></p>

    <p class="calibre5"><span class="font"><span class="calibre13">Bakışlarımı aşağı kaydırmadan, babamın tabancasını elime aldım. Bir an için karnımda tuttuğum silahı Steelheart’a doğrulttum.</span></span></p>

    <p class="calibre5"><span class="font"><span class="calibre13">Steelheart dudaklarını bükerek, tepeden bana baktı. “Yani?”</span></span></p>

    <p class="calibre5"><span class="font"><span class="calibre13">Elim, hatta kolum titriyordu. Güneşin ışığı Steelheart’a arkadan vuruyordu.</span></span></p>

    <p class="calibre5"><span class="font"><span class="calibre13">“Budala,” dedi Steelheart. Uzanarak tabanca tutan elimi kavradı. Kemiklerimin kırıldığını hissetsem de, acı belli belirsiz olmanın ötesine geçememişti. Silah elimden düştü. Bana&nbsp;bakan Steelheart’ın elini yana doğru uzatmasıyla zeminde oluşan minik hortum silahı kaldırarak Steelheart’ın parmaklarına&nbsp;getirdi. Silahı kafama doğrulttu.</span></span></p>

    <p class="calibre5"><span class="font"><span class="calibre13">Ona baktım. Harikulade bir ışıkla çevrelenmiş bir katil duruyordu karşımda. Bu şekilde yalnızca bir gölge olarak görünüyordu gözüme. Karanlık olarak. <span><i class="calibre4">Gerçek</i> gücün altında bir hiçlik olarak.</span></span></span></p>

    <p class="calibre5"><span class="font"><span class="calibre13">Epikler de <span>dahil</span> olmak üzere, bu dünyadaki herkes ölüp gidecekti. Steelheart için solucanın teki olabilirdim ama o da&nbsp;evrenin büyük resminde solucandan farksız bir yaratıktı.</span></span></p>

    <p class="calibre5"><span class="font"><span class="calibre13">Yanağındaki ince, gümüşümsü yara izine baktım. Vücudundaki tek kusurdu bu. Ona inanmış olan bir adamdan armağandı. Steelheart’ın hayatı boyunca olamayacağı ya da anlayamayacağı bir adamın armağanı.</span></span></p>

    <p class="calibre5"><span class="font"><span class="calibre13">“O gün daha dikkatli olmalıydım,” dedi.</span></span></p>

    <p class="calibre5"><span class="font"><span class="calibre13">“Babam senden korkmuyordu,” diye fısıldadım.</span></span></p>

    <p class="calibre5"><span class="font"><span class="calibre13">Steelheart katılaştı. Önünde, kanlar içinde, dizlerimin üzerine çökmüşken, tabancanın namlusu neredeyse alnımdaydı. Düşmanına karşı, düşmanının silahını kullanmaktan hoşlanırdı. Bu şablonun bir parçasıydı. Rüzgâr etrafımızda yükselen&nbsp;dumanı dağıtıyordu.</span></span></p>

    <p class="calibre5"><span class="font"><span class="calibre13">“Senin sırrın bu,” dedim. “Bizi karanlıkta tutuyorsun. Korkunç güçlerinle gösteriş yapıyorsun. Öldürüyorsun, altındaki Epiklerin öldürmesine müsaade ediyorsun, insanların kendi silahlarını onlara karşı kullanıyorsun. <span>Hatta,</span> yeterince şeytanlık&nbsp;yapmıyormuşsun gibi, ne denli korkunç bir yaratık olduğunla&nbsp;ilgili yalan söylentiler yayıyorsun. Korkmamızı istiyorsun...”</span></span></p>

    <p class="calibre5"><span class="font"><span class="calibre13">Steelheart’ın gözleri büyümüştü.</span></span></p>

    <p class="calibre5"><span class="font"><span class="calibre13">“...çünkü yalnızca senden korkmayan biri sana zarar verebilir. Ama böyle bir insan yok, öyle değil mi? Bunu sağladın. Asiler bile, Prof bile. Ben bile. Hepimiz senden korkuyoruz.&nbsp;Ama neyse ki senden korkmayan, hiç korkmamış olan birini&nbsp;biliyorum.”</span></span></p>

    <p class="calibre5"><span class="font"><span class="calibre13">“Sen hiçbir şey bilmiyorsun.”</span></span></p>

    <p class="calibre5"><span class="font"><span class="calibre13">“Her şeyi biliyorum,” diye fısıldadım, gülümseyerek.</span></span></p>

    <p class="calibre5"><span class="font"><span class="calibre13">Steelheart tetiği çekti.</span></span></p>

    <p class="calibre5"><span class="font"><span class="calibre13">Horoz silah kovanının arkasına çarptı. Barut patladı. Kurşun kısa ölüm yolculuğuna çıkmak için namluda fırladı.</span></span></p>

    <p class="calibre5"><span class="font"><span class="calibre13">Ama kurşun, dışarı çıkamadan, namlunun içine soktuğum bir şeye çarptı. Bu, tepesinde düğmesi olan incecik bir kalemdi. Silahın namlusuna sokulabilecek kadar ince bir kalem. Bir&nbsp;fünyeydi aslında. <span>Ayaklarımızın altındaki patlayıcılara bağlı&nbsp;bir fünye.</span></span></span></p>

    <p class="calibre5"><span class="font"><span class="calibre13">Kurşun, fünyenin tepesine çarparak düğmesine bastı.</span></span></p>

    <p class="calibre5"><span class="font"><span class="calibre13">Patlamayı saniye saniye gördüğüme yemin edebilirim. Kalbimin her atışı sonsuzluk kadar uzun bir zamana yayılmış gibiydi. Ateş havaya yükselirken, çelikten zemin kâğıt gibi yırtıldı. Gün doğumunun huzurlu güzelliğine korkunç bir kızıl ton çalınmıştı.</span></span></p>

    <p class="calibre5"><span class="font"><span class="calibre13">Patlama kendisiyle birlikte etrafındaki herkesi fırlatırken, Steelheart çığlık atmak için ağzını açtı. Ama sesini çıkaramadan paramparça oldu. Derisi soyulmuş kasları alevlere bürünürken organları parçalanıyordu. Son anda gözlerini göğe çevirmişti sanki. Ama ayaklarının altında açılan ateş ve gazabın&nbsp;volkanlarına karıştı.</span></span></p>

    <p class="calibre5"><span class="font"><span class="calibre13">Bu birkaç saniyede, bütün Epiklerin en yücesi Steelheart, öldü.</span></span></p>

    <p class="calibre5"><span class="font"><span class="calibre13">Yalnızca ondan korkmayan biri tarafından öldürülebilirdi.</span></span></p>

    <p class="calibre5"><span class="font"><span class="calibre13">Tetiği kendisi çekti.</span></span></p>

    <p class="calibre5"><span class="font"><span class="calibre13">Patlamayı kendisi tetikledi.</span></span></p>

    <p class="calibre5"><span class="font"><span class="calibre13">Yüzünden düşmeyen küstah, güven dolu sırıtışının gösterdiği gibi, Steelheart <i class="calibre4">kendinden korkmuyordu.</i> Belki de Steelheart’tan korkmayan hayattaki tek kişi kendisiydi.</span></span></p>

    <p class="calibre5"><span class="font"><span class="calibre13">Donan bu anda gülümseyecek kadar bile zamanım kalmamıştı. Ama gene de, ateş beni yutmak için gelirken bu gülümsemeyi bütün benliğimde hissediyordum.</span></span></p>
  </div>
</body>
</html>
