<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_33" /></span></span></p>

    <h2 class="calibre24"><b class="calibre3"><span class="calibre8">29</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Önümüzdeki duvar yeşil tonlarda bir enerji dalgasıyla buharlaşmıştı. Etrafa dağılan yeşil renkli dumanın içine girdik. Tekerlerimizin altında ezilen çakılların sesleri geliyordu. Dumanın içinden çıktığımızda sokağın diğer tarafındaydık. Motoru en&nbsp;sonunda durdurmayı başaran Megan sersemlemiş görünüyordu.</span></span></p>

    <p class="calibre5"><span class="font"><span class="calibre13">Peşimizdeki İnfaz Gücü askerinin dumanın içinden çıktığını gördüğüm anda <i class="calibre4">gauss</i> silahını altındaki motora doğrultup ateşledim. Yeşil eneji dalgası motoru ve üzerindeki askerin bir&nbsp;kısmını buharlaştırmıştı. Asker yuvarlanarak bir köşeye savruldu.</span></span></p>

    <p class="calibre5"><span class="font"><span class="calibre13">Silah inanılmazdı. Geri tepme hiç yaşanmadığı gibi, kurşunların isabet ettiği şey <i class="calibre4">patlamak</i> yerine <i class="calibre4">buharlaşıyordu.</i> Geride çok az enkaz kalıyordu ama etkileyici bir ışık şovunun yanısıra&nbsp;epey duman da çıkıyordu.</span></span></p>

    <p class="calibre5"><span class="font"><span class="calibre13">Megan dönüp bana baktığında sırıtıyordu. “Arkada oturup dururken yararlı bir şeyler yapmanın zamanı gelmişti.”</span></span></p>

    <p class="calibre5"><span class="font"><span class="calibre13">“Gidelim,” dedim. Geride bıraktığımız ara sokaktan motorların sesi geliyordu.</span></span></p>

    <p class="calibre5"><span class="font"><span class="calibre13">Megan motoru yeniden çalıştırarak, insanın midesini ağzına getiren bir şekilde, sıkışıp kaldığımız kenar mahallenin ara sokaklarında ardı ardına manevralarla kaçmaya başladı. Megan böylesine hızlı manevra yaparken arkama dönüp ateş edemediğimden, tek elimle beline tutunup, diğer elimdeki silahı sabitlemek için omzuna yerleştirdim. Namlunun nişan tertibatını kullandığımdan, dürbünü yana indirmiştim.</span></span></p>

    <p class="calibre5"><span class="font"><span class="calibre13">Ara sokakların birinden çıkıp, caddedeki barikata doğru kaydık. Nereye gittiğimizi gördüğüm anda, <i class="calibre4">gauss</i> silahıyla, barikatı oluşturan kamyonlardan birinin içinde geçebileceğimiz&nbsp;kadar bir delik açtıktan sonra, kendimizi garantiye almak için,&nbsp;barikatta bekleyen zırhlı birimi bacağından vurdum. Bağıra&nbsp;çağıra etrafa dağılan askerlerden bazıları, açtığım delikten geçerken bize ateş etmeye çalıştı. Bacağından vurulan zırhlı birimin dengesini kaybederek üzerimize doğru devrildiğini gören&nbsp;Megan son anda motoru yana kaçırarak bir başka karanlık ara&nbsp;sokağa daldı. Bizi takip eden motorlulardan bazıları geride bıraktığımız <span>kaosa</span> takılmıştı.</span></span> <span class="font"><span class="calibre13">Arkamızdan</span></span> <span class="font"><span class="calibre13">bağırışlar,</span></span> <span class="font"><span class="calibre13">küfürler&nbsp;geliyordu.</span></span></p>

    <p class="calibre5"><span class="font"><span class="calibre13">“Aferin,” dedi Tia, kulağımızın içine. Sesi yeniden sakindi. “Sizi yeraltı sokaklarına çıkarabileceğimi sanıyorum. İlerinizde, bir sel yatağının dibinde eski bir tünel var. Ama birkaç duvarı havaya uçurmanız gerekebilir.”</span></span></p>

    <p class="calibre5"><span class="font"><span class="calibre13">“Sanırım birkaç duvar vurabilirim,” dedim. “Yani, kurşunlarımdan kaçmaya çalışmadıkları sürece.”</span></span></p>

    <p class="calibre5"><span class="font"><span class="calibre13">“Dikkat et,” dedi Prof. “Elindeki silah, Tia’nın altılık kola paketini mideye indirişi gibi bir hızla enerji içiyor. Kullandığın enerji hücresi küçük bir kente yetebilir ama gene de, en iyi&nbsp;ihtimalle bir düzineden fazla atış yapamazsın. Abraham, hâlâ&nbsp;bizimle misin?”</span></span></p>

    <p class="calibre5"><span class="font"><span class="calibre13">“Buradayım.”</span></span></p>

    <p class="calibre5"><span class="font"><span class="calibre13">“Sığınaklardan birinde misin?”</span></span></p>

    <p class="calibre5"><span class="font"><span class="calibre13">“Evet. Yaramı sarıyorum. Çok kötü görünmüyor.”</span></span></p>

    <p class="calibre5"><span class="font"><span class="calibre13">“Buna karar verecek olan benim. Yanına gelmek üzereyim. Cody, durumun ne?”</span></span></p>

    <p class="calibre5"><span class="font"><span class="calibre13">“Limuzini görebiliyorum,” dedi Cody, Megan bir başka köşeyi dönerken. “Peşimdekilerin tamamından kurtuldum sayılır. Tensörüm yanımda; aracı el bombasıyla vurduktan sonra, yeraltı sokaklarına kaçmak için bir yerlerde kendime tensörle&nbsp;yol açacağım.”</span></span></p>

    <p class="calibre5"><span class="font"><span class="calibre13">“Bunu yapamazsın,” dedi Prof. “Bu kadar derine uzanacak bir delik açmak çok fazla zaman alır.”</span></span></p>

    <p class="calibre5"><span class="font"><span class="calibre13">“Duvar!” dedi Tia.</span></span></p>

    <p class="calibre5"><span class="font"><span class="calibre13">“Tamamdır,” dedim. İlerlediğimiz ara sokağın sonundaki duvarda bir delik açarak bir arka bahçeye daldık. Ve bir başka duvarda açtığımız deliğin içinden ikinci bir bahçeye girdik.&nbsp;Megan motoru sağa döndürüp bizi iki ev arasında kalan çok&nbsp;dar bir geçitten geçirdi.</span></span></p>

    <p class="calibre5"><span class="font"><span class="calibre13">“Sola dön,” dedi Tia, geçidin sonundaki sokağa ulaştığımızda.</span></span></p>

    <p class="calibre5"><span class="font"><span class="calibre13">“Prof,” dedi Cody. “Limuzini görebiliyorum. Onu vurabilirim.”</span></span></p>

    <p class="calibre5"><span class="font"><span class="calibre13">“Cody, bunu yap...”</span></span></p>

    <p class="calibre5"><span class="font"><span class="calibre13">“Şansımı deneyeceğim Prof,” dedi Cody. “Abraham haklı. Bu işin ardından Steelheart öyle ya da böyle peşimize düşecek.&nbsp;Fırsatımız varken ona mümkün olduğunca zarar vermeliyiz.”</span></span></p>

    <p class="calibre5"><span class="font"><span class="calibre13">“Pekâlâ.”</span></span></p>

    <p class="calibre5"><span class="font"><span class="calibre13">“Sağa dön,” dedi Tia.</span></span></p>

    <p class="calibre5"><span class="font"><span class="calibre13">Sağa döndük.</span></span></p>

    <p class="calibre5"><span class="font"><span class="calibre13">“Sizi büyük bir binaya yönlendireceğim,” dedi Tia. “İçinden geçmeyi başarabilir misiniz?”</span></span></p>

    <p class="calibre5"><span class="font"><span class="calibre13">Arkamızdaki duvarda patlayan kurşunlarla birlikte Megan küfürler savurarak motorun üzerine daha da kapandı. <i class="calibre4">Gauss&nbsp;</i>silahını kavramış olan elim terlerken, sırtımı düşman ateşine&nbsp;açık bıraktığım için dehşete düşmüş bir haldeydim. Peşimizdeki motorların sesini duyabiliyordum.</span></span></p>

    <p class="calibre5"><span class="font"><span class="calibre13">“Gerçekten sizi yakalamayı kafaya koymuş bunlar,” dedi Tia, yumuşak bir sesle. “Sizi ele geçirmek için çok fazla destek&nbsp;kullanıyorlar... Calamity!”</span></span></p>

    <p class="calibre5"><span class="font"><span class="calibre13">“Ne?” dedim.</span></span></p>

    <p class="calibre5"><span class="font"><span class="calibre13">“Video görüntüm kesildi,” dedi Tia. “Yanlış olan bir şeyler var. Cody?”</span></span></p>

    <p class="calibre5"><span class="font"><span class="calibre13">“Biraz meşgulüm,” diye homurdandı, hattın diğer ucundaki Cody.</span></span></p>

    <p class="calibre5"><span class="font"><span class="calibre13">Arkamızdan silah sesleri gelmeye devam ediyordu. O esnada motora isabet eden bir şeyle sarsıldık. Megan küfrü basmıştı.</span></span></p>

    <p class="calibre5"><span class="font"><span class="calibre13">“Tia, şu binayı nasıl bulacağız?” diye sordum. “Binanın içinde peşimizdekilerden kurtulabiliriz.”</span></span></p>

    <p class="calibre5"><span class="font"><span class="calibre13">“İkinci sağdan girin,” dedi Tia. “Ardından, yolun sonuna dek ilerleyin. Burası eski bir alışveriş merkezi; kanal da buranın tam arkasında ka^bil^<sup class="calibre15">3</sup> güzergâhlar bulmak için&nbsp;çalışıyorum ama...”</span></span></p>

    <p class="calibre5"><span class="font"><span class="calibre13">“Bu yol işimizi görür,” dedi Megan, sertçe. “David, bize geçebileceğimiz bir delik açmak için hazır ol.”</span></span></p>

    <p class="calibre5"><span class="font"><span class="calibre13">“Tamamdır,” dedim, silahı mümkün olduğunca sabitleyerek. Megan iyice hızlandığından bunu yapmak artık daha zordu. Bir köşeyi dönüp yolun sonundaki büyük, düz bir binaya doğru yöneldik. Calamity’den önceki günlerde alışveriş merkezlerini hayal meyal hatırlıyordum. Alışveriş merkezleri etrafı&nbsp;tamamen kapalı pazar yerleriydi.</span></span></p>

    <p class="calibre5"><span class="font"><span class="calibre13">Megan hızla binaya yaklaşıyordu. Dikkatli bir şekilde nişan alıp, ön cephedeki çelik kapılara ateş ettim. Dumanın içinden&nbsp;geçerek terk edilmiş binanın ağır karanlığına daldık. Motorun&nbsp;far ışığında, her iki tarafımızdaki dükkânlar gözüme çarptı.</span></span></p>

    <p class="calibre5"><span class="font"><span class="calibre13">Alışveriş merkezi çok uzun zaman önce yağmalanmış olsa da, görebildiğim kadarıyla dükkânlarda çok fazla eşya vardı. Yağmacılara göre çeliğe dönüşmüş kıyafetler pek işe yaramıyordu belli ki.</span></span></p>

    <p class="calibre5"><span class="font"><span class="calibre13">Megan alışveriş merkezinin açık koridorlarında kolayca ilerleyerek, bizi donup kalmış bir yürüyen merdivenden ikinci&nbsp;kata çıkardı. İnfaz Gücü’nün peşimizden dalmasıyla, binanın&nbsp;içi motor sesleriyle yankılandı.</span></span></p>

    <p class="calibre5"><span class="font"><span class="calibre13">Görünüşe göre Tia artık bize yol gösteremiyordu ama Megan’ın ne yaptığını biliyormuş gibi bir hali vardı. Tepelerinde kaldığımız ikinci kat balkonundan, peşimizdeki motorlara&nbsp;ateş edebileceğim bir konuma geçmiştim. Zeminin, motorların birkaç metre önünde kalan kısmına ateş ederek, yüzeyin&nbsp;bir kısmını ortadan kaldırıp birkaç motorun boşluğa düşmesini sağladım. Diğerleri korunmak için etrafa kaçışmıştı. İnfaz&nbsp;Gücü askerlerinden hiçbiri motor kullanmakta Megan kadar&nbsp;becerikli değilmiş gibiydi. <sub class="calibre22">#</sub>&nbsp;&nbsp;&nbsp;&nbsp;—</span></span></p>

    <p class="calibre5"><span class="font"><span class="calibre13">“İleride duvar var,” dedi Megan.</span></span></p>

    <p class="calibre5"><span class="font"><span class="calibre13">Megan’ın gösterdiği duvara ateş ettikten sonra,</span></span> <span class="font2"><i class="calibre4"><span class="calibre14">gauss</span></i></span> <span class="font"><span class="calibre13">silahının yan tarafındaki enerji göstergesine baktım. Prof haklıydı; silahın enerjisini hızlı bir şekilde tüketmiştim. Geriye yalnızca&nbsp;bir ya da iki el atışımız kalmış gibiydi.</span></span></p>

    <p class="calibre5"><span class="font"><span class="calibre13">Duvarda açılan delikten dışarı çıktığımızda havada olduğumuzu fark ettim. Motorun üzerindeki gravatonikler devreye girerek, bir kat aşağıdaki sokağa inişimizi mümkün olduğunca&nbsp;yumuşatmış olmasına rağmen, gene de sert bir iniş gerçekleştirmiştik. Altımızdaki motor bu kadar yüksekten düşüşlere&nbsp;uygun değildi. Çarpmanın etkisiyle sırtım ve bacaklarımdaki&nbsp;keskin acı inlememe neden oldu. Megan yere iner inmez motoru, alışveriş merkezinin arkasındaki dar bir ara sokağa yönlendirdi.</span></span></p>

    <p class="calibre5"><span class="font"><span class="calibre13">Yolun ilerisindeki boşluğu görebiliyordum. Kanala ulaşmak üzereydik. Tek yapmamız gereken...</span></span></p>

    <p class="calibre5"><span class="font"><span class="calibre13">O anda, kanalın içinden siyah bir helikopter yükseldi. Her iki tarafındaki döner makineli silahlar ateşe başlamıştı bile.</span></span></p>

    <p class="calibre5"><span class="font"><i class="calibre4"><span class="calibre13">Hiç şansımız yok,</span></i></span> <span class="font"><span class="calibre13">diye düşündüm, iki elimle birden tuttuğum <i class="calibre4">gauss</i> silahını kaldırıp nişan alırken. Megan gidonun üzerine eğilirken, motor kanalın ucuna ulaşmıştı. Kokpit camından, ateş açmış olan pilotun kaskını görebiliyordum.</span></span></p>

    <p class="calibre5"><span class="font"><span class="calibre13">Atışımı yaptım.</span></span></p>

    <p class="calibre5"><span class="font"><span class="calibre13">Hayatım boyunca inanılmaz şeyler yapmanın hayalini kurmuştum. Asilerle birlikte çalışmanın, Epiklere karşı savaşmanın, oturup kara kara düşünmektense gerçekten <i class="calibre4">bir şeyler yapmanın</i> nasıl olacağını hayal etmiştim. Bu atışla, en sonunda&nbsp;hayalini kurduğum fırsata kavuştuğumu hissettim.</span></span></p>

    <p class="calibre5"><span class="font"><span class="calibre13">Motorun üzerinde ayağa kalkarak, gözlerimi yüz tonluk ölüm makinesine dikip tetiği çektim. Enerji dalgasının helikoptere isabet etmesiyle <span>kokpit</span> ve içindeki pilot anında buharlaştı. Bir an için Epiklerin hissettiğini sandığım gibi bir hisse&nbsp;kapıldım. Kendimi tanrı gibi hissetmiştim.</span></span></p>

    <p class="calibre5"><span class="font"><span class="calibre13">Ve motordan yere düştüm.</span></span></p>

    <p class="calibre5"><span class="font"><span class="calibre13">Bunun olacağını tahmin etmeliydim. Altı metrelik kanalın zeminine doğru serbest düşüşle yaklaşırken, iki elimle birden&nbsp;silahı kavramam, yani ne Megan’a ne motora tutunuyor olmam&nbsp;bunu kaçınılmaz kılmıştı. Bacaklarımı kıracak, belki de daha&nbsp;ağır yaralanmama neden olacak şekilde düşüp yuvarlanmaktan memnun olduğumu söyleyemezdim.</span></span></p>

    <p class="calibre5"><span class="font"><span class="calibre13">Ama o atış... <span>o</span> atış her şeye değerdi.</span></span></p>

    <p class="calibre5"><span class="font"><span class="calibre13">Düşüşün etkisini çok fazla hissetmedim. Her şey çok hızlı olmuştu. Motordan uçtuğumu fark etmemden kısacık bir an&nbsp;sonra yere çarpmamla birlikte, bir çatırtı duydum. Bu sesi, kulaklarımı sağır eden bir patlama izledi. Patlamaların ardından&nbsp;da, felaket bir sıcaklık dalgası geldi.</span></span></p>

    <p class="calibre5"><span class="font"><span class="calibre13">Yattığım yerde kalakaldım. Sersemlemiştim; görüşüm bu</span></span><span class="font"><span class="calibre13">lanıklaşmıştı. Çok yakınımdaki helikopter enkazını kaplamış alevlerin sıcaklığını hissediyordum yüzümde. Bütün vücudum&nbsp;uyuşmuştu.</span></span></p>

    <p class="calibre5"><span class="font"><span class="calibre13">Neden sonra, Megan’ın beni sarstığını fark ettim. Öksürerek sırtüstü döndüm ve ona baktım. Kaskını çıkarmış olduğundan&nbsp;yüzünü görebiliyordum. O güzel yüzünü. Gerçekten benim&nbsp;için endişelenmiş gibi görünüyordu. Bunu görmek gülümsememe neden olmuştu.</span></span></p>

    <p class="calibre5"><span class="font"><span class="calibre13">Megan bir şey söylüyordu. Kulaklarım çınlarken, gözlerimi kısıp dudaklarını okumaya çalıştım. Zorlukla da olsa, birkaç&nbsp;sözcük duyabilmiştim: “...kalk, seni parlak! Kalk!”</span></span></p>

    <p class="calibre5"><span class="font"><span class="calibre13">“Sert bir şekilde düşen birini sarsmaman gerekir,” diye homurdandım. “Adamın sırtı kırılmış olabilir.”</span></span></p>

    <p class="calibre5"><span class="font"><span class="calibre13">“Bir an önce kıpırdamazsan</span></span> <span class="font"><i class="calibre4"><span class="calibre13">kafan da kırılacak.”</span></i></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Budala. Ceketin, düşüşün darbesini emdi. Unuttun mu? Canından olmamak için giydiğin ceketten bahsediyorum. Havadayken beni bırakmak gibi <span>salakça</span> şeyler yaptığında seni korumak için yapıldı bu ceketler.”</span></span></p>

    <p class="calibre5"><span class="font"><span class="calibre13">“Seni bırakmaya niyetim yoktu,” diye mırıldandım. “Asla böyle bir şey düşünmem.”</span></span></p>

    <p class="calibre5"><span class="font"><span class="calibre13">Megan donup kalmıştı.</span></span></p>

    <p class="calibre5"><span class="font"><span class="calibre13">Bir dakika! Bunu sesli mi söylemiştim.</span></span></p>

    <p class="calibre5"><span class="font"><i class="calibre4"><span class="calibre13">Ceket,</span></i></span> <span class="font"><span class="calibre13">diye düşündüm, yattığım yerde parmaklarımı oynatıp iki kolumu birden kaldırarak.</span></span> <span class="font"><i class="calibre4"><span class="calibre13">Ceketin darbe kalkanı beni korudu. Ve... hâlâ peşimizdeler.</span></i></span></p>

    <p class="calibre5"><span class="font"><span class="calibre13">Calamity! Gerçekten parlağın tekiydim. Doğrularak, Megan’ın ayağa kalkmama yardım etmesine izin verdim. Birkaç kez öksürdükten sonra, kendimi biraz toparlanmış hissediyordum. Megan’ı bıraktım. Devrilmeden durdurmayı başardığı motorun yanına geldiğimizde artık kendimdeydim.</span></span></p>

    <p class="calibre5"><span class="font"><span class="calibre13">“Dur,” dedim, etrafıma bakınarak. “Nerede...”</span></span></p>

    <p class="calibre5"><span class="font"><span class="calibre13">Elimden kurtularak, çeliğe dönüşmüş büyükçe bir taşa çarpan <i class="calibre4">gauss</i> silahı birkaç parçaya ayrılmıştı. Artık silahın bizim için faydalı olmayacağını bilmeme rağmen, içime bir şey çöktü.&nbsp;Kendimizi bir Epik gibi göstermek için bu silahı kullanamazdık. İnfaz Gücü’nün beni bu silahı kullanırken görmesinin ardından bunun bir anlamı yoktu.</span></span></p>

    <p class="calibre5"><span class="font"><span class="calibre13">Gene de, böylesine sağlam bir silahı kaybetmiş olmak üzücüydü. Özellikle de tüfeğimi minibüste unutmuşken. Silah kaybetmeyi alışkanlık haline getiriyormuş gibiydim.</span></span></p>

    <p class="calibre5"><span class="font"><span class="calibre13">Motorda, kaskını başına geri geçiren Meganın arkasına geçtim. Zavallı motor artık epey hırpalanmıştı. Gövdesinde çizikler, vuruklar vardı. Ön cam da kırılmıştı. Gravatoniklerden&nbsp;biri -sağ taraftaki, yumruk büyüklüğünde, oval şekilli olanlardan biri- diğerleri gibi ışık vermiyordu artık. Ama motor gene&nbsp;de çalışmıştı. Megan bizi kanalın içinden ilerideki büyük tünele doğru götürdü. Tünel kanalizasyon sisteminin içine gidiyormuş gibi görünse de, Büyük Dönüşüm’ün ardından ve yeraltı&nbsp;sokaklarının ortaya çıkmasıyla birlikte, Newcago’da birçok şey&nbsp;bu tünel gibi yanıltıcı bir hal almıştı.</span></span></p>

    <p class="calibre5"><span class="font"><span class="calibre13">“Hey, millet?” dedi Cody, yumuşak bir sesle kulağımızın içinde. Mucize eseri, düştüğümde mobilimle kulaklığımı kaybetmediğimi o anda anladım. “Tuhaf bir şey oluyor. Çok ama&nbsp;çok tuhaf bir şey oluyor.”</span></span></p>

    <p class="calibre5"><span class="font"><span class="calibre13">“Cody,” dedi Tia. “Sen neredesin?”</span></span></p>

    <p class="calibre5"><span class="font"><span class="calibre13">“Limuzinin işi tamam,” dedi Cody. “Tekerlerinden birini vurduğum limuzin bir duvara tosladı. Araca yaklaşmaya kalkmadan önce altı askeri indirmem gerekti.”</span></span></p>

    <p class="calibre5"><span class="font"><span class="calibre13">O anda Megan’la tünele girmiştik. Karanlık çökerken, zemin aşağı doğru eğim kazanıyordu. Bu bölgeyi az çok tanıdığımdan,&nbsp;tünelin bizi, nüfus yoğunluğunun nispeten düşük olduğu Gib</span></span><span class="font"><span class="calibre13">bons taraflarındaki yeraltı sokaklarına çıkaracağını anladım.</span></span></p>

    <p class="calibre5"><span class="font"><span class="calibre13">“<span>Peki</span> Conflux?” diye sordu Prof, Cody’ye.</span></span></p>

    <p class="calibre5"><span class="font"><span class="calibre13">“Limuzinde değildi.”</span></span></p>

    <p class="calibre5"><span class="font"><span class="calibre13">“Belki öldürdüğün askerlerden biri aslında Conflux’tu,” dedi Tia.</span></span></p>

    <p class="calibre5"><span class="font"><span class="calibre13">“Hayır,” dedi Cody. “Onu buldum. Bagajın içinde.”</span></span></p>

    <p class="calibre5"><span class="font"><span class="calibre13">Hatta bir an için sessizlik çöktü.</span></span></p>

    <p class="calibre5"><span class="font"><span class="calibre13">“O olduğundan emin misin?” diye sordu Prof.</span></span></p>

    <p class="calibre5"><span class="font"><span class="calibre13">“Eh, hayır,” dedi Cody. “Belki de bagajda bağlanmış durumdaki</span></span> <span class="font2"><i class="calibre4"><span class="calibre14">başka bir <span>Epik’tir</span>.</span></i></span> <span class="font"><span class="calibre13">Her halükârda, çubuğa göre bu delikanlı</span></span> <span class="font2"><i class="calibre4"><span class="calibre14">epey güçlü</span></i></span> <span class="font"><span class="calibre13">bir Epik. Ama bilinci yerinde değil.”</span></span></p>

    <p class="calibre5"><span class="font"><span class="calibre13">“Vur onu,” dedi Prof.</span></span></p>

    <p class="calibre5"><span class="font"><span class="calibre13">“Hayır,” dedi Megan. “Getir onu.”</span></span></p>

    <p class="calibre5"><span class="font"><span class="calibre13">“Bence Megan haklı Prof,” dedi Cody. “Onu bağlayabildiklerine göre, çok güçlü olamaz. Ya da onu etkisiz hale getirmek için zayıf tarafından yararlandılar</span></span></p>

    <p class="calibre5"><span class="font"><span class="calibre13">“Zayıf tarafını bilmiyoruz,” dedi Prof. “Onu acısından kurtar.”</span></span></p>

    <p class="calibre5"><span class="font"><span class="calibre13">“Bilinci yerinde olmayan birini vuracak değilim Prof,” dedi Cody. “Bir Epik bile olsa, bunu yapmam.”</span></span></p>

    <p class="calibre5"><span class="font"><span class="calibre13">“O halde onu orada bırak.”</span></span></p>

    <p class="calibre5"><span class="font"><span class="calibre13">Aklım başımdan gitmişti. Epikler ölümü hakediyordu. Hem de her biri. Ama neden bilinci yerinde değildi? Onunla ne yapıyorlardı? O gerçekten Conflux muydu?</span></span></p>

    <p class="calibre5"><span class="font"><span class="calibre13">“Jon,” dedi Tia. “Buna ihtiyacımız olabilir. Bagajdaki Conflux’sa, bize bir şeyler anlatabilir. Hatta onu Steelheart’a&nbsp;karşı bile kullanabiliriz. Ya da kentten kaçabilmemiz için elimizde bir koz olur.”</span></span></p>

    <p class="calibre5"><span class="font"><span class="calibre13">“Conflux’un çok tehlikeli bir Epik olmaması gerekir,” dedim, hattaki konuşmaya <span>dahil</span> olarak. Dudağım kanıyordu. Düştüğümde dudağımı ısırmış olmalıydım. Ayrıca bacağımdaki ağrının ve sırtımdaki</span></span> <span class="font2"><i class="calibre4"><span class="calibre14">zonklamanın da</span></i></span> <span class="font"><span class="calibre13">artık daha çok farkın</span></span><span class="font"><span class="calibre13">daydım. Ceketler işe yarıyordu ama mükemmel de değillerdi.</span></span></p>

    <p class="calibre5"><span class="font"><span class="calibre13">“Pekâlâ,” dedi Prof. “Yedi numaralı sığmak, Cody. Onu üsse getirmeye kalkma sakın. Onu bağlı tut; gözleriyle ağzını da&nbsp;kapa. Onunla sakın konuşma. Bu Epik’le hep birlikte ilgilenmemiz gerekecek.”</span></span></p>

    <p class="calibre5"><span class="font"><span class="calibre13">“Tamamdır,” dedi Cody. “İş başına.”</span></span></p>

    <p class="calibre5"><span class="font"><span class="calibre13">“Megan ve David,” dedi Prof. “Sizin de...”</span></span></p>

    <p class="calibre5"><span class="font"><span class="calibre13">Silah sesleri yüzünden Prof’un ne dediğini duyamamıştım. O anda iyice hırpalanmış olan motor kontrolden çıkarak yana&nbsp;yattı.</span></span></p>

    <p class="calibre5"><span class="font"><span class="calibre13">Gravatoniklerin çalışmadığı sağ tarafının üzerine devriliyordu.</span></span></p>
  </div>
</body>
</html>
