<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_9" /></span></span></p>

    <h2 class="calibre24"><b class="calibre3"><span class="calibre8">7</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Bana bıraktıkları fenerle aydınlanmış kutu kadar odacıkta dikiliyordum. Fenerin şarjı bitiyormuş gibi görünüyordu ama çelikten duvarlar loş ışığı iyi yansıtıyordu.</span></span></p>

    <p class="calibre5"><span class="font"><i class="calibre4"><span class="calibre13">Hayır,</span></i></span> <span class="font"><span class="calibre13">diye düşündüm.</span></span></p>

    <p class="calibre5"><span class="font"><span class="calibre13">Uyarılarını umursamadan hızlı adımlarla odadan dışarı fırladım. <i class="calibre4">Vuracaklarsa</i></span></span></p>

    <p class="calibre5"><span class="font"><span class="calibre13">Uzaklaşan siluetleri mobillerinin ışığıyla aydınlanmıştı. Dar koridorda karanlık figürlerin oluşturduğu bir grubun peşine&nbsp;takılmıştım.</span></span></p>

    <p class="calibre5"><span class="font"><span class="calibre13">“Başka kimse savaşmıyor,” diye seslendim arkalarından. “Başka kimse denemiyor bile! Geriye kalan yalnızca sizsiniz.&nbsp;<i class="calibre4">Sizler bile</i> Steelheart gibi adamlardan korkuyorsanız, o zaman&nbsp;başkaları nasıl daha farklı düşünebilir?”</span></span></p>

    <p class="calibre5"><span class="font"><span class="calibre13">Asiler yürümeye devam etti.</span></span></p>

    <p class="calibre5"><span class="font"><span class="calibre13">“Yaptıklarınızın bir anlamı var!” diye bağırdım. “Ama yeterli değil! En güçlü Epikler kendilerini dokunulmaz olarak gördükleri sürece, hiçbir şey değişmeyecek. Onları kendi hallerine bıraktığınız sürece, aslında her zaman söyledikleri şeyi <i class="calibre4">teyit etmiş</i> oluyorsunuz! Bir Epik yeterince güçlüyse, istediğini alabilir,&nbsp;istediğini yapabilir. Siz de onların bizlere hükmetmeye hakları&nbsp;olduğunu söylüyorsunuz.”</span></span></p>

    <p class="calibre5"><span class="font"><span class="calibre13">Asiler yürümeye devam ediyordu ama grubun arkasında olan Prof’un kararsız bir hali vardı. Sanki bir an için bunu hissetmiştim.</span></span></p>

    <p class="calibre5"><span class="font"><span class="calibre13">Derin bir nefes aldım. Deneyebileceğim tek bir şey kalmıştı. “Steelheart’ın yaralandığını gördüm.”</span></span></p>

    <p class="calibre5"><span class="font"><span class="calibre13">Prof kaskatı kesildi.</span></span></p>

    <p class="calibre5"><span class="font"><span class="calibre13">Bunu gören diğerleri de durdu. Prof omzunun üzerinden bana baktı. “Ne?”</span></span></p>

    <p class="calibre5"><span class="font"><span class="calibre13">“Steelheart’ın yaralandığını gördüm.”</span></span></p>

    <p class="calibre5"><span class="font"><span class="calibre13">“Bu imkânsız,” dedi Abraham. “O adam yenilmezdir.”</span></span></p>

    <p class="calibre5"><span class="font"><span class="calibre13">“Bunu kendi gözlerimle gördüm,” dedim. Kalbim küt küt atıyor, yüzümden aşağı ter damlaları süzülüyordu. Bunu hayatımda kimseye söylememiştim. Bu sır çok tehlikeliydi. Steelheart o banka saldırısından kurtulan biri olduğunu biliyor olsaydı, benim peşime düşerdi. Bu durumda ondan kaçmanın da saklanmanın da bir yolu olmazdı. Onun zayıflığını görmüş olduğumu&nbsp;bilse, ondan kurtulmam imkânsızdı.</span></span></p>

    <p class="calibre5"><span class="font"><span class="calibre13">Aslında bu zayıflığın ne olduğunu tam olarak biliyor da değildim. Ama bir fikrim vardı. Belki de böyle bir fikre sahip olan tek kişi bendim.</span></span></p>

    <p class="calibre5"><span class="font"><span class="calibre13">“Yalanlar söylemen, aramıza katılmanı sağlamaz,” dedi Prof, ağır bir sesle.</span></span></p>

    <p class="calibre5"><span class="font"><span class="calibre13">“Yalan söylemiyorum,” dedim, gözlerinin içine bakarak. “Bu konuda yalan söylemem. Hikâyemi anlatmak için bana yalnızca birkaç dakika verin. En azından dinleyin beni.”</span></span></p>

    <p class="calibre5"><span class="font"><span class="calibre13">“Bu aptallık,” dedi Tia, Prof’un kolunu yakalayarak. “Prof, gidelim buradan.”</span></span></p>

    <p class="calibre5"><span class="font"><span class="calibre13">Prof, kadını karşılıksız bıraktı. Özellikle bir şeye bakıyormuş gibi, gözlerini gözlerime dikmiş, beni inceliyordu. Kendimi onun önünde tuhaf ölçüde açıkta kalmış, hatta çıplak gibi hissediyordum. Bütün arzularımı ve günahlarımı görebilirmiş gibi.</span></span></p>

    <p class="calibre5"><span class="font"><span class="calibre13">Yavaşça bana yaklaştı. “<span>Pekâlâ</span> evlat,” dedi. “On beş dakikan var.” Diğerlerine elini sallayarak odaya dönmelerini işaret etti.&nbsp;“Söylemen gereken neyse, dinleyeceğim.”</span></span></p>

    <p class="calibre5"><span class="font"><span class="calibre13">Diğerlerinden gelen cılız yakınmaların eşliğinde küçük odaya geri döndük. Ekibin üyelerini kafamda oturtmaya başlamıştım. Devasa makineli silahı ve kaslı, kalın kolları olan&nbsp;Abraham’dı. Ekipte ağır silahlardan sorumlu kişi Abraham olmalıydı. Bir şeyler ters gittiğinde, İnfaz Gücü’ne karşı koruma&nbsp;sağlayan oydu. Lazım olduğunda bilgi almak için insanların&nbsp;dilini çözecek ve suikast planı gerektirdiği takdirde ağır makineleri kullanacak olan da o olmalıydı.</span></span></p>

    <p class="calibre5"><span class="font"><span class="calibre13">Dar bir yüzü olan ve akhndakileri açıkça ortaya koyan kızıl saçlı Tia muhtemelen ekibin akademisyeniydi. Kıyafetlerinden&nbsp;anladığım kadarıyla, çatışmalara <span>dahil</span> olmuyordu. Asilerin&nbsp;onun gibi -Epiklerin nasıl çalıştığını net olarak bilen ve hedeflerin zayıf taraflarını deşifre edebilecek- birine her zaman&nbsp;ihtiyacı vardı.</span></span></p>

    <p class="calibre5"><span class="font"><span class="calibre13">Megan yem olmalıydı. Kendini tehlikeye atarak, Epikleri tuzağın içine çeken Megan’dı. Kamuflajlı keskin nişancı Cody&nbsp;herhalde ateş desteğiydi. Megan, Epiklerin güçlerini bir şekilde etkisiz hale getirdikten sonra, Cody’nin net bir atışla hedefi&nbsp;mat ettiğini tahmin ediyordum.</span></span></p>

    <p class="calibre5"><span class="font"><span class="calibre13">Geriye kalan Prof’un ekibin lideri olduğunu sanıyordum. Belki de, böyle bir şey gerekiyorsa, ikinci yem o olabilir miydi?&nbsp;Onun görevinin ne olduğunu tam çıkaramamış olmama rağmen, ismiyle ilgili bir şey aklımı kurcalıyordu.</span></span></p>

    <p class="calibre5"><span class="font"><span class="calibre13">Yeniden odaya girdiğimizde, Abraham anlatacaklarımla ilgileniyormuş gibi görünüyordu. Diğer taraftan, Tia’nın siniri bozulmuş, Cody’nin ise keyfi yerindeymiş gibiydi. Duvara yaslanıp gevşeyen keskin nişancı Cody, kollarını kavuşturup koridoru gözlemeye başladı. Diğerleri etrafımı sararak konuşmamı beklediler.</span></span></p>

    <p class="calibre5"><span class="font"><span class="calibre13">Megan’a gülümsedim. Ama yüzü ifadesizdi. <span>Hatta,</span> soğuk. Ne değişmişti?</span></span></p>

    <p class="calibre5"><span class="font"><span class="calibre13">Derin bir nefes aldım. “Steelheart’ın yaralandığını gördüm,” dedim bir kez daha. “On yıl önce oldu bu; sekiz yaşındaydım.&nbsp;Babamla birlikte, Adams sokağındaki First Union bankasındaydık...”</span></span></p>

    <p class="calibre5"><span class="font"><span class="calibre13">Hikâyemi tamamladığımda sustum; son sözcüklerim havada asılı kalmış gibiydi. Ve <i class="calibre4">bir kez daha onun yaralandığını görmeyi istiyorum.</i> Hayatlarını Epikleri avlamaya adamış bu insanların&nbsp;önünde ağzımdan çıkan son sözler artık bana boş kabadayılık&nbsp;gibi görünüyordu.</span></span></p>

    <p class="calibre5"><span class="font"><span class="calibre13">Hikâyemi anlatırken gerginliğim geçmişti. Sonunda bunu birileriyle paylaşmak, bu korkunç olayları anlatmak tuhaf bir&nbsp;şekilde rahatlamama yol açmıştı. En sonunda, benden başka&nbsp;birileri daha biliyordu olanları. Ölecek olursam, bugüne dek&nbsp;tek başıma taşıdığım bu bilgiye sahip olan başkaları da vardı&nbsp;artık. Asiler Steelheart’ın peşine düşmek istemese bile, bu bilgi&nbsp;varolacak ve belki de bir gün kullanılacaktı. Yani, bana inandıklarını varsayarak düşünüyordum bunları.</span></span></p>

    <p class="calibre5"><span class="font"><span class="calibre13">“Oturalım,” dedi Prof en sonunda. Diğerleri de Prof la birlikte oturdu. Tia’yla Megan bunu gönülsüzce yaparken, Abra-ham halen rahat görünüyordu. Cody ise kapının başında dışarıyı gözlüyordu.</span></span></p>

    <p class="calibre5"><span class="font"><span class="calibre13">Ben de oturup tüfeğimi kucağıma yerleştirdim. İçinde mermi bulunmadığından emin olsam da, tüfeğin emniyeti açık durumdaydı.</span></span></p>

    <p class="calibre5"><span class="font"><span class="calibre13">“Yani?” diye sordu Prof, ekibin diğer üyelerine.</span></span></p>

    <p class="calibre5"><span class="font"><span class="calibre13">“Bunu duymuştum,” dedi Tia, isteksizce. “Steelheart bankayı İşgal Günü yerle bir etmişti. Banka, binanın üst katındaki bazı ofisleri kiralamıştı. Mühim ofisler de değildi bunlar; devlet için çalışan denetçilerle muhasebeciler vardı. Konuştuğum&nbsp;çoğu kişi Steelheart’ın bu ofisler yüzünden binaya saldırdığını&nbsp;düşünüyor.”</span></span></p>

    <p class="calibre5"><span class="font"><span class="calibre13">“Evet,” diye katıldı Abraham. “O gün kentteki birçok ofise saldırmıştı.”</span></span></p>

    <p class="calibre5"><span class="font"><span class="calibre13">Prof düşünceli halde başını salladı.</span></span></p>

    <p class="calibre5"><span class="font"><span class="calibre13">“Efendim,” diye söze girdim.</span></span></p>

    <p class="calibre5"><span class="font"><span class="calibre13">Prof konuşmama müsaade etmedi. “Diyeceğini dedin evlat. Bunları senin duyabileceğin bir yerde konuşmamız sana karşı&nbsp;bir saygı gösterisi. Buna pişman etme beni.”</span></span></p>

    <p class="calibre5"><span class="font"><span class="calibre13">“Elbette efendim.”</span></span></p>

    <p class="calibre5"><span class="font"><span class="calibre13">“İlk önce neden bankaya saldırdığını her <i class="calibre4">zaman</i> merak etmişimdir,” diye devam etti Abraham.</span></span></p>

    <p class="calibre5"><span class="font"><span class="calibre13">“Evet,” dedi kapının başındaki Cody. “Bu tuhaf bir seçimdi. Valinin peşine düşmeden önce nede*ı birkaç muhasebeciyi öldürmek için zaman harcadı?”</span></span></p>

    <p class="calibre5"><span class="font"><span class="calibre13">“Ama bu, planlarımızı değiştirmek için yeterince iyi bir neden de değil,” diye ekledi Abraham, başını iki yana sallayarak. Omzuna dayadığı devasa makinelisiyle, bana başını salladı.&nbsp;“Eminim harika bir insansın arkadaşım. Ama daha yeni tanıştığımız birinden gelen istihbarata dayanarak hareket etmememiz gerektiğini düşünüyorum.”</span></span></p>

    <p class="calibre5"><span class="font"><span class="calibre13">“Megan?” dedi Prof. “Sen ne düşünüyorsun?”</span></span></p>

    <p class="calibre5"><span class="font"><span class="calibre13">Megan’a baktım. Diğerlerinden biraz uzakta oturuyordu. Prof’la Tia, bu Asiler biriminin en kıdemlileriymiş gibi görünüyordu. Abraham’la Cody ekseriyetle Prof ve Tia’nın düşüncelerine katılıyordu. <span>Peki</span> ama Megan?</span></span></p>

    <p class="calibre5"><span class="font"><span class="calibre13">“Bunun aptalca olduğunu düşünüyorum,” dedi Megan, buz gibi bir sesle.</span></span></p>

    <p class="calibre5"><span class="font"><span class="calibre13">Kaşlarımı çattım. <i class="calibre4">Ama... <span>daha</span> birkaç dakika önce, bana karşı en arkadaşça davranan oydu!</i></span></span></p>

    <p class="calibre5"><span class="font"><span class="calibre13">“Az önce ona arka çıkmıştın,” dedi Abraham, aklımdan geçenleri okumuş gibi.</span></span></p>

    <p class="calibre5"><span class="font"><span class="calibre13">Bu laf, Megan’ın kaşlarını çatmasına neden oldu. “Bu, uçuk hikâyesini duymadan önceydi. Yalan söyleyerek aramıza katılmayı deniyor.”</span></span></p>

    <p class="calibre5"><span class="font"><span class="calibre13">Karşı çıkmak için ağzımı açtığım anda, Prof’un bakışıyla diyeceklerimi yuttum.</span></span></p>

    <p class="calibre5"><span class="font"><span class="calibre13">“Sesinde, çocuğun anlattıklarını ciddi ciddi düşünüyor-muşsun gibi bir ton var,” dedi Cody, Prof’a.</span></span></p>

    <p class="calibre5"><span class="font"><span class="calibre13">“Prof?” dedi Tia. “Bu bakışı biliyorum. Duskwatch’la olanları düşün.”</span></span></p>

    <p class="calibre5"><span class="font"><span class="calibre13">“Hatırlıyorum,” dedi Prof. Hâlâ beni inceliyordu.</span></span></p>

    <p class="calibre5"><span class="font"><span class="calibre13">“Neyi?” diye sordu Tia.</span></span></p>

    <p class="calibre5"><span class="font"><span class="calibre13">“Çocuk kurtarma görevlilerinin başına geleni biliyor,” dedi Prof.</span></span></p>

    <p class="calibre5"><span class="font"><span class="calibre13">“Kurtarma görevlileri mi?” dedi Cody.</span></span></p>

    <p class="calibre5"><span class="font"><span class="calibre13">Steelheart, kurtarma görevlilerini öldürmesinin üzerine kapatmıştı,” dedi Prof, yumuşak bir sesle. “Kurtarma görevlilerinin ve hayatta kalanların başına geleni -First Union bankasında olanları- çok az kişi bilir. Steelheart o gün, yıktığı diğer&nbsp;binaların enkazı altında kalanlara yardıma gidenleri öldürmedi. Yalnızca First Union bankasındaki kurtarma görevlilerini&nbsp;öldürdü.</span></span></p>

    <p class="calibre5"><span class="font"><span class="calibre13">“Bankayı yok edişinde <i class="calibre4">başka bir durum</i> vardı,” diye devam etti Prof. “Bu binanın içine girdiğini ve oradaki insanlarla konuştuğunu biliyoruz. Bunu başka bir yerde yapmadı. Tanıklar, Steelheart’ın bankadan çıktığında öfkeden deliye dönmüş&nbsp;bir halde olduğunu söylüyor. Demek ki içeride bir şey oldu.&nbsp;Bunu bir süredir biliyorum. Diğer birimlerin liderleri de biliyor. Şu ana dek, Steelheart’ı öfkelendiren her neyse, bunun&nbsp;Deathpoint’e ilgili olduğunu varsaymıştık.” Bir eli dizinin üzerinde, yerde oturan Prof, beni inceleyerek parmaklarını tıklatıyordu. “Steelheart yarasını o gün aldı. Ama bunun nasıl olduğunu kimse bilmiyor.”</span></span></p>

    <p class="calibre5"><span class="font"><span class="calibre13">“Ben biliyorum,” dedim.</span></span></p>

    <p class="calibre5"><span class="font"><span class="calibre13">“Belki,” dedi Prof.</span></span></p>

    <p class="calibre5"><span class="font"><i class="calibre4"><span class="calibre13">“Belki,”</span></i></span> <span class="font"><span class="calibre13">dedi Megan. “Belki de değil. Prof, bu çocuk o günkü katliamla Steelheart’ın yarasını birilerinden duymuş ve gerisini&nbsp;uydurmuş olabilir! Bunu kanıtlamanın bir yolu da yok çünkü&nbsp;çocuk doğruyu söylüyorsa, bu durumda <span>yegane</span> tanıklar o ve&nbsp;Steelheart’ın kendisi oluyor.”</span></span></p>

    <p class="calibre5"><span class="font"><span class="calibre13">Prof yavaşça başını salladı.</span></span></p>

    <p class="calibre5"><span class="font"><span class="calibre13">“Steelheart’ı vurmak neredeyse imkânsız,” dedi Abraham. “Zayıf tarafının ne olduğunu <i class="calibre4">bulsak bile,</i> korumaları var. Hem&nbsp;de gayet güçlü korumalar.”</span></span></p>

    <p class="calibre5"><span class="font"><span class="calibre13">“Firefight, Conflux ve Nightwielder,” dedim, başımı sallayarak. “Onların her biri için planlarım var. Zayıf taraflarını bulduğumu sanıyorum.”</span></span></p>

    <p class="calibre5"><span class="font"><span class="calibre13">Tia kaşlarını çattı. “Öyle mi?”</span></span></p>

    <p class="calibre5"><span class="font"><span class="calibre13">“On yıl,” dedim, yumuşak bir tonda. “On yıldır Steelheart’ı haklamak için plan yapıyorum.”</span></span></p>

    <p class="calibre5"><span class="font"><span class="calibre13">Prof halen düşünceli görünüyordu. “Evlat, adının ne olduğunu söylemiştin?”</span></span></p>

    <p class="calibre5"><span class="font"><span class="calibre13">“David.”</span></span></p>

    <p class="calibre5"><span class="font"><span class="calibre13">“David, Fortuity’yi indireceğimizi tahmin ettin. Tahminlerine göre, şimdi ne yapacağız?”</span></span></p>

    <p class="calibre5"><span class="font"><span class="calibre13">“Gece Newcago’dan ayrılacaksınız,” dedim hemen. “Tuzak kurmuş olan bir ekibin her zaman yaptığı bu olur. Elbette, burada hiç gece olmuyor. Ama birkaç saat içinde kentten ayrılmış&nbsp;olacaksınız ve ardından diğer Asilere katılacaksınız.”</span></span></p>

    <p class="calibre5"><span class="font"><span class="calibre13">“<span>Peki</span> sence bir sonraki hedefimiz olacak Epik kim?” diye sordu Prof.</span></span></p>

    <p class="calibre5"><span class="font"><span class="calibre13">“Pekâlâ,” dedim, hızlıca düşünerek. Listelerimle <span>projeksiyonlarımı</span> hatırlamaya çalışıyordum. “Ekiplerinizden hiçbiri son zamanlarda Middle Grasslands ya da Caliph’de faal olmadı. Bir sonraki hedefinizin ya Omaha’da Armsman ya da&nbsp;Snowfall’un Sacramento’daki çetesindeki Epiklerden biri olan&nbsp;Lightning olacağını sanıyorum.”</span></span></p>

    <p class="calibre5"><span class="font"><span class="calibre13">Cody yumuşak bir ıslık çaldı. Belli ki tahminlerim yerindeydi. Neyse ki böyleydi. Aslında çok emin değildim. Son zamanlarda, Asiler birimlerinin saldıracağı yerler konusundaki tahminlerimin yalnızca dörtte biri doğru çıkıyordu.</span></span></p>

    <p class="calibre5"><span class="font"><span class="calibre13">Prof birdenbire ayaklandı. “Abraham, Delik On Dört’ü hazırla. Cody, sen de Caliph’e uzanacak sahte bir tuzak kurabilecek misin, ona bak.”</span></span></p>

    <p class="calibre5"><span class="font"><span class="calibre13">“Delik On Dört mü?” dedi Tia. “Kentte mi kalıyoruz?”</span></span></p>

    <p class="calibre5"><span class="font"><span class="calibre13">“Evet,” dedi Prof.</span></span></p>

    <p class="calibre5"><span class="font"><span class="calibre13">“Jon,” dedi Tia, Prof’a hitap ederek. Muhtemelen gerçek ismiydi. “Ben anla...”</span></span></p>

    <p class="calibre5"><span class="font"><span class="calibre13">“Steelheart’ı vuracağımızı söylemiyorum,” dedi Prof, elini kaldırarak. Ardından beni işaret etti. “Ama gideceğimiz bir&nbsp;sonraki yeri bu çocuk çıkarabildiyse, pekâlâ bunu bir başkası&nbsp;da yapabilir. Bu demek oluyor ki, değişmemiz gerekiyor. Hem&nbsp;de hemen. Birkaç gün daha burada yerüstünde olacağız.” Bana&nbsp;baktı. “Steelheart içinse... <span>bakacağız</span>. Öncelikle, hikâyeni bir&nbsp;daha dinlemek istiyorum. Hikâyeni on kere daha dinlemek istiyorum. Bundan sonra ne yapacağımıza karar vereceğim.”</span></span></p>

    <p class="calibre5"><span class="font"><span class="calibre13">Elini bana uzattı. Tereddütle de olsa bu eli tutarak, beni ayağa kaldırmasına izin verdim. Bu adamın gözlerinde bir şey&nbsp;vardı. Görmeyi hiç beklemediğim bir şey. Steelheart’a karşı,&nbsp;neredeyse benimki kadar koyu bir nefret. Nefreti, Epik’in adını söyleyiş şeklinden, dudaklarını büküşünden, gözlerini kısmasından ve bu adı söylerken <i class="calibre4">yanıyormuş gibi</i> görünmesinden&nbsp;açıkça anlaşılıyordu. O anda, birbirimizi gerçekten anlıyormuşuz gibiydi.</span></span></p>

    <p class="calibre5"><span class="font"><i class="calibre4"><span class="calibre13">Prof,</span></i></span> <span class="font"><span class="calibre13">diye düşündüm. <i class="calibre4">Profesör, PhD<a class="pcalibre pcalibre1" id="footnote3"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark6">3</a></sup>. Asileri kuran adamın adı Jonathan Phaedrus. P-h... d.</i></span></span></p>

    <p class="calibre5"><span class="font"><span class="calibre13">Bu adam yalnızca bir ekip komutanı, Asiler birimlerinden birinin şefi değildi. Bu, Jon Phaedrus’un bizzat kendisiydi. <span>Asilerin kurucusu ve lideri.</span></span></span></p>
  </div>
</body>
</html>
