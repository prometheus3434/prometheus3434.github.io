<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_12" /></span></span></p>

    <h2 class="calibre24"><b class="calibre3"><span class="calibre8">10</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Sokağın karşı tarafına geçerek daireme yöneldim. Ellerim ceketimin ceplerindeydi; genellikle yanımda taşıdığım <span>izolasyon</span> bandına dokunuyordu parmaklarım. Cody ile Megan planımdan memnun kalmamışlardı ama daha iyisini de öne sürememişlerdi. Benim planımdaki rollerini en iyi şekilde oynayacaklarını ummaktan başka çarem yoktu.</span></span></p>

    <p class="calibre5"><span class="font"><span class="calibre13">Tüfeğim olmadan kendimi tam anlamıyla çıplak hissediyordum. Odamda sakladığım birkaç tabanca vardı ama tüfeksiz biri gerçekten tehlikeli sayılmazdı. Yani en azından, sürekli bir&nbsp;tehlike arz etmezdi. Tabancayla bir şey vurmak her zaman kazayla olmuş gibi gelirdi bana.</span></span></p>

    <p class="calibre5"><span class="font"><i class="calibre4"><span class="calibre13">Megan bunu başardı. Yalnızca birini vurmakla da kalmadı. Kaçmakta olan bir Yüksek Epik’i, birini bel hizasında tuttuğu iki silahı aynı anda ateşleyerek vurdu.</span></i></span></p>

    <p class="calibre5"><span class="font"><span class="calibre13">Fortuity’nin peşindeyken Megan’ın açık ettiği bazı duygular olmuştu. <span>Tutku, öfke, sinir bozukluğu.</span> Son ikisi bana karşı duygular olmasına rağmen, gene de bir şey demekti. Sonrasındaysa,&nbsp;Fortuity’yi indirmemizin ardından gelen kısa bir süre... Megan’la&nbsp;aramızda bir bağlantı olmuştu. Tatmin. <span>Ve,</span> benim adıma Prof’la&nbsp;konuşurken, beni takdir ettiğini gösteren bir tavrı vardı.</span></span></p>

    <p class="calibre5"><span class="font"><span class="calibre13">Ama artık geçip gitmişti. Bu ne anlama geliyordu?</span></span></p>

    <p class="calibre5"><span class="font"><span class="calibre13">Oyun parkının sınırında durdum. Şu anda gerçekten de <i class="calibre4">bir kızı mı</i> düşünüyordum? Muhtemelen bana dönük olan otomatiklerle ya da enerji silahlarıyla, İnfaz Gücü’nün saklandığı yerin beş metre ötesindeydim.</span></span></p>

    <p class="calibre5"><span class="font"><i class="calibre4"><span class="calibre13">Budala,</span></i></span> <span class="font"><span class="calibre13">dedim kendi kendime, daireme çıkan metal merdivene yaklaşırken. Beni yakalamaya kalkmadan önce suçlu olduğumu gösterecek bir işaret bekliyorlardı muhtemelen.</span></span></p>

    <p class="calibre5"><span class="font"><span class="calibre13">Sırtım düşmana dönük bir şekilde basamakları çıkmak işkence gibiydi. Korktuğum zamanlarda hep yaptığım şeyi yaptım. Ben saklanmışken, yere yıkılan ve bankanın darmadağın olmuş&nbsp;lobisinde bir sütunun dibinde kan kaybeden babamı düşündüm.</span></span></p>

    <p class="calibre5"><span class="font"><span class="calibre13">Bir daha asla o korkak çocuk olmayacaktım.</span></span></p>

    <p class="calibre5"><span class="font"><span class="calibre13">Dairemin kapısına vardığımda, elime aldığım anahtarlıkta doğru olan anahtarı arıyormuşum gibi oyalandım. Uzaktan gelen bir gıcırtı duysam da, fark etmemiş gibi davrandım. Bu,&nbsp;oyun parkı kulesinin tepesindeki keskin nişancının bana doğru nişan alırken pozisyonu değiştirmesinden kaynaklanmış&nbsp;olmalıydı. Evet, bu açıdan baktığımda emin olmuştum. Oyun&nbsp;parkının bu parçası, tam da beni kapımın önünde indirecek bir&nbsp;nişancıyı içine alacak boyuttaydı.</span></span></p>

    <p class="calibre5"><span class="font"><span class="calibre13">Odama girdim. Hol ya da koridor yoktu; yeraltı sokaklarındaki çoğu konut gibi, yalnızca çeliğe oyulmuş bir delik. Banyosu ya da suyu olmayabilirdi ama gene de, yeraltı sokaklarının standartlarına göre fena bir hayat sürmüyordum. Tek bir kişi&nbsp;için koca bir oda?</span></span></p>

    <p class="calibre5"><span class="font"><span class="calibre13">Odam her zaman dağınıktı. Kapının yanında, etrafa baharat kokusu yayan, üst üste yığılı, tek kullanımlık erişte kapları vardı. Yere kıyafetler saçılmıştı. Masanın üzerinde iki gün önceden kalma bir kova dolusu su, kovanın yanındaysa kirli, eski&nbsp;gümüş çatal bıçaklar duruyordu.</span></span></p>

    <p class="calibre5"><span class="font"><span class="calibre13">Bunları yemek için kullanmıyordum. Göstermelikti. Kıyafetler de öyleydi. Bunların hiçbirini giydiğim yoktu. Asıl kıyafetlerim -her zaman temiz ve yıkanmış durumda sakladığım, dört ayrı dayanıklı kıyafet- yerdeki şiltemin yanında, sandığın&nbsp;içindeydi. Odamı <i class="calibre4">bilinçli olarak</i> dağınık tutuyordum. Aslında&nbsp;her şeyin düzenli olmasından hoşlandığımdan, bu görüntü sinirimi bozuyordu.</span></span></p>

    <p class="calibre5"><span class="font"><span class="calibre13">Dağınıklığın insanların gardım düşürdüğünü fark etmiştim. Ev sahibim odama gizlice girecek olsa, beklediği manzarayla karşılaşacaktı. Sorumluluk sırtına yüklenmeden önce, kolay bir hayat uğruna elindeki parayı çarçur eden yeni reşit&nbsp;olmuş bir delikanlının odasıydı burası. Buranın halini gördükten sonra, odanın gizli bölmelerini karıştırmaya kalkmazdı.</span></span></p>

    <p class="calibre5"><span class="font"><span class="calibre13">Hemen sandığa gittim. Kilidini açıp, yedek kıyafet, yedek ayakkabı, birkaç kuru azık ve iki litre suyun bulunduğu sırt&nbsp;çantamı çıkardım. Çantanın bir yanındaki cebin içinde tabancam, diğer yanındaki cebin içindeyse sis bombası vardı.</span></span></p>

    <p class="calibre5"><span class="font"><span class="calibre13">Şiltemin fermuarını açtım. Bu şiltenin içinde hayatım duruyordu. Gazete <span>kupürleri</span> ve notlarla dolu düzinelerce dosya. Düşüncelerimle bulgularımın olduğu sekiz defter. İndekslerimin yer aldığı daha büyükçe bir başka defter.</span></span></p>

    <p class="calibre5"><span class="font"><span class="calibre13">Belki de Fortuity suikastini izlemeye giderken bunların tamamını yanıma almalıydım. Sonuçta, suikastin ardından Asilerle birlikte kenti terk etmeyi umuyordum. Aslında bu konuyu düşünmüş ama sonunda bunun akla yatkın olmadığına karar&nbsp;vermiştim. Öncelikle, çok fazla not vardı. Gerektiği takdirde&nbsp;hepsini çantama tıkardım ama beni yavaşlatırdı.</span></span></p>

    <p class="calibre5"><span class="font"><span class="calibre13">Diğer taraftan, notlarım çok kıymetliydi. Bu araştırma hayatımdaki en kıymetli şeydi. Bu bilgilerin bazılarını elde ederken -Epikleri gizlice takip ederken, etrafta sorulmaması daha doğru olan sorular sorarken, şaibeli muhbirlere ödemeler yaparken- neredeyse canımdan oluyordum. Notların başına gelebileceklerden korkmam bir kenara, bu araştırmayla gurur duyuyordum. Burada daha güvende olacaklarını düşünmüştüm.</span></span></p>

    <p class="calibre5"><span class="font"><span class="calibre13">Dışarıdaki metal sahanlık çizmelerle sarsıldı. Omzumun üzerinden baktığımda, yeraltı sokaklarındaki en korkutucu&nbsp;manzaralardan biriyle karşılaştım: tam donanımlı İnfaz Gücü&nbsp;askerleri. Ellerinde otomatik silahları, kafalarında <span>gıcır</span> gıcır siyah kaskları, göğüslerini, dizlerini ve kollarını kapatan askeri&nbsp;zırhlarıyla, sahanlıkta duruyorlardı. Üç kişilerdi.</span></span></p>

    <p class="calibre5"><span class="font"><span class="calibre13">Gözlerini kapatan siyah vizörleri olan kaskları, ağızlarıyla çenelerini açıkta bırakıyordu. Gece görüşü sağlayan vizörlerden yayılan hafif yeşil ışık, vizörün üzerinde dönüp duran tuhaf, dumansı bir örüntüye neden oluyordu. Bu örüntüler insanın donup kalmasını sağlıyordu ki, amaç da bu olmalıydı.</span></span></p>

    <p class="calibre5"><span class="font"><span class="calibre13">Gözlerimin kocaman açılması, kaslarımın gerilmesi için yerimden kıpırdamama gerek olmadı.</span></span></p>

    <p class="calibre5"><span class="font"><span class="calibre13">“Ellerini başının üzerine koy,” diye seslendi liderleri. Omuz hizasında kaldırmış olduğu tüfeğinin namlusu bana dönüktü.&nbsp;“Dizlerinin üzerine çök, tebaa.”</span></span></p>

    <p class="calibre5"><span class="font"><span class="calibre13">Burada insanlara <i class="calibre4">tebaa</i> denirdi. Steelheart, imparatorluğunu aslında bir cumhuriyet ya da temsili hükümetmiş gibi göstermek gibi saçma oyunlara kalkışmamıştı. İnsanları <i class="calibre4">vatandaş</i> ya&nbsp;da <i class="calibre4">yoldaş</i> olarak adlandırmazdı. İnsanlar imparatorluğunun tebaasıydı, o kadar.</span></span></p>

    <p class="calibre5"><span class="font"><span class="calibre13">Hemen ellerimi kaldırdım. “Ben bir şey yapmadım!” diye haykırdım. “Orada yalnızca olan biteni izledim.”</span></span></p>

    <p class="calibre5"><span class="font"><span class="calibre13">“ELLERİNİ KALDIR, DİZLERİNİN ÜZERİNE ÇÖK!”</span></span> <span class="font"><span class="calibre13">diye bağırdı asker. Emre uydum.</span></span></p>

    <p class="calibre5"><span class="font"><span class="calibre13">Odaya girerken, nişancıya görüş alanı tanımak için kapı eşiğini bilerek açık bıraktılar. Okuduklarımdan tahmin ettiğim kadarıyla, bu üçü, Çekirdek olarak bilinen beş kişilik bir ekibe&nbsp;<span>dahil</span> olmalıydı. Üç normal asker, bir uzman -bu durumda,&nbsp;dışarıdaki keskin nişancı- ve bir de düşük mertebeli Epik’ten&nbsp;oluşuyordu bu ekipler. Steelheart’ın emrinde elli kadar Çekirdek denen bu ekiplerden vardı.</span></span></p>

    <p class="calibre5"><span class="font"><span class="calibre13">İnfaz Gücü’nün neredeyse tamamı özel operasyon ekiplerinden oluşuyordu. Büyük ölçekli çarpışmalarda, çok tehlikeli durumlarda, Steelheart, Nightwielder, Firefight, bazen de İnfaz&nbsp;Gücü’nün başında olan Conflux olayla bizzat ilgilenirdi. İnfaz&nbsp;Gücü kentteki, Steelheart’ın uğraşmak istemediği, daha küçük&nbsp;sorunlarda kullanılıyordu. Bir açıdan, İnfaz Gücü’ne hiç ihtiyacı yoktu. Bu askerler, vale park görevlilerinin katil bir diktatörün zihnindeki tezahürleri gibiydi.</span></span></p>

    <p class="calibre5"><span class="font"><span class="calibre13">Askerlerden biri beni izlerken, diğerleri şiltenin içindekileri karıştırmaya koyuldu. <i class="calibre4">Epik burada mı? Görünmez durumda, odanın bir yerlerinde mi?</i> İçgüdülerim ve Refractionary hakkındaki&nbsp;araştırmalarımdan hatırladıklarım, bana onun yakınlarda olduğunu söylüyordu.</span></span></p>

    <p class="calibre5"><span class="font"><span class="calibre13">Odada olduğunu ummaktan başka çarem yoktu. Ancak Cody ve Megan planımda kendi üzerlerine düşen kısmı gerçekleştirmeden hareket edemeyeceğimden, gerginlik içinde&nbsp;beklemeye devam ettim.</span></span></p>

    <p class="calibre5"><span class="font"><span class="calibre13">İki asker, şiltemi oluşturan iki ayrı köpük katmanının arasındaki defterlerle dosyaları dışarı çıkardı. Notları karıştıran asker, “Burada Epikler hakkında bilgiler var, efendim,” dedi.</span></span></p>

    <p class="calibre5"><span class="font"><span class="calibre13">“Fortuity’nin bir başka Epikle dövüşmesini görebileceğimi ummuştum,” dedim, yere bakarak. “Ama korkunç şeylerin olduğunu anladığımda, oradan kaçmaya çalıştım. Yalnızca neler&nbsp;olacağını görmek için oradaydım.”</span></span></p>

    <p class="calibre5"><span class="font"><span class="calibre13">Asker, defterlerime bakmaya başladı. Beni izleyen diğeri bir şey yüzünden rahatsız olmuş gibiydi. Bir bana, bir diğerlerine&nbsp;bakıyordu.</span></span></p>

    <p class="calibre5"><span class="font"><span class="calibre13">Olduğum yerde beklerken kalbim küt küt atıyordu. Meganda Cody’nin saldırıya geçmesine çok az kalmıştı. Hazır olmalıydım.</span></span></p>

    <p class="calibre5"><span class="font"><span class="calibre13">“Başın ciddi belada, tebaa,” dedi asker, defterlerimden birini yere fırlatarak. “Epik, hem de mühim bir Epik öldü.”</span></span></p>

    <p class="calibre5"><span class="font"><span class="calibre13">“Bu olayla hiçbir ilgim yok!” dedim. “Yemin ederim. Ben...”</span></span></p>

    <p class="calibre5"><span class="font"><span class="calibre13">Askerlerin lideri, diğer ikisinden birine işaret etti. “Bunları topla.”</span></span></p>

    <p class="calibre5"><span class="font"><span class="calibre13">“Efendim,” dedi, beni izleyen asker. “Muhtemelen doğruyu söylüyor.”</span></span></p>

    <p class="calibre5"><span class="font"><span class="calibre13">Şüpheye düşmüştüm. Bu ses...</span></span></p>

    <p class="calibre5"><span class="font"><span class="calibre13">“R<i class="calibre4">oy?"</i> dedim, şok içinde. Benden bir yıl önce reşit olmuş... <span>ve</span> İnfaz Gücü’ne katılmıştı.</span></span></p>

    <p class="calibre5"><span class="font"><span class="calibre13">Lider yeniden bana baktı. “Bu tebaayı tanıyor musun?”</span></span></p>

    <p class="calibre5"><span class="font"><span class="calibre13">“Evet,” dedi Roy, gönülsüz bir sesle. Uzun boylu bir kızıldı. Onu her zaman sevmiştim. Fabrika’da muavin olarak çalışıyordu; bu, Martha’nın yaşı büyük çocuklara verdiği bir görevdi.&nbsp;Muavinlerin, küçük ya da zayıf işçilerin üzerine gidilmesini&nbsp;engellemesi gerekirdi. Roy da işini layıkıyla yapardı.</span></span></p>

    <p class="calibre5"><span class="font"><span class="calibre13">“Neden bunu daha önce söylemedin?” diye çıkıştı lider, sert bir sesle.</span></span></p>

    <p class="calibre5"><span class="font"><span class="calibre13">“Ben... <span>efendim</span>, üzgünüm. Bunu yapmalıydım. Bu çocuk her zaman Epiklere hayranlık duymuştur. Sırf yeni bir Epik&nbsp;buralardan geçebilir diye, kentin yarısını yaya olarak katedip yağmur altında saatlerce beklediğini bilirim. Kulağına iki&nbsp;Epik’in çarpışacağına dair bir söylenti çarptıysa, bu iyi bir fikir&nbsp;olsun ya da olmasın, izlemek için gitmiştir.”</span></span></p>

    <p class="calibre5"><span class="font"><span class="calibre13">“Tam da sokaklarda dolanmaması gereken türde birini anlatıyorsun,” dedi lider. “Toplayın şunları. Evlat, <i class="calibre4">tam olarak</i> neler gördüğünü anlatmak için bizimle geliyorsun. İyi iş çıkarırsan,&nbsp;belki de geceyi canlı atlatabilir...”</span></span></p>

    <p class="calibre5"><span class="font"><span class="calibre13">Dışarıdan bir el silah sesi geldi. Liderin yüzü kana bulanırken, kurşunun isabet ettiği kaskının vizörü patlamıştı.</span></span></p>

    <p class="calibre5"><span class="font"><span class="calibre13">Kendimi yere atıp sırt çantamın yanma yuvarlandım. Cody ile Megan görevlerini yerine getirerek, önce sessizce dışarıdaki keskin nişancıyı devre dışı bırakmış, ardından bana destek&nbsp;sağlamak için pozisyon almışlardı.</span></span></p>

    <p class="calibre5"><span class="font"><span class="calibre13">Çantamın yan tarafındaki cırt cırdı cebi açıp içinden tabancamı çektim ve Roy’un baldırlarına birkaç el ateş ettim. Neredeyse <span>ıskalamama</span> rağmen, kurşunlardan bazıları gelişmiş plastik zırhının açıkta bıraktığı bir kesime isabet ederek Roy’u&nbsp;yere indirmişti. Lanet olası tabancalar.</span></span></p>

    <p class="calibre5"><span class="font"><span class="calibre13">Diğer asker, dışarıdaki oyun parkı kulesinin içinde konumlanmış olması gereken Cody’nin rahatlıkla vurabileceği bir yerde kalmıştı. Üçüncü askerin öldüğünden emin olmak için beklemedim. Refractionary silahlı ve ateş etmeye hazır bir halde, odanın içinde olabilirdi. Sis bombasını çıkarıp pimini çektim.</span></span></p>

    <p class="calibre5"><span class="font"><span class="calibre13">Bombayı atmamla birlikte, metal kapsülün içinden fışkıran gri duman odayı anında doldurmuştu. Nefesimi tutup, tabancamı kaldırdım. Dumanın dokunduğu Refractionary’nin güçleri etkisiz hale gelmiş olmalıydı. Odanın bir yerlerinde belirmesi için bekledim.</span></span></p>

    <p class="calibre5"><span class="font"><span class="calibre13">Hiçbir şey olmadı. Odada değildi.</span></span></p>

    <p class="calibre5"><span class="font"><span class="calibre13">İçimden bir küfür savurup, halen nefesimi tutarken Roy’a baktım. Bacağını tutarak hareket etmeye ve tüfeğini bana doğrultmaya çalışıyordu. Dumanın içinde sıçrayarak, elindeki tüfeğe&nbsp;bir tekme savurdum. Ardından belindeki tabancayı çekip yana&nbsp;fırlattım. İki tabanca benim için kullanışsız olacağı gibi, Roy’un&nbsp;tabancası da eldivenlerine uygun hale getirilmiş olmalıydı.</span></span></p>

    <p class="calibre5"><span class="font"><span class="calibre13">Roy’un eli cebindeydi. Silahımı şakağına dayayıp elini yana ittim. Mobilini tuşlamaya çalışıyordu. Silahla kafasına vurduğumda, mobili de elinden düşürdü.</span></span></p>

    <p class="calibre5"><span class="font"><span class="calibre13">“Zaten artık çok geç David,” dedi Roy. Dumandan öksürmeye başlamıştı. “Conflux çevrimdışı olduğumuz anda bunu fark edecektir. Diğer Çekirdek birimler de yoldadır artık. Casuslarını gönderecekler. Hatta onlar çoktan gelmiştir buraya.”</span></span></p>

    <p class="calibre5"><span class="font"><span class="calibre13">Halen nefesimi tutuyordum. Pantolonunun ceplerini karıştırdım. Başka silah yoktu.</span></span></p>

    <p class="calibre5"><span class="font"><span class="calibre13">“Sen budalanın tekisin David,” dedi Roy, öksürüklerinin arasında. Onu duymazdan gelerek odayı taradım. Artık nefes&nbsp;almak zorundaydım; duman dayanılmaz hale gelmeye başlamıştı.</span></span></p>

    <p class="calibre5"><span class="font"><span class="calibre13">Refractionary neredeydi? Belki sahanlıkta. Orada olduğunu umut ederek, yerdeki sis bombasını bir tekmeyle dışarı yolladım.</span></span></p>

    <p class="calibre5"><span class="font"><span class="calibre13">Hiçbir şey olmadı. Belki onun zayıf tarafını tutturamamıştım, belki de beni yakalamak için yollanan ekibe katılmamaya karar vermişti.</span></span></p>

    <p class="calibre5"><span class="font"><span class="calibre13">Ya Megan’la Cody’nin peşine düştüyse? Asla onun geldiğini göremezlerdi.</span></span></p>

    <p class="calibre5"><span class="font"><span class="calibre13">Yere baktım. Roy’un mobili.</span></span></p>

    <p class="calibre5"><span class="font"><i class="calibre4"><span class="calibre13">Denemeye değer.</span></i></span></p>

    <p class="calibre5"><span class="font"><span class="calibre13">Mobili açarak adres defterine girdim. Refractionary, Epik adıyla kaydedilmişti. Epiklerin çoğu bu isimlerini kullanmayı&nbsp;tercih ederdi.</span></span></p>

    <p class="calibre5"><span class="font"><span class="calibre13">Numarayı aradım.</span></span></p>

    <p class="calibre5"><span class="font"><span class="calibre13">Neredeyse aynı anda, dışarıdaki oyun parkından bir el ateş sesi geldi.</span></span></p>

    <p class="calibre5"><span class="font"><span class="calibre13">Nefesimi daha fazla tutamadım. Eğilerek odadan çıktım ve sahanlıktaki sis bombasını tekmeleyerek aşağı yolladım. Basamaklara ulaştığım anda derin bir nefes aldım.</span></span></p>

    <p class="calibre5"><span class="font"><span class="calibre13">Yaşarmış gözlerle oyun parkını taradım. Cody oyun parkı kulesinin tepesinde diz çökmüştü. Tüfeği hâlâ kapıma doğrul-tülmüş durumdaydı. Kulenin tabanında, Megan silahıyla duruyordu. Ayaklarının dibinde ise siyah ve sarı renkli kıyafetler&nbsp;içinde hareketsiz bir beden vardı. Refractionary.</span></span></p>

    <p class="msonormal"><span class="font"><span class="calibre13">Megan emin olmak için bir el daha ateş etti. Ama kadının öldüğü belliydi.</span></span></p>

    <p class="msonormal"><span class="font"><span class="calibre13">Bir Epik daha ortadan kaldırılmıştı.</span></span></p>
  </div>
</body>
</html>
