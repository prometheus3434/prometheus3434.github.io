<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre6"><span class="font"><b class="calibre3"><span class="calibre16"><br class="calibre10" id="calibre_pb_3" /></span></b></span></p>

    <h2 class="calibre24"><b class="calibre3"><span class="calibre8">1</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Merdiven boşluğundan kayarak, sert bir şekilde çakılların üzerine indim. Derin bir nefes aldıktan sonra, Newcago’nun&nbsp;karanlık yeraltı sokaklarından birine daldım. Babamın ölümünün üzerinden on yıl geçmişti. O vahim gün birçok insan tarafından İşgal olarak biliniyor artık.</span></span></p>

    <p class="calibre5"><span class="font"><span class="calibre13">Üzerimde bol bir deri ceketle kot pantolon vardı; tüfeğim omzumda asılıydı. Gökyüzüne bakan ızgara ve delikleriyle,&nbsp;zemine yakın yeraltı sokaklarından birinde olmama rağmen,&nbsp;etrafım esasen karanlıktı.</span></span></p>

    <p class="calibre5"><span class="font"><span class="calibre13">Newcago her zaman karanlıktır. Nightwielder, Steelheart’a bağlılık yemini eden ilk Epiklerden biriydi ve şimdi de&nbsp;Steelheart’ın en yakınındaki isimlerden. Nightwielder yüzünden ne gündoğumu ne de ayışığı var artık; gökyüzü her daim&nbsp;kuzguni bir karanlığa <span>mahkum</span>. <span>Her zaman, her gün.</span> Yukarı&nbsp;baktığınızda göreceğiniz <span>yegane</span> şey, parlak kırmızı bir yıldızı&nbsp;ya da kuyrukluyıldızı andıran Calamity. Calamity, içimizden&nbsp;bazılarının Epiklere dönüşmeye başlamasından bir yıl kadar&nbsp;önce belirdi gökyüzünde. Kimse bunun neden olduğunu ya da&nbsp;Calamity’nin hâlâ gökyüzünün karanlığında nasıl parıldıyor&nbsp;olabileceğini bilmiyor. Elbette, kimse Epiklerin neden ortaya çıktığını veya Calamity’yle nasıl bir bağlantıları olduğunu da bilmiyor.</span></span></p>

    <p class="calibre5"><span class="font"><span class="calibre13">Daha erken yola çıkmadığım için kendime küfürler ederek, koşmaya devam ettim. İlerlediğim yeraltı sokağının tavanındaki ışıklar titreşiyor; ışıkların çerçeveleri mavi tonda yansımalara neden oluyordu. Yeraltı sokağı her zamanki kaybedenleriyle doluydu: köşebaşlarında bağımlılar, sokak aralarında&nbsp;torbacılar ya da daha kötüleriyle. İşe giden ya da işten dönen,&nbsp;kaçamak davranışlı işçi grupları da vardı; üzerlerindeki kalın&nbsp;kabanların yakalarını yüzlerini saklayacak şekilde kaldırmışlardı. Kamburlarını çıkarmış halde yürüyor, bakışlarını sürekli&nbsp;yerde tutuyorlardı.</span></span></p>

    <p class="calibre5"><span class="font"><span class="calibre13">Son on yılın büyük kısmını bu tip insanların arasında, yalın bir şekilde Fabrika dediğimiz bir yerde çalışarak geçirdim. Yarı yetimhane, yarı okul sayılabilecek Fabrika, esasen çocukları bedava çalıştırmak için kullanılan biryerden başka bir şey&nbsp;değildi. Ama en azından Fabrika, bu on yılın büyük kısmında&nbsp;bana yatacak bir oda ve yemek vermişti. Bu, sokaklarda yaşamaktan çok daha iyiydi ve karnımı doyurmak için çalışmaktan&nbsp;bir an olsun gocunmadım. Çocuk işçi yasaları insanların bu&nbsp;türden konuları umursadığı zamanlara dair eski bir hatıraydı&nbsp;yalnızca.</span></span></p>

    <p class="calibre5"><span class="font"><span class="calibre13">Bir grup işçinin arasından kendime yol açtım. İşçilerden biri İspanyolcayı andıran bir dilde küfretti. Nerede olduğumu&nbsp;anlamak için başımı kaldırdım. Kavşakların çoğu, ışıldayan&nbsp;metal duvarların üzerine sprey boyalarla yazılmış sokak isimleriyle işaretlenmişti.</span></span></p>

    <p class="calibre5"><span class="font"><span class="calibre13">Büyük Dönüşüm, Eski Kent’in büyük kısmını çeliğe dönüştürdüğünde, yerin altında onlarca -hatta yüzlerce- metre derinlere inecek şekilde, toprak ve kayaların da çeliğe dönüşmesine neden olmuştu. Hükümdarlığının ilk yıllarında, Steelheart -merhametsiz değil de- hayırsever bir diktatör gibi görünmeye çalışmıştı. Steelheart’ın Kazıcıları yeraltında birkaç&nbsp;kat inmiş, sokaklar açıp, yeraltı binaları inşa etmiş ve insanlar&nbsp;çalışmak için Newcago’ya akın etmişti.</span></span></p>

    <p class="calibre5"><span class="font"><span class="calibre13">Hayat burada zordu zor olmasına ama geri kalan her yerde <span>kaos</span> hüküm sürüyordu. Epiklerin kendi aralarında bölgesel hâkimiyet için mücadeleye girişmiş olmasının yanısıra, çeşitli paradevlet ya da eyalet askeri birlikleri de toprak için&nbsp;savaşmaktaydı. Newcago ise farklıydı. Burada da, sırf kendisine bakışınızdan hoşlanmadığı için bir Epik tarafından anında&nbsp;öldürülebilirdiniz ama en azından, elektrik, su ve yemek vardı.&nbsp;İnsanlar uyum sağlar. Ne olursa olsun bunu yaparız.</span></span></p>

    <p class="calibre5"><span class="font"><span class="calibre13">Bunu yapmayı reddedenler dışında.</span></span></p>

    <p class="calibre5"><span class="font"><i class="calibre4"><span class="calibre13">Hadi <span>ama,</span></span></i></span> <span class="font"><span class="calibre13">diye düşündüm, ceketimin önkol yuvasına taktığım mobilimden saate bakarak. <i class="calibre4">Lanet olası hizmet dışı kalmış demir yolları.</i> Bir başka kestirmeye dalıp bir ara sokağa girdim.&nbsp;Sokak loştu ama on yıl boyunca daimi karanlığın içinde yaşadıktan sonra alışıyordunuz.</span></span></p>

    <p class="calibre5"><span class="font"><span class="calibre13">Kıvrılıp bir arada yatmış olan dilencileri geçtikten sonra, sokağın sonunda sere serpe yere yayılmış bir başka dilencinin üzerinden atlayıp, çoğu sokaktan daha iyi aydınlatılmış ve&nbsp;daha geniş olan Siegel sokağına daldım. Burada, yerin bir kat&nbsp;altında, Kazıcılar, insanların dükkân olarak kullandığı odacıklar açmıştı. Şu an için kapalı olsalar da, çoğunun önünde&nbsp;ellerinde çifteliyle birileri dükkânları bekliyordu. Steelheart’ın&nbsp;polisi teorik olarak yeraltı sokaklarında devriyeye çıkıyor olmasına rağmen, en kötü durumlar dışında birilerine yardıma&nbsp;geldikleri nadiren görülürdü.</span></span></p>

    <p class="calibre5"><span class="font"><span class="calibre13">İlk başta, Steelheart, yerin onlarca kat altına inecek devasa bir yeraltı kentinden bahsediyordu. Bu, Kazıcılar delirmeden ve&nbsp;Steelheart’ın yeraltında yaşayan insanları umursuyormuş gibi&nbsp;davranmaktan vazgeçmesinden önceydi. Gene de, zemine yakın&nbsp;olan sokaklar çok kötü değildi. En azından buralarda bir tür düzen ve insanların ev olarak kullandığı açılmış delikler vardı.</span></span></p>

    <p class="calibre5"><span class="font"><span class="calibre13">Tavandaki ışıklar, sırayla değişen şekilde yeşil ve sarı renkte zayıf bir ışık veriyordu. Farklı sokakların renk örüntülerini bildiğiniz takdirde, yeraltında rahat bir şekilde yolunuzu bulabilirdiniz. Hiç değilse, zemine yakın katlarda. Kentin eski kurtları bile kaybolmanın çok kolay olduğu, çelik dehlizler denilen&nbsp;daha aşağıdaki katlardan uzak dururdu.</span></span></p>

    <p class="calibre5"><span class="font"><i class="calibre4"><span class="calibre13">Schuster Sokağı’na iki blok</span></i></span><span class="font"><span class="calibre13">, diye düşündüm, tavandaki bir boşluktan tepemdeki çok daha iyi aydınlatılmış, parıldayan&nbsp;gökdelenlere bakarak. İki bloğu koşar adımlarla geçtikten sonra, yukarı çıkan bir merdiven boşluğunda çömeldim. Yukarı&nbsp;çıkan çelikten basamaklar loş, yarı-fonksiyonel ışıkları yansıtıyordu.&nbsp;</span></span></p>

    <p class="calibre5"><span class="font"><span class="calibre13">Metal bir sokağa çıkıp, hemen bir arasokakta yeniden yere çöktüm. Birçok insan yerüstünün yeraltı sokakları kadar tehlikeli olmadığını söylese de, hiçbir zaman kendimi burada rahat&nbsp;hissetmemiştim. Dürüst olmak gerekirse, hiçbir yerde, diğer&nbsp;öğrencilerle birlikte olduğum Fabrika’da bile kendimi güvende&nbsp;hissetmiyordum. Ama burada... <span>yerüstünde</span> Epikler vardı.</span></span></p>

    <p class="calibre5"><span class="font"><span class="calibre13">Yeraltı sokaklarında yanınızda tüfek taşımak sıradan bir durumken, burada Steelheart’ın askerlerinin ya da yoldan geçmekte olan bir Epik’in dikkatini çekebilirdiniz. En iyisi göze&nbsp;çarpmamaktı. Ara sokaktaki birkaç kutunun yanında eğilip,&nbsp;nefesimi tuttum. Mobilimde açtığım bölgenin basit bir haritasına göz attıktan sonra, başımı kaldırdım.</span></span></p>

    <p class="calibre5"><span class="font"><span class="calibre13">Tam karşımda kırmızı neon harflerle Reeve Tiyatrosu yazan bir bina vardı. Binaya bakarken, insanlar ön kapılardan dışarı döküldü. Rahatlayarak nefesimi bıraktım. Tam oyun bittiği&nbsp;anda gelmiştim.</span></span></p>

    <p class="calibre5"><span class="font"><span class="calibre13">Dışarı çıkanların tamamı, üzerlerinde koyu takımlar ve renkli elbiseler olan yerüstü insanlarıydı. İçlerinden bazıları&nbsp;Epik olabilirdi ama çoğu değildi. Bunlar bir şekilde hayatta&nbsp;ilerlemeyi başarmış insanlardı. Belki Steelheart bu insanları&nbsp;ellerinden gelen işler yüzünden yanında tutmak istemiş, belki&nbsp;de yalnızca çok zengin ailelerde doğmuşlardı. Steelheart istediği her şeyi alabilecek olsa da, bir imparatorluk yönetmesi için&nbsp;kendisine yardımcı olacak insanlara ihtiyacı vardı. Bürokratlar,&nbsp;ordusundaki subaylar, muhasebeciler, ticaret guruları, diplomatlar. Eski tip diktatörlüklerin üst tabakasındakiler gibi, bu&nbsp;insanlar Steelheart’ın ardında bıraktığı kırıntılarla yaşıyorlardı.</span></span></p>

    <p class="calibre5"><span class="font"><span class="calibre13">Bu, söz konusu üst tabakanın, bizim gibileri baskı altında tutan Epikler kadar suçlu olduğu anlamına gelse de, bu insanlara karşı çok fazla kötü his beslemiyordum. Bugünlerde dünyada hayatta kalmak için ne gerekiyorsa onu yapıyordunuz.</span></span></p>

    <p class="calibre5"><span class="font"><span class="calibre13">Bu insanlar eski stilde giyinmişlerdi; zamanın moda eğilimi bu yöndeydi. Erkeklerin taktığı şapkalar, modern çelik binalar&nbsp;ve gelişmiş bir İnfaz Gücü helikopterinin uzaklardan gelen sesiyle tam bir zıtlık içindeydi. Kadınların üzerinde, İçki Yasağı&nbsp;günlerinde<a class="pcalibre pcalibre1" id="footnote2"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark4">2</a></sup> çekilmiş resimlerde gördüklerime benzeyen elbiseler vardı.</span></span></p>

    <p class="calibre5"><span class="font"><span class="calibre13">Bu varlıklı insanlar birdenbire açılarak, üzerinde parlak kırmızı, ince çizgili birtakım, kafasında kırmızı fötr şapka, sırtında koyu kırmızı-siyah renkte pelerin olan adama yol verdiler.</span></span></p>

    <p class="calibre5"><span class="font"><span class="calibre13">Biraz daha eğildim. Bu, geleceği görme yeteneğine sahip bir Epik olan Fortuity’ydi. Mesela, atılan zarların kaç kaç geleceğini ya da hava durumunu önceden tahmin edebiliyordu.&nbsp;Aynı zamanda tehlikeyi de sezebiliyor olması onu Yüksek Epik&nbsp;konumuna taşımıştı. Onun gibi bir adamı basit bir tüfekle öl-düremezdiniz. Kurşunun geleceğini önceden bilir ve siz daha&nbsp;tetiği çekmeden kaçmış olurdu. Sahip olduğu güçler öylesine&nbsp;iyi akort edilmişti ki, makineli silahlarla açılmış bir yaylım ateşinden kurtulabilirdi. Ama yemeğinin zehirli olduğunu ya da&nbsp;gireceği binaya patlayıcı döşendiğini de anlayabiliyordu.</span></span></p>

    <p class="calibre5"><span class="font"><span class="calibre13">Yüksek Epikler. Onları öldürmek çok zordu.</span></span></p>

    <p class="calibre5"><span class="font"><span class="calibre13">Fortuity, Steelheart yönetiminin nispeten yüksek mertebe-li üyelerinden biriydi. Nightwielder, Firefight ya da Conflux gibi Steelheart’ın en yakınındaki isimlerden biri değildi belki&nbsp;ama kentteki küçük Epiklerin çoğu tarafından korkulacak kadar güçlüydü. Uzun bir yüzü, gagayı andıran bir burnu vardı. Tiyatronun önündeki kaldırımda durup, arkasından diğer&nbsp;müdavimler çıkarken bir sigara yaktı. İki kolunda, zarif gece&nbsp;elbiseleri içinde iki kadın vardı.</span></span></p>

    <p class="calibre5"><span class="font"><span class="calibre13">Tüfeğimi alıp ona ateş etme isteğine kapıldım. Sadist canavarın tekiydi. Gücünün en iyi şekilde, hepatoskopi denilen sanatı icra ederken ortaya çıktığını iddia ederdi: ölü yaratıkların iç organlarına bakarak geleceği okuma sanatıydı bu. Ama&nbsp;Fortuity insan organlarını kullanmayı tercih ediyor ve bu organların taze olmasından hoşlanıyordu.</span></span></p>

    <p class="calibre5"><span class="font"><span class="calibre13">Kendimi tuttum. Ona ateş etmeye karar verdiğim anda gücü devreye girerdi. Fortuity tek bir nişancıdan korkacak değildi.&nbsp;Muhtemelen kendisini korkutacak hiçbir şey olmadığını düşünüyordu. Aldığım istihbarat doğruysa, önümüzdeki bir saatte&nbsp;olacaklar bu açıdan onu fena halde yanıltacaktı.</span></span></p>

    <p class="calibre5"><span class="font"><i class="calibre4"><span class="calibre13">Hadi ama. Ona karşı bir hamle yapmak için en iyi zaman bu. Haklıyım. Haklı olmalıyım.</span></i></span></p>

    <p class="calibre5"><span class="font"><span class="calibre13">Fortuity sigarasından bir nefes çekip, yanından geçen birkaç insana başıyla selam verdi. Koruması yoktu. Neden korumaya&nbsp;ihtiyacı olacaktı ki? Zenginliğin kendisi için zerre önemi olmamasına rağmen, parmaklarında ışıltılar saçan yüzükler vardı.</span></span></p>

    <p class="calibre5"><span class="font"><span class="calibre13">Steelheart sayesinde dilediği şeyi alma hakkına kavuşmamış olsaydı bile, Fortuity dilediği gün bir kumarhaneye girip servet&nbsp;kazanabilirdi.</span></span></p>

    <p class="calibre5"><span class="font"><span class="calibre13">Hiçbir şey olmadı. Yanılıyor muydum? O kadar emindim ki. Bilko’dan gelen istihbarat genellikle doğru olurdu. Yeraltı&nbsp;sokaklarına, Asilerin Newcago’ya geri döndüğü haberi yayılmıştı. Hedeflerindeki Epik ise Fortuity’ydi. Bunu biliyordum.&nbsp;Asiler üzerine araştırma yapmak gibi bir alışkanlık -hatta belki&nbsp;vazife- edinmiştim. Ben...</span></span></p>

    <p class="calibre5"><span class="font"><span class="calibre13">Fortuity’nin önünden genç bir kız geçti. Uzun, kıvrak, sarışın bir kız. Belki yirmisindeydi. Üzerinde, boyun kısmı açık, ince, kırmızı bir elbise vardı. Kollarında iki afet olmasına rağmen, Fortuity dönüp bu kıza bakmıştı. Kız da anlık bir tereddütle bu bakışa karşılık verdi. Ardından gülümseyip, kalçalarını sallayarak Epik’in yanma yaklaştı.</span></span></p>

    <p class="calibre5"><span class="font"><span class="calibre13">Neler konuştuklarını duyamamıştım ama en sonunda, bu yeni kız diğer afetlerin yerini aldı. Fortuity’yle birlikte yürümeye başladılar; yürürken Epik’in kulağına bir şeyler fısıldayıp, kahkahalar atıyordu. Geride kalan diğer iki kadın kollarını&nbsp;kavuşturmuştu. Yakınmaya cesaret edemezlerdi. Fortuity, kadınlarının kendi arkasından konuşmasından hiç hoşlanmazdı.</span></span></p>

    <p class="calibre5"><span class="font"><span class="calibre13">Beklediğim bu olmalıydı. Onların önüne geçmek istesem de, sokakta bunu yapamazdım. Bunun yerine, arka sokaklardan dolanmaya karar verdim. Bölgeyi çok iyi biliyordum. Zaten tiyatronun çevresini gösteren haritaları incelediğim için geç&nbsp;kalmıştım.</span></span></p>

    <p class="calibre5"><span class="font"><span class="calibre13">Gölgelerden ayrılmamaya dikkat ederek, bir binanın arkasından dolanıp başka bir ara sokağa girdim. Buradan başımı uzatıp aynı yolu, başka bir açıdan görebiliyordum. Fortuity çelikten kaldırımda sallana sallana yürüyordu.</span></span></p>

    <p class="calibre5"><span class="font"><span class="calibre13">Bu alan, sokak lambası direklerine sonradan asılmış fenerlerle aydınlatılmıştı. Sokak lambaları dönüşüm esnasında -elektronik akşamları ve ampullerle birlikte- çelikle kaplanmıştı. Artık çalışmıyor olsalar da, direkler fenerlerin asılması&nbsp;için uygundu.</span></span></p>

    <p class="calibre5"><span class="font"><span class="calibre13">Çift, bu fenerlerin yaydığı ışık havuzlarına girip çıkarak yürümeye devam ediyordu. Nefesimi tutup, yakından izledim.&nbsp;Fortuity’nin üzerinde silah olduğuna emindim. Üzerindeki takım, kolunun altındaki kabarıklığı gizleyecek şekilde dikilmiş&nbsp;olsa da, silah kılıfının nerede olduğunu çıkarabiliyordum.</span></span></p>

    <p class="calibre5"><span class="font"><span class="calibre13">Fortuity doğrudan saldırgan bir güce sahip olmasa da, bunun pek bir önemi yoktu. Geleceği görme yeteneği, ne denli zorlu bir atış yapmış olursa olsun, ateş ettiğinde asla hedefi <span>ıskalamayacağı</span> anlamına geliyordu. Sizi öldürmeye karar verdiği&nbsp;takdirde, karşılık vermek için yalnızca birkaç saniyeniz vardı.&nbsp;Aksi takdirde, işiniz bitikti.</span></span></p>

    <p class="calibre5"><span class="font"><span class="calibre13">Kız üzerinde silah taşımıyor gibi görünmesine rağmen, bundan emin olamıyordum. Elbisesinde çok fazla kıvrım vardı. Belki de baldırına bir silah bağlıydı. Bir başka ışık havuzuna girerlerken, daha dikkatli baktım. Ama üzerinde silah olup&nbsp;olmadığını anlamak yerine, kendimi <i class="calibre4">ona</i> bakarken buldum.&nbsp;Tam bir afetti. Işıltılı gözler, parlak kırmızı dudaklar, altın sarısı saçlar. Ve o göğüs <span>dekoltesi</span>...</span></span></p>

    <p class="calibre5"><span class="font"><span class="calibre13">Kendimi sarstım. <i class="calibre4">Aptal! Bir amacın var. Kadınlar amaç gibi şeylere engel olur.</i></span></span></p>

    <p class="calibre5"><span class="font"><span class="calibre13">Ama doksan yaşındaki kör bir rahip bile durup bu kıza bakardı. Yani, kör olmasaydı. <i class="calibre4">Aptalca bir <span>metafor</span>,</i> diye düşündüm. <i class="calibre4">Bunun üzerinde çalışmam lazım.</i> Metaforlardan yana başım dertteydi.</span></span></p>

    <p class="calibre5"><span class="font"><i class="calibre4"><span class="calibre13">Odaklan.</span></i></span> <span class="font"><span class="calibre13">Daha yakından görmek için, emniyeti kapalı tüfeğimi kaldırıp dürbününü kullandım. Onu nerede vuracaklardı? Bulundukları sokak, Burnley sokağıyla birleşmeden önce -yalnızca fenerlerin ışığıyla kırılan- birkaç karanlık blok boyunca devam ediyordu. Burnley sokağı yerel dans salonlarının&nbsp;yoğunlaştığı bir noktaydı. Kızın, Fortuity’yi, kendisiyle birlikte&nbsp;kulüplerden birine gelmesi için ikna etmiş olması muhtemeldi.&nbsp;Dans salonlarına giden en kısa yol bu karanlık, kimsenin olmadığı sokaktan geçiyordu.</span></span></p>

    <p class="calibre5"><span class="font"><span class="calibre13">Boş sokak iyi bir işaretti. Asiler Epiklere nadiren kalabalık içinde saldırırdı. Masumların yaralanmasından, ölmesinden&nbsp;hoşlanmazlardı. Tüfeğimi kaldırıp, dürbünümle gökyüzüne&nbsp;yükselen pencerelere baktım. Çeliğe dönüşmüş pencerelerden&nbsp;bazıları kesilip çıkarılarak, yerlerine yeniden cam takılmıştı.&nbsp;Yukarıda bir yerlerde burayı izleyen biri olabilir miydi?</span></span></p>

    <p class="calibre5"><span class="font"><span class="calibre13">Yıllardır Asilerin peşindeydim. Hâlâ savaşmayı sürdüren yalnızca onlardı. <span>Epikleri takip edip, tuzağa düşürerek öldüren gizli bir grup.</span> Asiler kahramandı. Babamın hayal ettiği gibi değillerdi; Epik güçleri, <span>alengirli</span> kostümleri yoktu. Gerçekler, Amerikan&nbsp;ideali ya da benzeri bir saçmalık adına savaşmıyorlardı.</span></span></p>

    <p class="calibre5"><span class="font"><span class="calibre13">Yalnızca öldürüyorlardı. Amaçları, kendilerini kanunun üzerinde gören bütün Epikleri teker teker ortadan kaldırmaktı.&nbsp;Bu da neredeyse <i class="calibre4">bütün</i> Epikler demek olduğundan, yapmaları&nbsp;gereken çok iş vardı.</span></span></p>

    <p class="calibre5"><span class="font"><span class="calibre13">Pencereleri taramaya devam ettim. Fortuity’yi nasıl öldürmeyi deneyeceklerdi? Denenebilecek birkaç yol olabilirdi yalnızca. Onu, kaçmasının imkânsız olacağı bir duruma düşürerek yakalamayı deneyebilirlerdi. Bir kâhinin güçleri, kendisini en güvende olacağı tarafa yönlendirirdi fakat <i class="calibre4">her</i> tarafın ölüme&nbsp;çıkmasını sağladığınızda, onu öldürebilirdiniz.</span></span></p>

    <p class="calibre5"><span class="font"><span class="calibre13">Buna şah mat deriz. Ama bu türden bir tuzağın kurulması gerçekten de çok zordur. Asilerin Fortuity’nin zayıf yanını biliyor olması çok daha muhtemeldi. Her Epik’in, sahip olduğu&nbsp;gücü etkisiz hale getiren -bir nesne, bir ruh hali, bir tür eylem&nbsp;gibi- en azından bir şey olur.</span></span></p>

    <p class="calibre5"><span class="font"><span class="calibre13">İşte, dedim kendi kendime, dürbünümle, sokağın karşı tarafındaki binanın üçüncü kat penceresinde karanlık bir siluet saptadığımda. Detayları çıkaramıyordum ama herhalde&nbsp;Fortuity’yi dürbünlü bir tüfekle takip ediyordu.</span></span></p>

    <p class="calibre5"><span class="font"><span class="calibre13">Buydu işte. Gülümsedim. Onları gerçekten de bulmuştum. Bütün çalışmalarım ve araştırmalarımın ardından, <i class="calibre4">onları</i> bulmuştum.</span></span></p>

    <p class="calibre5"><span class="font"><span class="calibre13">Daha hevesli bir şekilde izlemeye devam ettim. Yukarıdaki nişancı, Epik’i öldürmek için kurulan planın yalnızca bir parçası olmalıydı. Ellerim terlemeye başlamıştı. Diğer insanlar&nbsp;spor müsabakaları ya da aksiyon filmleriyle heyecanlanır. Ama&nbsp;benim önceden kurgulanmış heyecanlara ayıracak zamanım&nbsp;yok. Oysa bu... Asileri iş başında görme şansına kavuşmak,&nbsp;tuzaklarından birini nasıl kurduklarına kendi gözlerimle tanık olmak... &nbsp;</span></span></p>

    <p class="calibre5"><span class="font"><span class="calibre13">Eh, bu durum en büyük hayalimin somut anlamda gerçekleşmesi demekti. Ama bu, planlarımın yalnızca ilk adımını oluşturuyordu. Buraya bir Epik’in suikaste uğramasını izlemek&nbsp;için gelmemiştim. Gece sona ermeden, Asilerin beni aralarına&nbsp;alması için bir yol bulmayı düşünüyordum.</span></span></p>

    <p class="calibre5"><span class="font"><span class="calibre13">“Fortuity!” diye bağırdı birisi.</span></span></p>

    <p class="calibre5"><span class="font"><span class="calibre13">Elemen tüfeğimi indirip, ara sokağa geri girdim. Birkaç saniye sonra, sokağın önünden birisi koşarak geçti. Bu, üzerinde rahat bir ceket ve kumaş pantolon olan iri yarı bir adamdı.</span></span></p>

    <p class="calibre5"><span class="font"><span class="calibre13">“Fortuity!” diye bağırdı bir kez daha. “Bekle!” Silahımı yeniden kaldırıp, gelen bu adama bakmak için gözümü dürbüne dayadım. Bu da Asilerin tuzağının bir parçası olabilir miydi?</span></span></p>

    <p class="calibre5"><span class="font"><span class="calibre13">Hayır. Bu, eline aldığı tabancanın kurşununun asla bitmemesi gibi tek bir gücü olan küçük bir Epik, Donny “Curveball” Harrison’du. Steelheart’ın örgütünde koruma ve tetikçi olarak&nbsp;çalışıyordu. Tuzağın bir parçası olmasına imkân olanak yoktu; Asiler Epiklerle çalışmazdı. Asla. Asiler Epiklerden nefret&nbsp;ederdi. Yalnızca en kötü Epikleri öldürürler ama asla onlardan&nbsp;birini aralarına almazlardı.</span></span></p>

    <p class="calibre5"><span class="font"><span class="calibre13">Kendi kendime sessizce küfrederken, Curveball’un Fortuity ve kıza yaklaşmasını izledim. Kız endişeli görünüyordu; dudaklarını büzmüş, güzel gözlerini kısmıştı. Evet, endişeliydi.&nbsp;Onun Asilerden biri olduğuna emindim artık.</span></span></p>

    <p class="calibre5"><span class="font"><span class="calibre13">Curveball konuşmaya başladı. Bir şeyler anlatıyordu. Fortuity kaşlarını çatmıştı. Neler oluyordu?</span></span></p>

    <p class="calibre5"><span class="font"><span class="calibre13">Dikkatimi yeniden kıza verdim. Bu <i class="calibre4">kızda bir şey var...</i> <span>diye</span> düşündüm, gözlerimi ondan alamaz bir halde. İlk başta düşündüğümden daha gençti. Belki on sekiz ya da on dokuzundaydı. Ama gözlerindeki <i class="calibre4">bir şey</i> daha büyükmüş gibi görünmesine&nbsp;neden oluyordu.</span></span></p>

    <p class="calibre5"><span class="font"><span class="calibre13">Endişeli bakışı kısa bir anda yok oldu. Yüzüne bilinçli olarak oturttuğunu fark ettiğim sıkılgan bir ifadeyle, Fortuity’ye bakıp yürümeye devam etmeleri için bir işaret yaptı. Tuzak&nbsp;her neyse, Fortuity’nin sokakta biraz daha ilerlemesi gerekiyor&nbsp;olmalıydı. Bu mantıklıydı. Bir kâhini tuzağa düşürmek <i class="calibre4">zordu.&nbsp;</i>Tehlikeye yönelik algıları tuzağa dair belli belirsiz bir koku aldığı anda Fortuity kaçardı. Kız onun zayıf tarafını biliyor olmalıydı ama daha da ıssız bir yere gelmeden bunu kullanmayı&nbsp;denemek istemiyordu muhtemelen.</span></span></p>

    <p class="calibre5"><span class="font"><span class="calibre13">Epik’i ıssız bir yere çekse bile, bu işe yaramayabilirdi. Fortuity hâlâ silahlı olacaktı ve dahası, Epiklerin zayıf taraflarının açığa çıkarılıp bundan faydalanılması herkesin bildiği gibi epey meşakkatli bir işti. Yanlış bir anda yanlış bir şey olduğunda, sahip olduğu güçler Fortuity’yi uyaracak ve o da kaçmaya&nbsp;başlayacaktı.</span></span></p>

    <p class="calibre5"><span class="font"><span class="calibre13">İzlemeye devam ettim. Curveball’un sorunu her neyse, bunun kızla hiçbir ilgisi yok gibi görünüyordu. Adam, eliyle tiyatrodan tarafı gösterip duruyordu. Geri dönmesi için Fortuity’yi ikna ettiği takdirde...</span></span></p>

    <p class="calibre5"><span class="font"><span class="calibre13">Tuzak asla çalışmazdı. Bu durumda Asilerin geri çekilmesi, ortadan kaybolması ve yeni bir hedef seçmesi gerekecekti. Böyle bir şansı bir daha ele geçirmek için yıllarca araştırma&nbsp;yapmam gerekebilirdi.</span></span></p>

    <p class="calibre5"><span class="font"><span class="calibre13">Buna müsaade edemezdim. Derin bir nefes aldıktan sonra, tüfeğimi indirip omzuma astım. Ardından sokağa girip Fortuity’ye doğru ilerlemeye başladım.</span></span></p>

    <p class="calibre5"><span class="font"><span class="calibre13">Asilere özgeçmişimi vermenin zamanı gelmişti.</span></span></p>
  </div>
</body>
</html>
