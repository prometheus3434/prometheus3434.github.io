<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_19" /></span></span></p>

    <h2 class="calibre24"><b class="calibre3"><span class="calibre8">16</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Diamond’ın dükkânı bir oda yerine, dehlizlerin uzun, holü andıran koridorlarından birine kurulmuştu. Koridorun diğer&nbsp;ucunun hiçbir yere çıkmadığını ya da korunduğunu tahmin&nbsp;ettim. Koridor tavandaki, dehlizlerin genel karanlığının ardından insanın gözünü kör eden seyyar ışıklarla aydınlatılmıştı.</span></span></p>

    <p class="calibre5"><span class="font"><span class="calibre13">Işıklar, koridorun duvarlarına asılı yüzlerce silahı aydınlatıyordu. Parlatılmış çelikten veya koyu, yumuşak siyah tonlarda silahlardı bunlar. Saldırı tüfekleri. Tabancalar. Abraham’ın taşıdığı makineliye benzeyen, elektron-basınçlı, gravatonik&nbsp;özellikli devasa canavarlar. Eski tarz altıpatlarlar. El bombaları.&nbsp;<i class="calibre4">Roketatarlar.</i></span></span></p>

    <p class="calibre5"><span class="font"><span class="calibre13">Hayatım boyunca yalnızca iki silahım olmuştu. Tabancam ve tüfeğim. Tüfek iyi bir yoldaştı benim için. Üç yıldır elimdeydi ve çok kereler ona bel bağlamıştım. İhtiyacım olduğunda&nbsp;üzerine düşeni yapıyordu. Harika bir ilişkimiz vardı. Ben ona&nbsp;iyi bakıyordum, o da bana.</span></span></p>

    <p class="calibre5"><span class="font"><span class="calibre13">Ama Diamond’ın dükkânını gördüğüm anda, kendimi hayatı boyunca tek bir oyuncak arabası olmuş ve Ferrarilerle dolu bir galeriye girmiş bir <span>velet</span> gibi hissetmiştim.</span></span></p>

    <p class="calibre5"><span class="font"><span class="calibre13">Abraham koridorda rahat bir havada yürüyordu. Silahlara pek baktığı yoktu. Megan’ın peşinden ben de, duvarlardaki asılı mallara bakarak gezmeye başladım.</span></span></p>

    <p class="calibre5"><span class="font"><span class="calibre13">“Vay canına,” dedim. “Bu şey gibi... <span>silahlar</span> için muz çiftliği gibi.”</span></span></p>

    <p class="calibre5"><span class="font"><span class="calibre13">“Muz çiftliği,” dedi Megan, düz bir sesle.</span></span></p>

    <p class="calibre5"><span class="font"><span class="calibre13">“Aynen. Bilirsin işte, muzların ağaçlarda yetiştiği ve dallarda sallandığı yerler.”</span></span></p>

    <p class="calibre5"><span class="font"><span class="calibre13">“Şüpheli, <span>metafor</span> işinde berbatsın.”</span></span></p>

    <p class="calibre5"><span class="font"><span class="calibre13">Yüzüm kızarmıştı. <i class="calibre4">Sanat galerisi,</i> diye düşündüm. <i class="calibre4">Aslında “silahların olduğu bir sanat galerisi gibi,’’ demeliydim. Hayır, hayır.&nbsp;Bu şekilde söylemiş olsaydım, silahların sergilendiği ve gezilecek bir&nbsp;galeriymiş gibi anlaşılırdı. O halde, silah galerisi gibi mi?</i></span></span></p>

    <p class="calibre5"><span class="font"><span class="calibre13">“Hem sen muzun ne olduğunu nereden bileceksin ki?” dedi Megan sessizce, Abraham duvarın boş bırakılmış bir kısmında&nbsp;dikilen iri yarı adamla selâmlaşırken. Bu adam Diamond olmalıydı. “Steelheart, Latin Amerika’dan ithalat yapmıyor.”</span></span></p>

    <p class="calibre5"><span class="font"><span class="calibre13">“Ansiklopedilerimden,” dedim, dikkatim dağılmış bir halde. <i class="calibre4">Yıkıcı suçlular için bir silah galerisi gibi. Evet, evet, bunu demeliydim. Bu kulağa etkileyici geliyor, değil mi?</i> “Ansiklopedilerimi birkaç kere baştan sona okumuşumdur. Bir kısmı aklımda kalmış.”</span></span></p>

    <p class="calibre5"><span class="font"><span class="calibre13">“Ansiklopediler.”</span></span></p>

    <p class="calibre5"><span class="font"><span class="calibre13">“Evet.”</span></span></p>

    <p class="calibre5"><span class="font"><span class="calibre13">“Birkaç kere okuduğun ansiklopediler.”</span></span></p>

    <p class="calibre5"><span class="font"><span class="calibre13">Ne dediğimin farkına vardığımda durdum. “Ah, hayır. Demek istediğim, yalnızca karıştırmışımdır. Bilirsin işte, silahların resimlerine bakardım. Ben...”</span></span></p>

    <p class="calibre5"><span class="font"><span class="calibre13">“Nerd’ün<a class="pcalibre pcalibre1" id="footnote10"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark16">10</a></sup> tekisin,” dedi Megan, Abraham’ın yanma katılırken. Keyiflenmiş gibiydi ses tonu.</span></span></p>

    <p class="calibre5"><span class="font"><span class="calibre13">İçimi çekip, ben de onlara katıldım ve yeni <span>metaforumu</span> kullanmak için Megan’ın dikkatini çekmeye çalıştım. Ama Abraham bizi adama takdim ediyordu.</span></span></p>

    <p class="msonormal"><span class="font"><span class="calibre13">“... <span>bu</span> da yeni çocuk,” dedi, beni göstererek. “David.” Diamond bana bakarak başını salladı. Üzerine, bir zamanlar&nbsp;insanların tropikal bölgelerde giydiği söylenen, parlak renkli,&nbsp;çiçek desenli bir gömlek geçirmişti. Belki de şu muz <span>metaforunun</span> aklıma düşme nedeni bu gömlekti. Beyaz sakalı ve önlerden seyrelmeye başlamış uzun beyaz saçları vardı. Yüzüne,&nbsp;gözlerinin ışıldamasına neden olan kocaman bir gülümseme&nbsp;yayılmıştı.</span></span></p>

    <p class="msonormal"><span class="font"><span class="calibre13">“Sanıyorum ki,” dedi Diamond, Abraham’a. “Yenileri görmek istersiniz. <span>Heyecan verici olanları.</span> Bilirsin, Steelheart henüz buraya gelmedi! İlk gelen siz oldunuz. İlk gelen ilk seçer!” “Ve en yüksek fiyatları öder,” dedi Abraham, silahlarla dolu&nbsp;duvarlara bakarak. “Ölüm bugünlerde epey pahalıya geliyor.”&nbsp;“Bunu elektron-basınçlı Manchester 451 taşıyan bir adam&nbsp;söylüyor,” dedi Diamond. “Hem de gravatonikler ve bombaatarla birlikte. Bunlar gayet hoş patlamalara neden olur. Küçük&nbsp;görünürler ama bunları gerçekten eğlenceli şekilde zıplatabilirsin.”</span></span></p>

    <p class="calibre5"><span class="font"><span class="calibre13">“Bize elindekileri göster,” dedi Abraham nazikçe. Ama ses tonunda gerginlik varmış gibiydi. Üzerine ateş açan haydutlarla bile daha soğukkanlı, sakin bir tonda konuştuğuna yemin&nbsp;edebilirdim. İlginç bir durumdu.</span></span></p>

    <p class="calibre5"><span class="font"><span class="calibre13">“Size göstermek için hazırlattığım bazı şeyler var,” dedi Diamond. Gülümsemesi papağanbalığını andırıyordu. Papağanbalıklarının her zaman papağanları andırdığını düşünmüşümdür ki, aslında hayatımda ne papağan gördüm ne de balığını. “Bu&nbsp;arada neden şöyle bir gezinmiyorsunuz? Biraz ortalığı karıştırın. Ve ne arzu ettiğinizi söyleyin.”</span></span></p>

    <p class="calibre5"><span class="font"><span class="calibre13">“Pekâlâ,” dedi Abraham. “Teşekkürler.” Bize bakarak başını salladı; ne yapmamız gerektiğini biliyorduk. Sıradışı bir şey arıyorduk. Çok fazla yıkıma neden olacak bir silah. Bir Epik’in&nbsp;elinden çıkmış gibi görünecek düzeyde bir yıkım. Böylesine bir&nbsp;yıkım için etkileyici bir şeye ihtiyacımız vardı.</span></span></p>

    <p class="calibre5"><span class="font"><span class="calibre13">Megan yanımda dikilip, isabet ettiği yerde yangın çıkaran kurşunlar atan makineli bir silahı incelemeye koyuldu.</span></span></p>

    <p class="calibre5"><span class="font"><span class="calibre13">“Ben <i class="calibre4">nerd</i> değilim,” diye fısıldadım, yumuşak bir sesle.</span></span></p>

    <p class="calibre5"><span class="font"><span class="calibre13">“Bu neden dert oldu ki sana?” diye sordu, ifadesiz bir tonda. “Akıllı olmanın yanlış bir tarafı yok. Aslında, gerçekten zekiysen, ekip için çok daha güçlü bir üye olursun.”</span></span></p>

    <p class="calibre5"><span class="font"><span class="calibre13">“Ben... <span>yalnızca</span>... <span>yalnızca</span> bana bunun denmesinden hoşlanmıyorum. Hem, uçuş halindeki bir jetten atlayıp, hızla yere yaklaşırken havada bir Epik’i vurmuş olan <i class="calibre4">nerd</i> var mıdır?”</span></span></p>

    <p class="calibre5"><span class="font"><span class="calibre13">“Kimsenin <i class="calibre4">böyle bir şey</i> yaptığını duymadım.”</span></span></p>

    <p class="calibre5"><span class="font"><span class="calibre13">“Pheadrus yaptı,” dedim.“Üçyıl önce Kanada’da, Redleaf’in İnfazı’nda.”</span></span></p>

    <p class="calibre5"><span class="font"><span class="calibre13">“O hikâye çok abartıldı,” dedi Abraham, yumuşak bir sesle, yanımızdan geçerken. “Jet değil helikopterdi. Her şey plan <span>dahilindeydi</span>. Çok dikkatliydik. Şimdi lütfen, önündeki işe odaklan.”</span></span></p>

    <p class="calibre5"><span class="font"><span class="calibre13">Çenemi kapatıp silahları incelemeye başladım. Yangın çıkaran kurşunlar atan silah etkileyici olsa da, pek orijinal sayılmazdı. Bu bizim için yeterince <span>alengirli</span> değildi. Aslında, basit silahların hiçbiri işimize yaramazdı. İster kurşun, ister roket&nbsp;ya da bomba atıyor olsun, bu silahlar kuracağımız tezgâh için&nbsp;ikna edici olmazdı. İnfaz Gücü’nün elindeki enerji silahları gibi&nbsp;bir şeye ihtiyacımız vardı. Epiklere özgü ateş gücünü taklit edebilecek bir silaha.</span></span></p>

    <p class="calibre5"><span class="font"><span class="calibre13">Koridorda ilerledikçe, daha orijinal silahlar görmeye başladım. İlgi çekici birkaç nesnenin önünde durdum. Masum görünümlü şeylerdi bunlar: su şişesi, cep telefonu, kalem. Silahlar gibi bunlar da duvara asılıydı.</span></span></p>

    <p class="calibre5"><span class="font"><span class="calibre13">“Ah... <span>sen</span> her şeyi çok çabuk kavrayan bir adamsın, değil mi David?”</span></span></p>

    <p class="calibre5"><span class="font"><span class="calibre13">Olduğum yerde sıçradım. Arkama döndüğümde, Diamond’ın sırıtarak bana baktığını gördüm. Şişman bir adam nasıl bu kadar sessiz hareket edebiliyordu?</span></span></p>

    <p class="calibre5"><span class="font"><span class="calibre13">“Bunlar da ne?” diye sordum.</span></span></p>

    <p class="calibre5"><span class="font"><span class="calibre13">“Gelişmiş gizli patlayıcılar,” dedi Diamond, gurur dolu bir sesle. Uzanıp duvara elini bastırdığında, üzerinde bir görüntü&nbsp;belirdi. Belli ki duvarın bu kısmına bir görüntüleyici bağlamıştı. Görüntüde su şişesi bir masanın üzerindeydi. Bir iş adamı&nbsp;elindeki kâğıtlara bakarak masaya yaklaştı. Ardından kâğıtları&nbsp;masaya bırakıp, şişenin kapağını çevirdi.</span></span></p>

    <p class="calibre5"><span class="font"><span class="calibre13">Şişe patladı.</span></span></p>

    <p class="calibre5"><span class="font"><span class="calibre13">Geriye sıçradım.</span></span></p>

    <p class="calibre5"><span class="font"><span class="calibre13">“Ah,” dedi Diamond. “Bu çekimin değerini takdir edeceğini umuyorum. Gizli patlayıcılar sahada kullanıldığında bu düzeydeki çekimleri nadiren alabilirsin. Bu patlayıcı oldukça&nbsp;dikkate değer. Patlamaların adamın vücudunu nasıl geriye fırlattığını ama yakınına çok fazla zarar vermemiş olduğunu fark&nbsp;ettin mi? Gizli patlayıcılarda bu mühim bir özelliktir. Özellikle&nbsp;de öldürülecek kişinin üzerinde değerli belgeler varsa.”</span></span></p>

    <p class="calibre5"><span class="font"><span class="calibre13">“Bu iğrenç,” dedim, arkamı dönerek.</span></span></p>

    <p class="calibre5"><span class="font"><span class="calibre13">“Bizler ölüm işindeyiz, genç adam.”</span></span></p>

    <p class="calibre5"><span class="font"><span class="calibre13">“Video, demek istemiştim.”</span></span></p>

    <p class="calibre5"><span class="font"><span class="calibre13">“Kendini daha iyi hissettirecekse, çok hoş bir adam değildi kendisi.” Öldürülen kişinin hoş biri olup olmadığının Diamond için önem ifade ettiğinden şüpheliydim. Duvarda az önce dokunduğu yere bir kez daha dokunurken, dost canlısı&nbsp;bir havadaydı. “Sağlam patlama. Sana karşı dürüst olacağım; bunları satmak için elimde bulundurmamın nedenlerinden biri bu videoyu insanlara göstermekten keyif almam. <span>Türünün&nbsp;tek örneği.”</span></span></span></p>

    <p class="calibre5"><span class="font"><span class="calibre13">“Bunların hepsi de patlıyor mu yani?” diye sordum, masum görünümlü bu şeyleri incelerken.</span></span></p>

    <p class="calibre5"><span class="font"><span class="calibre13">“Kalem aslında fünyedir,” dedi Diamond. “Kalemin ucuna bastığında, yanındaki küçük silgileri patlatabilirsin. Bunlar evrensel patlayıcı kapsüller. Bunları patlayıcı bir şeyin yakınma&nbsp;koy, tetikle, genellikle yanlarındaki patlayıcı malzemeyi ateşlerler. Maddeye göre değişiklik gösterir ama bazı gelişmiş algılama algoritmalarıyla programlanmışlardır. Patlayıcı maddelerin çoğunda çalışırlar. Bunlardan birini bir adamın cebindeki&nbsp;el bombasına tak, uzaklaş ve kalemin ucuna bas.”</span></span></p>

    <p class="msonormal"><span class="font"><span class="calibre13">“Bunlardan birini adamın el bombasına takacak kadar yakınlaşmışsan,” dedi Megan, yanımıza gelerek. “O zaman bombanın pimini de çekebilirsin. Hatta daha iyisi, onu vurursun.” “Her duruma uygun değiller,” dedi Diamond, savunmaya çekilerek. “Ama çok eğlenceli olabilirler. Hiç beklemediği bir anda&nbsp;düşmanının patlayıcılarını ateşlemekten daha iyi ne olabilir?”&nbsp;“Diamond,” diye seslendi Abraham, koridorun ilerisinden.&nbsp;“Gel de bana bunun ne olduğunu anlat.”</span></span></p>

    <p class="calibre5"><span class="font"><span class="calibre13">“Ah! <span>Harikulade bir seçim.</span> Onunla <i class="calibre4">mük-kemmel</i> patlamalar...” Diamond konuşarak uzaklaştı.</span></span></p>

    <p class="calibre5"><span class="font"><span class="calibre13">Masum görünümlü ama ölümcül nesnelerle dolu panele baktım. Bunlarla ilgili bir şey bana çok yanlış geliyordu. Daha&nbsp;önce birilerini öldürmüştüm ama bunu mertçe yapmıştım.&nbsp;Elimdeki silahla ve yalnızca buna zorunlu kaldığım için. Hayat hakkında çok fazla felsefeye sahip değildim ama bunlardan&nbsp;biri babamın bana öğrettiği bir şeydi. Asla ilk yumruğu atan&nbsp;sen olma. İkinci yumruğu atmak zorunda kalırsan da, karşındaki kişiyi üçüncü yumruğu atamayacak duruma getir.</span></span></p>

    <p class="calibre5"><span class="font"><span class="calibre13">“Bunlar faydalı <i class="calibre4">olabilir,”</i> dedi Megan, kollarını kavuşturmuş bir halde. “Gerçi bu palavracının bunun nedenini gerçekten&nbsp;anlayacağından şüpheliyim.”</span></span></p>

    <p class="calibre5"><span class="font"><span class="calibre13">“Biliyorum,” dedim, kendimi affettirmeye çalışarak. “Demek istediğim, zavallı bir adamın ölümünü bu şekilde kaydetmek? <span>Bu tam anlamıyla profesyonellik dışı.”</span></span></span></p>

    <p class="calibre5"><span class="font"><span class="calibre13">“Aslında, bu adam patlayıcı satıyor,” dedi Megan. “Yani elinde böyle bir kayıt olması onun <i class="calibre4">profesyonel</i> tarafını ortaya&nbsp;koyuyor. Burada deneme imkânımız olmadığından, elinde bu&nbsp;silahların her birinin kullanıldıkları anda çekilmiş görüntüleri&nbsp;olduğunu duysam şaşırmam.”</span></span></p>

    <p class="calibre5"><span class="font"><span class="calibre13">“Megan, bu zavallı bir adamın <i class="calibre4">havaya uçurulmasının</i> kaydıydı.” Tiksinti içinde, başımı iki yana salladım. “Bu korkunçtu. İnsanlara böyle şeyler göstermemelisin.”</span></span></p>

    <p class="calibre5"><span class="font"><span class="calibre13">Megan duraksamıştı; kafası bir şeye takılmış gibi görünüyordu. “Evet. Elbette.” Bana baktı. “Sana <i class="calibre4">nerd</i> denmesini neden bu kadar dert ettiğini açıklamadın.”</span></span></p>

    <p class="calibre5"><span class="font"><span class="calibre13">“Söyledim ya. Bundan hoşlanmıyorum çünkü ben harika şeyler yapmak istiyorum. Ve <i class="calibre4">nerd...”</i></span></span></p>

    <p class="calibre5"><span class="font"><span class="calibre13">“Nedeni bu değil,” dedi, sakin bir havada bana bakarak. <i class="calibre4">Lanet olsun!</i> Ama gözleri harikuladeydi. “Bunu dert etmene neden olan daha derinlerde bir şey var ve bunu aşman gerekiyor. <span>Bu&nbsp;bir zayıflık.”</span> Önümüzdeki su şişesine baktıktan sonra, arkasını&nbsp;dönüp Abraham’ın incelemekte olduğu şeyin yanma gitti. Bu&nbsp;bir tür bazukaydı.</span></span></p>

    <p class="calibre5"><span class="font"><span class="calibre13">Tüfeğimi omzumda sabitleyip ellerimi cebime soktum. Son günlerde çok fazla zamanımı birilerinden ders alarak geçiriyor&nbsp;gibiydim. Fabrika’dan ayrılmamla birlikte bunun sona ereceğini sanıyordum ama belli ki yanılmıştım.</span></span></p>

    <p class="calibre5"><span class="font"><span class="calibre13">Megan’la Abraham’a sırtımı dönüp karşımdaki duvara baktım. Silahlara odaklanmakta zorlanıyordum; bu benim için bir ilkti. Aklımda, Megan’ın az önce sorduğu soru dönüp duruyordu. <i class="calibre4">Nerd</i> denmesi beni neden bu kadar rahatsız etmişti?</span></span></p>

    <p class="calibre5"><span class="font"><span class="calibre13">Megan’ın yanma gittim.</span></span></p>

    <p class="calibre5"><span class="font"><span class="calibre13">“...istediğimiz şeyin bu olduğundan emin değilim,” diyordu Abraham.</span></span></p>

    <p class="calibre5"><span class="font"><span class="calibre13">“Ama patlamalar çok büyük,” dedi Diamond.</span></span></p>

    <p class="calibre5"><span class="font"><span class="calibre13">“Bunun nedeni, akıllıları alıp götürmeleriydi,” dedim, yumuşak bir sesle, Megan’a.</span></span></p>

    <p class="calibre5"><span class="font"><span class="calibre13">Gözlerinin üzerimde olduğunu hissedebiliyordum ama duvara bakmayı sürdürdüm.</span></span></p>

    <p class="calibre5"><span class="font"><span class="calibre13">“Fabrika’da birçok çocuk ne kadar akıllı olduklarını göstermek için çok fazla çabalıyordu,” dedim sessizce. “Okulumuz vardı. Günün yarısında okula gider, diğer yarısında çalışırdın.&nbsp;<span>Yani, okuldan atılmadığın sürece.</span> Okulda iyi değilsen öğretmen seni atardı ve bundan sonra tam gün çalışmaya başlardın.&nbsp;Okul, Fabrika’dan daha kolay olduğundan, çocukların çoğu&nbsp;gerçekten ellerinden geleni yapıyordu.</span></span></p>

    <p class="calibre5"><span class="font"><span class="calibre13">Ama akıllı olanlar... <span>gerçekten</span> akıllı olanlar... <i class="calibre4">nerd</i> dediklerin... <span>gidiyordu</span>. Yukarıdaki kente götürülüyorlardı. Bilgisayarlar, matematik, yazı çizide filan biraz yetenekli olduğun anlaşıldığında, işin bitikti. Bu çocukların iyi işlere yerleştirildiğini duymuştum. Steelheart’ın propaganda çalışmalarında, muhasebe ofislerinde, bunun gibi yerlerde. Küçükken, Steelheart’ın&nbsp;muhasebecilerinin olmasına gülerdim. Onlardan çok vardı. Bir&nbsp;imparatorlukta bu türden insanlar gerekir.”</span></span></p>

    <p class="calibre5"><span class="font"><span class="calibre13">Megan, merakla bana baktı. “Yani sen...”</span></span></p>

    <p class="calibre5"><span class="font"><span class="calibre13">“Aptal olmayı öğrendim,” dedim. <span>“Daha doğrusu, vasat olmayı.</span> Gerçekten aptal olanlar okuldan atılıyordu. Ama ben bir şeyler öğrenmek istediğimden -öğrenmeye <i class="calibre4">ihtiyacım olduğunu&nbsp;</i>bildiğimden- okulda kalmalıydım. Aynı zamanda, yerüstüne&nbsp;gönderildiğim takdirde özgürlüğümü kaybedeceğimi de biliyordum. Steelheart, muhasebecilerini, fabrikalarında çalışanlara kıyasla çok daha yakından takip eder.</span></span></p>

    <p class="calibre5"><span class="font"><span class="calibre13">Benim gibi başka oğlanlar da vardı. Kızların çoğu hızlı ilerlediler. Akıllı olanlar. Ama tanıdığım bazı oğlanlar, yukarı&nbsp;alınmamanın bir gurur nişanı olduğunu görmeye başladılar.&nbsp;Akıllılardan biri olmak istemezdin. Epikler hakkında çok soru&nbsp;sorduğumdan, daha da dikkatli olmak durumundaydım. Defterlerimi saklamam, akıllı olduğumu düşünenleri atlatmak için&nbsp;yollar bulmam gerekirdi.”</span></span></p>

    <p class="calibre5"><span class="font"><span class="calibre13">“Ama artık orada değilsin. Artık Asilerlesin. Yani bundan sonra fark etmez.”</span></span></p>

    <p class="calibre5"><span class="font"><span class="calibre13">“Fark eder,” dedim. “Çünkü bu dediğin kişi ben değilim. Ben akıllı değilim, yalnızca inatçıyım. Akıllı olan arkadaşlarımın hiç ders çalışması gerekmezdi. Ama ben girdiğim her test&nbsp;için eşek gibi çalışmak zorundayım.”</span></span></p>

    <p class="calibre5"><span class="calibre14">“Eşek gibi mi?”</span></p>

    <p class="calibre5"><span class="font"><span class="calibre13">“Bilirsin. Eşekler çok çalışır ya? Araba, saban falan çekerler?”</span></span></p>

    <p class="calibre5"><span class="font"><span class="calibre13">“Anladım, bunu duymazlıktan geleceğim.”</span></span></p>

    <p class="calibre5"><span class="font"><span class="calibre13">“Ben <i class="calibre4">akıllı</i> değilim,” dedim.</span></span></p>

    <p class="calibre5"><span class="font"><span class="calibre13">Bunu mevzubahis etmemiştim ama bu kadar sıkı çalışmamın bir diğer nedeni, her bir sorunun cevabını tam olarak öğrenmek&nbsp;zorunda olmamdı. Ancak bunu sağladıktan sonra, ortalama,&nbsp;vasat bir öğrenci olarak görünmemi sağlayacak düzeyde soruya&nbsp;yanlış cevap verebilirdim. Okulda kalacak kadar akıllı ama fark&nbsp;edilmeye ya da dikkat etmeye değmeyecek bir öğrenci.</span></span></p>

    <p class="calibre5"><span class="font"><span class="calibre13">“Hem,” diye devam ettim. “Tanıdığım insanlar içinde gerçekten akıllı olanlar, öğrenmeyi sevdikleri için öğreniyorlardı. Ben öyle değildim. Ders çalışmaktan nefret ediyordum.”</span></span></p>

    <p class="calibre5"><span class="font"><span class="calibre13">“Ansiklopedi okuyormuşsun ya. <i class="calibre4">Birkaç kere."</i></span></span></p>

    <p class="calibre5"><span class="font"><span class="calibre13">“Epiklerin zayıf taraflarını ortaya çıkarabilecek şeyleri aramak için okuyordum,” dedim. “Farklı tipte metalleri, kimyasal bileşenleri, elementleri, sembolleri öğrenmem gerekiyordu. Bir&nbsp;Epik’in zayıf tarafı her şey olabilir. Bir şeylerin kafamda çakmasını umuyordum. Steelheart’la ilgili bir şeylerin.”</span></span></p>

    <p class="calibre5"><span><span class="font"><span class="calibre13">“Yani her şey onunla ilgili.”</span></span></span></p>

    <p class="calibre5"><span class="font"><span class="calibre13">“Hayatımdaki her şey onunla ilgili Megan,” dedim, ona bakarak. “Her şey.”</span></span></p>

    <p class="calibre5"><span class="font"><span class="calibre13">Sustuk. Diamond gevezeliğe devam ediyordu. Abraham dönüp bana baktı. Düşünceli bir hali vardı.</span></span></p>

    <p class="calibre5"><span class="font"><i class="calibre4"><span class="calibre13">Harika. Her şeyi duydu. Gerçekten harika.</span></i></span></p>

    <p class="calibre5"><span class="font"><span class="calibre13">“Bu yeterli Diamond,” dedi Abraham. “Bu silah gerçekten de işimize yaramaz.”</span></span></p>

    <p class="calibre5"><span class="font"><span class="calibre13">Silah taciri içini çekti. “Pekâlâ. Ama belki bana <i class="calibre4">neyin</i> işinize yarayabileceğine dair bir ipucu verirsin.”</span></span></p>

    <p class="calibre5"><span class="font"><span class="calibre13">“Ayırt edici bir şey,” dedi Abraham. <span>“Daha önce kimsenin görmediği ve aynı zamanda oldukça yıkıcı bir şey.”</span></span></span></p>

    <p class="calibre5"><span class="font"><span class="calibre13">“Eh, elimde yıkıcı <i class="calibre4">olmayan</i> pek bir şey olduğunu söyleyemem,” dedi Diamond. “Ama ayırt edici... <span>bir</span> bakayım...”</span></span></p>

    <p class="calibre5"><span class="font"><span class="calibre13">Abraham elini sallayarak aramaya devam etmemizi istedi. Ama Megan yanımızdan uzaklaştığında, beni kolumdan yakaladı. Kolumu güçlü bir şekilde sıkmıştı. “Steelheart akıllıları&nbsp;alıyor,” dedi yumuşakça. “Çünkü onlardan korkuyor. Biliyor&nbsp;David. Bütün bu silahlar onu korkutmuyor. Onu bu silahlar&nbsp;devirmeyecek. Yeterince zeki, <i class="calibre4">yeterince akıllı</i> birisi zırhındaki&nbsp;çatlağın nerede olduğunu bulacak. Steelheart bu insanların tamamını öldüremeyeceğini bildiğinden, onları emrine alıyor. O&nbsp;öldüğünde bunun nedeni senin gibi biri olacak. Bunu sakın&nbsp;unutma.”</span></span></p>

    <p class="calibre5"><span class="font"><span class="calibre13">Kolumu bırakıp, Diamond’ın peşinden yürüyüp gitti.</span></span></p>

    <p class="calibre5"><span class="font"><span class="calibre13">Abraham’ın uzaklaşmasını izledikten sonra, bir başka silah grubuna gittim. Abraham’ın dedikleri gerçekte benim için pek&nbsp;bir şey değiştirmemiş olsa da, tuhaf bir şekilde, önümdeki silah&nbsp;sırasına bakarken biraz daha dik durduğumu fark ettim. Artık&nbsp;silahların her birinin üreticisini çıkarabiliyordum.</span></span></p>

    <p class="calibre5"><span class="font"><span class="calibre13">Ama hiç de <i class="calibre4">nerd</i> değildim. En azından hâlâ gerçeği biliyordum.</span></span></p>

    <p class="calibre5"><span class="font"><span class="calibre13">Türlerini ve üreticilerini çıkarabildiğim için kendimle gurur duyarak, birkaç dakika boyunca silahlara baktım. Ne yazık ki&nbsp;bu silahların hiçbiri yeterince ayırt edici görünmüyordu. Aslında, zaten bu silahları tanıyor olmam, ayırt edici olmadıklarını&nbsp;gösteriyordu. Kimsenin daha önce görmediği bir şeye ihtiyacımız vardı.</span></span></p>

    <p class="calibre5"><span class="font"><i class="calibre4"><span class="calibre13">Belki de bu tüccarın elinde hiçbir</span></i></span> <span class="font"><span class="calibre13">şey <i class="calibre4">yok,</i> diye düşündüm. <i class="calibre4">Kentler arasında dolanıp duruyorsa, burayı ziyaret etmek için yanlış&nbsp;zamanı seçmiş olabilir. Bazen karman çorman bir çantanın içinden&nbsp;hiçbir şey çıkmaz. Bazen...</i></span></span></p>

    <p class="calibre5"><span class="font"><span class="calibre13">Farklı bir şeyin dikkatimi çekmesiyle olduğum yerde durdum. Motorsikletler.</span></span></p>

    <p class="calibre5"><span class="font"><span class="calibre13">Koridorun diğer ucunda üç motorsikletler yan yana dizilmişti. Silahlara odaklandığım için onları görmemiştim. Yan taraflarında siyah çizgilerin uzandığı parlak gövdeleri koyu yeşil renkteydi. Vücudumun rüzgâra karşı direncini azaltacak şekilde, hızla yol alırken motora yapışacak kadar eğildiğimi hayal&nbsp;ettim. Bunlardan birinin tepesinde etrafa kurşun yağdırırken&nbsp;kendimi görebiliyordum. Timsah gibi, çok tehlikeli görünüyorlardı. Karalara bürünmüş, gerçekten hızlı timsahlar. Ninja&nbsp;timsahlar.</span></span></p>

    <p class="calibre5"><span class="font"><span class="calibre13">Bu <span>metaforu</span> Megan üzerinde denememeye karar verdim.</span></span></p>

    <p class="calibre5"><span class="font"><span class="calibre13">Üzerlerinde görebildiğim herhangi bir silah olmamasına rağmen, yan taraflarında bazı tuhaf cihazlar vardı. Enerji silahları olabilir miydi? Bunlar, Diamond’ın elindeki diğer silahların çoğuna benzemiyor olsa da, adamın gerçekten eklektik&nbsp;bir koleksiyonu olduğunu kabul etmem gerekiyordu.</span></span></p>

    <p class="calibre5"><span class="font"><span class="calibre13">Megan yanımdan geçerken, parmağımı kaldırarak motorsikletleri gösterdim.</span></span></p>

    <p class="calibre5"><span class="font"><span class="calibre13">“Hayır,” dedi. Bakmamıştı bile.</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Hayır.”</span></span></p>

    <p class="calibre5"><span class="font"><span class="calibre13">“Ama müthişler!” dedim, bu yeterli bir <span>argümanmış</span> gibi, ellerimi havaya kaldırarak. Lanet olsun! Yeterli olmalıydı. Bu&nbsp;motorlar <i class="calibre4">müthişti!</i></span></span></p>

    <p class="calibre5"><span class="font"><span class="calibre13">“Bir hanımefendinin sedanım bile zar zor kullanabildin, Şüpheli,” dedi Megan. “Seni gravatonikleri olan bir şeyin tepesinde görmek istemem.”</span></span></p>

    <p class="calibre5"><span class="font"><span class="calibre13">“Gravatonikler!” Bu <i class="calibre4">daha da</i> müthişti.</span></span></p>

    <p class="calibre5"><span class="font"><span class="calibre13">“Hayır,” dedi Megan, sertçe.</span></span></p>

    <p class="calibre5"><span class="font"><span class="calibre13">Birkaç metre ilerimde silahlardan birini inceleyen Abraham’a baktım. Önce bana, ardından motorlara baktıktan sonra gülümsedi. “Hayır.”</span></span></p>

    <p class="calibre5"><span class="font"><span class="calibre13">İçimi çektim silah alışverişinin bundan daha eğlenceli olması gerekmez miydi?</span></span></p>

    <p class="calibre5"><span class="font"><span class="calibre13">“Diamond,” diye seslendi Abraham. “Bu ne?”</span></span></p>

    <p class="calibre5"><span class="font"><span class="calibre13">Tacir paytak paytak yürüyerek yaklaştı. “Ah, bu harikadır. Büyük patlamalar. Bu...” Ama iyice yaklaşıp da Abraham’ın elinde tuttuğu şeyi gördüğünde yüzü düştü. “Ah. Şu. Hımm.&nbsp;<i class="calibre4">Bu da</i> harika sayılır tabii. Ama ihtiyaçlarınıza uygun mudur,&nbsp;bilemedim.”</span></span></p>

    <p class="calibre5"><span class="font"><span class="calibre13">Söz konusu silah, çok uzun bir namlusu ve tepesinde dürbünü olan büyük bir tüfekti. Fabrika’nın kendi üretiminde model olarak kullandığı keskin nişancı tüfeklerinden biri olan&nbsp;AWM’yi andırıyordu biraz. Ama namlusu AWM’ye göre daha&nbsp;büyüktü ve el kundağının etrafında tuhaf görünümlü bobinler&nbsp;vardı. Koyu siyah-yeşil tonlarda boyanmıştı ve şarjörün girebileceği büyüklükte bir delik vardı üzerinde.</span></span></p>

    <p class="calibre5"><span class="font"><span class="calibre13">Diamond içini çekti. “Bu silah harikadır ama siz iyi bir müşterisiniz. Bu silahın çalışmasını sağlayacak kaynaklara sahip olmadığımı söylemeliyim.”</span></span></p>

    <p class="calibre5"><span class="font"><span class="calibre13">“Ne?” dedi Megan. “Çalışmayan bir silah mı satıyorsun yani?”</span></span></p>

    <p class="calibre5"><span class="font"><span class="calibre13">“Konu bu değil,” dedi Diamond, silahın asılı olduğu duvara eliyle dokunarak. Duvarda beliren görüntüde, yere çömelmiş&nbsp;olan bir adam elindeki tüfeğin dürbününden harap bir binaya&nbsp;bakıyordu. “Buna <i class="calibre4">gauss</i> silahı<a class="pcalibre pcalibre1" id="footnote11"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark17">11</a></sup> deniyor. İnsanlara kurşun atan&nbsp;şu ya da bu Epik üzerindeki araştırmalarda geliştirilmiş.”</span></span></p>

    <p class="calibre5"><span class="font"><span class="calibre13">“Rick O’Shea,” dedim, başımı sallayarak. <span>“İrlandalı bir Epik.”</span></span></span></p>

    <p class="calibre5"><span class="font"><span class="calibre13">“Gerçekten de adı bu mu?” diye sordu Abraham, yumuşak bir sesle.</span></span></p>

    <p class="calibre5"><span class="font"><span class="calibre13">“Öyle.”</span></span></p>

    <p class="calibre5"><span class="font"><span class="calibre13">“Bu korkunç.” Abraham ürpermişti. “Fransızcanın güzel bir sözcüğünü alıp onu... Cody’nin <i class="calibre4">Calice!</i> <span>diyeceği</span> bir şeye dönüştürmüş.”</span></span></p>

    <p class="calibre5"><span class="font"><span class="calibre13">“Her neyse,” dedim. “Dokunduğu nesnelerin dengesini bozabilir ve bu nesneler herhangi bir ciddi etkiye maruz kaldıklarında patlar. Temel olarak, enerji yüklediği kayaları insanlara fırlatır ve bu kayalar patlar. Standart bir kinetik enerji Epik’i.”&nbsp;Önümüzdeki silahın teknolojisinin bu Epik’in güçleri temel&nbsp;alınarak geliştirilmiş olmasıyla daha çok ilgileniyordum. Ricky&nbsp;nispeten daha yeni bir <span>Epik’ti</span>. Asilerin açıkladığı gibi, Epiklerin tutsak olarak alınıp üzerlerinde deneylerin gerçekleştirildiği ilk günlerde ortalıkta değildi. Bunun anlamı, bu türden araştırmaların hâlâ devam ettiği miydi? Epiklerin esir tutulduğu bir&nbsp;yer mi vardı? Hayatımda böyle bir şey duymamıştım.</span></span></p>

    <p class="calibre5"><span class="font"><span class="calibre13">“Silah?” diye sordu Abraham, Diamond’a.</span></span></p>

    <p class="calibre5"><span class="font"><span class="calibre13">“Eh, dediğim gibi.” Diamond’ın duvara dokunmasıyla, video başladı. <span>“Bu bir tür <i class="calibre4">gauss</i> silahı.</span> Enerjiyle yüklenmiş olan kurşunlar kullanır. Patlayıcı özellik kazanan kurşun, minik&nbsp;mıknatısların aracılığıyla inanılmaz bir süratte ilerler.”</span></span></p>

    <p class="calibre5"><span class="font"><span class="calibre13">Videoda silahı tutan adam bir anahtarı indirdiğinde, bobinler yeşil bir ışıkla aydınlanmıştı. Tetiğe basmasıyla namludan bir enerji dalgası çıktı sanki. Buna rağmen silah hiç geri tepmiyor gibiydi. Namludan çıkan yeşil ışık hüzmesi havada&nbsp;ilerlerken gerisinde iz bırakmıştı. Uzaktaki binalardan biri patlayarak, havayı büküyormuş gibi görünen tuhaf bir yeşil ışığa&nbsp;tona neden oldu.</span></span></p>

    <p class="calibre5"><span class="font"><span class="calibre13">“Bunu... <span>bunu</span> neden yaptığından pek emin değiliz,” diye kabul etti Diamond. <span>“Ya da nasıl yaptığından.</span> Silahın teknolojisi, kurşunu enerji yüklü bir patlayıcıya dönüştürüyor.”</span></span></p>

    <p class="calibre5"><span class="font"><span class="calibre13">Tensörleri, ceketleri -Asilerin kullandığı teknolojiyi- düşünerek ürperdim. Aslında, bugün kullandığımız teknolojinin büyük kısmı Epiklerin ortaya çıkmasıyla mümkün olmuştu.&nbsp;Bunun ne kadarını gerçekten anlayabiliyorduk?</span></span></p>

    <p class="calibre5"><span class="font"><span class="calibre13">Kendi yapabildikleri şeyleri bile nasıl yapabildiklerini bilmeyen esrarengiz yaratıklar üzerinde gerçekleştirilen araştırmalarla geliştirilmiş, ancak yarısını anlayabildiğimiz bir teknolojiye bel bağlamış haldeydik. Aslında müzik çoktan durmuşken, duyamadığımız bir ritim doğrultusunda dans etmeye çalışan sağır insanlar gibiydik. Ya da... <span>bir</span> saniye! Bu dediğim&nbsp;ne anlama geliyor ben de bilmiyorum.</span></span></p>

    <p class="calibre5"><span class="font"><span class="calibre13">Her neyse, bu silahın neden olduğu patlamaların etrafa yaydığı ışık oldukça ayırt ediciydi. <span>Hatta,</span> <i class="calibre4">güzeldi.</i> Geride çok fazla enkaz kalmamıştı; yalnızca havada asılı kalan yeşilimsi bir duman vardı. Bina doğrudan enerjiye dönüştürülmüş gibiydi.</span></span></p>

    <p class="calibre5"><span class="font"><span class="calibre13">O anda kafama dank etti. <i class="calibre4">“Aurora boreaîis<a class="pcalibre pcalibre1" id="footnote12"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark18">12</a></sup>,"</i> dedim, görüntüyü işaret ederek. “Daha önceden gördüğüm resimlerine benziyor.”</span></span></p>

    <p class="calibre5"><span class="font"><span class="calibre13">“Yıkıcılık düzeyi iyi görünüyor,” dedi Megan. “Bina tek bir atışla neredeyse bütünüyle yıkıldı.”</span></span></p>

    <p class="calibre5"><span class="font"><span class="calibre13">Abraham başını salladı. “İhtiyacımız olan bu olabilir. Ancak, Diamond, az önce belirttiğin şeyin nedenini sorabilir miyim? Bu silahın çalışmadığını söylemiştin.”</span></span></p>

    <p class="calibre5"><span class="font"><span class="calibre13">“Gayet iyi çalışıyor,” dedi tüccar hemen. “Ama ateş edebilmesi için bir enerji paketine ihtiyacı var. <span>Güçlü bir enerji paketine.”</span></span></span></p>

    <p class="calibre5"><span class="font"><span class="calibre13">“Ne kadar güçlü?”</span></span></p>

    <p class="calibre5"><span class="font"><span class="calibre13"><span>&nbsp;</span>“Elli altı KC<a class="pcalibre pcalibre1" id="footnote13"></a><sup class="calibre15"><a class="pcalibre pcalibre1" href="../../../AppData/Local/Temp/FineReader12.00/sndt515b.htm#bookmark19">13</a></sup>,” dedi Diamond. Ardından duraksadı. “Atış başına.”</span></span></p>

    <p class="calibre5"><span class="font"><span class="calibre13">Abraham ıslık çaldı.</span></span></p>

    <p class="calibre5"><span class="font"><span class="calibre13">“Bu çok mu?” diye sordu Megan.</span></span></p>

    <p class="calibre5"><span class="font"><span class="calibre13">“Öyle,” dedim, şaşkınlık içinde. “Birkaç bin standart yakıt hücresi kadar bir düzey.”</span></span></p>

    <p class="calibre5"><span class="font"><span class="calibre13">“Genellikle,” dedi Diamond. “Bu silahı, kendi güç ünitesine kabloyla bağlamanız gerekir. Yani bu kötü çocuğu öyle bulduğunuz ilk prize takamazsınız. Demo videosundaki atışlar,&nbsp;silahın kendi jeneratörüne birkaç tane altı inçlik kabloyla bağlanmasıyla mümkün oldu.” Silaha baktı. “Steelheart’la alışverişimizde ondan yüksek enerjili yakıt hücrelerinden birkaç tane&nbsp;koparabileceğimi umarak bu silahı satın aldım. Ancak bunu&nbsp;sağladıktan sonra, silahı çalışır halde satabilirim.”</span></span></p>

    <p class="calibre5"><span class="font"><span class="calibre13">“Bu silah hakkında kimlerin bilgisi var?” diye sordu Abraham.</span></span></p>

    <p class="calibre5"><span class="font"><span class="calibre13">“Kimsenin,” dedi Diamond. “Bunu, silahı icat eden laboratu-varın kendisinden aldım. Videoyu çeken adam da benim çalışanım. Silah pazara hiç çıkmadı. Aslında, bunu geliştiren araştırmacılar, silahın icadından birkaç ay sonra öldü. Zavallı budalalar, kendilerini havaya uçurdular. Sürekli olarak maddeye aşırı yükleme yapan cihazlar üretirseniz en sonunda olacağı bu.”</span></span></p>

    <p class="calibre5"><span class="font"><span class="calibre13">“Alıyoruz,” dedi Abraham.</span></span></p>

    <p class="calibre5"><span class="font"><span class="calibre13">“Öyle mi?” Diamond şaşırmış görünüyordu. Neden, sonra, yüzünde bir gülümseme belirdi. “Pekâlâ... <span>ne</span> harikulade bir&nbsp;seçim! Memnun kalacağınıza eminim. Ama gene de, duruma&nbsp;açıklık getirmek için, kendi enerji kaynağınızı bulamadıkça&nbsp;bu silahın <i class="calibre4">ateş etmeyeceğini</i> söylemeliyim. <span>Çok güçlü bir enerji kaynağı.</span> Taşıyamayacağınız bir kaynak, muhtemelen. Bunu&nbsp;anlıyor musunuz?”</span></span></p>

    <p class="calibre5"><span class="font"><span class="calibre13">“Biz buluruz,” dedi Abraham. “Silah ne kadar?”</span></span></p>

    <p class="calibre5"><span class="font"><span class="calibre13">“On iki,” dedi Diamond, sektirmeden.</span></span></p>

    <p class="calibre5"><span class="font"><span class="calibre13">“Bu silahı başka kimseye satamazsın,” dedi Abraham. “Çalıştıramazsın da. Seninle dörde anlaşacağız. Teşekkür ederim.” Abraham ceketinden küçük bir kutu çıkardı, üzerine vurdu ve&nbsp;Diamond’a uzattı.</span></span></p>

    <p class="calibre5"><span class="font"><span class="calibre13">“Yanında, eşantiyon olarak, patlayıcı kalemlerden de bir tane istiyoruz,” dedim hevesle. Mobilimi duvara tutup <i class="calibre4">gauss&nbsp;</i>silahının videosunu cihazıma indirdim. Az kalsın motorsikletlerden birini de isteyecektim ama bunun <i class="calibre4">gerçekten</i> işi zorlamak&nbsp;olacağına karar verdim.</span></span></p>

    <p class="calibre5"><span class="font"><span class="calibre13">“Pekâlâ,” dedi Diamond, Abraham’ın uzattığı kutuyu tutarken. Bu kutu da neyin <i class="calibre4">nesiydi?</i> “Fortuity bunun içinde mi?” diye sordu Diamond.</span></span></p>

    <p class="calibre5"><span class="font"><span class="calibre13">“Maalesef,” dedi Abraham. “Onunla karşılaşmamız, doğru düzgün bir hasada zaman bırakmadı. Ama Absence’in de aralarında olduğu diğer dördü o kutuda.”</span></span></p>

    <p class="calibre5"><span class="font"><span class="calibre13">Hasat mı? Abraham <i class="calibre4">bununla</i> ne demek istemişti? Absence,</span></span></p>

    <p class="msonormal"><span class="font"><span class="calibre13">Asilerin geçen sene öldürdüğü bir <span>Epik’ti</span>.</span></span></p>

    <p class="calibre5"><span class="font"><span class="calibre13">Diamond homurdandı. Kutuda ne olduğunu çok merak etmiştim doğrusu.</span></span></p>

    <p class="calibre5"><span class="font"><span class="calibre13">“Bir de bu var.” Abraham Diamond’a bir veri <span>çipi</span> uzattı.</span></span></p>

    <p class="calibre5"><span class="font"><span class="calibre13">Diamond gülümseyerek <span>çipi</span> aldı. “Bir alışverişi nasıl daha hoş hale getireceğini biliyorsun Abraham. <span>Evet, aynen öyle.”</span></span></span></p>

    <p class="calibre5"><span class="font"><span class="calibre13">“Bunu aldığımızı kimse bilmeyecek,” dedi Abraham, silaha doğru başını sallayarak. “Bu silahın varlığından bile kimseye&nbsp;bahsetmeyeceksin.”</span></span></p>

    <p class="calibre5"><span class="font"><span class="calibre13">“Elbette,” dedi Diamond, gücenmiş gibi. Masasının altından standart bir tüfek çantası çıkarıp, gauss silahını içine yerleştirmeye başladı.</span></span></p>

    <p class="calibre5"><span class="font"><span class="calibre13">“Ona nasıl bir ödeme yaptık?” diye sordum Megan’a, sessizce.</span></span></p>

    <p class="calibre5"><span class="font"><span class="calibre13">“Epikler öldüğünde, vücutlarına bir şey oluyor,” dedi Megan.</span></span></p>

    <p class="calibre5"><span class="font"><span class="calibre13">“Mitokondriyal mutasyon.” Başımı salladım. “Öyle.”</span></span></p>

    <p class="calibre5"><span class="font"><span class="calibre13">“Pekâlâ. Bir Epik’i öldürdüğümüzde, mitokondriyasının bir kısmını hasat olarak kaldırırız,” dedi. “Bu türden silahları üreten bilim adamlarına gerekir bu. Diamond bunu gizli araştırma&nbsp;laboratuvarlarıyla alışverişlerinde kullanır.”</span></span></p>

    <p class="calibre5"><span class="font"><span class="calibre13">Yumuşak bir ıslık çaldım. “Vay.”</span></span></p>

    <p class="calibre5"><span class="font"><span class="calibre13">“Evet,” dedi Megan, canı sıkılmış gibi. “Dondurmadığın takdirde hücreler birkaç dakika içerisinde öldüğünden, hasat&nbsp;yapmak zor olur. Dışarıda hayatını hücre hasadından kazanan&nbsp;gruplar var. Epik öldürmezler ama bir şekilde bir Epik’ten kan&nbsp;örneği alıp bunu dondururlar. Zaman içinde bu, bir tür gizli,&nbsp;yüksek düzeyli para birimine dönüştü.”</span></span></p>

    <p class="calibre5"><span class="font"><span class="calibre13">Demek bu şekilde oluyordu. Epiklerin bunu bilmesine bile gerek yoktu. Ama bunu öğrenmek daha da fazla endişeye kapılmama neden olmuştu. Bu sürecin ne kadarını anlıyorduk?&nbsp;Epikler, genetik materyallerinin pazarda satılması hakkında ne&nbsp;düşünürdü?</span></span></p>

    <p class="calibre5"><span class="font"><span class="calibre13">Epikler hakkındaki kapsamlı araştırmama rağmen bunu hiç duymamıştım. Bu durum benim için bir ihtar gibiydi. Kendi başıma bazı şeyleri çözmüş olabilirdim ama dışarıda, deneyimlerimin ötesinde kocaman bir dünya vardı.</span></span></p>

    <p class="calibre5"><span class="font"><span class="calibre13">“Peki ya Abraham’ın Diamond’a verdiği veri <span>çipi</span> neydi?” diye sordum. “Diamond’ın keyfini yerine getiren şey?”</span></span></p>

    <p class="calibre5"><span class="font"><span class="calibre13">“O <span>çipte</span> patlamalar var,” dedi Megan.</span></span></p>

    <p class="calibre5"><span class="font"><span class="calibre13">“Ah. Elbette.”</span></span></p>

    <p class="calibre5"><span class="font"><span class="calibre13">“Kalem şeklindeki fünyeyi neden istiyorsun?”</span></span></p>

    <p class="calibre5"><span class="font"><span class="calibre13">“Bilmem,” dedim. “Sadece eğlenceli gözüktü. Şu motorlardan birini alana dek...”</span></span></p>

    <p class="calibre5"><span class="font"><span class="calibre13">“O motorlardan birini <i class="calibre4">asla</i> alamayacaksın.”</span></span></p>

    <p class="calibre5"><span class="font"><span class="calibre13">“Motorlardan birini alana dek, o kalem isteyebileceğim bir şey gibi geldi.”</span></span></p>

    <p class="calibre5"><span class="font"><span class="calibre13">Megan cevap vermedi. Ama istemeden onun canını sıkmış gibiydim. <span>Bir kez daha.</span> Kafasına nelerin takılıp nelerin takılmayacağına karar vermekte zorlanıyordum. Neyin “profesyonel” neyin olmadığı konusunda, kendi özel kuralları varmış&nbsp;gibiydi.</span></span></p>

    <p class="calibre5"><span class="font"><span class="calibre13">Diamond silahı kutuya yerleştirerek, benim için kalem görünümündeki fünyeyi ve fünyeyle birlikte çalışan küçük bir kutu dolusu “silgiyi” de içine attı. Fazladan bir şey kaptığım&nbsp;için kendimi iyi hissediyordum. O anda sarımsak kokusu aldım.</span></span></p>

    <p class="calibre5"><span class="font"><span class="calibre13">Kaşlarımı çattım. Tam sarımsak <i class="calibre4">gibi de</i> değildi ama yakındı. Bu...</span></span></p>

    <p class="calibre5"><span class="font"><span class="calibre13">Sarımsak.</span></span></p>

    <p class="calibre5"><span class="font"><span class="calibre13">Fosfor sarımsak gibi kokardı.</span></span></p>

    <p class="calibre5"><span class="font"><span class="calibre13">“Başımız dertte,” dedim, zaman kaybetmeden. “Nightwielder burada.”</span></span></p>
  </div>
</body>
</html>
