<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="calibre26"><br class="calibre7" id="calibre_pb_36" /></span>

    <p class="msonormal"><span>&nbsp;</span></p>

    <p class="calibre6"><b class="calibre3"><span class="calibre8">31</span></b></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">“Abraham, daha fazla kan lazım,” dedi Tia, çılgınca bir hızla çalışırken. Kendi kanıyla ıslanmış askıdaki koluyla, Abraham&nbsp;soğutucuya koşturdu.</span></span></p>

    <p class="calibre5"><span class="font"><span class="calibre13">Megan, sığınağımızın ana odasındaki çelikten konferans masasının üzerine yatırılmıştı. Masanın üzerinden fırlattığım&nbsp;kâğıtlarla Abraham’ın aletleri yere saçılmıştı. Artık yan tarafta&nbsp;durmuş; kendimi çaresiz, bitkin, dehşete düşmüş hissediyordum. Prof, sığınağa arka tarafından ulaştığımız bir kaçış yolu&nbsp;açmıştı; sığınağın ön girişi Tia tarafından metal tapalar ve yangın çıkaran türden özel bombalarla kapatılmıştı.</span></span></p>

    <p class="calibre5"><span class="font"><span class="calibre13">Megan’ın üzerinde çalışan Tia’nın yaptıklarının çoğunu anlamıyordum. Kanı durdurmak için bandajlar sararken, bir yandan da yaraları dikmeye çabalıyordu. Görünüşe göre Megan’ın iç kanaması vardı ve Tia bu durumu, kızın <span>halihazırda</span> aşırı&nbsp;miktarda kan kaybetmiş olmasından daha tedirgin edici buluyordu.</span></span></p>

    <p class="calibre5"><span class="font"><span class="calibre13">Megan’ın yüzünü görebiliyordum. Bana dönük olan yüzünde, meleksi gözleri yumuşakça kapanmıştı. Tia, üzerindeki kıyafetlerin çoğunu kesip çıkardığından, yaraları açıkça görülebiliyordu. Bunlar, korkunç yaralardı.</span></span></p>

    <p class="calibre5"><span class="font"><span class="calibre13">Megan’ın yüzünde aşırı ölçüde dingin, huzurlu bir ifade olması tuhaftı. Ama bunun nedenini anlayabildiğimi hissettim. Ben de kendimi uyuşmuş gibi hissediyordum.</span></span></p>

    <p class="calibre5"><span class="font"><i class="calibre4"><span class="calibre13">Bir adım, ardından bir adım daha...</span></i></span> <span class="font"><span class="calibre13">Megan’ı sığınağa ben taşımıştım. Bu, bulanık bir zaman dilimiydi benim için. Acının ve korkunun neden olduğu bir bulanıklık. <span>Ağrıların ve sersemliğin bulanıklığı.</span></span></span></p>

    <p class="calibre5"><span class="font"><span class="calibre13">Megan’ı taşırken Prof bir kez olsun bana yardım eli uzatmamış; hatta birkaç kere beni geride bırakmıştı.</span></span></p>

    <p class="calibre5"><span class="font"><span class="calibre13">“İşte,” dedi Abraham, Tia’ya, bir başka kan torbasıyla masanın başında biterek.</span></span></p>

    <p class="calibre5"><span class="font"><span class="calibre13">“Kanı bağla,” dedi, dikkatini Megan’ın bana dönük tarafına vermiş olan Tia. Kanlı ameliyat eldivenlerinden yansıyan ışığı&nbsp;görebiliyordum. Üzerini değiştirecek vakti olmadığından, her&nbsp;zamanki kıyafetleri -kot pantolon ve bluz üzerine hırka- kana&nbsp;bulanmıştı. Yoğun bir <span>konsantrasyonla</span> çalışmasına rağmen,&nbsp;sesi hissettiği paniği ele veriyordu.</span></span></p>

    <p class="calibre5"><span class="font"><span class="calibre13">Tia’nın mobili yumuşak bir sesle bipledi. Medikal bir uygulamanın yüklenmiş olduğu mobilini, kalp atışlarını izlemek için Megan’ın göğsüne yerleştirmişti. Tia çalışırken arada bir mobili&nbsp;Megan’ın karnına koyup hızlı <span>ultrasonlar</span> alıyordu. Beynimin&nbsp;hâlâ düşünebilen bir parçası, Asilerin her türlü duruma karşı&nbsp;ne denli hazırlıklı olduğunu görmekten etkilenmişti. Sığmakta&nbsp;kan ve cerrahi operasyon aletleri olduğunu bir kenara bırakalım,&nbsp;Tia’nın medikal eğitim aldığından bile haberim yoktu.</span></span></p>

    <p class="calibre5"><span class="font"><i class="calibre4"><span class="calibre13">Bu şekilde görünmemeli,</span></i></span> <span class="font"><span class="calibre13">diye düşündüm, o ana dek yaşlarla dolmuş olduğunu fark etmediğim gözlerimi kırpıştırarak. <i class="calibre4">Çok savunmasız. Masada çıplak halde uzanmış. Megan bundan çok&nbsp;daha güçlüdür. Çalışırken vücudunu bir çarşaf ya da öyle bir şeyle&nbsp;kapatamazlar mıydı?</i></span></span></p>

    <p class="calibre5"><span class="font"><span class="calibre13">Megan’ın üzerine kapamak için çarşaf -bu savunmasız görüntüyü ortadan kaldıracak herhangi bir şey- bulmak amacıyla etrafıma bakındığımı fark ettiğimde, ne denli aptalca davrandığımı anladım. Her saniyenin hayati önemi vardı; araya girip Tia’nın dikkatini dağıtacak hiçbir şey yapmamalıydım.</span></span></p>

    <p class="calibre5"><span class="font"><span class="calibre13">Yere çöktüm. Üstüm başım Megan’ın kanıyla kaplıydı. Artık kanın kokusunu alamıyordum; sanırım burnum bu kokuya çoktan alışmıştı.</span></span></p>

    <p class="calibre5"><span class="font"><i class="calibre4"><span class="calibre13">İyileşmek zorunda,</span></i></span> <span class="font"><span class="calibre13">diye düşündüm, sersem bir halde. <i class="calibre4">Hayatım kurtardım. Onu buraya geri getirdim. Artık iyileşmeli. <span>Olması gereken bu.</span></i></span></span></p>

    <p class="calibre5"><span class="font"><span class="calibre13">“Bunun olmaması gerekiyordu,” dedi Abraham, yumuşak bir sesle. “Hasarbandı...”</span></span></p>

    <p class="calibre5"><span class="font"><span class="calibre13">“Hasarbandı herkes üzerinde aynı şekilde çalışmaz,” dedi Tia. “Nedenini bilmiyorum. Lanet olsun, bunu bilmek isterdim. Ama hasarbandı hiçbir zaman Megan üzerinde etkili bir&nbsp;şekilde çalışmadı. Her zaman tensörlerle sıkıntı yaşadığı gibi...”</span></span></p>

    <p class="calibre5"><span class="font"><i class="calibre4"><span class="calibre13">Onun zayıf tarafları üzerine konuşmayı kesin!</span></i></span> <span class="font"><span class="calibre13"><span>diye</span> haykırdım kafamın içinde.</span></span></p>

    <p class="calibre5"><span class="font"><span class="calibre13">Megan’ın kalbi daha da zayıflıyordu. Tia’nın mobilinden <i class="calibre4">gelen</i> kalp atışı seslerini duyabiliyordum. <i class="calibre4">Bip. Bip. Bip.</i> Ne yaptığımı anlamadan, ayağa kalktım. Prof’un düşünme odasına doğru döndüm. Cody henüz sığınağa gelmemişti; kendisine emredildiği&nbsp;üzere, başka bir yerde, kaçırdığı Epik’in başında bekliyordu. Ama&nbsp;Prof buradaydı. Diğer odada. Sığınağa ulaştığımızda, Megan’a ya&nbsp;da bana bir kez olsun bakmadan, doğrudan oraya girmişti.</span></span></p>

    <p class="calibre5"><span class="font"><span class="calibre13">“David!” dedi Tia, sertçe. “Sen ne yapıyorsun?”</span></span></p>

    <p class="calibre5"><span class="font"><span class="calibre13">“Ben... <span>ben</span>...” Kekeleyerek bir şeyler demeye çalıştım. “Prof’u çağırmaya gidiyordum. O bir şeyler yapar. Megan’ı kurtarır. Ne&nbsp;yapılması gerektiğini bilir.”</span></span></p>

    <p class="calibre5"><span class="font"><span class="calibre13">“Burada Jon’un elinden hiçbir şey gelmez,” dedi Tia. “Otur yerine.”</span></span></p>

    <p class="calibre5"><span class="font"><span class="calibre13">Tia’nın sert emri sersemlemiş halimi dağıtmıştı. Yere geri çöküp, Tia kendi kendine alçak sesle küfürler ederek çalışırken&nbsp;Megan’ın kapalı gözlerini izledim. Mırıldandığı küfürler neredeyse Megan’ın kalp atışlarıyla eşgüdümlüydü. Tia’nın yanında&nbsp;dikilen Abraham çok çaresiz görünüyordu.</span></span></p>

    <p class="calibre5"><span class="font"><span class="calibre13">Megan’ın gözlerini; <i class="calibre4">bip</i> sesleri gittikçe yavaşlarken dingin, sakin yüzünü izledim. Sesler bir anda kesildi. Artık mobilden&nbsp;düz ritimli sesler gelmiyordu. Yalnızca anlam dolu bir ağırlık&nbsp;taşıyan sessizlik vardı. <span>Veriyle yüklü bir hiçlik.</span></span></span></p>

    <p class="calibre5"><span class="font"><span class="calibre13">“Bu...” dedim, dolmuş gözlerimi kırpıştırırken. “Demek istediğim, onu buraya kadar sırtımda taşıdım Tia...”</span></span></p>

    <p class="calibre5"><span class="font"><span class="calibre13">“Üzgünüm,” dedi Tia. Elini Megan’ın yüzüne doğru kaldırıp, kızın alnında kanlı bir iz bıraktı. Ardından içini çekerek, duvarda arkasına yaslandı. Tükenmiş görünüyordu.</span></span></p>

    <p class="calibre5"><span class="font"><span class="calibre13">“Bir şey yap,” dedim. Bu bir emir değil, yakarıştı.</span></span></p>

    <p class="calibre5"><span class="font"><span class="calibre13">“Elimden gelen her şeyi yaptım,” dedi Tia. “O öldü David.”</span></span></p>

    <p class="calibre5"><span class="font"><span class="calibre13">Sessizlik.</span></span></p>

    <p class="calibre5"><span class="font"><span class="calibre13">“Yaraları çok kötüydü,” diye devam etti Tia. “Sen ne yapabileceksen yaptın. Bu senin suçun değil. Dürüst olmak gerekirse, onu buraya daha erken getirmiş olsaydın bile, kurtulabileceğinden emin değilim.”</span></span></p>

    <p class="calibre5"><span class="font"><span class="calibre13">“Ben...” Hiçbir şey düşünemiyordum.</span></span></p>

    <p class="calibre5"><span class="font"><span class="calibre13">Örtünün hışırtısını duyunca yan tarafıma dönüp baktım. Prof, odasının kapı eşiğinde duruyordu. Kıyafetlerini tozdan&nbsp;arındırmıştı; bizimle tam zıt düşecek bir şekilde, temiz, asil bir&nbsp;görünüm taşıyordu. Gözleri Megan’a döndü. “Öldü mü?” diye&nbsp;sordu. Ses tonu ondan beklediğim gibi olmasa da, az öncesine&nbsp;göre daha yumuşaktı.</span></span></p>

    <p class="calibre5"><span class="font"><span class="calibre13">Tia başını salladı.</span></span></p>

    <p class="calibre5"><span class="font"><span class="calibre13">“Toparlayabildiğiniz her şeyi toparlayın,” dedi Prof, omzuna bir çanta asarken. “Konumumuzu terk ediyoruz. Bu sığmak açığa çıktı.” Bu emri bekliyorlarmış gibi, Tia’yla Abraham başlarını salladılar. Abraham duraksayarak, elini Megan’ın omzuna koyup başını eğdi. Ardından kendi boynundaki kolyenin&nbsp;ucundaki pandantife dokundu. Ve aletlerini toplamak için masanın başından ayrıldı.</span></span></p>

    <p class="calibre5"><span class="font"><span class="calibre13">Megan’ın yatağından bir battaniye kapıp -yatakta çarşaf yoktu- üzerine örtmek için yaklaştım. Prof bana bakıyordu.&nbsp;Yaptığım bu beyhude işten dolayı bana karşı çıkacakmış gibi&nbsp;görünmesine rağmen, dilini tuttu. Battaniyeyle Megan’ın vücudunu omuzlarına dek örttüm; başını açtıkta bırakmıştım. İnsanların ölen birinin yüzünü neden kapattığını bilmiyordum.&nbsp;Yüz, birinden geriye kalan tek <i class="calibre4">doğru</i> şeydi. Parmaklarımla&nbsp;Megan’ın yüzüne dokundum. Cildi hâlâ sıcaktı.</span></span></p>

    <p class="calibre5"><span class="font"><i class="calibre4"><span class="calibre13">Bu gerçek değil,</span></i></span> <span class="font"><span class="calibre13">diye düşündüm uyuşmuş bir halde. <i class="calibre4">Asiler bu şekilde mağlup olamaz.</i></span></span></p>

    <p class="calibre5"><span class="font"><span class="calibre13">Ne yazık ki, bir anda aklım gerçeklerin -kendi gerçeklerimin- akımına uğradı. Asiler mağlup olabilirdi; Asilerin üyeleri ölebilirdi. Bunu araştırmıştım. Bunun üzerinde çalışmıştım.&nbsp;Bu oluyordu.</span></span></p>

    <p class="calibre5"><span class="font"><span class="calibre13">Ama bu Megan’a olmamalıydı.</span></span></p>

    <p class="calibre5"><span class="font"><i class="calibre4"><span class="calibre13">Vücuduyla ilgilenmeliyim,</span></i></span> <span class="font"><span class="calibre13">diye düşündüm, Megan’ı masadan kaldırmak için eğilirken.</span></span></p>

    <p class="calibre5"><span class="font"><span class="calibre13">“Cesedi orada bırak,” dedi Prof.</span></span></p>

    <p class="calibre5"><span class="font"><span class="calibre13">Prof’u duymazdan geldim. Bir an sonra, elini omzumda hissettim. Kızarmış gözlerle ona baktığımda, yüzünde sert bir ifade olduğunu gördüm. Kocaman açılmış, öfke dolu gözlerindeki bakış, gittikçe yumuşadı.</span></span></p>

    <p class="calibre5"><span class="font"><span class="calibre13">“Olan oldu,” dedi Prof. “Deliği havaya uçuracağız ve bu, onun için uygun bir cenaze olacak. Ne olursa olsun, vücudu&nbsp;yanımıza almak yavaşlamamıza, hatta öldürülmemize neden&nbsp;olacaktır. Muhtemelen askerler hâlâ ön girişi izliyor. Buraya&nbsp;girmek için yeni bir delik bulmaları ne kadar sürer, bilemeyiz.”&nbsp;Duraksadı. “O öldü evlat.”</span></span></p>

    <p class="calibre5"><span class="font"><span class="calibre13">“Daha hızlı koşmalıydım,” diye fısıldadım, Tia’nın söylediğinin aksine. “Onu kurtarabilmeliydim.”</span></span></p>

    <p class="calibre5"><span class="font"><span class="calibre13">“Öfkeli misin?” diye sordu Prof.</span></span></p>

    <p class="calibre5"><span class="font"><span class="calibre13">“Ben...”</span></span></p>

    <p class="calibre5"><span class="font"><span class="calibre13">“Suçlu hissetmekten vazgeç,” dedi Prof. “İnkâr etmekten vazgeç. Bunu ona yapan Steelheart. Amacımız, Steelheart’a&nbsp;ulaşmak. <span>Kendini vermen gereken bu.</span> Kedere ayıracak zaman&nbsp;yok. Yalnızca öcümüzü alacak kadar zamanımız var.”</span></span></p>

    <p class="calibre5"><span class="font"><span class="calibre13">Başımı salladığımı fark ettim. Birçok insan, böyle bir anda bunların yanlış sözcükler olduğunu düşünebilirdi ama benim&nbsp;üzerimde işe yaramıştı. Prof haklıydı. Megan’ın yasını tutmam,&nbsp;ölmem demekti. Bu duyguların yerine başka bir şey koymalıydım. <span>Daha güçlü bir şey.</span> <sub class="calibre22">#</sub></span></span></p>

    <p class="calibre5"><span class="font"><span class="calibre13">Steelheart’a duyduğum yakıcı öfke. Bu işe yarardı. Önce benden babamı almıştı. Şimdi de Megan’ı. O yaşadıkça, sevdiğim herkesi elimden çekip alacağını hissettim.</span></span></p>

    <p class="calibre5"><span class="font"><span class="calibre13">Steelheart’tan nefret et. Devam etmek için bu duyguya yüklen. Evet... <span>bunu</span> yapabilirdim. Başımı salladım.</span></span></p>

    <p class="calibre5"><span class="font"><span class="calibre13">“Notlarını topla,” dedi Prof. “Sonra da görüntüleyiciyi paketle. On dakika içinde buradan ayrılıyoruz; geride bıraktığımız her şey sığmakla birlikte havaya uçacak.”</span></span></p>

    <p class="calibre5"><span class="font"><span class="calibre13">Dışarıdan, sığınağa girmek için Prof’un açtığı yeni tünele baktım. Tünelin diğer ucunda canlı, kırmızı bir yansıma vardı. Megan için yakılan cenaze ateşiydi bu aslında. Abraham’ın sığınağı havaya uçurmak için kurduğu bomba düzeneği çeliği&nbsp;eritecek kadar ısı yaratmıştı. Tünelin ucunda, çok uzakta, alevlerin sıcaklığını hissedebiliyordum.</span></span></p>

    <p class="calibre5"><span class="font"><span class="calibre13">İnfaz Gücü sığınağa girmeyi başarsa bile, bulacakları yalnızca cüruf ve toz olacaktı. Yanımıza alabileceğimiz her şeyi dışarı taşımıştık. Tia da bir kısım malzemeyi, Abraham’ın yakınlardaki başka bir koridorda açtığı gizli cebe aktarmıştı. Bir ay içinde&nbsp;ikinci kez, ev olarak bildiğim bir yerin yanışını izliyordum.</span></span></p>

    <p class="calibre5"><span class="font"><span class="calibre13">Ama yanan bu ev, kendisiyle birlikte çok değerli bir şeyi de alıp götürmüştü. Veda etmek, bunu fısıldamak ya da en azından düşünmek istedim. Ama aklımda uygun sözcükleri bir&nbsp;araya getiremedim. Ben... <span>sanırım</span> buna hazır değildim.</span></span></p>

    <p class="calibre5"><span class="font"><span class="calibre13">Dönüp, karanlığın içinde yürüyen diğerlerinin peşine takıldım.</span></span></p>

    <p class="calibre5"><span class="font"><span class="calibre13">Bir saat kadar sonra, halen, sırtımda kocaman bir çantayla başımı yere eğmiş bir halde karanlık koridorda yürüyordum.&nbsp;Öylesine yorgundum ki, zorlukla düşünebiliyordum.</span></span></p>

    <p class="calibre5"><span class="font"><span class="calibre13">Tuhaf bir durumdu bu. Kısa bir süre için hissettiğim nefret çok güçlüyken, bir saat içinde yumuşamıştı. Megan’ı kaybetmenin verdiği hissin yerine nefreti koymak kötü bir alışveriş&nbsp;gibiydi artık.</span></span></p>

    <p class="calibre5"><span class="font"><span class="calibre13">Önümde bir hareketlenme sezmemle, Tia’nın yanıma gelmesi bir oldu. Sığınaktan çıkmadan, üzerindeki kanla kaplı kıyafetleri hızlıca değiştirmişti. Çıkmadan, beni de üstümü&nbsp;değiştirmeye zorlamıştı. Ellerimi de yıkamıştım. Ama hâlâ tırnaklarımdaki kan izleri duruyordu.</span></span></p>

    <p class="calibre5"><span class="font"><span class="calibre13">“Hey,” dedi Tia. “Epey yorgun görünüyorsun.”</span></span></p>

    <p class="calibre5"><span class="font"><span class="calibre13">Omuzlarımı silktim.</span></span></p>

    <p class="calibre5"><span class="font"><span class="calibre13">“Konuşmak ister misin?”</span></span></p>

    <p class="calibre5"><span class="font"><span class="calibre13">“Onun hakkında değil. Şimdi... <span>şimdi</span> değil.”</span></span></p>

    <p class="calibre5"><span class="font"><span class="calibre13">“Tamam. O halde, başka bir şeylerden konuşabiliriz belki?” Ses tonundan, beni düşüncelerimden uzaklaştıracak bir şeyleri&nbsp;kastettiğini anlamıştım.</span></span></p>

    <p class="calibre5"><span class="font"><span class="calibre13">Belki bu işe yarayabilirdi biraz olsun. Ama konuşmak istediğim Megan dışındaki tek konu da neredeyse aynı ölçüde sıkıntılıydı. “Prof bana neden bu kadar öfkeli?” diye sordum,&nbsp;yumuşak bir sesle. “O... beni kurtarmaya geldiği için çok kızgın görünüyordu.”</span></span></p>

    <p class="calibre5"><span class="font"><span class="calibre13">Bu durum çok canımı sıkmıştı. Mobil üzerinden benimle konuşurken, yardım etmeye kararlı bir havadaydı ve cesaret&nbsp;verici şeyler söylüyordu. Ama sonra... <span>başka</span> bir insana dönüşmüştü sanki. Grubun en önünde yürürken, bu hali üzerindeydi.</span></span></p>

    <p class="calibre5"><span class="font"><span class="calibre13">Tia, bakışlarımı takip etti. “Prof... Prof’un tensörlerle ilgili bazı kötü hatıraları var David. Onları kullanmak zorunda kalmaktan nefret ediyor.”</span></span></p>

    <p class="calibre5"><span class="font"><span class="calibre13">“Ama...”</span></span></p>

    <p class="calibre5"><span class="font"><span class="calibre13">“Öfkeli olduğu sen değilsin. Nasıl görünmüş olursa olsun, seni kurtarmaya geldiği için kızmış da değil. O, kendisine kızgın. <span>Tek ihtiyacı olan biraz kendi başına kalmak.”</span></span></span></p>

    <p class="calibre5"><span class="font"><span class="calibre13">“Ama tensörlerde çok iyiydi Tia.”</span></span></p>

    <p class="calibre5"><span class="font"><span class="calibre13">“Biliyorum,” dedi Tia, yumuşakça. “Bunu daha önce gördüm. Burada, anlayamayacağın başka sıkıntılar var David. Bazen eskiden yaptığımız bazı şeyleri yeniden yapmak, eskiden olduğumuz kişiyi hatırlamak zorunda bırakır bizi. Ve bu her&nbsp;zaman iyi açıdan olmaz.”</span></span></p>

    <p class="calibre5"><span class="font"><span class="calibre13">Tia’nın dedikleri benim için pek bir şey ifade etmemişti. Ama diğer yandan, aklım da her zamanki gibi keskin değildi.</span></span></p>

    <p class="calibre5"><span class="font"><span class="calibre13">En sonunda, üssümüzden çok daha küçük olan -yalnızca iki dar odadan oluşan- yeni sığınağımıza ulaştık. Cody bizi&nbsp;girişte karşılasa da, sesi oldukça durgundu. Belli ki olanlardan&nbsp;haberdar edilmişti. Ekipmanlarımızı yeni sığınağın ana odasına taşımamıza yardımcı oldu.</span></span></p>

    <p class="calibre5"><span class="font"><span class="calibre13">İnfaz Gücü’nün lideri Conflux, burada bir yerde tutsaktı. Onu elimizde tutabileceğimizi düşünerek kendimizi tehlikeye&nbsp;mi atıyorduk? Bütün bunlar başka bir tuzağın parçası mıydı?&nbsp;Prof la Tia’nın ne yaptıklarını bildiklerini düşündüm.</span></span></p>

    <p class="calibre5"><span class="font"><span class="calibre13">Abraham malzemeleri taşırken kurşun saplanan kolunu esnettiğinde, hasarbandının minik diyotları pazularında parıldamıştı. Kurşun deliklerinin çoktan kapandığını fark ettim.&nbsp;Üzerinde bu diyotlarla bir gece uyuduktan sonra, ertesi sabah&nbsp;kolunu sıkıntısız bir şekilde kullanmaya başlamıştı. Birkaç gün&nbsp;sonra yaralar birer ize dönüşecekti.</span></span></p>

    <p class="calibre5"><span><span class="font"><i class="calibre4"><span class="calibre13">Ama,</span></i></span></span> <span class="font"><span class="calibre13">diye düşündüm, çantamı Cody’ye verip, üstte kalan odaya çıkmak için aradaki tünelden yukarı tırmanırken. <i class="calibre4">Megan’a faydası olmadı. Yaptığımız hiçbir şeyin Megan’a faydası dokunmadı.</i></span></span></p>

    <p class="calibre5"><span class="font"><span class="calibre13">Son on yılda birçok insan kaybetmiştim. Newcago’da hayat hiç kolay değildi. Özellikle de yetimler için. Ama babamı kaybettikten sonra, yaşadığım ölümlerin hiçbiri beni bunun kadar&nbsp;derinden etkilememişti. Sanırım bu iyi bir şeydi. Demek ki yeniden bir şeyler hissedebilmeyi öğreniyordum. Gene de, şu an&nbsp;için kendimi berbat hissediyordum.</span></span></p>

    <p class="calibre5"><span class="font"><span class="calibre13">Tünelden çıkıp yeni sığınağımıza adımımı attığımda, Prof diğerlerine yatmaları gerektiğini söylüyordu. Tutsak Epik’le ilgilenmeden önce biraz uyuyup dinlenmemizi istiyordu. Yatağımı yaparken, Prof’un Cody ve Tia’yla konuştuğunu duydum.&nbsp;Baygın durumda kalması için Epik’e uyuşturucu iğne yapılmasıyla ilgili bir şeyler konuşuyorlardı.</span></span></p>

    <p class="calibre5"><span class="font"><span class="calibre13">“David?” diye seslendi Tia. “Sen yaralısın. Hasarbandım sana takıp...”</span></span></p>

    <p class="calibre5"><span class="font"><span class="calibre13">“Ölmem,” dedim. Beni yarın da iyileştirebilirlerdi. O an için umrumda değildi. Yatağıma uzanıp yüzümü duvardan yana&nbsp;çevirdim ve sonunda, zorlukla tuttuğum gözyaşlarının boşalmasına izin verdim.</span></span></p>
  </div>
</body>
</html>
