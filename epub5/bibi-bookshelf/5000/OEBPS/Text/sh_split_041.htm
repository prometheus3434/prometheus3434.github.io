<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre5"><span class="font"><span class="calibre13"><br class="calibre7" id="calibre_pb_40" /></span></span></p>

    <h2 class="calibre24"><b class="calibre3"><span class="calibre8">35</span></b></h2>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13"><span>&nbsp;</span></span></span></p>

    <p class="calibre5"><span class="font"><span class="calibre13">Görev yerim tribünlerin ikinci katının ön kısmı olduğundan, bu noktada ayakta durduğum takdirde en aşağıdaki koltukları&nbsp;bile görebilirdim. Ama açtığımız eğreti deliğin içinde tıkılı durumda olduğumdan, bu koltuklar görüş alanımın dışında kalıyordu. Diğer taraftan, sahayı rahat bir şekilde görebiliyordum.</span></span></p>

    <p class="calibre5"><span class="font"><span class="calibre13">Bu konum stadyumun çevresinde olan biteni takip etmeme yetecek kadar yüksekte kalmamı sağlarken, aynı zamanda babamın tabancasıyla Steelheart’a ateş etme şansına sahip olduğum&nbsp;takdirde, sahaya hızla inebileceğim bir güzergâh da tanıyordu.&nbsp;Tribünün üst kısmında kalan delik ve delikten aşağı sarkıttığım&nbsp;halat sayesinde hızlı bir şekilde sahaya ulaşabilirdim.</span></span></p>

    <p class="calibre5"><span class="font"><span class="calibre13">İş bu noktaya gelirse, aşağı inerek gizlice ona saldırmayı deneyecektim. Gerçi bunun, yalnızca su tabancasıyla bir aslana&nbsp;gizlice yaklaşmaktan pek bir farkı yoktu.</span></span></p>

    <p class="calibre5"><span class="font"><span class="calibre13">Görev yerim olan deliğe girip beklemeye başladım. Ten-sörümü sol elime takmıştım; sağ elim tabancamın kabzasını kavramıştı. Cody’nin verdiği yedek tüfeklerden biri şu an için&nbsp;arkamda, yerde duruyordu.</span></span></p>

    <p class="calibre5"><span class="font"><span class="calibre13">Ve gökyüzünde havai fişekler patladı. Stadyumun çevresindeki dört noktadan atılan fişekler inanılmaz kıvılcımlar çıkararak karanlık gökyüzünü aydınlatmıştı. Abraham’ın, saf yeşil tonlarda ışık veren havai fişekleri nereden bulduğunu bilmiyordum ama bu işaretin görüldüğüne ve anlaşıldığına şüphe&nbsp;yoktu.</span></span></p>

    <p class="calibre5"><span class="font"><span class="calibre13">Zaman gelmiş olmalıydı. Steelheart gerçekten de gelecek miydi?</span></span></p>

    <p class="calibre5"><span class="font"><span class="calibre13">Havai fişeklerin aydınlığı zayıflamaya başladı. “Elimde bir şey var,” dedi Abraham, kulaklarımızın içinde. Her zamanki&nbsp;gibi, hafif Fransız aksanıyla bilerek yanlış hecelerin üzerine&nbsp;vurgu yapıyordu. Abraham yüksek, Cody ise alçak keskin nişancı noktalarını tutmuşlardı. Cody daha iyi bir nişancı olmasına rağmen, Abaraham’ın dövüşün dışında kalması için uzakta olması gerekiyordu. Abraham’ın görevi, gerektiğinde uzaktan morötesi <span>projektörleri</span> açmak ya da stratejik açıdan önem&nbsp;taşıyan patlayıcıları patlatmaktı. “Evet, gerçekten de geliyorlar.&nbsp;<span>İnfaz Gücü kamyonlarından oluşan bir konvoy.</span> Ama henüz&nbsp;Steelheart’a dair bir işaret yok.”</span></span></p>

    <p class="calibre5"><span class="font"><span class="calibre13">Babamın tabancasını kılıfına sokup, tüfeği almak için uzandım. Elime aldığım anda tüfek çok yeni olduğunu hissettirmişti. Tüfekler sürekli kullanılan, sevilen silahlar olmalıydı. Tüfeğinize aşina olmalıydınız. Ancak bundan sonra, elinizdeki&nbsp;tüfeğin güvenilirliğinden emin olabilir; nasıl ateş edeceğini,&nbsp;ne zaman sıkışacağını, nişangâhın ne derece doğru olduğunu&nbsp;ancak bu şekilde bilebilirdiniz. Silahların en kötü hali, tıpkı&nbsp;ayakkabılar gibi, yepyeni oldukları zamanlardı.</span></span></p>

    <p class="calibre5"><span class="font"><span class="calibre13">Gene de, tabancaya bel bağlayamazdım. Tabancalarla yük treninden daha küçük olan şeyleri vurmakta ciddi sıkıntı yaşıyordum. Tabancayı deneyeceksem, öncelikle Steelheart’ın dibine sokulmam gerekiyordu. Ama beni Steelheart’ın yakınma&nbsp;gönderme riskine girmeden önce, Abraham’la Cody’nin diğer&nbsp;teorileri denemesine karar verilmişti.</span></span></p>

    <p class="msonormal"><span class="font"><span class="calibre13">“Stada yaklaşıyorlar,” dedi Abraham. “Onları kaybettim.” “Ben görebiliyorum Abraham,” dedi Tia. “Kamera altı.” Tia&nbsp;kentin dışında bekleyen helikopterde olsa da, Edmund’ın kendisine aktardığı güçler sayesinde, etrafı gözlemek için kurduğumuz bir dizi kamerayı takip ediyordu.</span></span></p>

    <p class="calibre5"><span class="font"><span class="calibre13">“Tamamdır,” dedi Abraham. “Evet, etrafa yayılıyorlar. Doğrudan stadın içine gireceklerini sanmıştım ama bunu yapmıyorlar”</span></span></p>

    <p class="calibre5"><span class="font"><span class="calibre13">“Güzel,” dedi Cody. “Bu durum, çapraz ateş hattı kurmayı kolaylaştırır.”</span></span></p>

    <p class="calibre5"><span class="font"><i class="calibre4"><span class="calibre13">Tabii, Steelheart gelirse,</span></i></span> <span class="font"><span class="calibre13">diye düşündüm. Bu benim hem korkum hem umudumdu. Steelheart gelmezse, Limelight’ın bir tehdit olduğuna inanmadığı anlamına gelirdi bu. Bu durum,&nbsp;Asilerin kentten kaçmasını kolaylaştırırdı. Operasyon başarısızlıkla sonuçlanır ama biz elimizden geleni denemiş olurduk.&nbsp;Neredeyse bunun gerçekleşmesini isteyecek haldeydim.</span></span></p>

    <p class="calibre5"><span class="font"><span class="calibre13">Ama Steelheart gelip hepimizi öldürürse, onları bu yola soktuğum için dökülen kanın sorumlusu ben olurdum. Bu gerçek daha önceden kafama takılmıyordu ama artık içim içimi yiyordu. Futbol sahasına bir bakış attım ama bir şey göremedim.&nbsp;Arkama dönüp, yukarıda kalan tribünlere baktım.</span></span></p>

    <p class="calibre5"><span class="font"><span class="calibre13">Arkada, karanlığın içinde bir hareketlenme çarptı gözüme. Altın parıldaması gibi bir şey gördüğümü sandım.</span></span></p>

    <p class="calibre5"><span class="font"><span class="calibre13">“Çocuklar,” diye fısıldadım. “Sanırım tepede birini gördüm.” “İmkânsız,” dedi Tia. “Bütün girişleri izliyorum.”</span></span></p>

    <p class="msonormal"><span class="font"><span class="calibre13">“Size söylüyorum; bir şey <i class="calibre4">gördüm."</i></span></span></p>

    <p class="msonormal"><span class="font"><span class="calibre13">“Kamera on dört... <span>on</span> beş... David, orada kimse yok.” “Sakin ol evlat,” dedi Prof. Sahanın altında açtığımız tünelde saklanmıştı ve yalnızca Steelheart geldiği takdirde ortaya&nbsp;çıkacaktı. Steelheart’ı öldürmek için bütün yolları denemeden&nbsp;sahanın altındaki patlayıcıları patlatmamaya karar vermiştik.</span></span></p>

    <p class="calibre5"><span class="font"><span class="calibre13">Prof’un ellerinde tensörler vardı. Onları kullanmak durumunda kalmak istemediğini tahmin ediyordum.</span></span></p>

    <p class="calibre5"><span class="font"><span class="calibre13">Bekledik. Tia’yla Abraham, İnfaz Gücü’nün hareketlerine dair canlı anlatımlar yapıyorlardı. Zemindeki askerler stadyumun etrafını sarıp bildikleri bütün çıkışları kapattıktan sonra,&nbsp;yavaşça içeri sızmaya başlamışlardı. Tribünlerdeki birkaç noktaya keskin nişancılarını yerleştirirken aramızdan kimseyi bulamadılar. Stadyum çok büyüktü ve biz de çok iyi saklanmıştık. Tünel-açılamaz sanılan yerlerde tünel açabildiğiniz takdirde, kendinize gizlenecek çok ilginç yerler yaratabiliyordunuz.</span></span></p>

    <p class="calibre5"><span class="font"><span class="calibre13">“Beni hoparlörlere bağla,” dedi Prof, yumuşak bir sesle.</span></span></p>

    <p class="calibre5"><span class="font"><span class="calibre13">“Tamamdır,” dedi Abraham.</span></span></p>

    <p class="calibre5"><span class="font"><span class="calibre13">Prof’un, “Buraya solucanlarla çarpışmak için gelmedim!” diye kükremesiyle, kurduğumuz büyük hoparlörlerde patlayan&nbsp;sesi bütün stadyumda yankılanmıştı. “Yüce Steelheart’ın cesareti bu kadar mı? Canımı sıkmak için mantar tabancalarıyla&nbsp;minik adamlar yollamak mı? Neredesin, Newcago’nun İmparatoru? Benden bu kadar mı korkuyorsun?”</span></span></p>

    <p class="calibre5"><span class="font"><span class="calibre13">Stadyuma sessizlik çöktü.</span></span></p>

    <p class="calibre5"><span class="font"><span class="calibre13">“Askerlerin tribünlerde konuşlanma şeklini fark ettiniz mi?” diye sordu Abraham. “Oldukça bilinçli kurulmuş bir düzen bu.&nbsp;Birbirlerini vurmamak için bunu özellikle düşünmüşler gibi.&nbsp;Steelheart’ı çapraz ateşte sıkıştırmakta zorlanacağız.”</span></span></p>

    <p class="calibre5"><span class="font"><span class="calibre13">Omzumun üzerinden arkama bakmaya devam ediyordum. Ama arkamdaki koltuklarda başka bir hareket göremedim.</span></span></p>

    <p class="calibre5"><span class="font"><span class="calibre13">“Ah,” dedi Abraham, yumuşak bir sesle. “İşe yaradı. Geliyor. Onu gökyüzünde görebiliyorum.”</span></span></p>

    <p class="calibre5"><span class="font"><span class="calibre13">Tüfeğimi kaldırıp dürbünümle gökyüzünü tarayarak bekledim. Çok geçmeden, karanlıkta yaklaşmakta olan bir ışık noktası çarptı gözüme. Bu ışık yavaş yavaş, stadyumun merkezine doğru&nbsp;uçmakta olan üç figüre dönüştü. Sahaya inen Nightwielder cisim-siz bir halde havada süzülüyormuş gibi görünüyordu. Hemen&nbsp;yanma inen Firefight’ın alevler içindeki insansı biçimi öylesine&nbsp;parlaktı ki, gözlerimde ardışık görüntülerin kalmasına neden&nbsp;olmuştu.</span></span></p>

    <p class="calibre5"><span class="font"><span class="calibre13">Steelheart ikisinin arasına indiğinde, nefesim boğazımda takılıp kaldı. Tam anlamıyla donmuştum.</span></span></p>

    <p class="calibre5"><span class="font"><span class="calibre13">Bankayı yok etmesinin üzerinden geçen on senede çok az değişmişti. Yüzünde aynı küstah ifade vardı; mükemmel bir&nbsp;şekilde biçim verilmiş saçları da aynıydı. İnsanüstü bir şekle&nbsp;sahip kaslı vücudu gene siyah-gümüş renklerde bir pelerinle&nbsp;örtülüydü. Yumuşak sarı bir ışığın yayıldığı yumruklarından&nbsp;duman yükseliyordu. Saçlarında yer yer gümüş renkli teller&nbsp;göze çarpıyordu. Epikler sıradan insanlara kıyasla çok daha&nbsp;yavaş yaşlanıyor olmalarına rağmen, gene de yaşlanıyorlardı.</span></span></p>

    <p class="calibre5"><span class="font"><span class="calibre13">Steelheart’ın etrafında dönen rüzgâr gümüşümsü zeminde birikmiş olan tozları savururken, gözlerimi ondan alamadığımı fark ettim. Babamın katili. Buradaydı. <i class="calibre4">En sonunda.</i> Banka&nbsp;kasasından çıkardığımız ıvır zıvırı fark etmemiş gibi görünüyordu. Kasadan çıkanları, amacımızı maskelemek için getirdiğimiz çöplerin içine karıştırarak sahaya yaymıştık.</span></span></p>

    <p class="calibre5"><span class="font"><span class="calibre13">Kasanın içindekiler, bankada olduğu kadar yakın duruyordu Steelheart’a. Parmağım tüfeğin tetiğinde kıpırdandı. Parmağımı tetiğin üzerine getirmiş olduğumun bile farkında değildim aslında.</span></span></p>

    <p class="calibre5"><span class="font"><span class="calibre13">Dikkatli bir şekilde geri çektim. Steelheart’ın geberdiğini görmek istiyordum ama bu ölümün illa benim elimden olması&nbsp;gerekmiyordu. Olduğum yerde gizlenmeye devam etmeliydim;&nbsp;görevim onu tabancayla vurmaktı ve çok uzaktaydı. Şu anda&nbsp;ateş etsem, <span>ıskalayıp</span> yerimi açık etmiş olurdum.</span></span></p>

    <p class="calibre5"><span class="font"><span class="calibre13">“Sanırım partiyi başlatıyorum,” dedi Cody, yumuşakça. Bulunduğu konum geri çekilmek açısından en kolayı olduğundan, kasanın içindekilerle ilgili teoriyi test etmek için ilk Cody ateş edecekti.</span></span></p>

    <p class="msonormal"><span class="font"><span class="calibre13">“Olumlu,” dedi Prof. “Atışım yap Cody.”</span></span></p>

    <p class="msonormal"><span class="font"><span class="calibre13">“<span>Pekâlâ</span> seni Calamity’nin parlağı,” dedi Cody, aynı yumuşak sesle. “Bakalım bu çerçöpü buraya taşımamıza değmiş mi?” Havada bir el silah sesi patladı.</span></span></p>
  </div>
</body>
</html>
