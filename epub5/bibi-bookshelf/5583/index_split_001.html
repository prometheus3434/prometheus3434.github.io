<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">Birazdan ziyaretime gelecekler...</p>
<p class="block">Hemşire, kitabı aldı. Eli, sıcak bir kıvamla ıslandı. Kıpkırmızıydı... Çığlık çığlığa bağırdı: Yetişin!..</p>
<p class="block">Bayan Nora, sükûnetini koruyan bir rahatlıkla sandalyesine yapıştı. Sesindeki o düzenli musiki biraz daha tiz perdelere doğru yükseliyordu: Telaşlanmayınız hemşire... Sabit Paşanın istediği oğlanı doğuruyorum! Paşaya söyleyin beyaz kısrağı eğerlesinler...  Hemşire şaşırmış, olduğu yerde kalmıştı. Gözleri ibretli bir ısrarla Bayan Noranın üzerindeydi. Bayan Nora, son takatini kullanıp doğrulmaya çalıştı. Biraz doğruldu. Ellerini havaya kaldırdı. Kucağındaki makasla birlikte geniş bir kan pıhtısı taşlara boşaldı. Dengesini kaybetti... Yıkıldı...</p>
<p class="block">O düzenli musiki, karar perdesindeki son titreyişi andırıyordu: Bu kaderin kanı yerde kalmamalıydı...</p>
<p class="block">İstanbul, köklü bir aile gibi, geleneklerini, görgülerim sonraki kuşaklarına aktarmak için her fırsatı kullanmayı biliyordu. Yeni bir yaşam biçiminin örnekleri boy atmış, fırsatları iyi değerlendirmişti, İstanbul, dingilinden fırlamış ağır bir tekerlek gibi yokuşun başından aşağıya bırakılmıştı. Yeni değer yargılan oluşmuş, serinkanlı tabiatında, gelişigüzel düşüncelerle, duygularla görgüsüz bir bencillik filizlenmişti. O ölçülü güzellik şirazesinden çıkmıştı. Bir şaklaban, güçlü olduğunu göstermek için ağlıyordu...</p>
<p class="block">Kadıköy vapuru, Haydarpaşa önlerinden geçiyordu. Lüks kamara tenhaydı. Bir zamanlar gösterişli bir mevkiye sahip olmanın pazarlandığı bu koltuklarda, şimdi tek tük vefalı müşteriler görülebiliyordu. Çoğu, haklarında verilecek bir haksız yargının korkusu içinde, temiz olan ne varsa, hepsinden vebalı gibi kaçmaya başlamıştı. Lüks kamaranın aşina çehreleri kaybolmuş, bıraktıkları bu tertipli boşluğu, yeni yüzlerin süslü varlığı doldurmaya başlamıştı. Her birinin içinde yeni bir isteğin devi büyüyordu.</p>
<p class="block">Gani Bey, Durmuşu Moda Kulübüne götürmüş, çevresine tanıştırmış, akşam da içkili, kadınlı bir sofrayla evinde misafir etmişti. Yeni bir taahhüdün ihalesine ortak olarak gireceklerdi.  Durmuş, öğleden sonra yapılacak ihale için heyecanlıydı. Halit Bey de bu ihaleye teklif vermişti. Mösyö Lui, bu defa işi almak için, önemli oranda indirim yapmış ve gerekirse daha da kırabileceği bir pazarlık payı ayırmıştı.</p>
<p class="block">Çayları geldi. Gani Bey sigarasını yaktı. Derin bir nefes aldı. Kaldığı yerden konuşmasını sürdürdü: Muvaffakiyet, iyi hedefler seçmek ve bunu başarmaktır. Zaman sana yardımcı olmuyorsa, beklemeyi bileceksin. Bu talih değildir sabırdır... Sabır insanın içinde azmi yaratır ve büyütür. İnsanları ve hadiseleri hep bu muvaffakiyet için kullanmayı öğrenmelisin. Kimi gün sert ve zalim, kimi gün, alttan alan oynak hisler taşımalısın içinde...</p>
<p class="block">Durmuş, tek tek anlamadığı kelimelerin bütünleştirdiği manayı kolayca yakalıyor, bu Bağdatlı mollanın vaazından kendine pay çıkarmasını biliyordu. Gani Bey konuşmasına devam etti: Bir şey hedefinle çatışırsa, doğru olanı değil, hedefi gerçekleştirmeye bakacaksın. İnsanlara dostlukla bağlanmaya karşı değilim. Ama, hedefi her şeyin üstünde tutacaksın.</p>
<p class="block">Düşündüklerin eğer hadiselerin kalıbına uymuyorsa, aklını o kalıplara göre ayar lamalısın. Fakat hedefin hep değişmez noktada kalmalı...</p>
<p class="block">Gani Bey, Durmuşun iri gözlerindeki şeytani yeteneği sezmişti. Söyleyeceklerini noktalamak istedi: Hareket varsa tarafsız kalamazsın. Tahterevalli gibi, bir o yakaya geçeceksin, bir bu yakaya. Her oturduğun yerde ağır basan sen olmalısın. Aslında seni merak ediyorum Durmuş Bey zorlandığın şeylerle karşılaşınca ne kadar dayanabileceksin Durmuş, dayanıklıydı. Bir şey kendi sınırını zorlamıyorsa tarafsız kalabilirdi.  Dayanamadığı tek şey, Nefisenin gözlerindeki o kiremit renkli</p>
<p class="block">-hatır dediği üstünlüktü...</p>
<p class="block">-1 Nolu Takdir Komisyonu Ankaradan gelen emirle toplanacaktı. Sabahın erken saatinde üyeler polis aracılığıyla tek tek buldurulup getirilmiş, Beden Terbiyesinin Sıraselvilerdeki binasında, büyük masanın etrafına dizilmişlerdi. Herkes, bu gündemsiz toplantının fırtına estireceğini hissediyordu. Defterdar,</p>
<p class="block">-mevzu, malumatım dışındadır diyerek huzursuzluğu artırmıştı. Hademe beklenen haberi verdi: Geliyorlar!..</p>
<p class="block">Vali ve parti müfettişi yan yana yürüyerek merdivenleri çıktılar. Aralarında, bir yarışın başlayacağını fark ettiren ısınma hareketleri görülüyordu. Doğru toplantı salonuna girdiler. Parti müfettişi, koltuğunun altına sıkıştırdığı dosyayı masanın üzerine fırlattı. Dosyanın üzerindeki altı ok, üyelerden her birinin akıbetini hedef almış gibi gergin ve bunaltıcıydı.</p>
<p class="block">Vali Lütfü Kırdarın yüzü asıktı. Fakat nezaketle bütün üyelerin ellerini sıktı.</p>
<p class="block">Elini, Mithat Nemli Beyin omzuna koydu: Sabırlı olmayı dün bir kere daha sizden öğrendim... Kimse kimseyi, hakkında adil yargıya varacak kadar yakından tanımıyordu. Çeşitli yerlerden getirilmiş bu devşirme komisyonun üyeleri korkuyla kahramanlığı aynı anda yaşayan dengesizliğin dirhemleri gibi, konacak kefede ağırlıklarını gösteriyorlardı. Lütfü Kırdar toplantıyı açtı: Ankaranın talimatıyla görüşeceğimiz mühim bir mesele varmış. Buyrunuz Suat Hayri Bey...</p>
<p class="block">Suat Hayri Bey, parti teşkilatınca tespit edilmiş vergi miktarlarının komisyonca kabul edilerek resmİ hüviyet kazanmasını istiyordu.  Konuşurken sesini emir verme tonuna ayarlamıştı. Listeyi imzalaması için Defterdarın önüne doğru itti. Halk Partisi İstanbul teşkilatının cafcaflı kâğıdına yazılmış vergi miktarlarının resmileştirilmesini Defterdardan istiyordu. Toplantıya valinin de katılması için Ankaranın talimatını sağlamış, böylece, komisyon üzerindeki baskının artacağını hesaplamıştı. Defterdarın önüne itilen listede valinin önceden atılmış imzası görülüyordu.</p>
<p class="block">Defterdar, Lütfü Kırdarın yüzüne baktı. Önceki asık surat gitmiş, bir mücadelede güçsüze destek sunmaya hazırlıklı cesaret gelmişti. Lütfü Kırdar, Defterdarın yüzündeki bekleyişin ıstırabını çok iyi anlıyordu. Hükümet tabipliği yaptığı yıllarda, hastasına şifa arayan kasabalı yüzlerinde gördüğü gösterişsiz doğruluğu hatırladı: Buyrun Faik Bey! Söyleyecekleriniz olduğunu hissediyorum. Çekinmeyiniz...</p>
<p class="block">Defterdar, dosyayı kapatıp ileri sürdü. Söyleyecekleri boğazında düğümlendi.</p>
<p class="block">Ankaradan ayrılırken, Adalanın, kulağını büken sözlerini hatırladı:</p>
<p class="block">-Parti teşkilatına, vergi takdir selahiyeti verilmiştir. Sızıltı çıkarmayalım... Parti teşkilatının vergi takdir etmesini muvafık bulmuyorum. Bu selahiyetin ne maksatla verildiğini bilmem. Vazifemden de saymıyorum. Listeyi bir yana bırakıp, vergileri komisyonca takdir etmeliyiz. Aksi halde bu vebal hepimizi ezer...</p>
<p class="block">Suat Hayri Beyin uygun kelimeleri seçen güzel bir konuşma üslubu vardı. Bazen susarak, bir olayı ölçüsüz boyutlarda abartır, bazen de, olayın akışını değiştiremiyorsa, anlatışını değiştirirdi. Sesinde alaycı ton, kelimelerinde ezici yük vardı: Meseleyi prensiplerde düşünemediğiniz görülüyor Defterdar. Biz çare ararken sizin ihtilaf  çıkarmanızı anlamak mümkün değildir... Maksadınız nedir Vücudunu soğukla terbiye etmek zorunda kalan bir ekvatorlu gibi sinirden dudakları titriyordu: Bu gibi fikirlerinize merkezin itibar etmediğini bilmek, belki sizi tenbih eder.</p>
<p class="block">Önce tehdidin dozunu artırdı, sonra, en ağır hükmünü verdi: Unutmayın! Tarhuncunun kellesini, on yaşında bacaksız bir hükümdar almıştı.</p>
<p class="block">Olaylar, soğukkanlı bakılmayacak kadar hızlı gelişiyordu. Bütün üyeler, kalıpları durmadan değişen bilmeceler içinde bunalmışlardı. Toplantı bir ölüm kalım savaşı gibiydi. Lütfü Kırdar, büyük bir dikkatle üyeleri seyrediyordu. Hiçbirinin yüzünde onur ve saygınlık kalmamıştı. Uysal sesle müdahale etti: Toplantımıza daha sakin bir hava hâkim olmalıdır Suat Hayri Bey...</p>
<p class="block">Fırsat kapımdayken benden sükûnet beklemeyiniz...</p>
<p class="block">Öyleyse, asabiyetinize başka vasatlar arayınız...</p>
<p class="block">Lütfü Kırdar, parti müfettişinin karşısında otoritesini hissettirirken partinin itibarını da korumak istiyordu.</p>
<p class="block">Dosyayı yanındaki üyeye uzattı: Okuyunuz Bican Bey! Neymişşu prensipler meselesi görelim...</p>
<p class="block">Bican Bey, parti teşkilatının takdir ettiği vergi miktarlarını ve isimleri okurken renkten renge giriyordu.</p>
<p class="block">Bican Beyin gösterdiği yüz, aslından o kadar uzaktı ki, sevecek kimsesi kalmadığı için düşmanını kucaklamış bir esir gibi titriyordu.  Bütün komisyon üyelerine hayret verici korku hâkim olmuştu. Bican Bey okumayı kesti.</p>
<p class="block">Lütfü Kırdara baktı. Valinin yüzünde endişeli hekim sessizliği vardı. Bican Bey, henüz bütün şansları elinde tutuyordu. Zar atacak kadar cesur olması yeterliydi. Zarları masaya fırlattı.</p>
<p class="block">Beyaz kemikler, yeşil çuhalı masanın üzerinde yüz yılda bir açan Moğol çiğdemleri gibi güzeldi: Bunun akılla da, insafla da bir alakası yok...</p>
<p class="block">Dosyayı masaya bıraktı. Üyelerden herhangi birisi kendini kontrol edemeyip böyle bir konuşma yapsa, buhran geçirdiğine hükmedilir, hekim çağrılabilirdi. Ama, Bican Beye bir çılgınlık hakkı bile tanınmamış, böyle bir ihtimal verilmemişti. Bican Bey, o şaşırtıcı bütünlüğü bozmadan devam etti: İnsanda biraz utanma olur... Kıskançlıktan, şehvet duyar gibi çırpınmışlar...</p>
<p class="block">Suat Hayri Beyin sesi merhametsiz bir çan gibi iki yana sallandı...</p>
<p class="block">Efendi, efendi!..</p>
<p class="block">Bican Bey, gözlüğünün üzerinden Suat Hayri Beye bakarak daha merhametsiz bir sesle gürledi: Beyefendi, beyefendi!... Kimi kandırıyorsunuz Ayıp değil mi bu kurduğunuz pusular Artık hakikati görünüz... Bırakınız o hayalleri, eldeki mevcudu bile muhafaza edecek maharetiniz kalmamış...</p>
<p class="block">Herkes şaşırmıştı. Fırtına umulmadık yönden gelmişti. Lütfü Kırdar bütün memuriyet hayatında görmediği bir manzarayla karşı karşıyaydı. Pis dünyanın kuleleri, kenar mahallede palazlanmış bir esnaf eskisinin eliyle yıkılıyordu.  Üyelerden Nuri Bey, Bican Beyi olaydan uzaklaştırmayı düşündü. Dosyayı alıp, listeyi kaldığı yerden okumaya niyetliydi. Bican Beyin işaretparmağı dosyanın üzerine tonlarca ağırlık koymuştu. Bican Beyin parmağım koyduğu yerde, üyelerden Mithat Nemlinin adı yazılıydı. Karşısındaki rakam okuyanı çıldırtabilirdi.</p>
<p class="block">Nuri Bey, sesini kontrol edemeden okudu: Mithat Nemli, Müslim Eminönü Vergi Dairesi, üç milyon lira...</p>
<p class="block">Mithat Nemli sapsarı kesildi. İdam hükmü giymiş bir mahkûma benziyordu Tükenmiş insanların her şeye yeniden başlayacaklarım sanmaları boş bir avuntuydu. Mithat Bey ayağa kalktı. Önünü ilikledi. Kırdarı saygıyla selamladı: Ben kendime acımaktan utanırım. Terbiyem müsait değildir... Vergimle alakalı müzakereye iştirak edemem...</p>
<p class="block">Kapıya yöneldi. Bican Bey arkasında yürüyordu. Alışılmışın dışına çıkmış, selamsız sabahsız toplantıyı terk ediyordu. Eski esnaf babacanlığına büründü: Vali Beyefendi, benim haysiyetim Mithat Beyin terbiyesinden eksik değildir.</p>
<p class="block">Merdivenlerde Mithat Beye yetişti. Saygıyla yaklaştı. Demin yeri göğü inleten ses, bir cesur terbiye içinde yumuşamıştı: Bir şeyin yakışanı ne ise, onu yapmak lazımdır. Sizi takdir edecek seviyemin olmasını isterdim.</p>
<p class="block">Bican Bey, Eseyan Kız Lisesine doğru yürüdü. Mithat Bey, hayret ve hayranlık içinde bu yürekli adamı seyrediyordu. Kendinde bir güven ve cesaret tazelenmişti.</p>
<p class="block">-Acaba Spartaküs bu kadar cesur muydu diye düşündü. Geri döndü, Taksim Meydanına doğru yürüdü. Meydandaki heykelin insanları, gerçekten heykel gibi duruyordu...  Hilmi Efendi Suzanın bavulunu büyük odaya çıkardı. Eşyaların gardıroba yerleşmesine yardımcı oldu.</p>
<p class="block">Komodinin üzerine büyükçe bir ayna koymuş, hafifçe öne doğru eğmişti. Bakanlar, kendisini boy aynasında gibi seyrediyordu: Aynayı beğendin mi Beğendim Hilmi Bey! Zahmet etmişsin...</p>
<p class="block">Karnın aç mı Tokum.</p>
<p class="block">Oğlanın işi tamam mı Tamam Hilmi Bey. Bir aylık parasını da verdim... İyi kadındır. İyi bakar...</p>
<p class="block">Hilmi Bey, Suzanı serinkanlı bir zevkle seyrediyordu. Yeni bir hayatın acıdan başka verecekleri yavaş yavaş önüne çıkmaya başlamıştı: İyi paralar kazanacağız. Bu işin sarası bir kere başladı...</p>
<p class="block">Suzan, kendi zorluklarını iyi anlamıştı.</p>
<p class="block">-Güçlü olmak için insanın hayalleri olmalı, hedefleri olmalı diye düşünüyordu. İnsanın, kaderi üzerinde mantık yürütmesi, şansını zorlaması gerektiğine inanmıştı. Saygılı ve sadık hizmetin gururunu son bir kere daha kırmaya karar verdi: Hilmi Bey, Nakip Nurinin ziyareti devam edecekse, başka bir oda boşalt...</p>
<p class="block">Mithat Nemli Bey, Nemlizade Hanının önünde bekleyen kalabalığı selamladı.</p>
<p class="block">Kimseyle görüşecek takati yoktu. Hepsine tek bir cümleyle cevap verdi: Tek kelime söyleyecek noktada değilim...</p>
<p class="block">Erkeklerin arasından yer açıp saygıyla kapı kenarına sığınmış kadına elini uzattı. Sırtından destekleyerek merdivenleri çıkmasına yardım etti. Saatlerdir kapı ayazından kendini zor tutan kadın boşaldı. Mithat  Bey, bu kadının gözlerinde kendi haline ağlıyor muş gibi serinledi: İnanın hanımefendi yapabilecek hiçbir şey yoktu. Bir giyotin her sabah binlerce başı gövdesinden ayırıyor.</p>
<p class="block">Rahmetlinin hatırını saymak bana, Fatiha okumak kadar huzur veriyor. Lakin hiçbir müdahale şansımız yok...</p>
<p class="block">Kadın, kendini toparladı. Eski düzgünlüğüne büründü. Mithat Nemli Beyin önceden hazırladığı zarfı almadı: Mithat Beyefendi, son raddesindeyim. Artık sokağa düşeceğim... Hakkımda kötü düşünenleri benim için siz ayıplayın...</p>
<p class="block">İstanbul, sokağa düşmüştü. Akıllı olanlar kurnaz, hızlı olanlar telaşlı yaşıyordu. Genç, güzel kızlar, el değmemiş tazeler, gün görmüş körpe dullar, orta malı aşifteler gibi Tarlabaşındaki, Firuzağadaki süslü salonlarda piyasaya çıktılar... Fukara kızlarının çoğu, Emraz ı Zühreviye Hastanesindeki zabıtlara, başparmaklarının mor mürekkebe bulanmış mühürlerini bastılar...</p>
<p class="block">Dengesizliğin de bir ilkesi vardı...</p>
<p class="block">Yaşamı düzenli tutmak isteyen birisi, artık başkalarını cezalandırmaya başlayan zorbaya dönüşüyordu.</p>
<p class="block">İnsanlar, isteklerinin karşılanmadığı yerde herkesi suçlu görür. Açlık, en büyük ceza, evin erkeği en büyük suçlu gibiydi. Ürkenler bu suçludan bir zorba gibi korkuyor, birazcık yüreklenenlerse bu zorbanın kırbacını kendi sırtında şaklatmayı düşünüyordu. İsa Remzi Beyin sofrasında, kırıntıların bile dil ucuyla yalanıp bitirildiği günlere gelinmişti. Mazlume Hanım, bu akşam, İsa Remzi Beyi çocuklarının, gelinlerinin önünde rezil etmeyi kafasına koymuştu: Sen de adam gibi  memuriyetinin hakkını vermeyi bil. Ne farkın var Sen de şefsin. Nakip Nuri Beyi görmüyor musun Bir eli yağda, bir eli balda...</p>
<p class="block">Nahide, salonun kapısında göründü. Gelişmiş, dikkat çeken ölçülerde genç bir kız olmuştu: Sofra hazır baba! Misafirleri çağırabilirsin...</p>
<p class="block">Destegül, Halit İbrahimin altını değiştiriyordu. Bekir karısını ilgiyle izliyor, arada bir kulağını Durmuşun anlattıklarından ayırıp Destegüle müşfik bir baba endişesiyle sesleniyordu: Çok sıkma. Acıtma çocuğun canını...</p>
<p class="block">Durmuş mutluydu. İhale sonuçlan açılmış, Halit Beyi sırtüstü yıkmışlardı. Gani Beyin adamı</p>
<p class="block">-Bu iş tamam, hayırlı olsun diye kendilerini tebrik etmiş, bu onurlu insanların önünde eğilmişti. Durmuş, Bekiri kıskandıracak bir şehvet içindeydi. Uzun bir kahkaha patlattı: O Yahudiye, Halit Beye hürmetlerimi söyle dedim.</p>
<p class="block">Sesindeki kin, asıl maksadını şimdi açıklıyordu: Göreceksin Bekir, Gümüşsuyundaki evi alacağım. O karının gözlerindeki hatır bana gülecek...</p>
<p class="block">Gani Bey, elindeki bütün fişleri Nefisenin önüne koydu. İhalenin kaybı, ağır yüküyle Halit Beyi silkelemiş, çok üzmüştü. Doktor Sudi Beyin verdiği ilaçlar bitmiş, bir tertip daha yaptırıp kullanmaya başlamıştı. Yatıp uyumak istiyordu. Nefisenin ısrarıyla tekrar kulübe gelmişti. Merdivenleri dinlene dinlene çıkmış, oturma salonunda arkadaşlarıyla sohbet ediyordu: Son memleket meselelerinden biraz uzak kaldım. Rahatsızlığım artıyor. Sizin duyduklarınız vardır...</p>
<p class="block">Enis Fikri Bey, Halit Beyin giderek bozulan sağlığından endişeliydi.  Hoşlanacağı bir iki haberle soruyu geçiştirmeyi, sonra başka konular üzerinde sohbet etmeyi düşündü. Halit Bey, konuşmasını sürdürdü: Geçen hafta Sedat Rıza Beyin bürosunda Mösyö Frankoya rastlamıştım. Pek endişeli, hatta bitkindi.</p>
<p class="block">Ankarayı üstüne salmalarından korkuyordu. Bu ihtimal hepimiz için varit...</p>
<p class="block">Enis Fikri Bey, gizlemenin fayda sağlamayacağını düşündü. Halit Beyin endişelerini biraz harekete geçirirse, Nefise Hanımın kumar düşkünlüğüne bir çare olabileceğini hatırına getirdi: Mösyö Frankoyu Aşkaleye sevk ediyorlar... İlk kafile yarın yola çıkıyor. Bu gece Kadıköy kampına kapatmışlar...</p>
<p class="block">Halit Bey, yüreğindeki sıkıntıyı yeniden hissetti. Çarpıntısı artıyordu. Bugün Bay Rebbaniden aldığı paranın büyük kısmını götürüp vergiye yatırmıştı. Gerisini iki gün içinde yatırması gerekiyordu. Aşkale sürgünlüğü sözüyle bütün vücudu sarsılıyor, gizli tuttuğu sırrın ortağı Noraya eziyet edilmesinden korkuyordu. Ya Bayan Norayı İhtiyar Evinden alıp Aşkaleye göndermeye teşebbüs ederlerse ne yapardı Yarın Faik Beyi ziyaret edip bu işi bir an önce bitirmeyi düşünüyordu. Faik Beyin kendisine bir yol göstereceği inanandaydı. İzin isteyip salona indi. Kulübün merdivenlerinin karşısındaki geniş camdan deniz görünüyordu. Ağır ağır indi. Denizin enginliğinde yine Harran hayalleri gözlerinin önüne geldi. Salkım Hanımla Sabit Paşa, kır atların sırtına binmiş, kendisine doğru doludizgin geliyordu... Bahçeye çıkıp serinlik aradı. Aşağıdaki masa bir yangın yeri gibi alev içindeydi. Nefise, kendi fişlerini bitirmekle kalmamış, Gani Beyin önüne sürdüğü kümeyi de tüketmişti. Yeni bir teklifi kabul etmekten utanıp ayrılmak istedi.  Mühim değil, hanımefendi. Bir kaderin ortaklığında sayınız kendinizi.</p>
<p class="block">Destelenmiş para yığınını Nefisenin önüne koydu. Bugün Halit Beyin kaybettiği ihalenin ilk avansı, şimdi Nefisenin tuttuğu beş kâğıdın talihine boyun eğiyordu. Belki, utançlı bir vefa gösterecek, bu yaver gitmeyen talihin yönünü değiştirecekti. Şans, Sabit Paşanın kır atlarından birinin üstünde alaylı bir gülümsemeyle el sallayıp çok uzaklara doğru dizginlerini boşalttı... Nefise, önce bileziklerini, sonra diğerlerim masaya bırakıp dışarı çıktı.</p>
<p class="block">Halit Bey bahçedeki fenere tutunmuş, portakal renkli ışığın altında denizi seyrediyordu. Dalgalar istekli tazelikle ayaklarına kadar geliyor, tam serinleyeceği sırada, vakti gelmiş ihtiyar misafirler gibi kaçıyordu. Kendi varlığını bile sezinlemede güçlük çekiyormuş gibi bomboştu. Ustaca tasarlanmış bir hilede kaypak olmamanın yükünü omuzlarında hissetti. Acınacak hale düşmekten korkuyordu. Bu utançlı durumu açacağı kimse yoktu.</p>
<p class="block">Hayâtı, acı yanıyla görmenin önemli bir beceri olduğunu yeni yeni kavramaya başlamıştı. Bütün gücünü topladı.</p>
<p class="block">Dilindeki mahareti sonuna kadar zorlayıp konuştu: Yarabbi! Galiba, hiçbir hareketimde sevgini kazanmayı düşünmedim. Her şeyimle merhametine sığındım o kadar...</p>
<p class="block">Serinlik çıkıyor dikkat et! Geriye döndü. Nefise bütün hafiflemiş haliyle karşısındaydı. Bir efsane kadar güzeldi. Birden o çöküş, o hınçlı anılar kayboldu. Çukursuz, çıkıntısız, dümdüz bir ovanın ortasında heyecanla titredi. Uçsuz bucaksız toprakların zenginliği kafasını doldurmuş gibi güçlendi. İnatçı bir atın üzerinde, hırsla koşmak istiyordu.  Mahmuzlarını kısrağın karnına sapladı. Nefisede manevi bir miras hakkı arıyordu: Babam seni çok özlemiş Nora...</p>
<p class="block">Nefise, bir savaşta fırsatı kullanmayı, gururlu kahramanlıktan daha cana yakın bulmuştu. Bütün çirkinlerinin gerisinde kalmak, hayata en güzel yanıyla karşı çıkmak istiyordu. Sözlerinde yılışmayan bir sıcaklık vardı: Beni öyle çirkin kullanıyorsun ki, küçülmekten kendime saygımı kaybettim.</p>
<p class="block">Sana karşı koyamıyorum. Belki hâlâ korkuyorum senden. Belki de sevebilecek kimsem kalmadığı için boyun eğiyorum sana. Çöküyorum karşında... Delik deşik bütün duygularımı, düşüncelerimi artık tükettim.</p>
<p class="block">Yarın, Nefise için yeni bir hayat daha başlayacaktı.</p>
<p class="block">Kadıköy kampı denilen yer, Modanın ucuz otellerinden biriydi. Kırk beş kişilik ilk kafile, üçerli, dörderli odalara yerleştirilmiş, üstleri iyice aranmıştı. Mösyö Franko, beş kişilik büyük odadaki yataklardan birisine oturmuş, başını ellerinin araşma almış, derin bir üzüntüyle kıvrılıp kalmıştı.</p>
<p class="block">Odayı Sekip Adut, Leon Varon, Yorgo İstavridisle paylaşıyordu. Beşinci yatak boştu.</p>
<p class="block">Otelin dört yanı jandarma erleri tarafından sarılmıştı. Sokağın iki ucu tutulmuş, ara sokaklara polisler yerleştirilmişti. Gelen geçen herkes kontrolden geçiyordu. Polis Müdür Vekili Muzaffer Akalın, Kırdarın gizlice verdiği emir gereğince, yumuşak davranıyor, hatta görüşme isteyenleri, kısa da olsa aileleriyle bir araya getiriyordu. Mehmet İzmenin</p>
<p class="block">-G listesindeki en yüksek vergili 45 kişi, bu küçük otelin  odalarında, bilinmeyen bir akıbetin çilesini çekmek üzere yola çıkıyorlardı.</p>
<p class="block">Beşinci yatağın sahibi bekleniyordu. Polis dört bir yanda seferber olmuş, ancak bir türlü Rubeni bulamamışlardı. İstanbulun kereste ticaretinde önemli bir payı olduğu sanılan genç Ruben ortalıkta yoktu.</p>
<p class="block">Ruben, Faik Beye ulaşabilmiş ve yalvarmıştı.</p>
<p class="block">-Bütün varlığımı satsam bile bana konulmuş vergiyi karşılayamam servet benim değil babamın... diye yakınmıştı. Faik Bey, meseleyi tetkik ettirmiş, gerçekten Rubenin bütün mallarının satılıp vergiye yatırılmış olduğunu öğrenmişti. Babası ortalıkta yoktu. Faik Bey, huzursuzdu. Durumu Adalana bildirip, bütün varlığım vergiye yatırmış bir mükellefin Aşkaleye sürgün edilmesinin doğru olmayacağım belirterek aracılık rica etmişti. Merkezin reddettiği Ruben için artık insafın yapabileceği bir şey kalmamıştı.</p>
<p class="block">Faik Bey, Aşkale sevkiyatı için Maliyece görevlendirilmiş Müfettiş Emin Kalafatla, otelin girişindeki küçük sert sandalyelere oturmuş, bu acıklı durumun hüznünü paylaşıyordu. Polis Şefi Ahmet Demir, Defterdara kendisini görmeye gelmiş olan bir grubun beklediğini haber verdi. Gelenler eski İttihatçılardı. Bazı kafile üyelerinin, sağ salim geriye dönüp dönmeyeceklerini soruyorlardı. Eski İttihatçının sesi tedirgin olduğu kadar tecrübeliydi. Bu tecrübede çirkin tehdit terbiyesi gizlenmişti: Ben böyle bir maceranın tecrübesini Selanikte geçirdim. Emin olmak ihtiyacıyla burdayım.</p>
<p class="block">İriyarı İttihatçı, gövdesi kadar sesini de geliştirmişti. Fısıldasa, borazanla bağırılmış gibi yüksek tonda konuşuyor, bir korku yaratmaya çalışıyordu. Emin Kalafat beklenmedik bir hızla ayağa fırladı. Boyu  ancak ittihatçının kemerine ulaşabiliyordu. Kalafatın o ufacık bedeninden çıkan ses ortalığı altüst etti: Sen ne diyorsun efendi! Bizi Yakup Cemil mi sandın Emin Beyin küçücük gövdesinde Cumhuriyet, İttihatçılara yeni bir savaş açmış, kocamanlaşmıştı...</p>
<p class="block">Rubeni, siyah Lincolnün bagajından çıkardılar. Saçı sakalı birbirine karışmış, dayak, hatta ölüm korkusu gözbebeklerine sinmişti. Emin Bey, Ruben için yiyecek bir şeyler arattı. Koskoca otelde ağıza konacak bir şeyyoktu. Üç gündür Şişhane Sinagogunun bodrumunda gizlenen bu eski İttihatçı yakını Musevi genç açlıktan ölmek üzereydi. Emin Bey, bir şeyler almak için dışarı çıkarken, kapıda sinik bir tahammülle bekleyen kadını gördü: Ne işiniz var hanım gecenin bu saatinde Ben Leon Varonun madamıyım. Yolluk için bir şeyler hazırlamıştım. Allah rızası için verin. Bari açlıktan ölmesin.</p>
<p class="block">Emin Bey, bir cennet keşfetmiş gibi mutluydu. Kadını içeri aldılar. Yukarıdan Leon Varonu çağırdılar.</p>
<p class="block">Leon Varon korkulu gözlerle merdivenlerden iniyordu. Karısını görünce kendisini tutamadan ağladı: Yoksa seni de mi sürüyorlar Madam Karşılığını ödemek isteği doğarsa insanın içinde, o zaman, iyilikler ortadan kalkar...</p>
<p class="block">Madam Varonun, kocası için getirdiği yolluğu, Ruben için açtılar. Herkes tokgözlü bir adamın bu telaşlı karın doyuruşunu ibretle seyretti. Madam Varon kocasına sarılmış, avuçlarını elinin içinde ısıtmaya çalışıyordu.</p>
<p class="block">Başındaki sık örülmüşşalı Leonun beline dolamıştı: Böbreklerin hasta, sakın üşütme kendini. Sana Purinol getirdim...  Bu manzarada, hatları yumuşamayan tek çehre Polis Şefi Ahmet Demirindi. Faik Bey, Emin Beyin böyle celallenecek birisi olacağına hiç ihtimal vermiyordu: Emin Bey! Sizin için bir oda ayırttım biraz istirahat edin isterseniz.</p>
<p class="block">Emin Bey, bu şartlarda kendisine ayrılan imtiyazlı odayı utançlı bir hediye gibi geri çevirdi: Hepsi sessizce çekilip gittiler. Utanmadılar. Yüzlerine tükürmek isterdim.</p>
<p class="block">Ruben yemeği yarıda kesti. Yolluğun geri kalanını güzelce paketledi. Madam Varona yaklaştı. Elini alıp öptü. Rubenin ölüm korkulu gözlerindeki son birkaç damla yaş, bu gösterişsiz ihtiyar kadının damarları çıkmış buruşuk ellerinin çukurlarını doldurdu: Madam! Bu utancı hiç anmak istemezdim. Ama, sizi unutmayacağım...</p>
<p class="block">Madam Varon, Rubene sarıldı. Yanaklarını öptü. Hıçkırıktan daha beter bir sesle fısıldadı: Mösyö! Evinizin adresini veriniz bana. Her gün gider karınıza arkadaş olurum.</p>
<p class="block">Değer vermekten sıkıldığımız her şey, sonunda amansız bir amaç gibi yakamıza yapışır...</p>
<p class="block">Madam Varonu kapıya çıkardılar. Yağmur başlamıştı. Kapının yanındaki büyük siyah torbayı aldı.</p>
<p class="block">Karanlıkta ne olduğu kestirilemeyen bu iddialı paket için polis şefi tedirgindi: Nedir bu hanım Madam Varon elindekini uzattı. Siyah bir atlas torbaya yerleştirilmiş, üzerine sırmadan LV harfleri işlenmiş gösterişli paket, Leonun uduydu...</p>
<p class="block">Emin Bey, alıp Leona uzattı: Götürmenize izin verirler mi bilmem ama, bu akşam yanınıza alabilirsiniz.  Bayan Varon, otelin karşısındaki kaldırıma geçip bekledi. Yağmurun altında, Moda Koyunu seyretmeye başladı. Kayalıkların üzerine çıktı. Hoşa gitmeyen gerçek sonunda yakasına yapışmıştı. Fırsat, karşısında öyle bir hayranlıkla ölüp gidiyordu ki, bütün mutluluklara paydos diyebilirdi...</p>
<p class="block">Moda Otelinin en üst katındaki pencere açıldı. Leon Varonun udunun sesi boşluğa doğru yayılmak için ilk hürriyetini yakalamıştı. Parmaklan tellerin üzerinde gezindi. Ölçüsü iyi ayarlanmış bir çığlık yayıldı:</p>
<p class="block">-Sahilde saba rüzgârı ağlarken uyan sen... Leonun usta parmakları, saatlerce re bemol perdesine bastı durdu...</p>
<p class="block">Saraçoğlu Meclisteki konuşmasını tamamlayıp kürsüden indi. Günlerdir her fırsatta tartışılan Varlık Vergisi için, mebusların bir şeyler söyleyeceği bekleniyordu. Mecliste çıt çıkmadı.</p>
<p class="block">Kendisi de hayretler içindeydi.</p>
<p class="block">Tebrik için yaklaşan Ağralının konuşmasına fırsat vermedi: Neo Ağralı bu sükûnette suyumuz mu kaynıyor yoksa Verginin getirebileceği tehdit çok kişinin söyleyeceğini, derin bir sessizlik içine itmiş, herkes boş bulduğu meydanlarda at koşturarak, kendi vicdanını rahatlatacak kolay yolları seçmişti.</p>
<p class="block">Ağralı işin farkındaydı: Ben bile söylediklerinizden korktum efendim...</p>
<p class="block">Hep birlikte Ankara Palasa doğru yürüdüler. Adaları ile Tekeli arkalarından geliyordu. Meclisten çıkarken Adaları koşup kapıyı açtı Başvekilin o uzun ve yorgun konuşmadan sonra istirahate ihtiyacı  olduğunu düşünmüştü. Başvekil bu ihtiyacı hissettirdi: Aşkaleden iyi haberler geliyormuş Evet efendim.</p>
<p class="block">Kahvelerimizi içerken anlatırsınız.</p>
<p class="block">Saraçoğlu Ağralının koluna girdi. Biraz ilerlediler. Saraçoğlu geri dönüp izleyenlere mutlu bir yüzle baktı: Reisicumhur Hazretleri size takdirlerini bildiriyor. Gözlerinizi öpüyor.</p>
<p class="block">Birinci kafile ilk yürüyüşünü, tren istasyonundan, kalacakları koğuşa doğru yaptı. Gecenin geç vaktinde, Aşkale İstasyonu simsiyahtı. Ölgün bir şimendifer lambası sadece rayları aydınlatabildi. Bir kırmızı ışık, bir kandil şansı, uzun süren varış düdüğü, gecenin ayazma dağılan buhar bulutlarıyla dört günlük yolculuk sona eriyordu. Kaymakam, jandarma kumandanı, emniyet amiri küçük san boyalı istasyon binasından çıkıp perona yürüdüler. Parti müfettişi, biraz önlerinde duruyor, bu imtiyazlı vaziyetin gelenler tarafından kolayca fark edilmesini istiyordu. Kaymakam, tedbirli davranıp, eşraftan bir iki yaşlıyı da çağırmıştı. Bu yarım düzine manga, Ankaranın emirlerini uygulayacak bir gönüllü ordusu gibi ilk safta ileri atıldılar. Parti müfettişi, biraz durur gibi oldu Kay makama döndü. Nükteyi seven birisiydi: Kaymakam Bey! Gözünü dört aç, Karunun hazinelerini seyrediyoruz. Aşkale, oldum olası böyle bir servet görmemiştir.</p>
<p class="block">Kafile, vagondan adeta dökülür gibi indi. Jandarma çavuşu gelenleri göz kararıyla boy sırasına dizdi.</p>
<p class="block">Jandarma kumadanı sinirliydi: Kıdemleri olsun Çavuş! Yaş sırasına koy.  Çavuş, elindeki feneri yüzlerine tutuyor, kaba bir hesapla yaş tahmini yapıp sıraya koyuyordu. Bu yaşlı çehrelerin neden sakallan yok diye düşündü. Kumandana döndü: Takımlar tamamdır kumandanım.</p>
<p class="block">Ali! Adlarını yüksek sesle oku! Belki içlerinde sağır vardır.</p>
<p class="block">Ali, ilk kafilenin kırk beş kişilik listesini okuyup tekmil verdi.</p>
<p class="block">Parti müfettişi nükteyi sevdiğini her vesileyle belli etmek istiyordu: Çavuş, insan Allah rızası için bir Müslüman ismi okur.</p>
<p class="block">Gülüştüler... Karanlıkta bir ses duyuldu: Benim adım Mehmet Nabi. Arasta Meydanında zahireciyim. Bir sıkıntınız olursa gelin efendiler. Bir acı kahvemi içersiniz. Müslümanım elhamdülillah.</p>
<p class="block">Parti müfettişi bozuldu: Kaymakam Bey, nerden buldunuz bu densizi... Nükteden anladığı yok cahilin...</p>
<p class="block">Eşraftır. Cumaları camide vaaz verir... Halk sever, sözünü dinler.</p>
<p class="block">Kafileyi jandarma kumandanı götürecekti. Çavuş, Rubeni sıradan çıkardı.</p>
<p class="block">Kafilenin başına koydu. Bölük çantasını, Rubenin sırtına geçirdi: Yazıcı sensin hemşerim! Aşkale İstasyonundan kışlaya doğru sessiz bir göç başladı. Ne onlar Aşkaleyi gördüler, ne Aşkale onları seyretti. Karunun hazineleri, gecenin zifiri karanlığında bir kıyam ordusunun esirleri gibi karlara bata çıka yürüyordu. Kaşmir paltolar, ipekle karışık yün kaşkollar, Borsolino şapkalar, İspanyol bereleriyle Avrupa, sanki Aşkaleyi işgale gelmişti. Jandarma kumandanı, kataraktlı bir ihtiyar gözü gibi, boru içinden bakarmışçasına, Avrupayı tanıdı... Kır bir atın sırtındaydı. Attilanın Roma seferine çıkarken taktığı tüylü başlığı  andıran bir kalpak giymişti. Parti müfettişinin nükte merakından hastalık kapmış gibi etkilenmişti: Ali! Bir İstanbul türküsü söyle de, hasret giderelim...</p>
<p class="block">Ali, hafız çıktığı ilk gecenin heyecanıyla hiç görmediği bir şehrin türküsüne başladı:</p>
<p class="block">-İstanbuldan, Üsküdara yol gider... Leon, Çavuşun söylediği türküyü zevkle dinledi. Gecenin karanlığında, bu yüksek perdeli ses, kurt ulumalarına karşı, bir varlık ülküsünün verdiği cevap kadar sertti. Çavuş türküyü bitirdi. Mutluydu... Leon da çok mutlu olmuştu...</p>
<p class="block">Ağzına sağlık Çavuş! Ama, meyan perdelerini yanlış basıyorsun...</p>
<p class="block">Halit Bey hastaydı. On günden beri yataktan çıkmıyor, kendisini biraz iyi hissettiği zaman limonluğa inip bir çay içerek vakit öldürüyordu. Nefise, ilk bir iki gün, Halit Beyin hastalığıyla ilgilenmiş, daha sonra,</p>
<p class="block">-Hastalığın geçti ama, istirahatinde fayda vardır diyerek, her gece kapağı kulübe atmanın yolunu bulmuştu.</p>
<p class="block">Gani Beyin önüne koyduğu fişleri insafsızca tüketiyordu. Gani Bey giderek incelen, yakınlaşan bir ilgiyle Nefisenin üzerinde istediği etkiyi bırakmış, hatta, umduğundan daha çabuk bir sürede bu güzel kadını yakından tanıma fırsatını yaratmıştı.</p>
<p class="block">Nefise, erken uyandı. Evin erkeğinden, hizmetçilerin en kıdemsizine kadar herkesi hayretler içinde bırakan bu alışılmadık gelişme korkutucuydu. Nefise çayı kendisi hazırladı. Gümüş tepsiye koyup Halit Beyin odasına çıkardı. Halit Bey şaşkınlıkla kansının kendisine gösterdiği yakın ilgiyi değerlendirmeye çalışıyordu: Niye yoruyorsun kendini, hizmetçiler getirirdi...  Başkalarına ait bir şeyi almak hoşuma gidiyor...</p>
<p class="block">Çay tepsisini getirip, Halit Beyin kucağına yerleştirdi. Boynuna pembe keten bir peçete bağladı: Şimdi sen çayını iç. Ben seni seyredeyim...</p>
<p class="block">Bugün neşelisin.</p>
<p class="block">Sarıgüzele gitmek istiyorum. Annemi özledim...</p>
<p class="block">Halit Bey, bu işittiklerini inanılacak şeyler gibi saymıyordu. Nefise, o eski Sarıgüzelli cahil, diri ve doğal güzelliğine dönmüştü. Tıpkı koynuna girdiği ilk gece gibi, utangaç, ürkek, fakat heyecan vericiydi.</p>
<p class="block">Biraz paraya ihtiyacım var. Anneme bir şeyler almak istiyorum...</p>
<p class="block">Halit Bey, pembe ışıklar içindeydi. Nefisenin güzelliği, gençliği, bütün arzularıyla kabarmış, adamın gözünü dolduran noktaya ulaşmıştı.</p>
<p class="block">-Hayal görüyorum galiba diyerek içinde bir güvensizlik hissetti.</p>
<p class="block">Mösyö Luiye uğra, ondan al. Ben telefon ederim. Şoför götürsün seni. İstersen anneni, kızını bir müddet için getir buraya...</p>
<p class="block">Şoförü de istemem. Hayatım hep şoförle geçmedi. Şöyle vapura binip, püfür püfür bir İstanbul koklamak, sonra tramvaya binip, etrafı görmek istiyorum.</p>
<p class="block">Kocasının yanağını öptü. Halit Bey karısını kendine çekti. Hasta yatağında, bu sıcak ve hazırlıklı vücudun tenini koklamak istedi.</p>
<p class="block">Birazdan çıkacağım. Akşama geç gelirim. Meraklanma. Kendini iyi hissedersen gece kulübe gideriz.  Nakip Nuri Beyin kadın düşkünlüğü, sarhoş bir anında sadece Durmuşa verdiği sırrı açığa çıkarmış ve Bekir ile Hilminin bu partide son bir ortaklık daha yapmalarını zorunlu kılmıştı. Kürkçü Mihranın malları toptan alınmış, Durmuşun dükkânında pazarlanacaktı. Herkesin payı önceden belirlenmişti. Bekir, malların bir kısmının yeni aldığı dükkânında satılması için ısrar etmiş, tuttuğunu koparmıştı. Hilmi, her iki dükkânın kârından pay alacaktı. Hem sermaye koymuştu, hem de ambar kirası ödenecekti.</p>
<p class="block">Nakip Nuri Bey, Hilminin oteline geldi. Hilmi, Bekirin dükkânındaydı. Suzan, ortalığı süpürmüş, taşları siliyordu. Nakip Nuriyi görünce kusacak gibi oldu. Her yatışında günlerce kendinden iğrendiği bu adam, birkaç haftadır ortalıkta yoktu. Yeniden gelişini yadırgadı. Biraz da korktu. Nakip Nuri, sırıtarak Suzanı seyretti: Önce sobayı yak! Oda iyice ısınsın...</p>
<p class="block">Hadi işine git Nuri Bey... Ben o defteri kapattım.</p>
<p class="block">Nakip Nuri Bey kolay vazgeçen birisi değildi.</p>
<p class="block">Bekirin dükkânı, Durmuşunkinin tam karşısındaydı. Her iki dükkân farklı yönlerden, Sultanahmet Meydanına bakıyordu. İkisi de, egemenlik kurduklan bu meydanın böbürlü tavırlarla gezen kabadayıları gibiydi.</p>
<p class="block">Durmuş, dükkânını erkenden açtı. Günlerdir sürdürülen temizlik tamamlanmıştı.</p>
<p class="block">Alt kata kürkler yerleştirilmişti.</p>
<p class="block">Artanlar, yukarıdaki katın raflarına konulmuş, bir kısmı da ortadaki büyük kumaş masasının üzerine gelişigüzel atılmıştı.  Maliye memurlarının torbalara hoyratça doldurdukları nadide mantolar, alelacele Hilmi Efendinin oteline yerleştirilmiş, sonra kardeş payı yapılarak Durmuş ile Bekirin dükkânına taşınmıştı. Mihran veresesinin serveti, eğer akıllı bir polis memurunun müdahalesi olmasa, sabaha kadar Tüneldeki hanın avlusunda yağmur altında kalacaktı. Mihran, evladını kaybetmiş bir babanın gasilhanede yüzünün yıkanışını seyreder gibi, metin fakat hazin bir sabır içinde son töreni bekliyordu. Kürkleri, pamuk balyalar gibi bir çuvala doldurup, sıkışması için ayaklarıyla üstüne çıkarak, bu haraç mezat malına fazladan yer açmaya çalışıyorlardı. Bir ara Mihran kendim tutamayıp ileri doğru fırladı: Kıymayın ona! O daha bir bebek kadar saf...</p>
<p class="block">Mihranı ittiler. Bembeyaz vizonu alıp, son balyanın üzerine sıkıştırdılar...</p>
<p class="block">Son balyayı Durmuş aldı.</p>
<p class="block">Gani Beyin arabası Kaymakamlıkın köşesinde bekliyordu. Şoför, sürekli saatine bakıyor, gecikmenin hesabı kendisinden sorulacakmış gibi endişe içinde kıvranıyordu. Nefise göründü.</p>
<p class="block">Bin yıllık bir rüya başlatmış gibi etrafınaılık bir sarışınlık saçarak yaklaştı. Şoför kapıyı açtı. Nefise arabaya bindi. Rahattı: Önce Karaköye gideceğiz... Ömer Abed Hanına.</p>
<p class="block">Gani Bey merak edebilir hanımefendi.</p>
<p class="block">Öyleyse indir beni burada.</p>
<p class="block">Özür dilerim...  Gani Beyin otomobili, arabalı iskelesinde beklemeden ilk vapura bindi.</p>
<p class="block">İlk kafilenin şevki tamamlanmış,</p>
<p class="block">-Aşkaleye vasıl olduklarını belirten resmİ yazı Emin Kalafata ulaşmıştı.</p>
<p class="block">Telgraftaki ifade açıktı:</p>
<p class="block">-Kafile zayiatsız olarak muvasalat etmiştir. Stop...</p>
<p class="block">İlk içtima ve tebhiri müteakip kafilenin mesut ve sıhhatli olduğu görülmüştür... Stop... Arz. Stop... Aşkale Kaymakamlığı. Emin Bey, telgrafı cebine yerleştirdi. Babasının Yemen Cephesinden terhis haberini getiren postacının evde nasıl bir sevinçle karşılandığı gözlerinin önüne geldi. Annesinin bomboş bir hayatta ömür çürüteceğini zannettiği anda, verilen haberin gerçek olduğuna bir türlü inanamayıp, günlerce nasıl ağladığını hatırladı.</p>
<p class="block">Emin Bey, elinde taşıdığı büyük paketin ağırlığıyla sağa eğilmişti. Birkaç kısa adım attıktan sonra paketi öteki eline alıyor, küçük vücudunun ihtiyacı olan dengeyi kurmaya çalışıyordu. Siyah, atlas torbanın içinde Leon Varonun udu kimbilir nasıl bir hasretle hapsedilmişti...</p>
<p class="block">Suzan, Bekirin dükkânından içeri girdi. Yüzlerce kadın çılgın gibi, kürklerin üzerine abanmış, kendine uygun bir tanesini bulmak için çırpınıyordu. Önce bu çılgınlığı seyretmek istedi. Bir tilki postu için birbiri üzerine abanmış bu aç gözlü telaşın Suzana söylediği hiçbir şey yoktu.</p>
<p class="block">Hilmi Bey, dükkânın asma katından kadınların halini seyrediyordu. Gözü Suzana ilişti. Elindekileri olduğu yere bırakıp hızla aşağı indi.  Kendinden geçmiş gibi kürklerin üzerine çullanmış amazonlar ordusunu yararak yaklaştı. Yüzü kireç gibiydi: Ne oldu Nakip Nuri geldi...</p>
<p class="block">Suzanın iri elmacık kemiklerinin üzerindeki kocaman çürük, hızla göz çukuruna doğru yayılmış, bu sadık savaşçının canım yakmıştı...</p>
<p class="block">Nefise, Ömer Abed Hanından asık yüzle çıktı. Şoförün açtığı kapıda durdu: Gideceğimiz yer uzak mı Teşvikiyede! Üşümüştü. Arabaya bindi. Kendi elleriyle kendini sardı...</p>
<p class="block">Nimet aradığı adresi buldu. Kemerli kapının altından geçti. Bahçe tarumardı.</p>
<p class="block">Nahitin ve Nahidenin ellerini tuttu. Üçü birden bahçe yolundan yürürken, büyük miras bırakmış hatırlı bir aile büyüğünün mezarını ziyaretegidiyor gibiydiler. Ürkek adımlarla ilerlediler.</p>
<p class="block">Hilminin hırsla dükkândan fırlaması Bekiri telaşlandırdı. Arkasından koşmak istedi. Sonra dükkânı kimseye bırakamayacağını anladı. Geri döndü: Ne belası varsa bulsun. İnsan hiç orospuya tutulur mu Sanki nikâhlı karısı pezevengin...</p>
<p class="block">Bekir kendisini zorladı. Aylarca, sırtında gece yarılan abdest bozmaya götürdüğü can yoldaşı Hilminin o vefalı halini gözlerinin önüne getirmedi.</p>
<p class="block">Madam Varon, Rubenin genç eşiyle heyecan içinde bekliyorlardı. Aralarında kısa sürede sıcak bir dostluk kurulmuş, sürgün belası, melal içindeki bu iki çaresiz kadını, kanaatkar muhacir kızları gibi dert ortağı yapmıştı.  Emin Bey kapıyı çaldı. Kalamışta büyük bir bahçe içine oturtulmuş binanın geniş cephesine, insanı büyüleyen bir mimari zenginlik yerleştirilmişti. Böyle bir evde dünyaya gelen çocuğun ruhunda kötülüğün barınmasına imkân verilemezdi. Birkaç gün sonra bu konak kimbilir kimin servetine eklenecekti. Emin Bey, Madam Varona bir mühlet verilmesi için ricacı olmuş, ancak Ankaranın baskısı bu müsamahaya fırsat vermemişti. Son günlerin heyecanı içinde Adalan, hiçbir istirhama evet diyecek durumda değildi. Kalafat emri savsatıyor, evin satılmasını geciktirmeye çalışıyordu.</p>
<p class="block">Kapıyı Madam Varon açtı. Leonun gidişinden sonra evin bütün hizmetkârlarına yol vermiş, sadece can yoldaşı saydığı bir yaşlı akraba kızını yanında alıkoymuştu. Bazı geceler, Rubenin genç eşi bu ihtişamlı konağın misafiri oluyordu.</p>
<p class="block">Hoş geldiniz Emin Beyefendi...</p>
<p class="block">Misafiri salona aldılar. Emin Bey, hayret içindeydi. İstanbulun o dillere destan servetinin sahibi Leon, bu evde mi oturuyordu Bütün Avrupa eşyasının taşındığı söylenen salon bu muydu Emin Bey, kendisini hatırlı bir Osmanlı paşasının evinde hissetti. Bu evde Türk kokmayan tek eşya, duvara yaslanmış piyanoydu. Bu evde İslam olmayan tek kültür piyanonun üzerine konulmuş yedi kollu şamdandı. Bu iki manidar ihtilaf, hapsedildikleri küçük mekânın kaderine razı olmuş, iki sığıntı gibi birbirlerine sarılıp, boyunlarını bükmüşlerdi.</p>
<p class="block">Emin Bey, meraklarını gidermek için telgrafı çıkarıp gösterdi: Salimen varmışlar, sıhhatleri yerindeymiş...  Telgrafı Madam Varona uzattı. Madam Varon, sanki Tevrat okuyormuş gibi, huşu içindeydi. Telgrafı, Rubenin genç eşine verdi: Buyurun, bir kere de kendi gözlerinizle okuyunuz.</p>
<p class="block">Genç kadının gözlerinde mutluluk ve kuşku bir aradaydı. Okudu. Bir süre durdu, bir daha okudu. Ayıplanma korkusunu kolayca üstünden attı: İçtimanın manasını biliyorum fakat tebhir ne demektir acaba Emin Bey nasıl bir tanım vererek karşısındakileri ürkütmeyeceğini düşünürken, Madam Varon genç kadının yüreğine su serpti: Buhar banyosundan geçirmek. Sizin anlayacağınız etüv...</p>
<p class="block">Genç kadının aklında Alman toplama kamplarının dedikoduları vardı. İster istemez ürperdi. Madam Varon bir anne şefkati içindeydi: Ben Dame de Sionda okurken iki defa geçtim, kızım... Harp zamanıydı.</p>
<p class="block">Bitlenmiştik. Genç kızdık.</p>
<p class="block">Saçlarımızın nasıl kesildiğini hatırladıkça, hâlâ gülerim, inanın bana, Mösyö Ruben için iyi bir hatıra olacaktır.</p>
<p class="block">Salona sessizlik hâkim oldu. Emin Bey, teselli etmek için geldiği bu sürgün evinden teselli edilmiş bir acılı olarak ayrılabilirdi. Söyleyecek söz bulamıyordu: Udu getirdim. Çok değerliymiş...</p>
<p class="block">Arsak Beyin hatırasıdır.</p>
<p class="block">Madam Varon, mutlu haberin rahatlığı içinde, hatıralarım tazeledi: Bu bahçede mükemmeli aşan fasıllar olurdu. Kemani Serkis, Udi Arsak, Klarnetçi Parseh Efendiler...  Cemil Bey, sizin oturduğunuz koltukta içerdi kahvesini. Musa Süreyya Bey de bu koltukta otururdu... Ben genç kızdım o zamanlar. Aleko da, Yorgo da delikanlıydılar. Leon da öyle...</p>
<p class="block">Durakladı. Misafirini bu konuda sıkıyormuş gibi rahatsızdı: Hiç musikiyle meşgul olmak fırsatı bulabildiniz mi Emin Bey Mahcup edici bir sual sormuş gibi utandı. Hatıralarına döndü, Bugüne kadar hazin hiçbir hatırası yoktu. Bu ona güç vermiş, Leonun sürgüne gönderilmesini feryatsız, figansız karşılamıştı: Ben bu evde doğdum. Bir mektep gibiydi. Darülelhancıların çoğu bu bahçeden geçmişlerdi. Ne zarif hanımlardı... Kemani Kevser Hanım, Udi Yegâne Hanım, Kanuni Şeref Hanım, Piyanist Nihal Hanım... Her pazar, Union Françaisede Hanende Müyesser Hanımı dinlemeye giderdik.</p>
<p class="block">Madam Varon, Rubenin genç eşinin yaptığı poğaçalardan birkaç tanesini Emin Beyin önündeki sehpaya koydu. Kendi varlığının kabul edildiği geçmiş günlerin şimdi böyle hırpalanıp bir kenara atılmasını onuruna yedirememişti. Ağlayacak gibi oldu. Kendisini toparladı. Rubenin genç eşinin elini tuttu: Cumhuriyeti kurduğumuz yıllardı. Musiki meclislerinin rengi, değeri büyüktü.</p>
<p class="block">Rahmetlinin yakın arkadaşları her konsere gelir, ön sırada otururlardı... Yakup Kadri, Nuri Conker, Fuat Bulca Yunus Nadi, Naşit Hakkı, Cevat Kerim, İsmail Tekçe... Naşit Hakkı Beyin usul vuruşlarını seyretmek bir ömürdü doğrusu...</p>
<p class="block">Madam Varon, sonsuzluğun koynundan gülümseyen bir yakınlık içinde genç kızlık günlerini tazeliyordu.</p>
<p class="block">Udu kılıfından çıkardı. Kucakladı. Leonu bağrına basıyormuş gibi mutluydu.  Burguların en sonuncusuna bağlanmış</p>
<p class="block">-Maşallah yazısının üzerindeki küçük nazar boncuğunu öptü: Leonumun akordu hiç düşmez...</p>
<p class="block">Yüzünü tellere sürdü. Çehresini, Leonun ellerine teslim etmiş gibi sevinçler içindeydi. Udu kucağına aldı.</p>
<p class="block">Mızrabını aradı, bulamadı... Başparmağıyla tellerde gezindi: Saba sesi buradan çıkar Emin Bey. Bakınız, re bemol ne kadar yorgun...</p>
<p class="block">Gani Bey, kel kafasındaki birkaç teli boyamış, itinayla tarayıp, alnına doğru sanki yapıştırır gibi yerleştirmişti. Yüzü, kan boğmuş gibi mordu. Misafirinin gecikmesinden sıkılmaya başlamıştı. Avını yakalamak için çalı arkasında pusuya yatmış tilki gibi sabırla beklemişti. Kapı çalındı.</p>
<p class="block">Nefise, cesur tavır içindeydi: Şömineyi yaktın mı İri kütükler, kıvılcımlar içindeydi. Gani Bey, elindeki kadehi yeniden doldurdu.</p>
<p class="block">Nefiseye uzattı. Nefise, sura savmaya gelmiş gibi geri çevirdi. Gani Bey, kadehi kafasına dikti. İri bir kayaya yapışmış okyanus süngeri gibi içtikçe şişiyordu. Nefise, şöminenin önündeki kaim tüylü kırmızı Ladik halısının üzerine uzandı: Önce emanetimi...</p>
<p class="block">Gani Bey, bornozun cebinden emaneti çıkarıp parmaklarının arasında gerdi. Bir süre zevkle seyretti. Sonra parmaklarını gevşetti. Salkım Hanımın yakutları, bir zebani zıpkınından fırlamış gibi Nefisenin göğsüne düştü.</p>
<p class="block">Çıplak teninde sanki boynuna takılmış gibi, giyindiği tek şey oldu. Yüzünün çizgileri gerildi. Gözlerini kapattı.</p>
<p class="block">Cehennemin bütün zebanileri, hızla bu cennete doğru koştular.  Altın fiyatları artıyordu...</p>
<p class="block">İkinci kafilenin sevkiyatı bu akşam yapılacaktı. Kayzeryannın üzerinde dayanılmaz ağırlık vardı. Öğle üzeri apar topar kampa getirilmişti. Akşam sevkiyatı için bekletiliyorlardı.</p>
<p class="block">Varlığının tamamını kaybetmişti. Bütün ışıklar sönmüştü. Bir kaba el, ruhla bedenin dengesini hiddetle silkelemiş gibiydi. Avukat İbrahim Fuat Bey de Ankaranın hışmını çekmiş mükelleflerdendi. Kayzeryannın yanına yaklaştı: İnsan varlığının sonsuz değeri hâlâ içinde... Onu kullan mösyö...</p>
<p class="block">Kayzeryan başında dikilen ağırbaşlı adamın sözlerindeki şiirden etkilendi: Ben hep kötüden, çirkinden arınmış bir ruhla yaşadım. İyiye, güzele bağlanışım bundandır.</p>
<p class="block">Nimet, söyleyeceklerinin hiçbirini önceden tasarlamamıştı. İçinden geldiği gibi konuşuyordu: Size şükran borcumuz var. Hastalığınızı duydum. Çocuklarımı da getirdim.</p>
<p class="block">Ellerinizi öpsünler.</p>
<p class="block">Hizmetçiler Nimeti yatak odasına çıkarmamışlar, salonda bekletmişlerdi. Halit Bey, ziyaretine gelen bu kadının talep edeceği ricanın merakı, biraz da telaşı içindeydi. Giyinip aşağı inmişti. Nimet ve çocukları, Halit Beyi ayakta beklediler. Çocuklar sırayla el öptüler: Sayenizde ev sahibi olduk. Ben Soğanağadaki evi, hayatımın en olgun zevki olarak tadıyorum...</p>
<p class="block">Kelimeler, aradaki ölçülü nefes alışlar, hecelerdeki vurgular, Halit Beyi hayrete düşürdü. Karşısında, seziş gücüyle gerçeği yakalamış,  haysiyetini idrak etmiş bir kadın vardı. Kaşarlanmış Mebusi meclisinde, imamıyla hemen fark edilen bir mümin gibiydi.</p>
<p class="block">Nimet, Halit Beyi tahmin ettiği gibi buldu. Sadece biraz daha yaşlı, biraz daha erkek hayal etmişti...</p>
<p class="block">Evin bodrumunda bunları buldum. Sizin için mana ifade ettiği muhakkak! Halit Bey, giderek ilgisini çeken tavırlarla Nimeti seyrediyordu. Nimet, ancak itinalı bakıldığında fark edilen bir güzellik taşıyordu. Genç kızlık günlerinden beri, kafasındaki erkek hayalinde insanları sevgiyle seyreden sert, fakat saygılı bakışlar aramıştı. Böyle bakan bir erkeğin insanı nasıl duygulu okşayacağını düşünür ve utançsız bir teslimiyetle gözlerini kapardı. Eğer talih kendisine böyle bir erkek kısmet etseydi, kimbilir, bu diri vücudu nasıl bir dişi hazla erkeğine hizmet edecekti.</p>
<p class="block">Aklından geçirdiklerinden hiç utanmadı. Kahverengi fotoğrafları uzattı. Halit Bey, hayatın ansızın yozlaştığım hatırlatan bu tespitlere talihsiz lekeler gibi baktı. Salkım Hanımın bağ evinde çekilmiş fotoğrafını hep beğenirdi. Onu bir kenara koydu. Aralarından bir tanesini uzun uzun seyretti. Bayan Nora, her sabah yaptığı at gezintilerinden birine çıkmak üzere hazırlanmıştı. Fotoğrafın geri planında, konağın penceresinden bakan Sabit Paşanın meraklı gözleri ve arzuları kolayca görülüyordu. Hayatın bütün güzelliklerinden kâm alma emelindeki bu gözlerin kısık merceğinde hileli bir sabır vardı... Tedavisi imkânsız bir hastalık gibi musallat olan bu marazı nesil tutkunluğu, ihtişamlı konağın hayatında çözülemeyen kördüğümdü.</p>
<p class="block">Halit Bey bir hasret hissi içinde fotoğraflara baktı. Bayan Nora, kır ata binmiş, gözlerini bağ evine çevirmişti. Sanki bütün hızıyla atı Halit  Beyin üzerine doğru sürüyordu. Nimet getirdiği fotoğraflarla, facialı bir şuuru uyandırdığım hissetti. Üzüldü. Bir teselli vermek istedi: Hanımefendinin güzelliğim uzun süre seyrettim. Mutluluk duydum. Bereketli güzelliği nerede olsa tanırım.</p>
<p class="block">Halit Bey emvaline göz koymuş Durmuşla bu kadının hiçbir münasebeti olamaz diye düşündü. Yüzünde kendisini zavallı hisseden, hayırsız çıkmış evlat azabı vardı. Ne zaman bir güçlükle karşılaşsa, meseleden kaçıp çözüm bulmuş gibi rahatlardı. Sabit Paşanın aradığı güç yoktu kendisinde...</p>
<p class="block">Karşısındaki kadını gıptayla seyrediyor, öfkenin ölçüsünü kaçırmadan Salkım Hanımı, Sabit Paşayı getiriyordu gözlerinin önüne... Şimdi safları sıkıştırılmış bir ordunun basma geçmeye hazır gibiydi. Nimet, bu tedirgin duruma sebebiyet verdiği için özür dilemek istedi: Neyimden incindiniz Halit Bey Her meseleye çare bulunmuyor, Hanımefendi. Üzmeyin kendinizi...</p>
<p class="block">Nimet Hanım kafilesi bahçeyi geride bırakırken, Nahifin cebinde, Sabit Paşa terekesinden seçilmiş iri taşlı bir cep saati vardı. Kurulursa, çalışacaktı...</p>
<p class="block">Rifat Bey, müfettişler odasında tek basmaydı. Huzursuzdu. Hafta sonu görüşmeleri için arkadaşlarını bekliyordu. Mesai dağılmıştı. Birazdan, her birisi sökün edecekti. Sabah şahit olduğu manzara karşısında tüyleri ürpermişti. Batıya yönelen yolun en hayati köprüsünün çatırdadığını gördü.</p>
<p class="block">Mefistofelesi andıran tellalın, her şeyi talan etmeye hazır hayaleti gözlerinin önüne geldi. Titredi. Mefıstofeles şimdi, siyah pelerinini bir yaşlı kadının üzerine geriyordu. Tellal, her şeyi almıştı. Son olarak, elini  Madam Kayzeryanın boynundaki haça uzatmış ve çekip koparmıştı. Bu değerli kolyeyi, Alpullu Fabrikasının şeker torbalarından birinin içine atarken, Rifat Beye dürüstlüğünü göstermek istemişti.</p>
<p class="block">Müfettişler odası yavaş yavaş dolmaya başladı. Sait Naci Bey, mazeret beyan etmişti. Münir Mostar, Fahri Tigrel, Cahit Kayra, Memduh Aytür birlikte geldiler. Bir pansiyonda ömür süren kiracılar kadar birbirlerine yakındılar. Emin Bey bekleniyordu. Şimdiye kadar hiç gecikmemiş olan Emin Beyin vaktinde gelmeyişi huzursuzluğu artırdı. İstikbalin bürokrasi mimarları sabırsızdı. Rifat Bey pencereden İstanbulu seyrediyordu.</p>
<p class="block">Memduh Bey Cahit Kayraya yaklaştı: Gene nesi var bunun Malumatım yok! Fikrimi soruyorsan eğer, gözlerinden belli ki, gönlü kırık...</p>
<p class="block">Senin bu müphemiyet merakın beni çılgına çeviriyor Cahit...</p>
<p class="block">Cahit Kayra, zekâsı, sezgisi, hatıralarıyla, sınıf arkadaşının hep önde olmaya meraklı hamlelerinden birini daha seyretti. Her gün yeni bir tarihin dirilişini sağlıyormuş gibi yürüyordu.</p>
<p class="block">Aristokrat Memduh, sinirlendiği zaman, çıplak ayaklarıyla eyvanı kirleten besleme kızlarının bacaklarını kırmaya hazır konak kâhyaları kadar sertleşebilirdi.</p>
<p class="block">Cahit, Rifatın yanına gitti. Rifatın gönlü sahiden kırılmıştı: Düşünsene Cahit!. Adamın bütün varlığını elinden almıştık. Üryan bir ölü kadar yoksuldu artık...</p>
<p class="block">Gözyaşları içinde kıvranan karısına,</p>
<p class="block">-Sadece madam, şiir defterim nerede, bari onu bana bıraksınlar diye ağlıyordu.  Acılı bir sesle ekledi: Kayzeryanın şiir defterini bile şeker torbalarına tıktılar...</p>
<p class="block">Memduh Bey, yakınlarındaydı. Sözlerine, cihanşümul bir hitabet edası katarak konuşuyordu: Adalet, vergiyi az veya çok almak değildir insana bütün haklarını teslim etmek sanatıdır...</p>
<p class="block">Memduh Beyin sözleri, esbak Viyana sefiri Sadık Rifat Paşanın Risalesini hatırlatıyordu.</p>
<p class="block">Nefise, Gani Beyin arabasına bindi. Çantasında yüklü bir deste vardı. Dün gece kulüpte fırtına gibi esen haberin heyecanına kapılmaması imkânsızdı. Mihranın kürkleri, her kadın gibi Nefisenin de tenine dokunmuş, onu huylandırmıştı. Bu haz tadılmadıkça hayatın manası kalmayacaktı... Geç kalmak korkusuyla şoförü zorluyordu.</p>
<p class="block">Haydi be miskin adam! Haydi be... Kaçıracağım...</p>
<p class="block">Bekirin dükkânı kapanmak üzereydi. Hilmiyi merak ediyordu. Bir çıkmış, bir daha dönmemişti. Gece Kristale kutlamaya gideceklerdi. Tabiatındaki ilhamla konuştu: Nerede kaldı bu herif!..</p>
<p class="block">Gecenin ilk ışıkları yağdı. Tarifi imkânsız bir şefkatle gündüzü kucakladı.</p>
<p class="block">Mevsim çiçekleri, yemişleri bu saatte mahzundular...</p>
<p class="block">İsa Remzi Bey, kaç gecedir evine uğramıyor, Samatyada bir dostunda misafir kalıyordu. Küçük kızı saatlerce Maliye binasının önünde beklemiş, sonra koşarak babasının bacaklarına sarılmıştı. Ağlamıyordu: Eve dön. Nolur toparla bizi baba... Dağılma başladı...</p>
<p class="block">El ele yürüdüler. Şemsi Yeşilin şekerci dükkânına uğradılar.  Dükkânın mermer tezgâhına dizilmiş çövenli tahinhelvaları, dille damak arasında tel tel dağılacak kadar tazeydi. Yuvarlak kalıplara dökülmüş helvaların üzerine, küçük loğusa şekerleri, nadide mercanlar gibi dizilmişti.</p>
<p class="block">İsa Remzi Efendi ile Şemsi Hoca göz göze geldiler. Şemsi Hoca durumu anladı.</p>
<p class="block">Helvayı yağlı bir kâğıda sardı. Küçük kızın gözlerinde çöküşün hızını gördü. İri kavanozlardan bir iki akide şekeri alıp kızın avucuna sıkıştırdı: Yıkılış devirlerinde bile, insanların feyz aldıkları bir fazilet mutlaka kalır kızım... Sarıl babana...</p>
<p class="block">Baba kız Çemberlitaşa doğru yöneldiler: Yengen bu helvayı çok sever.</p>
<p class="block">Yengem evi terk etti. Bir zengin akrabaya sığınmış. Oğlana annem bakıyor...</p>
<p class="block">Şemsi Hoca arkalarından bakıyordu. Yüzünde pembe bir nur, dudaklarında bir suzinak tevhidin ilk mısraı vardı:</p>
<p class="block">-Elâ ey cümlenin bir mucidi, bir mübdii Allah!.. Gani Beyin otomobili Atalar Mağazasının önünde durdu. Nefise koşar adımlarla Moda Manifaturaya yöneldi. Şen Şapka, Maymunlu, Şişman Yanko mağazaları kepenklerini indirmişlerdi. Meydan tenhaydı. Moda Manifatura yazısı, bezi değiştirilmek için iki yana açılmış çocuk kundağı gibi ıslak ve kokulu rengiyle Sultanhamamına yayılmıştı. Bu görgüsüz iddia, biraz sonra üzerine çekilen kepenkle bir süre ayıbını örtecekti.</p>
<p class="block">İçerden hafif bir ışık sızıyordu. Nefise, kapıyı vurdu, bekledi. Tekrar vurdu.  Günlerdir kendisini hülyalara sürükleyen telaş artık son nefeslerini alıyordu. Kapı açıldı. Durmuşun gözleri, gerçeğin de, rüyanın da dışına taşmış gibi değersizdi. Kiremit renkli gözlerin hatırı kendisi için gülüyordu: Geç mi kaldım yoksa İnsan hayatını değiştiren şölenler vardır. Bazen altın çağ gibi açılır bazen, vücudu ve ruhu parçalayıp karanlığın perdesini örter. Durmuş, vitrin perdesini örttü: Orak gibi biçtiler. Aç çekirgeler gibi üşüşmüşlerdi...</p>
<p class="block">Nefisenin kiremit renkli gözleri hüzünlendi. Gölgeler derinleşip, koyulaştı.</p>
<p class="block">Kıpkırmızı bir lanet merceği kesildi: Piç talihim bu benim...</p>
<p class="block">Yukarıda birkaç iyi parça ayırmıştım.</p>
<p class="block">Birlikte çıktılar. Durmuş, dolaptan dört mantoyu sırayla ortadaki büyük kumaş masasının üzerine fırlattı.</p>
<p class="block">Kar beyazından, kömür siyahına doğru koyulaşan tonlarda dört vizon cenneti doğdu...</p>
<p class="block">Nefise, hepsini tek tek denedi. Tenine değen küçük tüylerin okşayışı, bin imbikten süzülüp bir damlada toplanmış zehir gibi kıvrandırdı. Emin bir tavırla çantasını açtı. Gani Beyin destesini masaya fırlattı: Hepsini istiyorum.</p>
<p class="block">Talih, Durmuşundu artık... Nefise haznesi tükenmiş petrol lambası gibi kısıldı, sallanarak söndü.</p>
<p class="block">Sırtındakini çıkarıp büyük kumaş masasına attı. Karbeyazı vizonun ipek astan ceviz masanın üzerine kapandı.  Eliyle tüyleri okşadı. Dut yaprağına üşüşmüş ipekböcekleri gibi kıpır kıpırdı.</p>
<p class="block">Geri döndü. Kalçalarını masaya dayadı. Ellerini geri atıp, kürkün üzerine yerleştirdi. Avuçlarıyla masa arasında ipekböceklerini eziyormuş gibi bir intikam lezzeti tattı. Gözleri ölmezliğin sevincini duymuş, sonsuzluğun sırrını çözmüş gibi al aldı.. İstanbul şafakları ancak bu kadar güzel bir hatırla sökerdi. O kıpkırmızı lanet merceğinde, bu hatır renkleniyordu...</p>
<p class="block">Durmuş, bu yakut bakışlı gözlerin hatanı seyretti. Yaklaştı. Hafifçe Nefiseye dokundu. Nefise, büyük bir güçle itilmiş gibi sırtını masaya dayadı. Vücudunda biriken zehrin, sonsuzluğa doğru yayılışını duydu. Bütün teni, ıtır dikenlerine değmiş gibi ürperdi...</p>
<p class="block">Durmuş emin olmak için, dirseklerini masaya dayadı. Nefisenin yüzünü avuçladı.</p>
<p class="block">Uzun uzun baktı. O hareli hazırlık kendisini bekliyordu. Sesi, hastalıklı bir nefes gibi, o kötü alışkanlığında soludu: Belli ki, yıllardır hakkını vermemişler senin...</p>
<p class="block">Karanlık tam çökmüştü. Nakip Nuri Bey elleri paketlerle dolu olarak evine dönüyordu. Bozdoğan Kemerini geçince, yolun kalan kısmını kısaltmak için arsadan gidecekti. Arsaya saptı.</p>
<p class="block">Karşısındaki karaltıyı görünce durakladı. Yiğitlik gösterilecek zaman değildi. Paketleri bırakıp köşe fenerine doğru koşmak istiyordu.</p>
<p class="block">Beceremedi. Güçlü bir el yakasına yapıştı. İlk tokatla yere yıkıldı: Ulan pezevenk sen her şeye layıksın.  Yumruklar Nakip Nuri Beyi hurdaya çevirmişti. Karşı koymadan, zorbanın bıkacağı ana kadar yiyeceği dayağa razı olmuştu.</p>
<p class="block">Suzan, sabırla zevkle Hilmiyi seyrediyordu. Her tokatta, ruhu değişik bir bedende yeniden hayat bulup, hafif bir tebessümle göçüp gidiyor, sonra gidip yerleşmek için yeni bir beden arıyordu. Seyrettiği bu vakarlı zorbalıktan hoşlandı. Ruhu, girdiği bu yeni bedende uzun bir ömür tamamlayabilirdi. Kendini, Nakip Nuriye vermenin günahı, artık çilesini doldurmuştu: Hilmi Bey, onu köşe fenerinin altına getir. Yüzünü görmek istiyorum.</p>
<p class="block">Hilmi Efendi, Nakip Nuriyi sürükleyerek köşe fenerinin altına getirdi. Hoyratça yüzülmüş bir pösteki gibi bıraktı. Işık yüzünü aydınlattı. Burnundan boşanan kan, bütün suratını boyamıştı. Kırık dişleri dudağına gömülmüş, ağzını açık bırakmıştı. Suzan eczacı kalfasını hatırladı. Eve getirdiği Ermeni kızma hizmet etmediği için, böyle ağır bir dayak yemiş, kendinden utanmıştı. Şimdi mutluydu: Hilmi Bey, arkanı dön benim için...</p>
<p class="block">Hilmi Efendi, arkasını döndü. Çağırılacağı ana kadar bekledi. Bekirin hali, gözlerinin önünde duruyordu.</p>
<p class="block">Gece yanları, Hilminin abdest bozması için Bekir, arkasını hep böyle dönerdi...</p>
<p class="block">Balıklı İhtiyar Evinin doktoru, uzun yıllar Bahriyede hekimlik yapmış bir emekliydi.</p>
<p class="block">Çok görmüş geçirmişti. Enginlerin ortasında, küçük bir tekneyle yıllarca dolaşmış, kaderin hakkını sabırla beklemeyi, ister istemez öğrenmişti, insanları hastalıklı hallerinden daha çok, sağlıklı günlerinde  tanımış, bu canlı vücutların içinde, sokmaya hazır binlerce akrebin nasıl dolaştığını görmüştü.</p>
<p class="block">-Hiç kimse, ölünceye kadar bir sırrın düğümünü çözdüğünü sanmasın... İskenderiye Limanına sığındıkları bir fırtına gecesinde, gemiye çıkarılmış ceylan gözlü bir Arap kızının söylediği son sözler buydu... Hayat, çukurlarıyla, çıkıntılarıyla insanların düştükleri, kalktıkları bir zaman ve mekân çizgisiydi. Uzayıp gidiyor, ama mutlaka bir yerde kopuyordu...</p>
<p class="block">Hemşire, bu bekleyişin sıkıntısına ortak olmak istedi. Kaç yıldır birlikte bu odayı paylaşmışlardı. Şimdi kendini biraz da vicdan azabı içinde hissediyordu. Nasıl aldanmış ve yalnız bırakmıştı Biraz sabırlı olabilseydi, Nora ile eski dostluğu, daha uzun bir zaman ortaklığı yaşatacaktı: Kardeşi dışarda bekliyor... Belki söyleyeceği bir şey vardır.</p>
<p class="block">Sanmam! Alakasız durduğuna aldanmayın. Ablasının deliliğine yanıyordu...</p>
<p class="block">Bu kadın deli değil, Pandoradır...</p>
<p class="block">Doktor ayağa kalktı. Hastasını yakından seyretti. Gurup vakti perde perde kapanmaya başlayan bir ömrün günahları, sevapları, araları bulunmuş iki kavgalı kardeş gibi sarılıp kucaklaşmışlar ve bu sevimli yüzün duygularında kaskatı kesilmişlerdi: Ben sırlarıyla dirilmiş, sırlarıyla ölmüş yüzlerce insan tanıdım. Bu kadın, tecrübelerimin dışında kalıyor.</p>
<p class="block">Yıldızlar kayıp gidiyor galiba baksana son ışıklar göründü...</p>
<p class="block">Bayan Nora gözlerini açtı. Balıklı ihtiyar Evinin reviri bembeyazdı. Kısık bir fener Noranın başucuna konmuştu. Bütün yüzler tanıdıktı. Bir  kavmin yüzyıllardır beklediği sonsuzluk dölünü vermenin gururuyla loğusa yatağında gülüyordu: İşte Paşam, istediğiniz oğlanı doğurdum...</p>
<p class="block">Doktor, hastanın alnındaki terleri sildi. Parmaklarıyla saçlarını tarayıp geriye doğru yaydı. Pandora bu kadar güzel değildi...</p>
<p class="block">Ellerin hep böyle sıcaktır Paşam. Hadi yağız atları hazırlat! Binmeye hazırım...</p>
<p class="block">Bayan Nora, kır ata binmiş gibi gururlu ve çevikti. Atı mahmuzsuz, kırbaçsız doludizgin konağa doğru sürüyordu. Sabahın ilk ışıklarıyla birlikte bağın en olgun salkımlarını toplamış, Sabit Paşaya getiriyordu.</p>
<p class="block">Avluya rüzgâr gibi girdi. Hizmetkârların ürkek, hatta korkulu bakışları arasından geçip, koşar adımlarla merdivenleri çıktı. Büyük odanın kapısı açıktı, içerde, saygısından, sevgisinden sıyrılmış bir kavganın sesi geliyordu. Salkım Hanım yere kapanmış, Paşanın çizmeleri önünde diz çöktürülmüştü. Sabit Paşanın gür sesi dışarılara taşıyordu: Bu kısır karıyı ne zaman atacak koynundan. Ben, adımı sürdürecek bir oğlan istiyorum...</p>
<p class="block">Zürriyetsiz kalmak korkusu Sabit Paşayı çılgına çevirmişti.</p>
<p class="block">Bütün ihtimallerin kapısını kırmaya hazırdı: Yukarıda bir çöl kızı yatıyor. Şimşir kasnaklara gerilmiş ipekten daha diri.</p>
<p class="block">Salkım Hanımın çığlıkları, Sabit Paşanın hiddetinde kayboluyordu: Utan be adam! Nikâhlı karısı var, haysiyetli karısı var...</p>
<p class="block">Nikâhına alsın demiyorum ki, koynuna alsın yeter...</p>
<p class="block">Salkım Hanım, ayaklarına kapandığı Paşaya karşı cephe cephe çöken bir savaş veriyordu. Bütün gücünü toplayıp, bu iffetli direnişin son  silahını patlattı: Ya oğlun kısırsa Sabit Paşa kendisiyle hesaplaşan helalini tekmeyle itti: O kısırsa, ben döllerim...</p>
<p class="block">Bayan Nora, bu uğursuz baskının utancıyla odasına doğru koştu. Kendi yatağına uzanmış Halepli kızın gözlerinde, aşırıya kaçmayan bir şaşkınlık vardı. Özenle seçilmiş bir odalık gibi süslenmişti. Yardım etmek için Noranın elindeki üzümleri almak istedi. Bayan Nora, kumasının elinden kocasını kurtarmak isteyen taze gelin gibi sepeti çekti... Salkımlar yere düştü. Tane tane dağılıp merdivenlerden aşağı yuvarlandı. Yukarıdan, Halit Beyin çaldığı santurun sesleri geliyordu.</p>
<p class="block">Gece sıcaktı, güzeldi, haindi...</p>
<p class="block">Halit Bey, annesinde beliren ani rahatsızlığın tedavisi için Salkım Hanımı Diyarbakıra götürmüştü.</p>
<p class="block">Nora yatağındaydı. İpek geceliğin örttüğü teni alevler içindeydi. Kurak bir Harran gecesinin sıcaklığı vücudunu kavuruyordu. Gökyüzünde, insanı ürkütecek kadar büyük bir ay, pırıl pırıl ışıklarını gelin telleri gibi konağın bahçesine dökmüştü. Avludaki fıskiyeden buz gibi sular gökyüzüne yükseliyor, takatinin tükendiği yerde geri dönüp, geniş havuzda davetkâr bir serinlik yaratıyordu.</p>
<p class="block">Serinliğin ötesinde bir şeyler olmalıydı...</p>
<p class="block">Bayan Nora, havuzun içinde mavi bir nura gömülüp, yapraklarından uzanan salkımlar altında yıkanacak, sonra serin seslerle haykıracaktı...</p>
<p class="block">Ben kısır karı değilim!..</p>
<p class="block">Nora cesurdu, kararlıydı, utangaçtı. Kendini toplayıp, lambayı yaktı. Geceliğini soyundu. Kapıyı açıp uysal adımlarla yürüdü. Salkım  Hanımın tane tane döküldüğü merdivenlerden indi. Büyük odanın kapısı ardına kadar açıktı. Sabit Paşa, pirinç karyolanın üzerinde, iri memeli bir Buddha heykeli gibi oturmuştu. Mutluydu... Çöl kızı, çırılçıplak vücuduyla, billur kâseleri saran buğular gibi terlemişti.</p>
<p class="block">Cariye kaderini yenmiş bir haseki edasıyla, Sabit Paşanın önünde diz çöktü. Beyaz, emaye bir leğene sıcak su boşalttı...</p>
<p class="block">Balıklı İhtiyar Evinin çanı bir iki miskin sallanışla vakti hatırlattı. Bayan Nora gözlerini örttü. Doktor nabzını tuttu. Sabit Paşanın akrebi, nihayet kendi sırtını sokmuş, zehrini boşaltmıştı. Hemşire bu vefalı dostuna son bir defa sarılmak istedi.</p>
<p class="block">Bırak rahat uyusun, bu sırrın düğümü yok artık... Katıksız bağlılığın ipleri çözüldü...</p>
<p class="block">Selahattin Bey, İrlanda keteninden beyaz bir elbise giymiş, mongol gömleğinin geniş yakaları arasına safran rengi bir papyon yerleştirmişti. Tarçın ve beyaz karışımı ayakkabılarıyla uyum içindeydi. Sırtını duvara dayamıştı. Yanındaki yuvarlak küçük masanın kolalı örtüsüne dirseğini koymuş, elinde yarıya kadar içilmiş bir beyaz kadeh tutuyordu. Yanındaki iskemleye tanburunu dayamıştı. Kırk yıllık bir dostluğu böyle bir gecede tazelemek isteği yüzünden okunuyordu. Birden ayağa kalktı, önünü ilikledi: Buyurunuz Hanımefendi Selahattin Bey, izniniz olursa bu akşam hicazkâr yapalım. İçimde hevesler var...</p>
<p class="block">Safiye Hanım, Halıcıoğlu Muallim Mektebindeki haşarı gençlik günlerini yaşar gibi cıvıl cıvıldı... Yüzünde esmer bir heyecan dalgalandı.  Safiyenin tam önündeki büyük masa Durmuş Beyin misafirleri için ayrılmış, kıyasıya donatılmıştı. Salon tamamen dolmuş, bu masanın sahipleri bekleniyordu.</p>
<p class="block">Bekir, Durmuşun gecikeceğini öğrenince, Nimeti ve Deste gülü yeni aldığı otomobille Kristale getirmişti.</p>
<p class="block">Şoför gidip Durmuşu alacaktı. Masaya yerleştiler.</p>
<p class="block">Etraf saygılı, görgülü insanların şıklığıyla süslüydü. Sahnenin gerisinde, Botticellinin Venüsün Doğuşunu andıran bir kadın tablosu vardı. İstridye kabuğundan yükselen bu çıplak kadın, bir eliyle göğüslerini, dağılan saçlarının bir tutamıyla da edep yerini örtmüştü. Rüzgâr Tanrısının derin nefesinde dünyaya gelen bu uçarı güzellik, harikulade fırça darbeleriyle uslanmış, rahat ve dengeli bir neşeye dönmüştü. Zamanla yıpranmış, su götürmez güzelliğine mat bir ömür eklemişti.</p>
<p class="block">Safiye Hanım sahnedeydi. Hakkı Bey, Şerif Bey, Şükrü Bey gerisinde duruyorlardı.</p>
<p class="block">Selahattin Bey yan esrarengiz, yarı aşina yüzleri selamladı. Nimet, Selahattin Beyin tanburundaki telleri kendi göğsüne gerilmiş gibi hissetti. Güzelliğin kapılarını böyle bir harami ordusuyla açmaktan mutsuzdu. Safiye Hanım, sahnenin ortasına yürüdü. Nimetin gözlerindeki dürüstlüğü seyretti. Sonra yan masadaki ak saçlı beyi selamladı. Bu itibarlı avukatın şair gözlerim Sadettin Beyin evinde tanımış, yeni bestelenen bu şarkıyı hıçkırarak okumuştu:</p>
<p class="block">-Çözmek elimde değil, gönlümü senden kadın... Fuat Hulusi Beyin yüzündeki mutluluk, isteyerek koparılmış bir gül gibi kızardı. Tanbur sesi, Fuat Hulusi Beyi yıllar öncesinin Selanikine götürdü. Bir hayal faytonu  içinde gezdirip, İttihat ve Terakkinin umumi kâtipliğini yaptığı binanın önüne bıraktı. Bu binanın içinde kimlerle tanışmış, kimlerle dövüşmüştü.</p>
<p class="block">Nimet, karşı masada oturan kadını gördü. Destegüle dokundu: Bak! Geçen gün gördüğümüz Hanımefendi. Yüzü, hâlâ tülle örtülmüş gibi güzel.</p>
<p class="block">İclal Hanım açılmıştı. Kırkının sınırlarını zorlayan bu vasıflı güzellik, şimdi, tuluatçı üslubuyla konuşan hantal bir erkeğin yanında oturmuştu. Karşısındaki şişman ve yumuşak yüzlü bir İstanbullunun ince sözlerine kendisini kaptırmıştı. Bu adamdan, bu meclisten hoşlandığı belli oluyordu.</p>
<p class="block">Mecazlar, cinaslar içinde bir fikir ve sanat zenginliği sergileyen tavrında kadınlığın o sıcak, o baş döndürücü güzelliğine el sürmek kolay değildi.</p>
<p class="block">Billur bir sürahi istedi. Rakıyı şişeden sürahiye boşalttı. İçine buzlan doldurdu. İlkel çizgilerden bir geometri teoremi ispatlamış gibi inanılmaz güzellikte bir fotoğraf çıkardı. Sürahi sedefleniyor, buzların saydam parçaları, bu billur beyazlık içinde, tıraşlanmaya henüz başlamış elmas kütleleri gibi inceliyordu: Bunu yıllar önce Todorinin meyhanesinde Selahattin Beyden öğrenmiştim.</p>
<p class="block">Kendisi buna,</p>
<p class="block">-şuurun mahşeri diyordu...</p>
<p class="block">Kadehini Selahattin Pınara doğru kaldırdı, saygıyla eğilip içti. Nemli Hanın kapısında bir küçük, namuslu anlayış için yalvarmaya hazır kadın gitmiş, yerine, tanrılar kraliçesi İştar gibi sızlanan bilgelik gelmişti:  İnsanlar yeniden çamur oldular. Tanrılar meclisine katıldığım için ben de sorumluyum bu tufandan...</p>
<p class="block">İclal Hanım, geride bıraktığı bütün ömrünü yakmış, küllerinden yeni bir İclal yaratmıştı. Şimdi, kutsal kuş Phonixe gibi kanatlanıyordu. Sürahiden bir çağlayan daha döktü. Billur kadehi yarısına kadar doldurdu: Bu senin payın. Recai Beyin hakkından veriyorum. İlk yudumda tadına yaramazsan eğer, bir daha ısınman mümkün olmaz...</p>
<p class="block">Mehlika ilk yudumunu aldı. Gözlerini yumdu. Acı, bütün bağrının yaralayıp aşağı indi. Korkulu bir sarsıntı geçirmiş gibi gözlerini açtı... Karşısında, İsa Remzi Beyin önünde kendisini insafsızca tokatlayan kocasının yüzü vardı. Acıyla İsa Remzi Beyin şefkatine sığınır gibi kadehe sarıldı. O sedefli billurla buluştu: tek vücut, tek nefs oldu...</p>
<p class="block">Hilmi Efendi, Suzanı otele getirdi. Elini yüzünü yıkadı. Elleri, Nakip Nurinin yüzünü parçalarken, parmaklan sert darbelerden hırpalanmış, hatta eklem yerleri yarılmıştı. Önce, Suzanın elmacık kemiğine çiğnenmiş ekmek koydu. Acısını, kırmızılığını alacağına inanıyordu. Bakışları, mor çukurluktaki gözlere takılıydı: Kız senin yüzünde yeşermiş bir bağ var...</p>
<p class="block">Suzan, Hilmi Efendinin yaralı ellerine kapandı. Yanağına değdirdi. Kemikleri çatırdamış parmaklar, sert bir sıcaklık içinde acısını hissettiriyordu. Elleri seyretti. Öptü başına koydu: Ne zaman dara düşsem, gelip hakkımı arıyorsun Hilmi Bey! Hepsini helal et!..</p>
<p class="block">Hilmi Efendi dışarı çıktı. Banyodan su sesi geliyordu. Suzan bu geniş otel odasının duvarlarını seyretti. Kirli san badana, pencereleri zar zor örten mor renkli perdeler, duvara yaslanmış aynalı konsol, iri soba, Suzanın hayatındaki pisliğe kaç kere şahit olup utanmışlardı. İbret  alınacak hiçbir ders çıkaramadan bu hayat, anlaşılan böylesine sürüp gidecekti.</p>
<p class="block">Kazağını soyundu. Ayağından ayakkabılarını attı. Eteğini yukarı çekti, dizlerinin bir karış yukarısında lastikle sıkılmış bağı çözüp çoraplarını çıkardı. Yatağa uzandı. Yorgundu.</p>
<p class="block">Gözlerini yumdu. Kristale gidecek hali yoktu.</p>
<p class="block">Hilmi Efendi kapıda göründü. Pırıl pırıl elbiseler giymişti. Su zanı öyle yatarken seyretti. Üzerine buram buram canlılık kokan bir manto fırlattı. Küçük vizonlar, kişiliklerini ebedileştirecek bu mantonun makasına boyunlarını hiç itirazsız uzatmış gibi yumuşacıktı.</p>
<p class="block">Ne zaman giyilir bilmiyorum. Ama giy bunu... Artık eve gidiyoruz.</p>
<p class="block">İsa Remzi Bey yatsı namazını kıldı. Sofada, yer yatağına uzanmış küçük kızın yüzündeki o mağrur yalvarışın sesini yeniden duydu: Toparla bizi baba. Dağılma başladı...</p>
<p class="block">İçeri odaya geçti. Masaya oturdu. Küçük beyaz kâğıtlardan köşelerini küçük küçük kestiği altıgen etiketleri kızının kitaplarına yapıştırmaya başladı.</p>
<p class="block">Barbar bir yeniliğin çığlıklarında terbiyeli üsluptan bütün bağlarını koparmış Mazlume Hanımın yüzünde bu bahtsız kaçışın sorumluluğu lastik bir mühür gibi okunuyordu: Ne biçim adamsın Gelinin kaçtı, sen oturmuş kâğıt kırpıyorsun. Çok kalmaz, yarına orospu olur...</p>
<p class="block">İsa Remzi Bey, kendine özgü renkleri olan bir ahlakın yasalarını tebliğ eder gibi sakindi: İclal Hanım seviyeli kadındır düşmez...  Hilmi Efendi kapıyı açtı. Bavulları hole koydu. Suzanın elini tutup salona götürdü. Hilmi Efendinin yüzünde her zamankinden farklı bir şefkat vardı. Işıklan yaktı. Alımlı bir salon aydınlandı.</p>
<p class="block">Karşı odada, Rize işlemeli bir örtü altında geniş bir yatak duruyordu.</p>
<p class="block">Karyolanın başucuna iki iri yastık konulmuş tam üzerlerine aynı renk kumaştan dokunmuş bir mahfaza içinde mushaf asılmıştı.</p>
<p class="block">Suzan elini Hilmi Efendiden çekti. Düzenli adımlarla yürüyüp yatağa oturdu.</p>
<p class="block">Hilmi Efendiye bakıyordu.</p>
<p class="block">Hiçbir şey söylemeden öyle uzun bir süre seyretti. Kazağını çıkardı.</p>
<p class="block">Hilmi Efendi, duvardan Kuranı indirdi, öptü. Mezhebi geniş görünen bu adamın içinde derin bir ahret sorumluluğu vardı: Sen biraz uzan hanım!.. Ben iki rekât namaz kılacağım...</p>
<p class="block">Gani Beyin otomobili köşkün kapısında durdu. Nefise koşar adımlarla bahçeyi geçti, merdivenleri çıktı, doğru odasına girdi. Aynanın yanındaki ışıklan yaktı. Kendisini uzun uzun seyretti. Bu vahşi ve alımlı beyazlık, yüzüne canlı ve inandırıcı bir güç veriyordu. İçinde, bütün ışıkları yakmasını isteyen iblisin sesi dolaşıyordu.</p>
<p class="block">Düğmeye dokundu. O apansız ışığın ortasında Halit Bey, saatlerce debelenmiş bir şaşkınlık ve hayranlık içinde dimdik duruyordu.</p>
<p class="block">Gecenin yarısında, ayna karşısına geçip, kendisine olan tutkunluğunu seyreden bu kadının içindeki o iyiliğe ne olmuştu Yabana atılmayacak o temiz tavır nasıl bu kadar çirkefleşmişti Hangi güç, o edepli muhabbeti, böyle pervasız bir şehvete çevirmişti Nasıl olmuştu da  bütün acılar ve hüzünler dünya hayatına ait hazların, şölenlerin gırtlağını sıkıp böyle güçlenmişti Acaba bütün suç hayatın mıydı İnsanın doğuştan getirdiği bir çirkinlik yok muydu İnsanın güçlü olması gerektiği yerde, hemen zaafını ortaya çıkaran bir ilahi tabiat, bütün bu çirkinliklerin doğduğu döşeğin de sahibi değil miydi Hakları verilmemiş insanların, deli dalgalar gibi sahillere koşuşması çok mu haksız sayılmalıydı Bu kadar güzel yaratılmış bir tenin içine, bu kadar kötü bir nefs yerleştirirken, gösterilmeyen ilahi merhameti, şimdi insanların göstermesini beklemek haksızlık değil miydi Bu adalet duygusunu kötü yorumlarla yargılayan insanların hükümlerindeki haksızlık kimin eseriydi Bir adaleti bu kadar çirkinleştirmeye ilahların hakkı var mıydı Halit Bey adildi...</p>
<p class="block">Hüküm verecek noktaya geldiğini anlamıştı.</p>
<p class="block">-Ya benim suçum ne diye düşündü.</p>
<p class="block">Benim hiç mi payım yok, bu suçun tertibinde Herkesin gıptayla baktığı bir lezzete tek basma sahip olmak gururu, suç değil miydi Bu lezzeti paylaşmak, bir başka suçun yükünü omuzlarına yüklemiyor muydu İkisi de cezalandırılacak bir suç terazisinde hangisinin dengesi ağır basarsa insan daha mutlu olabilirdi Bağışlansa bile, ayıplanacak şeylerin hesabını kim verecekti Kim soracaktı Halit Bey, öç almak için altın soylu başakları ateşe veren aşiret eşkıyası kadar hırslıydı.</p>
<p class="block">Nefise, güzelliğin fitnesini doğuştan getirmişti ama, bu imtiyazlı vasfa lazım olan terbiyeyi vermeye fırsatı olmamıştı. Ucuz bir alttan alışla yaklaştı: Geciktim biraz. Annem hastaydı... Elbisemi değiştireyim, hemen çıkarız...</p>
<p class="block">Annen bütün gün buradaydı...  Nefise, kürkü döşemeye bıraktı. Hevesi geçmişti... Aklına koyduğunu elde edinceye kadar her şeyi yapmaya razı oluyor, sonra inanılmaz bir hızla soğuyup bir başka hevesin peşine düşüyordu... O küçük ipekböceklerinin kıpır kıpır dolaştığı dut yaprakları, solucanların kıvrandığı balçık bir çayıra dönmüştü: Nerden buldun bunu Kâtibin para kalmadığını söyledi. Ben de Gani Beyden ödünç aldım...</p>
<p class="block">Halit Bey, yeni bir yıkılışı daha seyretti. Akşam üzeri Enis Fikri Bey uğramış, Mösyö Luinin ikinci sevkiyatla Aşkaleye gönderilmek üzere kampa götürüldüğünü söylemişti. Halit Bey, bir bağlılığı, bir vefayı yüceltmek istedi: O benim kâtibim değil, dostumdu, sırdaşımdı...</p>
<p class="block">Nefise, artık ölçüyü kaçırmıştı. Zorlamasına gerek kalmadan fırsatın kapısı kendiliğinden açılabilirdi.</p>
<p class="block">Durmuşun sözlerini hatırladı. Durmuş, isterse Nefiseye ev açacaktı. Senelerdir esirgenmiş hakkım verecekti...</p>
<p class="block">Nefise, baskın çıkmak istedi: O kaltağı bir zamanlar sana peşkeş çektiğini bilmiyor muyum sanıyor Halit Bey, bütün gücüyle Nefiseyi tokatladı: Kaltak! Saçlarından tutup boy aynasının önüne getirdi. Eline doladığı saçlarını, bir korsan kalyonunun halatlarım gerer gibi çekti: Nefisenin gergin boynunu ve korkulu gözlerim, kendisine seyrettirdi...</p>
<p class="block">Bu adi çehreye neden hayrandım biliyor musun Kendi içimdeki adiliği bana seyrettiriyordu...</p>
<p class="block">Ellerini Nefisenin boğazına geçirdi. Gücü yetmedi. Yüreğinde ki son heyecan durakladı. Gevşedi, dizlerinin üzerine yıkılır gibi oldu. Yüreğinin bütün sıkıntıları kayboluşun son açılarıyla Halit Beyi terk  ediyordu. Halit Bey, sanki, Nefisenin önünde ilk günlerdeki gibi diz çöktü.</p>
<p class="block">Eli, Salkım Hanımın kolyesine takıldı. Halit Beyle birlikte ömrünü tamamladı. Salkım Hanımın taneleri dağılıp odaya saçıldı, iri yakutlar, beyaz kürkün üzerinde, ayıplı kan lekeleri gibi duruyordu.</p>
<p class="block">Halit Beyin gözleri bu tertipli zinanın çarşafına dağılmış yakutlara bakıyordu.</p>
<p class="block">Kapatılıncaya kadar, öyle kaldı...</p>
<p class="block">III İkinci kafilenin getirdiği tek sevinçli haber, yakında yapılacak seçimlerde, İnönünün iki değerli maliye adamını milletvekili görmek arzusuydu. Bu haber, bir çeşit affın müjdecisiydi. Koğuşta, herkes kendine göre bir sevinç duydu. Günlerdir yeni kafilenin geleceği bekleniyordu. Her kafile gelişinde, bir İstanbul özleminin canlanıp, yine aynı hızla hüsrana döneceğini biliyorlardı. İkinci kafilenin kılığında kıyafetinde özlemi çekilen İstanbuldan kalma bir koku, bir renk vardı ama haberin sevinci, İstanbul hasretini giderecek kokuyu, ışığı bir kenara atmıştı.</p>
<p class="block">İnönü, Saraçoğluna talimat vermiş, Adalanı İzmir, Tekeliyi Urfa listelerine koydurmuştu: Emekleri var, azabları var... Her ikisini de ödüllendirelim...</p>
<p class="block">Kayzeryan önce Rubeni buldu. Kimselere sormamış, doğru bu sarışın başlı adama yanaşarak,</p>
<p class="block">-Ruben nasılsın Seni iyi gördüm demişti. Oysa Rubeni hiç tanımıyordu. Sahip olamadığı servetin sadece kefaretine vâris olmasındaki sıkıntı, genç adamın yüzüne vurmuştu: Benim servetim yok ki suçum olsun... Babam neyi var neyi yoksa o kadınla  yiyor... Lozana gitsinler ne servetle dönerler biliyor musunuz.. Bir cumhuriyet ilanı kadar makbuldür bu...</p>
<p class="block">Kayzeryan söylenenleri dinlemiyor, sadece vezni ve kafiyesi yerinde bir mısra arar gibi dilindeki kelimeleri tekrar ediyordu.</p>
<p class="block">Ruben lütfen, hemen bana Leonu bulun...</p>
<p class="block">Koskoca kafilede hiç kimse Leonu bulmuyor, aksine, isminin geçmesinden rahatsız oluyordu. Kayzeryan, oturduğu taburenin üzerine çıktı, avazı çıktığı kadar bağırdı.</p>
<p class="block">Leon Varon! Leon Varon! Leon isminin söylenmesi bir suç ortaklığı gibi etrafta korku yaratmıştı. Ruben ve birkaç kişi Kayzeryanı indirdiler. Ruben fısıldar gibiydi: Leonun işi var...</p>
<p class="block">Leon, mola verildiği zamanlar, toplanma merkezinin koridorundaki küçük nöbetçi odasına gidiyor, orada uzun süre kalıp dönüyordu. İlk geldikleri gece kendilerini kıdem sırasına göre sıralayıp sonra yol boyunca, İstanbul türküleri söyleyen Afyonlu Çavuşa nota öğretiyordu. Bu dersler sırasında Leon, arada bir radyo dinleyebiliyor, zar zor duyulan haberleri kafileye aktarıyordu. Ali Çavuş bazen eski gazeteleri getiriyor, sonra sabahlan bu suç ortaklığını yok etmek için, kâğıt parçalarıyla astsubayın sobasını yaktırıyordu. Ali, kadirşinastı.</p>
<p class="block">Herhalde Leon, sırf bu günü geçmiş üç beş kâğıt parçası için geç saatlere kadar Aliye usul talim ettirmiyordu.</p>
<p class="block">Ali, Elmadağlı bir imamın tek oğluydu. Babası kendisinden sonra minareye çıkacak müezzin olarak oğlunu tayin etmişti. Kendi kendine saz çalmayı öğrenmiş, bu temelsiz bilgiyle, koğuşta itibarlı bir çavuş olmuştu. Kısa sürede notayı iyi kötü sokmuştu.  Nöbet değiştirme sırasıydı. Ali telaşlandı. Nota defterini topladı. Sazını kılıfına yerleştirdi. Leon koğuşuna dönmek üzereydi: Yarın düyek usulünü anlatacağım...</p>
<p class="block">Ali Leonun ellerine sarıldı. Sanki bayram sabahı, namaz sonrası imamın ellerini kavramış gibi sıkıca tuttu.</p>
<p class="block">Öptü, başına koydu: Babamdan çok şey öğrettin bana...</p>
<p class="block">Estağfurullah! Nöbet odasının dolabından gazete kâğıdına sarılmış bir paketi çıkarıp utanarak Leona verdi: Babam, kendi eliyle yapar bunları...</p>
<p class="block">Leon koğuşa döndü. Paketi Rubene uzattı: Gözlüksüz okuyan bir sen varsın aramızda.</p>
<p class="block">Bütün kulaklar dikilmişti. Ruben paketi açtı, gazete kâğıdını düzeltti. Afyonlu imamın gönderdiği bir kangal sucukla, bir kol sırt pastırması, yoğun sarmısak kokularıyla birlikte taşlara düştü.</p>
<p class="block">Kayzeryan, Leon ile Rubene eşlerinin iyi olduklarının haberini verdi. Leondan müsaade ister gibi bir sesle konuşuyordu: Benim hanım yalnızlığa dayanamaz. Madam Varona refakat ediyor. Bu sizi rahatsız etmez inşallah...</p>
<p class="block">Leon, Kayzeryannın yanaklarını öptü. Rubeni kendilerine çektiler. Leonun gözlerinde bütün acılara rağmen sırası geldiğinde yapılması gereken nükteyi feda etmeyen bir neşe vardı: Bunca servetimize rağmen, nasıl oldu da daha önce sizinle tanışmadık...</p>
<p class="block">Ruben, Kayzeryana bir kere daha sarıldı: Rubenin, ben olduğumu nasıl anladın Hissettim!..  Aşkalede hayat soğuktu, sertti...</p>
<p class="block">Koğuş ince uzun bir binaydı. Kalın taş duvarların arasına yerleştirilmiş pencerelerine, havra kapılarındaki desenlere benzeyen demir parmaklıklar örülmüştü. Eski Şark motiflerinin ilhamındaki parmaklıklara uzaktan bakıldığında, bir lale demetinin dağılışını hissettiren desen, yedi kollu şamdanı andıran görüntü veriyordu. Leon bu farkı yakaladığı gün Rubeni kolundan tutup getirmiş ve babacan bir nükteyle Rubeni ibadete çağırmıştı: Bak Ruben, en talihlimiz sensin... Senin için havrayı bile hazır etmişler.</p>
<p class="block">Haydi, bize</p>
<p class="block">-Exodus</p>
<p class="block">-un, sabır ve kurtuluş ayetlerini oku...</p>
<p class="block">Koğuşta kaba muamele yoktu, ama, hoşgörü ve anlayış da bu semte hiç uğramamıştı. Her sabah altıda uyanıp, erat gibi, yaşlarına göre dizilmiş bir kıdem listesiyle içtimaya çıkıp ispat ı vücut ediyorlardı. İçlerinde bir tek Leon askerlik yapmıştı...</p>
<p class="block">Kendi aralarında, yaşın dışında bir kıdem sırası oluşturmuşlardı. En kıdemlisi Leondu. Derse gittiği zamanlar koğuşun inzibatından sorumlu kıdemli görevini Torantoların büyüğü alıyordu. Samatyalı mükellef Toranto kardeşler, Mensucat Santral Fabrikasını satarak verginin büyük kısmını ödemişler, ancak sürgünden yakalarını kurtaramamışlardı. Ankara bastırıyordu...</p>
<p class="block">Leonun kıdemi, listede 685ti.</p>
<p class="block">Kayzeryanın gelişi, kıdem sırasını değiştirdi. İlk gece, yeni kafilenin kıdem sırasını tespitle geçti. Bunu bir tür fırdöndü çevirmek, tombala çekmek gibi oyuna dönüştürmüşlerdi.  Kafiledeki herkese iki lira yevmiye ödeniyor, bunun bir lirası Varlık Vergisi borcuna mahsup ediliyordu.</p>
<p class="block">Buna göre Kayzeryanın vergisi sekiz yüz yılda ancak ödenebilirdi. Kıdemi kendisine tebliğ edilince, Kayzeryan gururla ayağa kalkmış ve kükremişti: Bu kadar kıymetli olduğumu bilmiyordum. İdris Peygamberden bile uzun bir ömrüm olacak demek ki...</p>
<p class="block">Kayzeryan, bu talihli, bu uzun ömrün ilk gecesini yaşamak için yatağına uzandı.</p>
<p class="block">Üstündeki ranzada Ruben vardı. Genç karısı aklına geldi. Uzanıp, demir parmaklıklar arasına yerleştirildiğini sandığı yedi kollu şamdanı tuttu...</p>
<p class="block">Halit Fahri Beyin cenazesini Teşvikiye Camiinden kaldırdılar. Güneşli bir gün doğmuştu. Musalla taşıran başı, Bekirin aldığı evin pencerelerine yönelikti. Destegül, Nimet, Nahit ve Halit İbrahim cenazeyi pencereden seyrettiler. Bekir ile Durmuş, namazda saflar arasında yer aldı. Kalabalık bir cemaat, Nefiseye başsağlığı diliyordu.</p>
<p class="block">Enis Fikri Bey, Defterdara rica etmiş, sevkiyat öncesi cenazeye katılması için Mösyö Luiye izin istemişti.</p>
<p class="block">Ankara</p>
<p class="block">-böyle bir istisnai muamelenin kötü emsal olacağı gerekçesiyle Defterdarı geri çevirmişti. Faik Bey, son bir ihtimali denedi. Polis Müdürü Haluk Nihat Bey, Deftardarın ricasıyla bütün sorumluluğu üzerine alarak, Mösyö Luiyi üç saatliğine Enis Fikri Beye teslim etmişti.</p>
<p class="block">Sabit Apartmanının sakinleri, eski ev sahipleri için pencerelerde dizilmişlerdi. Rıhtımdan kalkan gemideki dostlarına el sallamak için  kalkış düdüğünü bekliyorlardı. Öğle okundu. Nimet arka odada namazını kıldı.</p>
<p class="block">Nahifin saatini kurmuşlar ve Sabit Paşa terekesi çalışmıştı...</p>
<p class="block">Gani Bey, cami kapısında bir köşeye sinmişti. Arabası Maçka Palasın arkasında park etmişti. Cenaze arabaya konunca, gelip Nefiseyi alacak, eve götürecekti. Böyle acılı bir günde Nefisenin, yakın bir dostun himayesine ihtiyacı olacağını düşünmüştü. Hizmetçi kıza, mutlaka şömineyi yakmasını tembih etmişti...</p>
<p class="block">İsa Remzi Bey, öğle tatilinden yararlanarak Maçka Beyazıt tramvayına bindi.</p>
<p class="block">Elindeki adresi sora sora buldu. Asansörden ürktü. Merdivenlerden dördüncü kata çıktı. Nefes nefese kapıyı çaldı. Önce biraz su rica edecek, sonra soracaktı. Öğle yemeğine gelmiş bir mantı tiryakisi, kapıyı açtı.</p>
<p class="block">Fazla vakit harcamaya niyetli değildi. İçerde mantı soğuyordu: Biz evi maliyeden aldık. İclal dediğin Feriköydeki anasının evine çıkmış...</p>
<p class="block">İsa Remzi Bey, sadece bu evi tanıyordu. Mehlikayı bu evde nişanlamışlardı.</p>
<p class="block">Yüzükleri İclal Hanımın ikinci kocası takmıştı. Mehlika bu evin bağrına bastığı güzel beslemesiydi...</p>
<p class="block">Nimet, başını örttü. Cami avlusuna girdi. Pencereden bakarken, Nefisenin hangisi olduğunu tahmin etmişti.</p>
<p class="block">Başsağlığı dileyecekti. Dualar, şükranlar hep korku taşıyordu. Nefise siyahlar giymişti. Nimet Nefiseye yanaştı, durdu. Salkım Hanımın iri  yakutlu kolyesi, gelişigüzel dizilmiş yeni haliyle Nefisenin boynunu süslüyordu.</p>
<p class="block">Kahverengi fotoğraftaki güzellik kaybolmuştu. Hayat da ipliği kopan bir kolye gibiydi: kolayca dağılıyordu.</p>
<p class="block">Nefisenin elini tuttu. Umduğu gibi çıkmadı. Karlar, çöller, gür ırmaklar, çorak topraklar birbirine karışmış, düzeltilmesi imkânsız bir hercümerç içinde kişiliklerini kaybetmişlerdi. Bu dağınık tabiatlı kadın, kır atı koşturan çevik ve gururlu taze olamazdı. Halit Beyin ağır ödevler yüklenerek sürdürdüğü evliliğin öteki ortağı bu muydu Yüzündeki teravette kendini göstermeye çalışan safiyet gerçek miydi Geceyarılan lanetli bir yorgunlukla evlerine dönen fahişelerin sıcak yüzlü suçları, daha namuslu bir hissedarlıkla, Halit Beyin acısına ortak olabilirdi.</p>
<p class="block">Cenaze namazı tamamlandı. Bekir ile Durmuş Nefiseye doğru yürüdüler. Nefise, hâlâ o eski Nefiseydi.</p>
<p class="block">Durmuş Nimeti görünce ürktü, geri kaldı. Hilmi Efendi ile Suzan, cenaze alayı geçerken yana çekilip yol verdiler. Cemaat önlerinden geçiyordu. Durmuş ile Nimet yan yanaydılar. Nimet, Durmuşu kolundan tutup Hilmi Efendinin bulunduğu yere doğru yöneltti. Suzan seviyeli bakışların süslediği yüzüne bir eski dostun kayıp acılarını yerleştirmişti. Durmuş sert bir hareketle Nimeti durdurdu: Ne işi var bu orospunun camide...</p>
<p class="block">Orospu, Hilmi Efendinin tam yanında duruyordu. Biçimlenmenin her türlüsüne uyabilirdi ama, bu kadına orospuluk yakıştırılamazdı... Aklığın altın gölgesi, en gönüllü haliyle başından ayaklarına kadar bu kadının bütün vücudunu sarmıştı. Sadece, biraz sendeler gibi olmuş, hemen kendisini toparlamıştı... Nimet, Hilmi Efendiye yanaştı: Nasılsın  Hilmi Efendi Hamdolsun! Çok şükür iyiyiz Nimet Hanım. Başınız sağ olsun.</p>
<p class="block">Suzana baktı. Bu kadın, vahyedilmiş bir güzellik taşıyordu. Sevgi ve sevinç yükleri boşaltır gibi ışıklıydı.</p>
<p class="block">Hor görülmüş bir ihtiyarın öcünü alıyormuş gibi Suzana başsağlığı diledi: Başınız sağ olsun Hilmi Efendi, başınız sağ olsun Hanımefendi...</p>
<p class="block">Cenaze arabaya konarken, Maçka Beyazıt tramvayı durdu. Yolcular ayağa kalktılar. İsa Remzi Efendi, bir Fatiha okudu. Cemaatin bir bölümü, ilk tahsillerini aldıkları Fevziye Mektebinin önünden geçerken çocuklar gibi şendiler...</p>
<p class="block">Enis Fikri Beyin otomobili Teşvikiye Camiine geldiğinde, Halit Beyin tabutu, Sabit Paşa Mezarlığına gömülmek üzere Kurtalan Ekspresine doğru yola çıkmıştı.</p>
<p class="block">Nefise, Gani Beyin otomobiline bindi. Şömine, delicesine yakılmıştı... Güzel geçmiş günler, akşamın alacakaranlığında kayboluyordu.</p>
<p class="block">Cami i Kebir Mahallesi, adım o küçük camiden alır. Her kasabada bir Cami i Kebir Mahallesi vardır.</p>
<p class="block">Kıdemli, yeni kafileyi uyandırdı. Merak, bütün yorgunluğu alıp götürmüştü.</p>
<p class="block">Perişan kafilenin sürgünleri, erken saatte ayağa kalkmışlardı. Bugün, Cami i Kebir Mahallesine gidilecekti.</p>
<p class="block">Çok adama ihtiyaç vardı. Kış fena bastırmış, yollar kardan kapanmıştı...  Bayan Norayı, Ortodoks merasimiyle gömdüler. Her şey aceleye geldi. Musanın kollarına atılmak isteyen inançlı Yahudi kızı, İsanın ellerine teslim edildi. Balıklı İhtiyar Evin uzaktan kavak ormanına benzeyen pencerelerinde, bir akıbet izleyen yaşlı gözlerin çoğu ıslaktı. Hemşiresi, tenha cemaat arasında Halit Beyle Mösyö Luinin yokluğuna bir türlü anlam veremedi. Kızmadı da... Halit Beyin her ziyaretinde bir sevdalı erkek vefası görmüş, bu talihsiz kadın için mum yakmış, dua etmişti.</p>
<p class="block">Papaz, hiç de dokunaklı konuşmadı. Hayatın bir gün, kendi çizgisini tamamlayacağını kısa birkaç cümle içinde anlattı. Şiddetli yağmur vardı. Doktor, İtalyan bahçıvanın serasından aldığı kır çiçeklerini ıslak tümseğin üzerine koydu. Herkesin dağılmasını bekledi. Şapkasını çıkardı. Ak saçları vardı. Ellerini açtı. Bayan Norayı kısa sürede iyi tanımıştı. Bir Müslüman için anlatılan temizlik ve saflık bu kadında vardı.</p>
<p class="block">Bir Fatiha okudu...</p>
<p class="block">Bekir, son partinin kârlarını dağıttı. Artık hepsi tek başlarına işlerini yürüteceklerdi. Durmuş kendi payım kasaya kilitledi. Bekir, Hilminin payını otele götürüp teslim edecekti.</p>
<p class="block">Yağmurun dinmesini bekliyordu.</p>
<p class="block">Durmuşun üzerinde, sıkıntıyla sevinç karışımı bir dengesizlik görülüyordu. Bir şeyler anlatmak istiyor, bir türlü sırasının gelip gelmediğini kestiremiyordu. Sonunda patladı: Hani askerde bir gün seninle dertleşmiştik hatırladın mı Bekir kardeş Bekir hatırlıyordu. Sıkıntılı bir nöbet sonrasında derdini Çavuşa açmış, babasının aldığı  genç karıda gözü olduğunu anlatmıştı. Şimdi bu hatıranın deşilmesinin sırası mıydı Bekir utanıyordu.</p>
<p class="block">Bekir! İnsanın kaderini, çiz diye kendine verseler, inan ki, yaşadığının dışında bir şey çizemez. Bizim kaderimiz, zaten bizim elimizde büyümüş. Onu emzirdiğin evlat gibi bağrına basacaksın. Bazen sana kafa tutacak, kahredip kızacaksın. Bazen yüzüne gülecek, sevinçten havalara uçacaksın. Bir öyle, bir böyle yaşanıp gidecek bu hayat...</p>
<p class="block">Durmuş, açılmış gidiyordu. Sırrına ortak olduğu Bekirden utanacak hiçbir şeyi yoktu: Misal olsun diye söylüyorum. Ben Nimeti severim. Hem de çok severim. Yalnız benim için değil, herkes için kıymetli kadındır... Erkek adam, hangi kadının kendini sevdiğini koynunda anlar diyorlar ya, aldırma sen o palavralara. Ben kadını ağlarken, gülerken, yatarken kalkarken değil, erkeğine ders verdiği zaman severim.</p>
<p class="block">Nimet, dün bana dersimi verdi.</p>
<p class="block">Bekir son cümle üzerine Durmuşun anlattıklarına ilgi göstermeye başladı. Ta ilk gördüğü gün Nimeti beğenmişti. Eteğini yukarı çekip, belinden çözdüğü yeşil keseyi ayaklarının altına atışındaki o güvenli kadın cesareti, Destegülde yoktu, Nefisede yoktu. Belki sadece kendisine seviyesini hatırlatan o kadında biraz vardı.</p>
<p class="block">Nasıl da çekinmeden, Bekire</p>
<p class="block">-Bok kokuyorsun... demişti.</p>
<p class="block">Nimet iyi kadındır Çavuş! Kıymetini bil...</p>
<p class="block">İkiniz birbirinize çok benziyorsunuz. Bendeki pisliği ilk gören Nimettir.  Bekir de ilk gördüğünde Durmuşun pisliğe meraklı bir adam olduğunu anlamıştı.</p>
<p class="block">Hatta bunu evine misafir geldiği ilk gece yüzüne söyleyip rahatlamıştı...</p>
<p class="block">Biliyor musun Bekir, kimi vardır kusuru yüzüne söylendiğinde utanır, gizlemeye çalışır. Ben böyle değilim. Kusurumu bilirim. Söylenirse de arlanmam. Dün Nimet, Aksaraya döneceğini söyledi. Benden utanıyormuş... Pis tabiatımı görmesi, canımı sıkmıyor...</p>
<p class="block">Bekir, giderek heyecanlanıyordu. Nimetin bir gün celallenip, Durmuşa dur diyeceğini kestirmişti, ama bu kadar kısa sürede olacağına ihtimal vermiyordu: Bize gelin bu gece. Hilmiyi de alalım. Barıştırırım sizi...</p>
<p class="block">Durmuşun, o gözü pek yanı canlandı. Vakitli vakitsiz olduğuna bakmadan, söyleyeceğini anlatmak istiyordu.</p>
<p class="block">Bekir, dön geriye bak! Bekir, geri döndü. Ortadaki büyük, ceviz kumaş masasının üstü bomboştu. Yarın bir yeni ekalliyet partisiyle dolacaktı.</p>
<p class="block">Hani, o hatır dediğim vardı ya, ben o hatırın hakkını verdim Bekir! Nefiseyi Gümüşsuyundaki eve kapatacağım. Benden duymanı istedim...</p>
<p class="block">Bekir, şaşkınlık ve kıskançlık karışımı duygular içinde bocaladı. Gerçekten Durmuş doğru söylüyordu.</p>
<p class="block">İnsanın kaderini, çiz diye kendine verseler, yaşadığının dışında hiçbir çizgi ekleyemezdi. Durmuş kaderimizin kendi elimizde büyüdüğünü iyi  yakalamıştı. Emzirdiğin evlat gibi bağrına bastığın kaderin terbiyesini iyi vermek gerekiyordu, iyi bir terbiye verecektin ki, uysal bir köle gibi sahibine boyun eğsin. Bekir kafasındaki yüzlerce şeklin birleşip ortaya çıkardığı yeni resmi sevmeye başladı. Hayat, bir öyle, bir böyle yaşanıp gidecek şey değildi. Hayatın da hakkı vardı. Durmuşun dedikleri doğruydu hakkı verilen şey, azmadan, adamı azdırıyordu.</p>
<p class="block">Bekir bu hakkı vermeye niyetliydi.</p>
<p class="block">Kafile öğle tatilini tamamladı. İlk komutla tekrar saflarım aldılar. Kol boyu mesafede dizildiler. Leon, bu talimler için mahur makamında bir cümbüşlü marş bestelemiş, herkese öğretmişti.</p>
<p class="block">Sürgün kafilesi, başlarında astsubay olduğu zamanlar bu marşı içlerinden söyleyip uygun adımlarla yürüyorlardı.</p>
<p class="block">Camii Kebir Mahallesinin dar sokaklarını kar bürümüştü. İlk hedef bu karların kürenmesiydi. Camiye doğru yürüdüler. Ellerindeki kazma küreklerle bu sürgün kafilesi bir haçlı ordusu gibi donatılmıştı. Dar sokağın geleni geçeni yoktu, ama temizlenmesi gerekiyordu. Arada bir başlan tülbentle örtülü yaşlı kadınlar sıcak yufka ekmeği, sert peynirler, taze pekmezler vererek, bu başıbozuk ordusuna destek çıkıyorlardı. İlk geldiklerinde, gâvur ordusu dedikleri sürgünlerin şimdi, bu küçük kasabada giderek artan itibarlı bir yerleri vardı.</p>
<p class="block">Bu itibarın bayrağını Artin taşıyordu. İsviçrede tıp okumuş bu Erzurum kökenli doktor, yıllar önce İstanbula göçmüş atalarının borcunu ödemek için baba ocağına sürgün edilmişti.  Her sabah içtimadan sonra, Hükümet Konağının girişindeki küçük odada hastalara bakıyor, öğleden sonra, kazmasını küreğini alıp kafileye katılıyordu.</p>
<p class="block">Bugün hasta sayısı azdı. Kaymakama çıkıp, tekmil verdi. Beyaz önlüğünü çıkardı.</p>
<p class="block">Küreğini alıp Camii Kebir Mahallesine yollandı. Köşede kendisini bekleyen küçük çocukları gördü.</p>
<p class="block">Yüzlerinden kan fışkırıyordu.</p>
<p class="block">Bu aç açık büyüyen çocukların yüzündeki canlılığı görünce, Talimhanedeki muayenehanesinde adam etmeye çalıştığı ihtimamlı bebeklerin şımarıklığım düşündü.</p>
<p class="block">-Her insanın hayatında utanılacak bir şeyleri vardır deyip güldü. Çocukların en irisi yolunu kesti: Amca, burada seni bekleyen birisi var.</p>
<p class="block">Neden kendisi gelmiyor Ne bileyim, utanıyordur belki...</p>
<p class="block">Dr. Artin o yöne doğru yürüdü. Karşısındaki adamı tanımıyordu, ama tahmini doğru çıktı. Cami i Kebirin imamıydı. Başında sarığı, sırtında cüppesiyle bir köşeye sinmiş, sıkıntısını söylemek için nereden başlayacağını bilemiyordu: Doktor Bey, sen insan ilmi okumuş adamsın. Halimi anlarsın.</p>
<p class="block">Dr. Artin bu sözden çok etkilendi.</p>
<p class="block">-İnsan ilmi okumuş adam olmak hoşuna gitti.</p>
<p class="block">İmamın derdi açıktı. Bu sürgün ordusu, her gün kuş uçmaz, kervan geçmez sokağın karlarını küreyecek yerde, caminin yıkık duvarını acaba onarır mıydı Camidir diye el sürmek istemezlerse anlayışla  karşılarım. Herkesin dini, kendine kutsaldır diye bir şey yok ama, yine de söyleyecek sözüm olmaz.</p>
<p class="block">Dr. Artin dört kitabın özünü anlatan bir yeni peygamber dinliyor gibiydi: Sen doktorsun. Sözünü dinlerler belki.</p>
<p class="block">Dr. Artin imama sarıldı: Hadi duvarı göster bana...</p>
<p class="block">Birlikte dar sokağa girdiler. Sürgünler kafilesi, yolun birikmiş karını küreyip iki tarafa öbekler halinde yığıyorlardı. Bir güneş çıksa, bu dar yolu sel kaplayabilirdi. Aralarından geçtiler. Hepsi hayretle bakıyordu. Dr.</p>
<p class="block">Artin küreğini omzuna yaslamış imamın peşinden yürüyordu. Camiyi döndüler.</p>
<p class="block">Meydana bakan cephesine geldiler. İmam sangını çıkardı. Cüppesini belinde toplayıp, ilk taşı kaldırdı: Bismillahirrahmanirrahim! Dr. Artin küreğini bir yana bıraktı. Gözüne kestirdiği en iri taşı alıp, imamın söylediği yere koydu.</p>
<p class="block">Ya Allah! Sürgünler ordusu merakla izliyordu. Hepsi donmuş gibiydi. Leon, ortaya fırladı. İlk komutunu verdi.</p>
<p class="block">Marş! Marş! O cümbüşlü mahur marş, ilk defa bu kadar gür sesle, Aşkalenin dar sokaklarında çınladı.</p>
<p class="block">Kıvılcımlar yavaş yavaş tükeniyordu. Gani Bey, bir koltuğa oturmuş, Nefisenin kendi isteğinin uyanacağı vaktin gelmesini bekliyordu. Oldukça içmiş, ancak kontrolü elden kaçırmamıştı.</p>
<p class="block">Halit Beyin konağını almak için Durmuşla anlaşmışlardı. Bir münasebetle Nefiseye açıp, sızıltıya meydan vermeden bu işi  bitirmelerini kim teklif edecekti Durmuş, bir süre beklemeyi önermiş, fakat Bağdatlıyı ikna edememişti. Bağdatlı, demir tavında dövülmeli diyordu. Bu konağın geniş bahçesine birkaç apartman birden sığdırılabilirdi.</p>
<p class="block">Bir kadeh içki doldurdu. Nefiseye uzattı. Nefise, başını sallayarak reddetti. Gani Bey ısrarla bardağı Nefisenin önünde tutuyordu.</p>
<p class="block">Sarhoş olurum sonra. Akşama Halitin duası yapılacak... Gitmem laz ı m.</p>
<p class="block">Ne lüzumu var İşte, özlediğin hayat bu akşam başlıyor.</p>
<p class="block">Nefise bir ruh sarsıntısı geçiriyordu. Şimdi bir kara vagona yerleştirilmiş tabutun içindeki adamın, ne olursa olsun, Nefisenin hayatında bir yeri, acılı bir dönüm noktası vardı. Nefise, aslında kendini talihli saymalıydı. Bir rabıtalı adamdan, bir başka rabıtalı adama devredilmiş, ancak her ikisinin de kıymetini bilecek terbiyede olmadığı için, her şeyi berbat etmişti. Arada bir, bu varlıklı talihe rağmen, kadın olarak istediklerinin bir kenara itilmiş olmasını acıyla karşıladığı oluyordu. Zengin çevrede, dikkat çeken, iltifat gören bir kadın olmak, özlediği, aradığı bütün nazları unutturuyordu. Halit Beyin yanında mutlu değildi belki, fakat hoşnuttu...</p>
<p class="block">Gani, tekrar içkiyi uzattı: Hadi uzatma artık, iç şunu... Senin keyfini bekleyecek değilim...</p>
<p class="block">Nefisenin keyfini beklemek... Nefise bir kahkaha attı: Keyfimi beklemek mi Ne için Ne zamana kadar Kimin için Ayağa kalktı. Yüz yüzeydiler. Nefise, karşısındaki adamı, kendisini pis bir hayata sürükleyen kaderin tek sorumlusu gibi görüyordu. Gümüş ağızlığın  ucundaki sigaranın yakıl ışı, önüne konulan fişler, boşaldıkça doldurulan kadehler, elbiselerinin hoyratça soyuluşu, hep bu adamın elleriyle olmuştu. Şimdi kendisine yine o baygın bakışlı iri gözlerini dikmiş, karşısında yeni bir çirkinliğin talebi için duruyordu: Sen ne sanıyorsun kendini Gani, şiddetini artırdı. Nefiseyi kollarından sıkıca tutup, itti: Sen kendini ne sanıyorsun Nefise, kendini ne sanıyordu Kimdi Karşısındaki adamın zorladığı bu kadın gerçekten, namusun semtine uğramadığı bir sokak orospusundan daha adi bir varlık mıydı Önüne konulmuş fişlerin tek tek hesabını deftere geçiren Bağdatlı, her fişin bedelini, canının istediği şekilde Nefiseden almaya hakkı olduğunu söylüyordu.</p>
<p class="block">Bu hor görülmüşlük, Nefisenin geçmişini süsleyen bütün iltifatları bir anda alıp götürmüştü. Kendisini, yine Sarıgüzelin sokaklarında kısmet bekleyen fakir taze duygularına gömdü. Gözleri yaş içindeydi. Birden gürledi: Hiç mi namus kalmadı sanıyorsun Hiç mi bir hatıranın acı da olsa, tatlı da olsa hatırını sayacak iyi bir yan kalmadı içimde Kör müsün, söylesene Alıştırdığın o kumara, hep bir korkuyu, bir acıyı yenmek için isyan gibi sarıldığımı hiç mi fark etmedin Nefise, boşalmıştı. Gözyaşlarını tutamıyordu. Hıçkırıklarını dindirecek kadar bile sabır gösteremedi.</p>
<p class="block">Biriktirdiği bütün intikamları kusmak için bir fırsat beklemişti: Kimse bana, benim için bakmadı... Hep kendileri için gezdirdiler gözlerini üzerimde. Tütün balyaları arasında girdiğim gerdekle, atlas çarşaflarına uzandığım paşazade yatağının hiçbir farkı yoktu. Hepsinde soluyan bir erkek nefesi tanıdım, o kadar. Hiçbirinin bakışında bir şefkat, bir sevgi, samimi bir alaka hissi yoktu.  Halit Beyin ruhu yeni bir kişilik kazanmış gibi, Nefisenin sesinde, çevresinin vicdanını yargılıyordu.</p>
<p class="block">Hepinizde aynı hayvanlık vardı. Sen de öyleydin, öteki de...</p>
<p class="block">Nefise, bu son ihtarla yüreklendi. Geçip koltuğa oturdu. Artık her şeyi göze almıştı. En kötüsü gider Durmuşa kapatma olurdu. O da atarsa, hâlâ Sarıgüzelde kendisini alacak bir kucak bulabilirdi. Hırsını sürdürdü: Bir güzel kadını süsleyip püsleyip açgözlüler meclisine çıkarmak. İşte, tanıdığım bütün erkeklerde gördüğüm hâkim karakter... Hatırlıyor musun bana bir gün, Arap fahişelerin göbeklerine bir kemer bağlayıp, her seferinde çözerken, müşterisine bakire lezzeti verdiğini söylemiştin. Ben de her gece, o nadide güzellik içinde etrafıma, bir takatsiz servetin erkekliğini ilan ederek dolaşıyordum. Bütün görevim buydu. Bu teşhiri güçlendirmek için, her gece bin itina içinde süslenip meydana sürülüyordum.</p>
<p class="block">Kendimi, o fahişelerle kıyasladım.</p>
<p class="block">Onların kemer çıkarışlarındaki yalan safiyet bile bende yok muydu Nefise, bütün suçların kefaretini ödemeye hazırdı. Ganiye karşı kendisini savunmakla, bütün suçlamaları reddetmiş gibi rahatlayacaktı: Hepinizde, panayıra getirdiğiniz güzele, yaban eli değdiğinde değerini anlayacak zevk vardır. Bu güzellik ne kadar çok müşteri bulursa, o nispette artan bir zevk verir size. Bütün suç benim mi sanıyorsunuz Senelerdir bir bebek gibi okşanıyordum. Paşazade Halit Fahri, her gece beni bir tablo gibi süsleyip seyrediyordu. Karşımda nasıl beceriksizlik içinde çırpındığını bir görselerdi, beni kutsal sularla yıkanmış Meryem sanabilirlerdi. Her gece Halit Fahrinin sandıktan çıkardığı cariye elbisesini giyip, saatlerce karşısında  bekliyordum. Bu uzun seyirlerin sonunda, onun santur çalmasıyla senin fişleri önüme koyman arasından hiç fark yoktu benim için...</p>
<p class="block">İkiniz de kendiniz için yaptınız her şeyi... Nefisenin söyleyecek tek bir cümlesi kalmıştı: Bir tek o, bir tek o... O, beni zamanında itmesini bildi. Ve hakkını aldı...</p>
<p class="block">Sonra Durmuşun kumaş masasındaki solumasını hatırlayıp öğürdü...</p>
<p class="block">Bekir, Hilminin payını cebine yerleştirdi. Niğde Aksaray Oteline doğru yürüdü. Çoktandır uğramadığı binanın yüzünü değiştiriyorlardı. Başlarındaki Laz kalfa, işçilere, ne yapacaklarını etraflı şekilde anlatıyordu.</p>
<p class="block">Bekir şaşırdı. Kalfaya sordu. Kalfa otelin eski sahibini tanımıyordu ama, başka bir oteli satın alıp oraya geçtiklerini duyduğunu söyledi. Bekir gülmeye başladı. Saf sandığı Hilmi, demek ki ne işler çevirmişti. Sonra, kendisinin de gizli kapaklı bazı işleri arkadaşlarına açmadığım hatırladı...</p>
<p class="block">Karşıdaki kahveden yeni otelin yerini öğrendi. Sultanahmete doğru yürüdü. Hilmiyi görüp nasihat etmeyi düşündü. İlk söyleyeceği söz,</p>
<p class="block">-Ulan Hilmi! Senin hiç fark etmediğim bir şeytan yanın varmış olacaktı. Sonra eski günlerin dostluğunu hatırlayıp uyaracaktı: Hilmi, bırak bu orospuyu. Peşkeş çektiğin karıyı, nasıl alırsın koynuna Yeni otel, eskisinin iki katından büyüktü. Döner bir kapıyla içeri giriliyordu.</p>
<p class="block">Hemen karşıda, uzun bir ahşap banko kurulmuş, arkasına küçük kutular yerleştirilmişti. Kutuların içinde, iri pirinç tokmakların ucunda anahtar asılıydı. Bütün tokmaklar ovulmuş, pırıl pırıl parlıyordu. Bankonun arkasındaki camlı kapının üzerinde kemerli bir yazı vardı: </p>
<p class="block">-Müdüriyet... Otelin ahşap salonu birkaç kadın tarafından ovuluyordu. Müdüriyet yazılı yere baktı.</p>
<p class="block">Kimseler yoktu. Kadınlara yaklaştı, ikisi kaçtı, birisi yerinden kıpırdamadı: Hilmi Efendi nerede Hilmi Bey Niğdeye gitti. Haftaya gelecek.</p>
<p class="block">Kadın, hem eğilmiş ahşabı ovuyor, hem de cevap yetiştiriyordu. Bekir kadına yaklaştı. Eteklerini beline toplamıştı. Bembeyaz bacakları görülüyordu.</p>
<p class="block">Bir karı vardı yanında, onu da mı götürdü Kadın, elindeki bezi kovaya attı. Ayağa kalktı, ellerini kuruladı. Bekirin yanından geçip doğru kapıya gitti döner kapıyı hızla çevirdi: O karı dediğin, benim... Karışıyım! İsa Remzi Bey, işten çıkınca doğru Sirkeciye koştu. Günlerdir İclalin adresini araştırıp, bir şeyler öğrenmeye çalışıyordu. Bir yakını, İclal Hanımı bulabileceği adresten bahsetmiş, akşam iş dönüşü uğrarsa verebileceğini söylemişti. Şimdi, yağmur altında Feriköy tramvayını bekliyordu. Bulamamak ihtimali, bütün takatini alıp götürmüştü. Yüreği heyecana dayanamayacak kadar hızlı çarpıyordu.</p>
<p class="block">Tramvaya bindi. Akşam mesaisi bitince tramvaylarda adım atacak yer kalmıyordu. Orta yaşlı bir kadın, teklif etti: Bey amca, rengin iyi değil. Gel! Şöyle otur...</p>
<p class="block">İsa Remzi Bey oturdu. Sönük bir İstanbul akşamının başladığı saatlerde, tramvay çanları uzak kalınmış bir hatırayı tazeler gibiydi... Yağmur şiddetini artırıyordu.</p>
<p class="block">Feriköyde indi. Ergenekon Caddesindeki iki katlı kagir binanın kapışım çaldı.  Cevap gelmiyordu. Tekrar çaldı. Utanmadı, birkaç kere daha çaldı. Bir ses duyana, bir yüz görene kadar çalmaya kararlıydı. Bereket ki, bu taş binanın kapısı üzerine geniş çatılı bir saçak yapılmıştı. Isa Remzi Bey çalmaya, hatta tekmelemeye devam ediyordu. Bu saatte namuslu bir İstanbul evinde kimsenin bulunmayışı tekin değildi. İsa Remzi Bey, bildiği bütün duaları okuyor, adeta kapıya yalvarıyordu: Nolur açıl gözünü sevdiğim, açıl... Yarabbi! Beni kötü bir şeye şahit etme.</p>
<p class="block">Sürgünler kafilesi, akşam içtimasında bir eksiğiyle tekmil verdiler. İlk kafile bir kürekçisini fire vermişti. O gün öğleden sonra, küreme işine ara verilmiş, bütün sürgünler bu seyahat arkadaşlarının İstanbula giden cenazesi için son görevlerini yapmışlardı. Ölüm, Allahın emriydi...</p>
<p class="block">Leon, nöbet odasına girdi. Ali ayağa kalktı. Masada nota defteri yoktu. Saz, kılıfına konulmuş, masanın bir kenarına rastgele bırakılmıştı. Hüzün her yerde usulca, bir dost gibi yaklaşıyordu.</p>
<p class="block">Başın sağ olsun! Senin de Ali, iyi adamdı...</p>
<p class="block">Ali, gazeteyi Leona uzattı.</p>
<p class="block">Leon Baba, bu geceyi boş verelim... Şimdi götür, hepsi merak ediyorlardır.</p>
<p class="block">Gazetenin sayfası bile açılmamıştı. Anlaşılan, Ali gazeteyi parasıyla almış, bu hüzünlü gecede hiç olmazsa avunacakları bir şey yapmak istemişti. Leon, bu küçük kasaba delikanlısının öğrenme isteğine ve kabiliyetine hayrandı. Gazeteyi alıp koğuşa götürdü. Rubene verdi. Tekrar nöbet odasına döndü. Hiçbir şey söylemeden nota defterini  açtı. İlk portenin üzerine bir sol anahtarı çizip yanına alt alta iki tane sekiz rakamı yazdı: Haydi bakalım. Düyek usulünü vuracağız...</p>
<p class="block">Nefise konağa geldi. Rahatlamıştı. Bu ders Ganiye yeter diye düşünüyordu.</p>
<p class="block">Omzuna asılmış muskanın dikişleri patlamış, büyü artık bozulmuştu... Gözleri bağlanmış körebe gibi, kendisini istemediği yönlere iten çevrenin sevinçli çığlıklarını susturmuş, gözlerini açmıştı. İlk defa görüyormuş gibi, etrafı şaşkınlık içinde seyrediyordu. Bütün nefretim kusmuş, geç de olsa, intikam almış gibi rahatlamıştı. Cenaze gecesi, Kuran okuyan hafızların sesinde teselli bulmuş, fakat bu huşuyu sürdürecek takati kendisinde görememişti. Demek ki, çöküntü yeniden başlayabilirdi.</p>
<p class="block">Paşazade Halit Fahri Beyin cenazesini götüren tren, Pendikte geçiş için hat beklerken, Erenköydeki konağın büyük salonunda son duası yapılıyordu. Gelenlerin hemen hepsi civar konakların, köşklerin hizmetkârlarıydı. Hatırlı bir tek dostu gelmemişti. Sabit Paşa kavminin son temsilcisi, hizmetkâr dualarının alışılmış tekrarlarında Allahın affına sığınacaktı.</p>
<p class="block">Nefise, süslü kıyafetler içinde dolaştığı ilk günler, kendisini nasıl aşağılanmış hissettiğini hatırladı. Bu hıncı almanın bir yolu olmalıydı ve Nefise bu yolu mutlaka bulmak istiyordu. Birden irkildi. O kadın yine karşısındaydı. Halit Beyin helvasını dağıtıyordu. Nefisenin önüne geldi.</p>
<p class="block">Gözlerinde hiçbir mana yoktu. Tabağı uzattı: Bitirin bunu! Bir sevabınız dokunsun.  Nefise, emreden sesle kendisini silkeleyen bu kadının, bu akşam kapatması olacağı Durmuşun karısı olduğunu öğrenince, odasına koştu kendini yatağa attı. Hıçkırıklar içindeydi...</p>
<p class="block">Hani muska patlamıştı Hani büyü bozulmuştu Bekir, huzursuzdu. Yoksa o ilk günlerin sıkıntılı halleri kendisini göstermeye mi başlıyordu Önce Durmuş silkelemiş, açıkçası kıskandırmış, sonra da, Hilminin tutulduğu orospu azarlamış ve kapının önüne koymuştu.</p>
<p class="block">Şu Destegül başını çocuktan alıp kendisiyle meşgul olsa ne çıkardı Haftaya gidip Hilmiyle hesaplaşacaktı.</p>
<p class="block">Kendini tutamadı: Pezevenk nereden buldu o parayı Ne güzel otel almış öyle...</p>
<p class="block">İsa Remzi Bey artık çökmek üzereydi. Bu kapı açılmak istemiyordu. Duvarın dibine öylece yığılıp kalmıştı.</p>
<p class="block">Remzi Bey, hayrola Bu ne hal böyle İclal Hanım karşısındaydı. Arkasında Mehlika duruyordu. İclali duymamıştı bile.</p>
<p class="block">Gözleri Mehlikaya çivilenmişti...</p>
<p class="block">Seni almaya geldim kızım...</p>
<p class="block">Baba! İçeri girdiler. Mehlika, koşup sobayı yaktı. Havlu getirip, İsa Remzi Beyin ellerini, yüzünü kuruladı. Sıkıca sarılıp öptü. Bir sığıntı gibiydi. Mehlika, çocukluğunu, toyluğunu geçirdiği eski ev sahibinin yanına yeniden sığınmıştı. Belki çok mutlu değildi, ama, şikâyet edecek hali de yoktu.</p>
<p class="block">Mehlikayı nişanladıkları o muhteşem salonun yanında, bu atılmış eşyayla döşenmiş evin hali, aslında İclalin halini ortaya koyuyordu.  Hizmetçiler elinde büyümüşİclal, bir yandan çayın demlenmesini beklerken, öte yandan, buz gibi sular içinde kabak yıkıyordu. Birazdan kızartıp birlikte yiyeceklerdi.</p>
<p class="block">Mehlika, İsa Remzi Beyin ellerine kapandı: Seni çok özledim baba...</p>
<p class="block">Biz de seni kızım...</p>
<p class="block">Oğlum nasıl Büyüdü maşallah! Seni istiyor...</p>
<p class="block">İclal Hanım çayı getirdi. Isa Remzi Beyin yüzündeki endişeyi daha ilk görüşünde anlamıştı. Bu namuslu adamın kuşkularının giderilmesi yetmezdi. Bir de bu utançlı şüphenin dersini vermek gerektiğini düşündü. Sesi sertleşmişti: Sizi iyi tanımasam İsa Remzi Bey, teessüf edecektim... Beni, nasıl böyle bir çirkinliğin içinde düşünebildiniz Doğrusu çok müteessir oldum...</p>
<p class="block">İclal Hanım, eşinin vergileri için bütün varlığını satmış, tam</p>
<p class="block">-rahata erdik dedikleri gün kocasını kaybetmişti. Beş parasız kalmıştı. Bir ara isyan etmiş,</p>
<p class="block">-Madem ki gidecektin, neden bu son haftayı yaşattın bana diye haykırarak ağlamıştı. Birkaç gün önce ölseydi, belki hâlâ, Mehlikanın yüzüklerini taktıkları salonda oturuyor olacaktı. Şimdi yoksul ve yalnızdı. Dame de Siondan bir arkadaşının babası, partinin hatırlı üyesiydi.</p>
<p class="block">Onun aracılığıyla, bir ecnebi şirketin tercüme bürosunda iş bulmuştu...</p>
<p class="block">Mehlikanın bakışları güvenliydi. Kendini besleme hissettiği zengin konağının seviyesi düşünce, o da biraz daha pahalı bir meta haline geldiğini fark etmiş ve bu mahrumiyet ortaklığında kendisini evden birisi gibi saymaya başlamıştı: Baba, gel bizimle kal. Bu evin de bir  erkeğe ihtiyacı var. Sen buraya yakışırsın... Öyle değil mi İclal Abla Mehlika hem kocasından, hem Mazlumeden bıkmıştı. İclal Hanım, Mehlikayı evine dönmeye ikna edemedi. İsa Remzi Bey endişelerinden kurtulmuştu. Yüreğine o eski sükûnetin nasıl hızla dolduğunu hissediyor, rahatlıyordu. İsa Remzi Beyi uğurladılar. Mehlika hâlâ ağlıyordu: Oğlumu çok dövmesin...</p>
<p class="block">İclal öne çıktı. Mehlikaya kanat geriyordu: Bu bir özür değildir, İsa Remzi Bey. Malumatın olması için söylüyorum Mehlikayı Selahattin Beye götürdüm. Birlikte Safiye Hanımı dinledik... Bir kadeh de rakı içirdim.</p>
<p class="block">İclal, gizli kapaklı kadın değildi...</p>
<p class="block">Leon koğuşa döndü. Bir gerginlik olduğu hemen dikkat çekiyordu. Biraz havayı koklamak istedi. Ölümün getirdiği sessizlik, aslında herkesin kendi derdine ağlayan sıkıntılı durumu yansıtıyordu. Leon gazeteyi okumaya başladı.</p>
<p class="block">Ahmet Emin Bey birkaç haftadan beri gazetesinde yoğun bir kampanya başlatmış, hatta, bir iki defa, fazla ileri gittiği için, gazetesi kapatılmıştı. Vatan, yeniden yayımlanan bu ilk sayısında, yine Ahmet Emin Beyin başmakalesiyle Saraçoğlunu silkeliyordu. Profesör İbrahim Fazıl Bey, Mülkiyeden sınıf arkadaşı olan Saraçoğlunun Varlık Vergisini ipe çeken bir makale yayımlamıştı</p>
<p class="block">-Göbeğinden, Halk Partisine bağlı bu ceninin nesebini tashih edecek hiçbir hukuk vasatı yoktur diyordu.</p>
<p class="block">Ruben karısını özlemişti. Kuledibindeki dükkânı özlemişti. Ada vapurunu, akşam simidini özlemişti.  Karşılaştığı durumu içine sindiremiyordu. Bu haksızlığın ne bir ilahi ceza, ne de insani hüküm ile ilgisi olabilirdi. Gençti. Kaynayan bir kanı, çalışan bir kafası vardı. Rubenin sesi birdenbire yükseldi: Gösterdiğiniz bu sabır, çaresiz bir korkaklık beklediğiniz ümit, nihayetsiz bir aptallık... İşte ölüyorsunuz...</p>
<p class="block">İtaat bir saygı değil, korkudur. Bağırın artık bu haksızlığı...</p>
<p class="block">Leon, hemen Rubenin yanına koştu. Kolayca teselli edilemeyecek bu genç ses eğer susturulmazsa, çok kişinin canı yanabilirdi. Hayat tecrübesi denilen bir başka terbiye vardı ki, genç yaşta kazanılmıyordu. Rubeni seyretti. Bu yüzü sevmişti. Bir baba şiddetiyle tokadı yapıştırdı. Henüz otuzunu doldurmamış Rubenin gergin hatları gevşedi. Sakinleşti. Hiçbir şey söylemeden pencere demirlerine sarıldı.</p>
<p class="block">Aklı başına gelmişti. Bir süre öyle, sakin bir hasretle karısının hayalim gözünün önünde tuttu.</p>
<p class="block">Omzuna bir el dokundu. Sonra bir el daha dokundu. Leon ile Franko yan yana duruyorlardı. Franko, Rubeni tanımıyordu ama, babasının arkadaşıydı. Yanına oturdu: Leon haklıydı, Ruben...</p>
<p class="block">Özür dilerim, hepinizden özür dilerim. Gençlik işte!..</p>
<p class="block">Franko elli yıllık hukukçuydu. İttihat ve Terakki ekolünde yetişmişti. Çok varlıklı değildi ama, üslup sahibi olduğu için varlıklı muhitlerin aranan adamıydı. Kendisini gerilerde tutmak istemesine rağmen, olaylar daima onu ön plana çıkarıyor ve bu dikkat çeken çıkışların önü alınamıyordu. Bu vasıflı çıkışlar, sonunda Frankoya üç yüz yetmiş beş bin lira vergiye mal olmuştu. Franko bile ne yapacağını şaşırmıştı.  Önce meseleyi hukuk cephesinden tartışmış, fakat işin ahlak açısından ele alınacak tarafı olmadığım görmüştü. Bu bir kıyımdı. Boyun eğmenin gereği yoktu. Ama direnmenin hakkını da vermek gerektiğine inanmıştı. Rubenin deminki çığlığında, kendisinin çıkmayan sesini duymuş, etkilenmişti. Cebindeki bütün parasını yatırmış, ayrıca Galatadaki Bahtiyar Hanını vergiye sayılması için Maliyeye bırakmıştı. Maliye tahsildarına bir vasiyet yazdıran babayiğit gibi söyleyeceklerini not etmesini rica etmişti: Bütün varlığımı aldınız. Canım dahil, başka ne bulursanız hepsini alınız. Bunu Ankaraya böyle yazın.</p>
<p class="block">Franko, Saraçoğlunun çok yakından tanıdığı birisiydi. Aşkale tepelerinde şehre inmiş kurt izlerinin bile yolunu bulamadığı hücre meydanlarda kar kürerken, yaşlı haline rağmen dayanıklılık göstermiş, kafile arkadaşlarına örnek olmuştu. Saraçoğlu, Frankonun kişiliğini ve etkinliğini görmüş, kabul etmişti. Bu dokunulmaz sanılan şöhretli İstanbul avukatının sürülmesinin, varlığını gizleyenlere iyi bir ders olacağı inanandaydı. Bu tehdidi her vesileyle açıklıyordu.</p>
<p class="block">Franko, âlim adamdır. Büyük hukukçudur. Hocamdır. Kaç kere elini öpmüşümdür.</p>
<p class="block">Fakat ödememekte direniyor... Şimdi çalışıp ödesin...</p>
<p class="block">Ruben, Leonun şiddetli tokadında özlediği baba şefkatini duymuştu. Kendi kendine düşünmüş, hareketin doğruluğunu anlamıştı.</p>
<p class="block">-Hak etmiştim diye söylendi. Franko, Rubeni teselli ettiğine emindi.</p>
<p class="block">-Teselli etmek yetmez insana cesaret de vermek gerekir diye düşündü. Leon da merak içinde Frankoyu dinliyordu.</p>
<p class="block">Elli yıllık avukatım. Romadan Çine kadar bütün hukukları inceledim.  Talmuddan şeriate kadar bütün disiplinleri bilirim. Hukukta iki hata işlenir birincisi, hüküm hatasıdır, ikincisi, kanun hatası... Hüküm hatasının temyizi vardır kanun hatasının, tashihi... Göreceksiniz, bunu mutlaka tashih edecekler. Aklıselim daima hâkim olur. Yeter ki yürekli olun, iyiliği içinizden çıkarmayın...</p>
<p class="block">Franko adeta, mason meclisinde kardeşlerine meslek disiplini anlatır gibi konuşuyordu. Açılmıştı. Aylardır sessiz sedasız kürek sallayan ellerini, temkinli hareketlerle, söylediklerini pekiştiren jestlere dönüştürüyordu: Her davanın dayandığı direkler vardır. Siyaseti vardır. İktisadı vardır.</p>
<p class="block">Hukuku vardır. Maarifi vardır. Hepsi neticede insan unsurudur. Ya kendiliğinden yıkılırlar, yahut biz yıkarız...</p>
<p class="block">Size, İttihat ve Terakkiden misal vereyim. İttihat ve Terakkinin maarifçileri yoktu. En büyük eksiği buydu...</p>
<p class="block">Hukukçularını kendileri yıktılar.</p>
<p class="block">Nizam fikrine alışkın değillerdi. Siyasetçilerini, İstiklal Mahkemeleri astı.</p>
<p class="block">İktisadiyatını da şimdi, Varlık Vergisiyle Saraçoğlu asıyor...</p>
<p class="block">Rubenin gösterdiği bu zamansız tahammülsüzlük, bir büyük çözülüşe yol açabilirdi. İlk firenin verilmesi, daima önemli ve tehlikeliydi. Başına dokunulmuş bir ahtapot gibi hemen irkilir ve ne olduğunu bilmeden bütün kollarıyla o ilk dokunana sarılabilirdi. Franko, hayatı boyunca çöküşlerin nasıl başladığını görecek kadar uzun ve tecrübeli bir ömür sürmüştü: Adil olunuz, o zaman kaybetmezsiniz... Saraçoğlunun hataları vardır ama, tamamen haksız değildir. Onu iyi tanırım. Ne  kadar yürekli bir Türkçü olduğunu bilirim. Türkçülüğü, basit bir ırk farkı değil, bir kültür davası olarak görür. Kültür, korkuyu kaldırır... Korkmuyorum... Çünkü hepimiz, bu kültürün parçasıyız. Bu kültür hepimizin bütünü...</p>
<p class="block">Franko, söyleyeceklerini toparlayacak noktaya geldiğini hissetti. Rubenin, hatta, Leonun onca yaşına rağmen, bundan sonraki hayatına ışık tutacak öğütlerini söyleyip yatağına gidecekti: Bütün rejimlerde ahlaksızlık görülür. Bu saltanatta da vardı, Cumhuriyette de var. Muhtekiri, hırsızı, olmayan bir İstanbul düşünebilir misiniz Bu mümkün değil... İstanbulun terbiyesindeki bu bin yıllık ufunet, kendisini daima hissettirir. Fikreti okuyunuz. O bile, ta Aşiyan tepelerinden duyduğu bu pis kokuyu gizlemek ihtiyacıyla, bir</p>
<p class="block">-Sis</p>
<p class="block">-in arkasına saklanmaya çalışmıştır. İşte Saraçoğlu, bu sis perdesini yırtmak istedi. O, muhtekiri, hırsızı yakalayıp ezmek istedi. Hiç şüphem yok ki, bu kafilenin içinde de, bu pisliğe elini sürmüş olanlar var. Ve bunlar, yine o eski nizamın, gazası mübarek kumandanları olacaktır. Korku, insanı ya sindirir ya kükretir. Saraçoğlu kükredi ama, iblisin ürktüğünü görmüyorum. Etrafınıza şöyle bir bakmanız yeter...</p>
<p class="block">Franko, yataklarına uzanmış birkaç kişiyi gösterdi. Zahmetli bir günün yorgunluğuyla daracık yataklarında büzülmüş bu insanların, inanılmaz büyüklükteki hayalleri uğruna gösterdikleri tahammül yüzlerinden okunuyordu: Bir yarışın içindeyiz Ruben. Onlar bizi seyrediyorlar: ya bu yarışı kazanacağız yahut dönüp, onların nasıl dolu dizgin koştuklarını seyredeceğiz. Bunun başka hal tarzı yoktur. Devlet benden istedi her şeyimi verdim.  Dert etmiyorum. Ama, kuruş alamadığı bu adamlar yarın bana gülerse, bu kahrın hesabını kimselere soramam.</p>
<p class="block">İşte beni bu öldürür... Bu yarışı biz kazanmalıyız...</p>
<p class="block">Franko ayağa kalktı. Biraz evvel eliyle gösterdiği rahat hayallerin çehrelerine baktı. Meslektaşı Fuat Hulusi Beyin adliye koridorlarında kendisine attığı taşı hatırladı. Güldü. Fuat Hulusi Bey haklıydı. O taşı bu defa kendisi, Rubene fırlattı: Dönünce Mezmurları bir daha oku. Çünkü iblisi olmayan İstanbul düşünülemez.</p>
<p class="block">Nefise, Gümüşsuyundaki eve yerleşti. Rebbaninin, Halit Beyin ricasıyla liste dışı tuttuğu ev sonunda Durmuşun olmuştu.</p>
<p class="block">-Düşün Nimet, İnönü Caddesinde diyerek, karısına övündüğü bu evin penceresinden, şimdi kapatmasıyla birlikte bir ömür güzelliği seyrediyordu. Bekirin bir türlü anlamadığı bu ömür güzelliği, Durmuşun kanatlarından tutup kanırta kanırta başına koyduğu talih kuşuydu. Her insanın eline, çizgisini kendisinin tayin edeceği bir kader veriliyordu.</p>
<p class="block">İstanbulun bahara hazırlanışı başkadır. Tomurcuklardan önce insanlar açılır, içlerinin kasvetli hislerini, sanki nisanla başlayacak yağmurlar, sessizce gelip daha önceden yıkar.</p>
<p class="block">Eriklerin, bademlerin dallarında, kısa ömürlü çiçekler, her sabrın sonunda, selamet olduğunu anlatır. Badem çiçekleri kadar telaşla kaybolan güzellik yoktur İstanbulda...</p>
<p class="block">Nefise, üzerindeki baskıları atmıştı. Geçmişinden getirdiği tek korkulu nefes, Nimetti. O kadının gözlerinde gördüğü sükûnetin nasıl  bozulacağım merak ettikçe gençliğinin, diriliğinin zaaflarından korkmaya başlıyordu.</p>
<p class="block">Nefise boşluğunu iyi biliyordu. Bir gün bu boşluğun karşısına nasıl çıkacağım düşünmek bile istememişti. Yeni durumunu hazmetmeye çalışmadı bile... Durmuşun</p>
<p class="block">-kuş yuvası dediği bu kapatma evine gelmeden önce uzun uzun düşünmüştü. Durmuşun çocukları, evi, karısı belki bir engel sayılmalıydı.</p>
<p class="block">Nefise, kötü bir kadın değildi.</p>
<p class="block">Ama, bütün bunları düşünerek kendi kötü geleceğini hazırlamanın yeri yoktu. Hep yanlışın uçlarında bulunmuştu. Ortaya gelmek, ortada tertipli kalmak çözüm değildi. Ortada olmak, iki yanlışı birden dengelemek gibi bir başka güçlük yaratıyordu. En iyisi uçlardan birine çöreklenmek, orada ağır basmak olacaktı.</p>
<p class="block">Karşıda Kadıköy iskelesi görünüyordu. Vapur kalkmış, İstanbula geliyordu.</p>
<p class="block">-Ben, badem çiçekleri değilim dedi. Geri döndü. Durmuşa yaklaştı: Şöyle karşımda otur hayatım.</p>
<p class="block">Durmuş karşısına oturdu. Nefise, yıllarca omzunda taşıdığını hissettiği muskanın dikişlerini onarmış, bir yeni büyü kurmuş gibi konuşuyordu: İnsanın kaderi dediğin şey, kendi elinin içindeki çizgiler kadar boş, değersiz.</p>
<p class="block">Her gün hayata yeni bir çizgiyle başlamak istiyorsan, bunu hak edecek şeyi yapmayı göze almalısın.</p>
<p class="block">Pervasız görünmene rağmen, içinde bir korku var senin. Bu korkuyu biliyorum. Nimet!.. Ben de korkuyordum ondan.  Şimdi üzerimdeki kâbusu attım. Paralı bir hayat değil, rahat bir hayat istiyorum. Nimetin varlığında seni de, beni de yok edecek bir şey var. Haksızlık desem, değil... Korku desem, o da değil... Ne olduğunu bilmiyorum. Ama bir şey var...</p>
<p class="block">Durmuşşaşırdı. Birkaç gün önce, Bekire anlattıklarını bir başka dilde, Nefise kendisine söylüyordu. Bu kadının sadece kiremit renkli gözlerini beğenmekle nasıl bir geç kalış içinde olduğunu fark etti. Nefise, Durmuşun ta kendisiydi. Kendisini bir kere de onun dilinden dinlemek hoşuna gitti: Daha ilk yattığım gün, sende bir pislik olduğunu fark ettim. Bu pislik bana bulaşmasın diyordum ama, şimdi iç içeyiz. Yol yakın Durmuş istersen ben çeker giderim burdan, istersen benimle kalırsın...</p>
<p class="block">Nefise ayağa kalktı, Durmuşun başına dikildi. Elini boynuna götürüp, Salkım Hanımın kolyesini çekip aldı.</p>
<p class="block">Durmuşun kucağına bıraktı: Al bunu! Pahası büyüktür... Bozdur. Yık o konağı... Yerine bir koca apartman dik. Üzerine Nefise Durmuş yazdır. Ganiyi karıştırma bu işe, ben ona borcumu ödedim.</p>
<p class="block">Durmuş, büyülenmiş gibi Nefiseyi dinliyordu. Bu kadın, kumaş masasında geriye ittiği o kadın olamazdı.</p>
<p class="block">Kolyeyi cebine koydu.</p>
<p class="block">Nefise, Durmuşun istediği kıvama geldiğini bakışlarından anladı. Uzanıp elini tuttu, Durmuşu ayağa kaldırdı.</p>
<p class="block">Haydi, beni yeniden it geriye...  İclal Hanım, İsa Remzi Beyin kapısını çaldı. Mehlikayı da getirmişti. Kapıyı Mazlume Hanım açtı. Doğru içeri girdiler. Küçük oğlan annesine sarıldı. Ağladılar. İsa Remzi Bey namaz kılıyordu. İclal Hanım bekledi. İsa Remzi Bey telaşlandı. İçindeki ağırlık arttı. Pijamalarını değiştirip, temiz kıyafetini giydi: Hoş geldiniz İclal Hanım, hoş geldiniz kızım.</p>
<p class="block">Gelinini getirdim İsa Remzi Bey. Bugün işten çıkardılar beni. Sonum neye varır bilmiyorum... Bu kızın vebali size aittir artık.</p>
<p class="block">Mehlikanın kocası hayretle, bu beklenmeyen ziyaretçileri seyrediyordu. Mehlikayı özlememişti.</p>
<p class="block">Olmasa da olurdu... Ama İclalin eski beslemesine böyle sahip çıkması kendisim şaşırtmıştı. İsa Remzi Beyden başka kimse bu ahlakın dersini çıkaracak durumda değildi. İclal ayrılırken İsa Remzi Beyin elini öptü. Mehlikanın kocasına döndü: Eğer bu kızı bir daha döversen, kerhaneye de düşmüş olsam, gelir alırım onu.</p>
<p class="block">Hilmi Efendi Niğdeden döndü. Suzan, günlerdir gece yanlarına kadar çalışmış, terk edilmiş oteli, eli yüzü düzgün bir yaşlı kadın gibi süslemişti. Adını değiştirmediler.</p>
<p class="block">-Rüya Oteli</p>
<p class="block">-, müşterilerin kolayca hatırlayacağı o eski isim olarak kaldı. Çevredeki herkes, oteli yıllardır bu isimle tanımışlardı. Şimdi yeni bir yüzle seyrediyorlardı.</p>
<p class="block">Suzan, Hilmi Efendinin boynuna sarıldı. Uzun süre öyle kaldı hıçkırıklar içinde boşaldı. Hilminin aklına kötü şeyler gelmiş, fakat Suzanın hıçkırıkları kesilinceye kadar bir şey sormak istememişti.</p>
<p class="block">Bir daha beni bırakma, Hilmi Bey! Neyin var Kötü bir şey mi oldu Hiç kötü olur mu Ne güzel şeyler oldu. Ah! Bir bilsen...</p>
<p class="block">Hilmi Efendinin elinden tutup koşar adımlarla yukarı çıkardı.  Bütün kapılan açıyor, günlerdir temizlediği odaları, ovduğu tahtaları, yıkadığı perdeleri, koridora serilmiş kırmızı yol halılarını seyrettiriyordu. Bunların hiçbiri hesapta yoktu. Nerden çıkmıştı Hani o arkadaki ambar var ya onu açtım. İçinden neler çıktı neler...</p>
<p class="block">Çarşaflar, havlular, halılar, bardak, çanak... Ne ararsan vardı. Hepsini tek tek serdim.</p>
<p class="block">Hilmi Efendi şaşkınlık içindeydi. Bu kürk odalı koca oteli, Suzan nasıl olmuştu da, tek başına bu kadar ince temizlemişti.</p>
<p class="block">Topkapıya gittim. Ne kadar arkadaşım varsa alıp geldim buraya. Boğaz tokluğuna çalıştık. Pırıl pırıl oldu işte.</p>
<p class="block">Otel, gerçekten pırıl pırıldı. Yarın açılıp, müşteri alabilirdi. Depodan çıkan eşya Allahın lütfuydu. Eşya için ayırdıkları para şimdi kendilerine kalıyordu. Otelin sahibi, ikinci kafilenin yolcularındandı. Yaşlı kadın oteli satarken,</p>
<p class="block">-Burada gençliğim var, emeğim var, evliliğim var diyerek Suzana sarılıp ağlamıştı: Bu kızın hatırını saymak istedim. Oteli ona satıyorum. Bu kızın kıymetini bil Hilmi Efendi.</p>
<p class="block">Suzan duruldu. Hilmi Efendinin sormasını beklemeden anlattı: Geçen gün Bekir geldi. Seni sordu. Niğdeye gittiğini söyledim.</p>
<p class="block">-O karıyı da mı götürdü diye sorunca, diklendim</p>
<p class="block">-Ben karısıyım dedim.</p>
<p class="block">Hilmi Efendi, mutluluğu tadıyordu. Suzanı çok özlemişti.</p>
<p class="block">Bulundukları odadaki yatağa uzandı. Suzanı çağırdı. Eli, Suzana dokunuyordu: Yanıma gel! Suzan geri çekildi, kapıyı açtı. Bekiri, kapının önüne koyduğu gün kadar kararlıydı: Yok Hilmi Bey, benim otel odalarında uzanacak sırtım yok artık... Canın çekiyorsa eve götür beni... </p>
<p class="block">-Servetin el değiştirmesi, mirasta da olur. Bir servet sınıf değiştiriyorsa, işte o zaman fırsat doğuyor demektir... Her şey altüst olur. Bütün kültürlerin ahlakını değiştiren olay budur. Bu sözler, Gani Beyin Durmuşla kavgalı geçen konuşmasında, Durmuşa seviyesini hatırlaması için söylediği ağır bir hakaretti. Durmuş, fark etmedi. Fark etse bile önemsemeyeceği muhakkaktı. Aklı, Nefisede kalmıştı. Gani Bey, Nefisenin acısını çıkaracak birisini bulmuştu nihayet. Bu acının bedelini Durmuşa ödetecekti: Sen, üç beş ekalliyet dulunun korkuyla sattığına servet mi diyorsun Servet, sakin bir kuzu gibi hâlâ çayırda... Ne vergi, ne Aşkale, ne ölüm... Hiçbir kuvvet bu serveti ortaya çıkaramaz. Bu ırk, Kızıldenizi yaracak bir Musa için bin yıl bekledi iki yıl mı beklemeyecek Bu, sabır ister, akıl ister... Çok değil bir yıl sonra, o gizli hazinelerin sahipleri yeniden bir bir gelip, başınıza efendi kesilecekler.</p>
<p class="block">Gani Bey, artık Nefisenin kişiliğini de gündeme getirmenin gerektiğini düşündü: Ben de erkeğim halden anlarım... Bir tütüncü artığının koynundan gelen bu hileli sertlik daha işini bitirmeden gevşer. Yazık! Yazık ki Durmuş Efendi, gözlerindeki o belayı gerçek sanmıştım... Unutma! Kurtlar, kuzunun bol olduğu yeri değil, sahipsiz kaldığı yeri severler...</p>
<p class="block">Gani Beyle anlaştı. Durmuş, aradaki farkı ödeyip, Erenköydeki konağın yerine inşa edilecek apartmanı tek başına yapmayı sağlamıştı. Apartmanın üzerine</p>
<p class="block">-Nefise Durmuş yazılacaktı.</p>
<p class="block">Gerçekten, İstanbulda servet sınıf değiştiriyordu. Anadolunun palazlanmış esnafı İstanbulun ticaretini yavaş yavaş devralmaya hazır bir ordu gibi gelip yerleşmiş, Varlık Vergisinin talan ettiği piyasada ne  varsa kapışmıştı. Bu ganimet paylaşmasından, çok yakında yeni bir ordu güçlenecekti.</p>
<p class="block">Fuat Hulusi Beyin söylediği gibi,</p>
<p class="block">-iblisi olmayan bir İstanbul düşünülemez</p>
<p class="block">-di.</p>
<p class="block">İblis, bekliyordu. Avuçlarındaki bu kaşıntı vaktin dolduğunu hissettiriyordu.</p>
<p class="block">Bir sır gibi gömülmüş servetin örtüsü yavaş yavaş açılacak ve kaybedilmiş ne varsa, tek tek geri alınacaktı.</p>
<p class="block">Gani Bey haklıydı. Tenhada kalmak tehlikeliydi. Mutlaka bir sürünün içine girip, bir savaşın tarafı olduğunu belli etmek gerekiyordu.</p>
<p class="block">Destegül, Halit İbrahimin sünneti için Sultanhamamına indi. Birlikte gelmesi için Nimete rica, hatta ısrar etmişti. Atalar Mağazasından Halit İbrahimin sünnetliklerini aldılar. Nimet Bi Ba Bonun vitrinini seyretti.</p>
<p class="block">Çok değil, daha iki yıl önce, önünden geçerken ürperdiği bu vitrinlerin karşısında şimdi cesaretle dimdik duruyordu. İçeri girdi. Nahideye iç çamaşırları aldı. Kızı götürüp Niğdede, baba ocağından, temiz süt emmiş birisine verecekti. Destegül, Bekire iki mongol gömlek seçti.</p>
<p class="block">Tramvaya doğru yürüdüler. O sarı saç, o pembe yüz, o mavi göz, o endamlı vücut, o terbiyeli bakış yine karşılarına çıktı. Tül yoktu ama, yüzüne istenilen gölgeler yine düşmüştü.</p>
<p class="block">Yorgundu. Belli M, parasızdı.</p>
<p class="block">Destegüle gösterdi: Bak o hanımefendi yine...  İclal Hanım, Anadolu Handan çıkmış, evine gidiyordu. Nimetle göz göze geldiler. Nimet yolunu kesti: Sizi tanıyorum hanımefendi.</p>
<p class="block">Beni tanıyor musunuz Evet iki kere daha görmüştüm. Biri, Sirkecide bir hanın kapısında bekliyordunuz. Bir kere de, Kristalde gördüm. Sürahiye buz koyuyordunuz. Yanınızda şişman, fakat içi dışı dolu bir beyefendi vardı. Size bakışlarındaki hürmet, çok eski ve derindi sanırım.</p>
<p class="block">İclal, kadındaki dikkat ve hafıza itinasına şaştı: Söylediklerinizin ikisi de doğru. Size dikkat etmemiş olduğum için nasıl özür dileyeceğimi bilemiyorum.</p>
<p class="block">Affediniz beni, lütfen...</p>
<p class="block">Biraz oturup konuşmak istemez misiniz Dertleşiriz. Benim de ihtiyacım var...</p>
<p class="block">İclal, ellerinde İstanbulun pahalı mağazalarından alınmış bol paketli yükleriyle bu kadınlarla ne konuşabilirdi. Bu akşam yiyecek bir şeyi bile kalmamıştı. Kendisini bir kenara itilmiş, örselenmiş gibi hissetti.</p>
<p class="block">Ama, karşısındaki kadın, uzun süredir özlediği bir farklılığı hissetiriyordu: Ağlamak hiçbir zaman içimden gelmedi galiba kendimi tutamayacağım.</p>
<p class="block">Nolur ağlamayın! Bırakın bu güzellik hep böyle yaşlanmadan kalsın.</p>
<p class="block">İclal, karar noktasına geldiğini anladı: Hadi gelin konuşalım. Önce bir yere telefon edeyim.</p>
<p class="block">Birlikte Hacı Recepe sumuhallebisi yemeye gittiler...  Hilmi Efendi, Topkapıdaki eczaneyi sormadan buldu. Tam meydanın ortasındaydı.</p>
<p class="block">Önünden tramvaylar dönüp ring seferi için sıraya giriyorlardı. Akşam çökmek üzereydi. İçeri girdi.</p>
<p class="block">Doğru kalfaya yürüdü: Tanıdın beni değil mi Tanımadım deme... Kim olsa, o dayağı yedikten sonra tanır.</p>
<p class="block">Hilmi Efendi, hatırlatmadan çok gözdağı vermek istiyordu. Suzanla konuşmamıştı ama, aklına koymuştu bir kere. Aklına koyduğunu yapacaktı. Sözlerine devam etti: Olan oldu bir kere. Sen hak etmiştin, ben de vurdum. Şimdi dost olalım demiyorum. Ama, düşmanlığı da artırmayalım. Boşa Suzanı... İstersen para da veririm sana... Sen de nikâhını kıyarsın o Ermeni kızının...</p>
<p class="block">Recai Bey, evine telefon etti. Bu gece gelmeyeceğini söyledi. Karısı isterse annesine gidebilirdi. Yarın uğrayıp alacaktı. Eğer farkına varılabilseydi Leman, İclalden çok daha güzel kadındı... Her zaman güzel bir bebek olmuştu...</p>
<p class="block">İsa Remzi Bey, Yeşil Hocanın dükkânına uğradı. Sohbet ettiler. Canı çok sıkılıyordu. Bugün müfettişler, Nakip Nuriyi liste satarken yakalayıp, polise vermişlerdi. Otuz yıllık mesai arkadaşının, iki polis memuru arasında, öyle aksak adımlarla yürümesi kendisine çok dokunmuştu. Mazlumeye anlatmayı düşündü. Sonra, Şemsi Hocanın sözlerini hatırladı. Şemsi Hoca, İsa Remzi Beyin küçük kızma şeker gönderirken çok içten konuşuyordu: Fazilet, bir feyiz gibi içimizde varsa, düşman için bile duyulacak hüznümüz olur.  Gani Bey, önündeki fişleri, Sabuncuların gelininin önüne koydu. Sabuncuların gelini sigara içmiyordu...</p>
<p class="block">Gümüş saplı ağızlığı yoktu. Gani sadece güldü: Beyefendi yukarıda çok kaybetti... Şimdi isterseniz, size sert davranabilir.</p>
<p class="block">Bunları oynayın. Ortak bir şansımız olsun... Bu gece bir başka adım atın...</p>
<p class="block">Hilmi Efendinin eli doluydu. Dünya kadar paketi kollarının arasına sığdırmıştı ama, dengesini bir türlü kuramıyordu. Güldü, yanındaki kadına söylendi: Sırt hamalına böyle mal taşımak yakışmıyor. Şöyle verseler yüz kiloyu sırtıma, bu evin beş katını birden bir solukta çıkarım.</p>
<p class="block">Hilmi Efendi, kapının zilini çaldı. Suzan deli gibi olmuştu. Sarıldı.</p>
<p class="block">Oğlum! Oğlum...</p>
<p class="block">Hilmi Efendi, bir baba gibi yakından bakıyordu. Elindeki paketlerle öyle kalakalmıştı. Birkaçını, yanında getirdiği kadına verdi: Geç otur şöyle kızım... Bu ana oğul bize pek bakmaya niyetli değiller...</p>
<p class="block">Suzan, önce Hilmi Efendiye, sonra da kadına sarıldı: Raşide Hanım! Allah senden de razı olsun.</p>
<p class="block">Nimet çocuklarını alıp, tekrar Soğanağadaki eve döndü. Halit Beyin annesinin boynuna uzanan küçük ellerindeki resmi komodinin üzerine koydu. Nahidenin çeyizlerini seyretti.</p>
<p class="block">İclal Hanım ne güzel kadındı.</p>
<p class="block">Aynaya geçip kendisine baktı. Mavi üzerine beyaz benekli elbise çok yakışmıştı.  Nimet gerçekten güzel kadındı...</p>
<p class="block">Bekir Destegülü istedi. Destegül</p>
<p class="block">-Olmaz deyip, oğlunun yatağına uzandı. Bekir ceketini giyip çıktı.</p>
<p class="block">Birazdan hava bozmazsa eğer, akşam böyle güzel bitecekti...</p>
<p class="block">Nefise, Durmuşu Park Otele götürdü. Camın kenarındaki masaya oturdular. Yarın konağın çatısına ilk kazma vurulacaktı. Yıllardır zincirlerini bağlayan kilit çözülecekti. Nimetin yüzü, bu adamın farkına varamayacağı kadar güzeldi. Böyle bir güzellikten korkmakta haklı olduğunu anladı. Şarabın yanına konulmuş peyniri tattı. Damağındaki tuzu sevdi. Sonra pancar turşusundan en iri dilimi tabağına alıp ikiye böldü. Birinci dilimi çatalına taktı. Kumkapı meyhanelerine nasılsa düşmüş mahalle karısı kılıklı birisi gibi Durmuşa uzattı: Bunun sarımsağı azdır.</p>
<p class="block">İkinci dilimi, Halit Beyin öğrettiği gibi bıçağıyla küçük dilimlere bölüp, yavaş yavaş yemeye başladı.</p>
<p class="block">Diliyle damağının arasında nadir duyulan bir lezzeti tadıyordu. Nimetin halka halka kesilmiş yüreğinin mor renkli kanını içiyormuşçasına mutluydu. Aklından,</p>
<p class="block">-insanların hakları, farklarında belli olur diye geçirdi. Yarın sabah kim bilir Nimetin neresine hançeri saplayacak, sonra bu kan seli içinde Durmuşu nasıl boğacaktı...</p>
<p class="block">İstanbul, kim bilir kaç kere böyle yeni doğuşların sancılarını çekmişti...</p>
<p class="block">İclalin neşesi yoktu. Recai Bey sabırla, özlediği o şen ve oturaklı tavır güzelliğinin gelip bu çehrede eski saltanatını kurmasını bekliyordu. Todorinin Meyhanesinden çıktılar. Recai Bey, gecenin sonunun nasıl  biteceği konusunda hiçbir şey belli etmiyordu. Her hareketi ölçülüydü, nazikti. Şoförden önce koşup otomobilin kapısını açtı. İclalin alıştığı rahatlıkla binmesini istiyordu. İclal oturdu, Recai Beyin yanına gelmesi için biraz ileri gitti.</p>
<p class="block">Recai Bey, İclalin yanına oturdu. Şoför, nereye gideceğini bilmeden bekliyordu.</p>
<p class="block">Hoş olmayan bir sessizlik çökmüştü. Birinin bu sessizliği bozması gerekiyordu. Şoför dikiz aynasından arkaya baktı. Gözleri yorgundu.</p>
<p class="block">Recai Bey İclale bakıyordu. İclalin sesi heyecanlıydı: Nerede oturuyorsunuz Kartalda Hanımefendi.</p>
<p class="block">Bu saatten sonra Feriköyden Kartala dönmek çok zordur.</p>
<p class="block">Recai Beye döndü. Mutluluğun bakışı daima güler. Güldü: Sen söyle Recai...</p>
<p class="block">Bekir, gecenin karanlığında Aşirefendiye saptı. Issızlık hemen belli oluyordu, ilk kamyonun geldiği geceyi özlemişti. Ne olur bir yağmur yağsa, nice pislik varsa üzerinden alıp götürseydi. İki yıl içinde bir şeytan gelmiş, Bekiri bulunduğu çöplükten almış, bir aynalı sarayın içine oturtmuştu. Işıklar, renkler Bekirin sevdiği şekillere dönüşüyor, hepsim, kucaklamaya hazır kollar gibi önüne seriyordu. Halit, Nefise, Durmuş, Nimet, Destegül, Hilmi,</p>
<p class="block">-Bok kokuyorsun diyen kadın, bu aynaların değişmez suretleriydi.</p>
<p class="block">Zihnindeki bütün varlık buydu...  Tekrar o günleri verseler döner miydi Büyük Postanenin arka duvarına oturdu. Kelkit Manifatura yazılı küçük deponun yanında yükselen yeni bina daha güzel göründü.</p>
<p class="block">Nasılsın ağam Sağ ol! Tanımadın beni galiba Çıkaramadım.</p>
<p class="block">Ben Üzeyir! Yükünü taşımıştım senin. Hiç değişmemişsin.</p>
<p class="block">Niye bu yalanı dinliyordu. Değişmiş, hatta, eski Bekirden eser kalmamıştı. Bir yağmurlu gecede, bu caddede gökkuşağının altından geçip talihini değiştirmiş, sonra da yolunu kaybetmişti. Bu kadar pis bir talihi ne zaman tanımıştı Bir gökkuşağı daha gelip o eski günlere döndürecek miydi Üzeyir anlatmaya devam ediyordu: Karşı hanın odabaşısıyım. Bakalım yeni patron beni tutacak mı Karşı han Bekirindi. Dün, bir gökkuşağının altından daha geçmişti... Yarın bir başka gökkuşağı daha başının üzerinden renk renk yükselecekti...</p>
<p class="block">Alinin son dersiydi. Yarın terhis oluyordu. Tezkeresi henüz gelmemişti ama yüzbaşısı önce tebdilihavaya gönderecek, sonra da tezkeresini yollayacaktı.</p>
<p class="block">Nöbet odasındaydılar. Ali önce Rubene sarıldı. Öpüştüler. Ne de olsa akran sayılırlardı. Leon Aliyi kucakladı: Baba, bütün haklarını helal et! Sen de Ali. Unutma, işinde usta olmak istiyorsan kâhinlere değil, kendine güveneceksin.</p>
<p class="block">Ali arada bir annesinin büyü yapıp komşu kızlarını heveslendirdiğinin ayıp şey olduğunu sonra fark etmişti.</p>
<p class="block">Franko biraz gerideydi. Mesafeli karmayı biliyordu. Ali Frankonun eline sarıldı. Öpmek istedi. Franko sadece dostça sıktı: Aramızdan ilk sen dönüyorsun Ali. Yumağın ucunu bulduk demektir.  Ali bu vedanın hesabını yapacak görgüde değildi. Ne yapacağını şaşırmıştı. Bir türlü ayrılmak istemiyordu.</p>
<p class="block">Birinin bir şey söyleyip bu sessizliği bozması gerekiyordu. Franko, işin farkına vardı: Nisa Suresini biliyor musun Ali ezbere biliyordu ama, anlamını kimse ona anlatmamıştı. Utandı fakat öğünmek gereğini de duydu: Bilmez miyim Hepsi ezberimde.</p>
<p class="block">Franko durumu kavradı. O alçakgönüllü zekâsını giyindi: Ben bir ayetini hatırlıyorum. Allah diyor ki:</p>
<p class="block">-Zengin olan, iffetli yaşasın.</p>
<p class="block">Yoksul olan, uygun şekilde yesin. Mallarını kendilerine teslim ederken yanlarında şahit bulundurun. Hesabı sormak için Allah yeter... Franko Aliye sarılıp öptü. Ali şaşırdı. Ne söyleyeceğini bilemedi. Ruben şaşırmadı.</p>
<p class="block">-Talmuddan şeriata kadar bütün disiplinleri bilirim derken, Frankonun doğru söylediğine o anda inanmıştı...</p>
<p class="block">Sofrayı kaldırdılar. Suzan mutfakta Hilmi Efendinin kahvesini pişirirken Reşide bulaşıkları yıkıyordu.</p>
<p class="block">Suzanın içini saran sevinçler kadar derin bir sıkıntısı da vardı. Bu sıkıntıyı nasıl atacaktı Ya, Hilmi Bey çocuğuna bak deyip, kendisini otelde çalıştırmazsa ne yapardı Oteli nasıl da gelin yatakları gibi süslemişti.</p>
<p class="block">Geçip bankonun arkasına müşterilerin anahtarlarını verecek, iyi geceler dileyecekti. Bu sevinçlerin birden kaybolup gitmesine dayanamazdı: Kocan nasıl oldu Reşide Abla Öldü! Suzan üzüldü. Başının çaresini ararken, başkasının derdini tazelediği için kendisini ayıpladı: Burda bizimle kalır mısın Ben Hilmi Beye söylerim.  Hilmi Efendi söyledi zaten. Ben sizinle kalacakmışım...</p>
<p class="block">Suzan kahveyi bıraktı. Ağlayacak kadar sevindi. Bir utanç gelip üstüne çöktü.</p>
<p class="block">Balkona çıktı. Siyah gece, solgun san ve gür mavi, hayranlıklar içinde birleşip dallara asılıverdiler.</p>
<p class="block">Berrak ve düz bir alçakgönüllülükle Suzana el salladılar. Suzan diz çöktü. Taze bir tereyağı kadar yumuşak kalpli Hilmi Beye dua etti. Her şeyin umutsuzca kaybolup gittiği yerde, hiç girilemeyecekmiş gibi duran o sevgili kapıdan içeri girmiş gibi bir kalp kuvveti kazandı.</p>
<p class="block">Suzan ışığı söndürdü. Hilminin ısıttığı yatağa girdi: Hilmi Bey, sende her şeyi sevgiye dönüştüren bir sihirli yol var...</p>
<p class="block">Bugün kocana gittim. Oğlanı bize bırakacak. Biz eczaneyi vereceğiz, o da seni boşayacak. Bu iş bitsin artık.</p>
<p class="block">Suzana baktı: O sihir senin içinde...</p>
<p class="block">Haluk Recai Beyin baba evi kendi haline bırakılalı belki de yirmi yıldan fazla olmuştu. Her gün itinalı bir el gelir, bu evin tozunu alır, alıştığı o tertipli vaziyetini kazandırırdı. Saint Josephde okuduğu yıllarda, hafta sonu bu ev Recainin tombul gövdesini daha da şişmanlatacak çeşitte, lezzette sofralarla donatılır, açgözlü olmayan bir iştahla tüketilirdi. Recai bu evin en çok iftar sofralarını severdi. Annesinin Rumeli yemekleri, Recainin şimdi bir türlü atamadığı o hantal görünüşün kazanılmasında büyük pay sahibiydi. Recai Bey üniversiteye gittiği yıllarda, hafta sonlan bu evde derslerini çalışır, sessizliğin, yalnızlığın bir başka lezzet olduğunu tadardı. Bu evin bütün odalarından deniz görünür. Moda koyu, sanki bu evin ayaklarına  serilmek için kabilesinden kaçırılıp getirilmiş bir göl kızı gibi, serin, mavi ve davetkârdır. Recai Bey, Lemanla evlenip, İstanbula taşındıkları halde, bu evi eski canlılığında tutmuştu...</p>
<p class="block">Recai Bey, İstanbulun sayılı zenginlerinden birinin oğluydu. Babasının bıraktığı mirası, gerçek bir gayret ve dikkatle, aldığı yerden çok yukarılara çıkarmış, orada tutmasını bilmişti.</p>
<p class="block">Servetin nereden geldiğini bilmiyordu.</p>
<p class="block">Sorumluluğunu da yüklenmiyordu. Kendi ekledikleri için,</p>
<p class="block">-Gelip hesabım benden sorsunlar bir alnın dürüst terini onlara koklatmak isterim diyordu. Kayınpederi, partinin sözü geçen üyesi olduğu için Varlık Vergisi takdirinde hatırlı bir kayırmadan pay almıştı.</p>
<p class="block">İclal, sadece karısının Dame de Siondan arkadaşı değildi gençlik günlerinin, cenk arabalarına bindirilmiş yiğitliklerinin hepsini İclal için yapmıştı. Doktor Mehmet Kâmil Beyin bu ağırbaşlı güzel kızı, Modanın, Mühürdarın bütün gözlerini üzerinde toplardı. Bu varlıklı evsafı, bir amcazade düğününde ziyan ettiler... Sonra, bir koca daha tanıdı. Şefkatli, saygılı ve yaşlı...</p>
<p class="block">İclal, Recai Beyin hantal görünüşüne rağmen, kolay fark edilmeyen inceliğini yalandan biliyordu. Bir başkası belki, bu şişman adamın yanında görünmekten rahatsız olabilirdi. İclal, her karşılaştığında Recaiden bir şeyler öğrenir, bu adamın bütün bilgileri, kafasında yer kalmadığı için iri göğsüne, şişman göbeğine depo ettiğini sanırdı. Bu gerçek takdir, uzun yıllar İclalin içinde, daima saygı duyduğu gıpta olarak yaşamıştı... Hiç şüphe yok ki, Recai, servete ve hikmete doymuş bir güzellikte ihtiyarlayacaktı...  İclal, Recainin verdiği içkiyi yudumladı. Bütün yemek boyunca yüzünde asılı duran o neşesiz çehreyi değiştirmiş, her şeyiyle mutlu bir kadın olmuştu. O sıkıntılı hayatın bileğini bükeceği bir nimet günü mutlaka gelecekti. Bunca zaman beklediği günü, bir gecede kazanmak, İclalin itibar edeceği şey değildi ama, sabrı da tükeniyordu. Şimdi Recainin yanında birazcık neşelenmişti. İçi, gerçekten gülüyordu. Recai beraber olduğu herkesi ta yürekten güldüren şeyleri mutlaka bulup çıkarırdı. Kırmadan, incitmeden bu kadar ince bir adamın koynuna girmek her babayiğit kadının harcı değildi. İclal, aklından geçirdiklerinin sorumluluğunu yüklendi: Recai, gel şöyle! Yanıma otur.</p>
<p class="block">Recai İclalin dizlerinin dibine bağdaş kurdu. Tibet tapınaklarının en büyük Buddhası İclalin karşısındaydı.</p>
<p class="block">Anlıyormuş gibi rahattı.</p>
<p class="block">Beni işten çıkardılar. Satacak bir şeyim kalmadı. Yarın ödenecek elektrik faturanı, su faturam var. Fakat beş param yok. Hatta beni kovarsan bu gece, Feriköye yürüyerek gitmeye mecbur olacağım... Yemek için teşekkür ederim.</p>
<p class="block">Recai, biraz önce</p>
<p class="block">-Gel yanıma otur diyen sesteki davetin arkasından bu sözlerin geleceğini kestirmişti.</p>
<p class="block">Ama, İclalin cesaret gösterip sıkıntılarını açacağına ihtimal vermemişti. İclal istifini bozmadan devam etti: Bu gece seninle kalacağım. yarın beni ucuz birisi gibi görmeni istemediğim için başlangıçta söylemeyi tercih ettim.</p>
<p class="block">Sen iyi bir kızsın İclal! İyi, her yerde iyidir. İstersen gel, seni evine götüreyim istersen kal burada, ben evime gideyim.  Yooo, gitme Recai! Bu gece seni sadece görmek, sadece işitmek istemiştim. Sende böyle hisler uyandırdığım için çok müteessirim.</p>
<p class="block">İclal artık tutulamazdı: Allahın sırf kendi kudretinden geliyor diye, bütün emirlerine uymamız isteniyor bizden. Biz de boyun eğiyoruz. Ayıp, günah, yasak... Bütün bunlar bizden önce konulmuşşeyler. Bizden sonra da var olacaklar. Tanrı olmak dediğin de zaten bu bütün emirlerini sonsuza kadar canlı tutmak... Oturup bunları tartışarak bir yere varamayacağımı biliyorum. İçime bir şeytan girmişse eğer, ben koymadım ki, nasıl çıkaracağımı ben bileyim.</p>
<p class="block">Tıpkı iyiliğim de öyle... Hepimiz görünen amaçlarımız için, görünmeyen bir kudrete sığınıp yaşıyoruz.</p>
<p class="block">Biliyorum, ne yaparsam yapayım o görünmeyen kudret beni ayıplamayacak. Görünenin suçladığı ise, öyle derin bir tesire sahip ki, görünmeyenin affını bile unutturuyor bana...</p>
<p class="block">Recai, bütün ispatları, bütün imanları bir kenara atan, gerçek bir ahlakın adamıydı. Eşyanın özünden çıkan şeyin, ruhun ta kendisi olduğuna inanmıştı: Seni dinlemekten çok mesudum İclal! İclal, ayağa kalktı. Recainin elini tuttu. Candan sıktı. Sesinin bütün bağımsızlığı belli oluyordu: Hep kötü, hep karanlık şeyler söyledim. Bari sen iyi bir şey söyle Recai...</p>
<p class="block">Yıllar sonra Recai, bütün o yıllar boyunca içinde hevesini taşıdığı İclale, bir gönül dersi veriyordu: İnsanları canlandıran ahengi kavramak, sevgidir...</p>
<p class="block">Nefisenin, Durmuşun yatağında uyandığı ilk sabahtı. Bahar, Erenköyden, Adalardan, Niğdeden, Sarıgüzelden bahan olan ne kadar  yer varsa, ta oralardan kalkıp Gümüşsuyunda toplanmıştı: Ne olduğumu gördün işte. Şimdi sıra senin.</p>
<p class="block">Kalfaları buldum. Ustaları toplayınca başlayacağız. Birkaç haftaya kadar tamam olur bu iş.</p>
<p class="block">Halit Bey öldü! Artık benimle konuşuyorsun. Bana kurnazlık değil yakınlık göster. Bitir şu Nimet işini...</p>
<p class="block">Nefise, kararlıydı. Üzerine gidip Durmuşu köşeye sıkıştırmak, sonra ittiği duvara çivilemek istiyordu: Hiç böylesini gördün mü önceden Görmedin! Hiç böylesini kokladın mı Koklamadın! Hiç böylesine dokundun mu Dokunmadın! Gerçekten Durmuş, Nefise gibisini görmemişti, koklamamıştı, dokunmamıştı. Nimet de güzeldi ama Nefise bir başkaydı. Bu kadının soluyuşu bir başkaydı... Nefise, yavaş yavaş Durmuşu büyülüyordu: Nimetin nikâhını bırak. Üstünde bu yük varken seninle yola çıkmam... Nikâhı bana kıy demiyorum... Ben, tütün balyalarına uzandığım zaman da nikâhlı değildim. Ama, kendimi şimdi birazcık olsun namuslu hissetmek istiyorum. Çünkü, üzerimdeki o büyüyü Nimet çözdü. Bana, gerçek Nefisenin haysiyetini o hatırlattı. Önüme uzattığı helva tabağında, Halit Fahrinin tam yirmi yıllık acısını yedirdi. Onu bir daha görürsem, çökerim bir daha doğrulamam.</p>
<p class="block">Önce bir alkış koptu... Sonra esas duruşa geçip, resmî tebliği dinlediler...</p>
<p class="block">Yüzbaşı, Ankaradan gelen telgrafı okuyordu:</p>
<p class="block">-4305 Sayılı Kanunla meriyete girmiş olup, 4530 Sayılı Kanunla ilga edilen Varlık Vergisindeki mükellefiyetleri sebebiyle, mıntıkanızda mecburi ikamet ve istihdama sevk edilenler hakkındaki sürgün karan kaldırılmıştır. Arzu ettikleri takdirde, İstanbula hep birlikte intikalleri için Demir  Yollan İdaresince vagon tahsis edilecektir. Cumhuriyetimizin bu büyük affını ailelerine tebşir için telgraf çekmelerine müsaade edilmesi takdirinize bırakılmıştır. Telgraf, parti müfettişine çekilmiş ve onun kanalıyla jandarma kumandanına verilmişti. Parti müfettişi, bağışlayan gibi, esirgeyen gibi bir tavırla kumandanın biraz önünde duruyordu.</p>
<p class="block">Kaymakam, hâlâ ilk geceki gibi, kendini yine işin dışında hisseden rahatlıktaydı. Jandarma kumandanı, telgrafı parti müfettişine uzattı. Herkes esas duruştaydı. Çıt yoktu. Sessizlikte, sanki daha kolay hazmedilirmiş gibi bütün kafile, bu haberin gevişini getiriyordu. Yüzbaşı öne çıktı: Sormak istediğiniz bir şey var mı Ali Çavuşun tezkeresi gitti mi kumandanım Leonun sesi, esas duruşu çözdü. Dr. Artin yaklaşıp Leonun elini tuttu: Leon! Neden seni daha önce tanımayı Allah benden esirgedi Hilmi Efendi otelin kapısında koçu kendi eliyle kesti. Kanını, Suzanın, oğlunun, Reşidenin alınlarına sürdü.</p>
<p class="block">Rüya Oteli artık müşterilerine açıktı. Otelin eski sahibi yaşlı kadını bulup getirmişlerdi. Madamın elinde bahçelerden gelişigüzel derlenmiş, fakat itinayla yerleştirilmiş çiçekler vardı.</p>
<p class="block">Hilmi Efendi, Suzanı öne sürdü: Haydi hanım! Ödenemeyecek hakkın vardır bu işte. Geç önden, beğendiğini yap.</p>
<p class="block">Suzan, Hilmi Beyin elini öptü: Dişinin hakkını, erkeği korur Hilmi Bey! Buyur, o sihirli yolu aç...</p>
<p class="block">Kapıyı açtılar, içerisi mis gibi sabun kokuyordu. Reşide mutfağa geçti. Her şey yerli yerindeydi. En büyük cezveye kahve doldurup, ocağın üzerine sürdü... Suzan, aylardır düşünü kurduğu yere geçti. Önünde maun bir tezgâh uzanıyordu. Yeni ovulmuş pırıl pırıl pirinç tokmaklara asılı anahtarlar tam arkasındaydı. Bankonun üzerindeki camın altına,  şimdi karşısında duran Madamın gençlik resmi yerleştirilmişti. Suzan, kırmızı kadife koltuğa oturmaya bir türlü cesaret edemiyordu. Madam camın altındakinden çok daha çapkın bir bakışla Suzanı uyardı: Otur kızım, otur! Müşteri gelince ayağa kalkarsın... Kocam öyle derdi:</p>
<p class="block">-itibar oturmakta, hürmet ayaktadır. Reşide kahveleri getirdi. Tepsiyi önce Madama tuttular. Suzan koşup, tepsiden aldığı fincanı eliyle Hilmi Beye verdi. Bitirinceye kadar ayakta bekledi. Fincanı aldı: Afiyet olsun Hilmi Bey! Hilmi Efendi, Suzana baktı. Bu kadın olmasa kim bilir şimdi hangi pisliğin içinde debelenip duracaktı.</p>
<p class="block">Suzan, Hilmi Beyi bu dertli hatırlayıştan kurtarmak istedi: Yarın Eyüpsultana gidelim Bey! Bulursak bir koç da orada keseriz...</p>
<p class="block">Ben de, Saint Antuanda bu akşam mum yakacağım sizin için.</p>
<p class="block">Madamın gözleri dolu doluydu. Hilmi Efendi, Madama seslendi: Madam, evimiz geniş. Gel bizimle kal. Başımızda büyük ol! Oğlan senin terbiyende büyüsün adam olsun...</p>
<p class="block">Sağ ol. Hükümet af çıkarmış. Yakında kocam geliyor.</p>
<p class="block">Madam hâlâ dolu gözleriyle bakıyordu. Karşısında, küçük çocuklu bir aile vardı.</p>
<p class="block">Yıllarca önce onlar da böyle bir küçük aile olarak gelip bu otele yerleşmiş, sonra, Allah yürü ya kulum demişti... Annesinin kendisine verdiği öğüdü hatırladı: İşin başı erkektir Hilmi Efendi. O korkmasın yeter... Sen hep böyle yürekli bir efendi kal...</p>
<p class="block">Suzana döndü: Hadi kızım, al efendini yanına, sen de Reşide, oğlanı kucağına al. Geçin şöyle bankonun arkasına.  Hilmi Efendi ortada durdu. İki yanına Reşide ile Suzan geçti. Suzan oğlunu kucağına iyice yerleştirdi.</p>
<p class="block">Yüzünü Madamın çantasından çıkardığı küçük körüklü Kodakın objektifine çevirdi.</p>
<p class="block">Nimet, anlatılanların hepsini sükûnetle dinledi. Durmuşun yalvarışında hiçbir abartılı cümle yoktu, istediği her şeyi vereceğini söylüyordu. Evi, büyük hanı Nimetin parasıyla almışlardı.</p>
<p class="block">Mal zaten Nimetindi. İsterse, Moda Manifaturayı da vereceğini söyledi.</p>
<p class="block">Nimet içeri gidip çocukları getirdi. Nahide tıpkı Nimete benziyordu. Nahit, Sabit Paşa terekesinden verilen saati, pantolonuna bağlayacak kadar büyümüştü.</p>
<p class="block">Çocuklar babanız bizi bırakıyor... Başka eve taşınacakmış, ne diyorsunuz.. Sevdiği kadın varmış...</p>
<p class="block">Nahit, dönüp geldiği odaya girdi. Nahide genç kızdı. İsteyeni vardı. Babasız bir kıza öyle kolay talip çıkmayacağını biliyordu: Yakışık alıyor mu sana, beni böyle bırakmak Durmuş, Nahideye yaklaştı. Yanağını öptü. Nahide yana çekildi.</p>
<p class="block">Anamın adı var üzerinde, hiç böyle bırakır mıyım seni Bak! Çeyizine ne getirdim.</p>
<p class="block">Durmuşun elinde, Nefisenin ortaklık payı olarak verdiği iri yakutlu kolye duruyordu. Nimet, kolyeyi görünce Nahideyi içeri gönderdi. Konsolun üzerinde duran resme baktı. Bu bir uğursuzluk nişanı gibi, kim bilir kaç kişinin kanına girmiş, kaç kişiyi perişan etmişti. Kolye hâlâ  Salkım Hanımın boynundaki o ilk güzelliğiyle duruyordu. Bir kaderin değişmesi gerektiğine inandı. Bu salkım, bir bereket, bir nimet olabilirdi. Bu salkımlardan nasıl hengâmeli bir bağ bozulur, bir nesli, ömür boyu lezzetli sarhoşluğa götürecek o ilahi şaraplar ne güzel mayalanırdı. Nimet de kaderin insan elinde olduğuna inanmıştı.</p>
<p class="block">-Ben kendim değiştiririm bu kaderi diye içinden geçirdi: Bırak o kolyeyi burada, git! Bir daha salon uğrama, yoksa bunun bütün felaketlerini sana yağdırırım.</p>
<p class="block">İclal, teşekkür etmek için, Recai Beyin yazıhanesine gidiyordu. Yapacak daha bir sürü işi vardı ama, önce borcunu ödemek istiyordu. Oradan, Semih Lütfü Kütüphanesine uğrayıp yeni kitaplara bakacak, bu arada Gözlükçü Ziya Beye, Doktor Ömer Nacinin verdiği reçeteyi yaptıracaktı. Kırkma yaklaşmış gözler, ne kadar güzel olursa olsun, kitaplara daha aşina bakacak bir yardım istiyordu...</p>
<p class="block">Bekir, yeni aldığı hanın en üstündeki kata yerleşmişti. Geniş bir odaya iri maroken koltuklar sıralanmış, tam ortalarına güzel bir meşe masa konmuştu. Aklı hâlâ Suzanın kendisini kapıya koyduğu gündeydi. Gidip, Hilmiyle bu işin hesabım görmek istiyordu. Bir kaltağa bu kadar yüz vermenin bir hesabı olmalıydı. Günlerdir içini kaplayan sıkıntının bir sebebi mutlaka vardı. Bu sebebi bulup çıkarmak, gırtlağını sıkmak gerektiğine inanmıştı. Her vakit, başının üzerinde talihine yön veren bin renkli gökkuşakları, nemli kavisler çizip kaderine ışık tutmayabilirdi. Hilminin dediği çok doğruydu:</p>
<p class="block">-İnsan tabiatı ilk geldiği yerde barınmayacak kadar açgözlüydü. Ankara Caddesine saptı. Çoğu dükkânlar kapalıydı. Esnaf cumaya gitmişti. Sokak alışılmadık bir tenhalıktaydı. Birden irkildi. Durdu seyretti. Yaklaşmasını bekledi. Rüya görmüyordu... İclal, yavaş adımlarla yokuşu tırmanıyordu. Bekir,  yıllardır acısını içinde taşıdığı sözün sahibini karşısında gördü. Bu mutlaka o kadın olmalıydı. Tıpkı Alemdar Sinemasının önündeki gibi, sarışın, mavi bakışlı ve haşindi. Kafasında bu kadının işgal ettiği yeri hiçbir şeyle değiştirmemiş ve yıllarca bugünü beklemişti. Çok geceler, Destegülün o sıcak vücudu, Nimetin ya da Nefisenin hayali bile bu kadına duyduğu isteği alıp götürememişti. İşte Tanrıdan istediği o yeni gökkuşağı şimdi karşısında istediği renkler içinde kavisleniyordu: Seni tanıyorum. Sen osun değil mi İclal şaşırdı. Ömründe ilk defa gördüğü bir adamın yolunu kesip hesap sorar gibi konuşmasından hoşlanmamıştı: Kim Alemdar Sinemasından çıkan kadın...</p>
<p class="block">Galiba karıştırdınız... Hayatımda Alemdar Sinemasına gitmedim. Benzettiniz.</p>
<p class="block">Sen osun. Bana</p>
<p class="block">-Bok kokuyorsun diyen kadınsın.</p>
<p class="block">İclal, bir deliye rastladığını zannetti. Ancak, adamın kılığı, kıyafeti, hali, bu ihtimali ortadan kaldırıyordu.</p>
<p class="block">Nezaketini korumaya çalıştı: Ben böyle kelimeler kullanmam. Birine benzettiniz herhalde Bekir, İclale gerideki büyük hanı gösterdi. Cephesine Kütahya çinilerinden güzel desenler işlenmiş han gerçekten güzeldi. Bekirin ömür boyu unutmayacağım dediği yüz karşısına çıkmıştı. Yıllardır kurduğu hayalin gerçekleşmesine birkaç adımlık mesafe kalmıştı. Şimdi Aşirefendi ile Ankara Caddesinin kesiştiği köşede, bir yeni gökkuşağı daha kıvrılıp bir ucunu Meserret Kıraathanesinin önüne indiriyordu. İki adım atsalar, bu gökkuşağının altından birlikte geçeceklerdi. Üzeyirin dediği gibi talih başına konar, fırsat ayağına gelirdi... Bu fırsatı kaçırmaya hiç niyetli değildi: O han  benim, ötekisi de benim, ötekisi de... Seç içlerinden birini sana vereyim yeter ki...</p>
<p class="block">İclal sinirlendi. Kendisini kollarından tutup çeken bu adama karşı koyacak gücü yoktu. Sadece manasız bir teklifin sahibini ikaz etmeye çalışıyordu: Ne münasebetle efendim Ne münasebetle Sadece bir kere, bir kerecik kokla beni... Nolur bir kere kokla...</p>
<p class="block">Bırakınız beni lütfen!..</p>
<p class="block">Bir kere daha kokla, nasıl değiştiğimi gör...</p>
<p class="block">Bekir, bütün şiddetiyle İclali silkeliyordu. İclal vücudunu sıkan bu mengeneden kendisini kurtardı. Geri çekildi. Bir sefil manzara seyretti iğrendi...</p>
<p class="block">Bir kerecik olsun öyle mi Hayatımda bir kerecik bir kelimeyi kullanacağım.</p>
<p class="block">Sen hakikaten, bok kokan bir adamsın...</p>
<p class="block">Mösyö Lui üçüncü kafilenin en içine kapanık adamıydı. Zaman zaman, bozulan sinirlerin boşaldığı vakitsiz gülüşmelerde, yahut istekli eğlencelerin içinde hiç yer almadı. Hep köşesinde bir sinik adam gibi durdu.</p>
<p class="block">Hayatına renk veren bütün şansları elden gitmişti. Köklü bir yalnızlık duygusu içinde, bu talihsiz ömür adına yazabileceği tek bir güzel söz bulamıyordu.</p>
<p class="block">Koğuşun ilk günlerdeki sıkı kuralları hafif hafif gevşemeye yüz tutmuş, küçük müsamahalar gösterilmeye başlanmıştı. Mösyö Luiyi çağırdılar. Yüzbaşı bu yeni geleni hiç tanımıyordu.  Kısa boylu, çıplak kafalı, küçük yuvarlak gözlükler takmış Yahudinin değme babayiğidi kıskandıran gürlükte kaşları vardı. Kendine uygun düştüğüne inanmış ve hatırlı bir bıyık bırakmıştı. Yüzbaşının ilk sertliği de yoktu...</p>
<p class="block">Otur bakalım! Sana bir mektup var.</p>
<p class="block">Kumandan zarfı uzattı. Zarfın üç yanı çalayla açılmıştı. İçinin okunduğu belli oluyordu. Zarfın üzerinde Avukat Sedat Rıza Beyin adı ve adresi yazılıydı. Sedat Rıza Bey, nazik bir başsağlığı cümlesinden sonra, doğru konuya girmiş ve meseleyi yine nazik bir saygı cümlesiyle tamamlamıştı. Mösyö Lui, mektubu birkaç kere okudu. Sedat Rıza Beyin söyledikleri bütün tüylerini ürpertiyordu. Dönüşlerinin akşamında bu haber Mösyö Luiyi bir hastalık nöbetine tutulmuş gibi titretti. Gözyaşlarını tutamadı hıçkırıklar içinde boşaldı. Elleriyle dizlerine vuruyor, dövünüyordu.</p>
<p class="block">Yüzbaşı, memnun olacağını umduğu bir haberi özel olarak vermek istediği bu adamın, sanki dayanılmaz bir felaketin mağduru gibi dövünmesine şaşırdı: Ben sevinirsin diye düşünmüştüm.</p>
<p class="block">Siz kumandanım, onları tanımalıydınız önce sonra sevinip sevinmeyeceğimi anlardınız.</p>
<p class="block">Sedat Rıza Beyin mektubu açıktı. Halit Beyin, Noter Ömer Kenana yazdırdığı vasiyete göre bütün malvarlığı Mösyö Luiye kalıyordu. Tek bir şartı vardı ölünceye kadar, her ay gidip Bayan Norayı ziyaret edecek ve Salkım Hanımın kolyesini Noranın boynuna takacaktı. Sedat Rıza, mektubunun bir başka yerinde Bayan Noranın intihar ettiğim ve üzerindeki malların da tek vârisi olduğu için Mösyö Luiye kaldığını eklemişti.  Mösyö Lui, Norayı çok seviyordu. Halit Fahri Beyi daha ilk gününde sevmişti.</p>
<p class="block">İstanbula döndüğünde vârisi olduğu bu büyük servetin, Mösyö Lui için sevinilecek bir yanı yoktu.</p>
<p class="block">Halit Bey vasiyetinde Nefiseye sadece bir küçük Sarıgüzel evi bırakmıştı.</p>
<p class="block">Nefisenin geleceğini düşündü. Mösyö Lui, Salkım Hanımın kolyesi için istenilen fiyatı ödemeye razıydı.</p>
<p class="block">Nimet bir celsede Durmuşu boşadı. Oğlanı Galatasaraya yatılı verdi. Nahideyi isteyen Niğdelinin babasını çağırdı. Adamı gözü tuttu. Çocuk namuslu birisiydi. Askerliğini de yapmıştı.</p>
<p class="block">Damat, eli bir iş tutacak kadar parası olduğunu söylüyor, eğer Nahideyi verirlerse, evinin erkeği olacağını anlatıyordu. Nimet, Nahideyi verdi.</p>
<p class="block">Nişanı kendisi taktı. Büyük Hanın üst katında bir odayı döşetti. Bir telefon çekti. Hanı babasının parasıyla almıştı. Geçip odasına yerleşti. Odanın penceresinden bakıldığında, Moda Manifaturanın kavisli yazısının yerinde</p>
<p class="block">-Nimet Tuhafiye okunuyordu. Nahide, ilk çocuğu doğurana kadar dükkânda, kocasının yanında çalışacaktı.</p>
<p class="block">Akşam kimseyi uyku tutmuyordu. Koğuşun palaskası gevşemişti... Yarın trene bineceklerdi. Tıpkı son isteği sorulan idam mahkûmunun imtiyazına benzer rahatlıklara kavuşmuşlardı. Leon bütün gece, artık unutulmaya yüz tutmuş o cümbüşlü mahur marşı yeniden talim ettirdi. Cami i Kebirin imamı, cemaatten varlıklı gördüklerine ev böreği yaptırmıştı. Bu veda sofrasına açılan kolböreklerinin bir değişik lezzeti  vardı. Dr. Artin, geldikleri ilk gece istasyonda ileri çıkıp kendisini takdim eden Zahireci Mehmet Nabi ile sohbetteydi. Yemekten sonra sürülecek cezvelerin kahvesini getirmişti.</p>
<p class="block">Tam bir yıl bekledim sizi Arastada, bir acı kahvemi içersiniz diye...</p>
<p class="block">Bilemedim böyle olacağım. Benim de kusurum büyük...</p>
<p class="block">Dr. Artin, imamı sofraya çağırdı, imamın aç olduğunu adı gibi biliyordu. Bu tokgözlü utangaç adam, çekilen sıkıntıların ilk şenlikli gecesinde tek bir lokmanın başka boğaza girmesine razı olmamıştı.</p>
<p class="block">Buyur hocam! Duasını sen yap soframızın.</p>
<p class="block">-Amin imandan gelir...</p>
<p class="block">Leon, Aliyi özlemişti. Derslerin sona ermesiyle Leon, boş akşamlarını Franko ve Artinle birlikte geçiriyor, sohbet ne zaman ciddi bir nitelik kazanırsa, gidip Rubeni çağırıyordu. Bu akşam sohbetlerinde, Rubenin gençlik yıllarını ciddiyetle terbiye eden bir eğitim vardı. Dr. Artin, en çok imamı sevmişti. Onun yüreğin deki cesareti bunca yıllık hekimlik hayatında pek az kişide görmüş, bu müstesna meziyete sahip olan herkesi takdir etmişti.</p>
<p class="block">Yaşadıkları büyük sıkıntının bir gerçeği vardı. Bu gerçeği görmeyip, sadece acılı günleri hafızada tutmak, hiçbir hatıra zevki vermezdi. Tespitlerini başkalarına aktarmak, böylece yakaladığı gerçeği açıklamak istiyordu: Cumhuriyetin de garibeleri vardır. Bizim cumhuriyetimiz henüz yirmi yaşında.</p>
<p class="block">Bilirsiniz, bu yaşlarda başlar bazen dumanlı olur. Bu kültürü hazmetmek zaman ister. Bu sabrı göstermeye mecburuz.  Dr. Artin, dönüş sevincinde hayallerini canlı tutan kafilenin bir büyük grubunu eliyle işaret etti: Şu güruha bakın! Allah adına hicap ediyorum. Şu gözlüklüyü iyi tanırım. Karısı, hastamdir. Karımın sırtından elbisesini çekip aldıklarında o Parise kaçmış servetinin keyfini çıkarıyordu. Şimdi o da dönüyor geriye, ben de dönüyorum. Ben bir termometre almak için, gidip ondan borç isteyeceğim...</p>
<p class="block">Dr. Artinin gözleri doluyordu. Boğacakmış gibi toplanan kan, belki de dönüşün ilk utancı olarak yüzünü kızartıyordu: Devlet, mükellefin vergi ahlakını bozdu. Cumhuriyetin en büyük ayıbı budur.</p>
<p class="block">Kafileler, süklüm püklüm dönüyordu. Gelişmeleri tam değerlendirecek bilgilerinin olmayışı yorumlarına değişik boyutlar katıyor, korku, sevinç, ümit, teselli bu boyutlarda erimiş gibi ele avuca bulaşan, yapışkan kıvamlı bir rahatsızlık veriyordu. Asıl önemli olan yüzbaşının okuduğu telgrafın arkasından nasıl bir gerçeğin karşılarına çıkacağıydı. İlk heyecan etkisini yavaşlatmış şimdi hesapların yapılması sırası gelmişti. Varlığını elden çıkarmış olanları İstanbulda ciddi sıkıntılar bekliyordu. Alıştıkları yaşamın ölçülerine kolayca uyum sağlayacak imkânları artık olmayabilirdi. Bunun getirdiği bir gözden düşme olacağı muhakkaktı. Bu durumda, yavaş yavaş seviyesi değişmiş bir hayat ve çevre içinde, eski keyiflerin yokluğu, ummadıkları bir anda üzerlerine yeni bir ömür yükü daha koyacaktı. Çöküş, asıl şimdi başlıyordu.</p>
<p class="block">Dr. Artinin</p>
<p class="block">-güruh dediği kafile, tedbirliydi. Sadece, her söylenene kulak kabartıyor, işittikleri arasında bir mantık ilişkisi kurarak, sonuçlar hakkında tahminlerde bulunmaya çalışıyordu.  Bunun bir af değil, yeniden varlığına sahip çıkanlara bir başka el koyma oyunu olduğunu sanıyorlardı.</p>
<p class="block">Birbirine güvenenler ya da birbirinin sırrını bilenler bu ihtimali gözden uzak tutmayan bir hayatla yavaş yavaş eski saltanatlarına dönmeyi planlamışlardı.</p>
<p class="block">Tren Ankaraya geç vakit girdi. Cumhuriyet uykudaydı. Hepsi ayağa kalkıp başkenti selamladılar. Franko bir meslektaşına ulaşmış ve Varlık Vergisini ortadan kaldıran kanunun tam metnini getirmesini rica etmişti. Bir iki dakikalık duruş sırasında Franko, kanunun tam metnini aldı. Hemen kompartımana dönüp okudu. Hayret vericiydi. Bir şiddet, bu kadar kısa zamanda nasıl olmuştu da bu kadar uysal bir hüviyet kazanmıştı Bitişik kompartımandaki meslektaşı İbrahim Fuad Beye okuttu. Hukukçular aynı fikirdeydi. Ödenmeyen vergiler silinmişti olan ödeyenlere olmuştu.</p>
<p class="block">Tren, böyle giderse, yarın sabah Haydarpaşa Garına girmiş olacaktı. Sabah, Pendikten sonra, İstanbulun o güzel bahar serinliği kafilenin ciğerlerine dolacak, hacamat edilmiş bir yaşlı damar canlanıp gerginleşecekti.</p>
<p class="block">Sürgünler belki de en büyük rahatı helada duyacaktı. Bir yıldan fazla bir zaman içinde ilk kırk beş kişilik kafile tek bir helada sıraya girip abdest bozmuştu. Yarın pazardı...</p>
<p class="block">Nefise her yanıyla şenlendi. Durmuş, Nimetin işini bitirdiğini söylemiş ve Nefiseye teslim olduğunu açıkça ifade etmişti. Sabah heyecanla Erenköye geldiler. Kalfa, adamlarım toplamıştı.  Büyük konağın bahçesinde, ellerinde kazmalarıyla bir yıkıcı ordusu bekliyordu.</p>
<p class="block">Nefise konağı seyretti. İlk geldiği gece bu geniş merdivenleri çıkarken nasıl heyecanlanmış, bu geniş holün ihtişamında nasıl çocukça sevinçler duymuştu. Daha ilk sabahından itibaren bu sevinci, yirmi yıl ağırlığını artıran bir azap gibi üzerinde taşımıştı. Nelere katlandığını hatırlamak bile istemedi. Bu evin her köşesinde Nefisenin hayatına girmiş bütün insanların hayaletleri şimdi bu veda merasimine iştirak etmek için dolaşıyordu.</p>
<p class="block">Nefise, önce Halit Beyi gördü. Kapıdaydı... Nora, Lui, Bekir, Gani, Durmuş ve daha yüzlercesi bu kumandanın gerisinde emir bekliyorlardı. Çoğunu sevmişti aslında. Hatta, tanısaydı eğer Norayı bile sevebilirdi. Hepsinde Nefiseye benzeyen bir taraf vardı. Nefise hepsinde, kendi isteklerini görmüş, önceleri bu isteklerin, bu ruhların içine sinmiş yanlarım keyifli bir tabiat gibi hissetmiş, sonra kendisinden korkmuştu. Bu hayaletlerin artık Nefiseyi korkutacak güçleri kalmamıştı. Bir bir kaybolup gidiyor, her geri dönüşte Nefisenin önünde diz çöküp yalvarıyorlardı. Tek bir hissedişle hepsinin iplerini parmağına takıp oynatacak kadar rahattı.</p>
<p class="block">-Başı ezilecek ilki bulmak gerekir diye içinden geçirdi. Halit Bey kapıda gülüyordu. Bu gülüşün arkasında nasıl bir alayın pusuya yattığını iyi biliyordu. Titredi... Halit Beyin yüzündeki tebessüm, dayanılmaz tonlara yükselen bir kahkahaya dönüşüyordu. Nefise korkmaya başladı. Bütün direnişi boşa mı gidecekti Yoksa Halit Bey ordusu yeniden meydanları boş mu buluyordu Halit Beyin yüzü duruldu. Pusu, boy atmaya başlamıştı. Hayaletler safları sıklaştırdılar. Yıkıcılar ordusunun kazmalarını ellerine almış, ilk işareti bekliyorlardı. Korku, dört yandan savrulan bir rüzgâr  olmuş, Nefisenin eteklerini başına geçirmiş, çevresini yeniden derin bir karanlığa boğan körebe yapmıştı. Nefise çöker gibi oldu. Sarıgüzelde dayak yediği çocukluk günlerindeki gibi çöküyordu. Eğer güçlenemezse, yıkılıp kalacaktı. Nefise diklendi.</p>
<p class="block">Halit Bey ordusu olduğu yerde kaldı.</p>
<p class="block">-İleri diyecek sesi bekliyordu. Gerilerden Nimet göründü. Halit Bey ordusu, iki yana çekilip saygıyla Nimeti selamladılar. Nimet üzerine doğru geliyordu.</p>
<p class="block">Nefise koşar adım merdivenleri çıktı. Elindeki kazmayı Nimete vurdu. Konağın büyük kapısındaki yüz renkli vitray kırıldı, içerisi bomboştu. Eliyle kapıyı itti. Giriş hâlâ süslenmiş bir gezinti meydanı gibi geniş ve çekiciydi. Yukarı katlara çıkan merdivenlerin başında bir ıssızlık duygusu oturmuş, bekliyordu.</p>
<p class="block">Merdiven boyunca asılmış tablolar, sıradan insanların suratlarıydı. Halit Beyin İslam ermişlerini andıran yüzünde, bütün rüyaları kötüye yoran bir acılı fırsatçılık sabrı vardı. Nefise, yıllarca bu ermiş suratın şefaatine sığınarak yaşamıştı. Bu imana sofuca sarılmış, çocukça itaat etmişti. O büyük tarikatın şeyhi hâlâ karşısındaydı.</p>
<p class="block">Önce bu resmi kaldırın. Yirmi yıllık kâfir baskısının ayıbını üzerimden atıyorum.</p>
<p class="block">Sürgünler treni Bostancıya geçmiş, denize yaklaşıyordu. Konakların arka bahçelerinde kurulmuş salıncaklarda çocuklar sabah keyfindeydiler. Akşamın çarşaflan erken saatlerde yıkanmış, güneşe serilmişti.</p>
<p class="block">Geniş yeşillikler arasında renk renk ısınıyorlardı.  Mösyö Lui kompartımandan çıktı. Koridor penceresine dirseklerini dayayıp hızla geçen bir şerit ucundan seyreder gibi geçmişine daldı. Biraz sonra Halit Bey Konağının o üçgen alınlı çatısındaki güzel süslemeleri görecekti. Bu süsler yıllarca, geleni geçeni derin bir hayranlık içinde bırakan konağın yüzündeki tek allıktı. Bu konağın ırzında Mösyö Luinin kanından da pay vardı.</p>
<p class="block">Çatı göründü. O güzel üçgen çatının kiremitleri kaldırılmış, bir kenara istif edilmişti. Çinkoların paslı çivilerini sökmek için kazmalar çatının kalın tahtalarına inip kalkıyordu. Mösyö Lui bir tür bu kanın davasını gütmeye gelmiş yetim gibi heyecanlandı. Olduğu yerde donup kaldı.</p>
<p class="block">Tren bütün hızıyla bahçelerin arasından geçti. Yeşil şerit uzayıp gidiyordu...</p>
<p class="block">Nefise artık konağın, kavgasız gürültüsüz, yasaksız, anahtarsız tek efendisiydi.</p>
<p class="block">Yatak odasına girdi. Burada Halit Bey yoktu. Sadece kendisi bu odanın hâkimiydi. Yüreklendi, üzüldü, utandı...</p>
<p class="block">Çatı katma çıktı. Yukarıdan kazma sesleri geliyordu. Amele sanki Nefisenin derin intikam hissini fark etmiş ve bu güzel kadirim içinde çöreklenmiş yılanı uyandırmak için bütün gücünü kullanıyordu. Halit Beyin ölümü, yıllardan beri gözlerden uzak tutulmuş bir mahremiyetin kapılarını ardına kadar açmıştı. Kim bilir nasıl iri kilitler bu dev sırrın kapılarına asılmıştı Çatının kapısı ardına kadar açıktı... İçerisi karanlıktı. Göz kararıyla yürüyüp pencereyi açtı. Hafif bir ışık içeri sızdı. Pancurlan iki yana itti. Önce yakın bir denizin maviliği, sonra enginlerin uzak ve davetkâr düzlüğü göründü. Arkasından da Aşkale treninin tiz düdüğü  doldurdu odayı. Nefise geri döndü. Çığlıklar içinde bağırdı: Çabuk buraya gelin...</p>
<p class="block">Nefisede, üç beş yardım elini bekleyecek tahammül kalmamıştı. Çatının her tarafı iyi paketlenmiş denkler, sandıklarla doluydu. Hepsini açıp bakmak heyecanı bütün vücudunu sardı.</p>
<p class="block">Aşkale treni Haydarpaşa Garına girdi.</p>
<p class="block">Karşılayıcılar peronun iki tarafında dizilmiş, ölecek gibi heyecanlıydılar.</p>
<p class="block">Polis kordonu altında bekleşiyorlardı. Kafile tek tek boşaldı. Alıştıkları şekilde sıraya girdiler. Savaştan dönmüş gibi karşılayıcıların arasından geçiyorlardı. Bozgun ordusunun karşılanışındaki sessizlik dikkat çekiyordu. Heyecan henüz etkisini kaybetmemişti. Yakınını gören sevinç içinde çırpmıyordu. İlk çığlığı Kayzeryannın karısı yükseltti: Mösyö! Müjdeler olsun şiir defterinizi buldum...</p>
<p class="block">Bayan Kayzeryan, elindeki kahverengi ciltli defterin dağılmaya yüz tutmuş sayfalarını gösteriyordu. Üç beş çocuk annelerinin gelinlik çeyizindeki atlaslara gelişigüzel dikilmiş aylı yıldızlı bayraklar sallıyorlardı.</p>
<p class="block">Mösyö Lui, Avukat Sedat Rıza Beyi gördü. Kendisine el sallıyordu. Haydarpaşa Garının büyük merdivenlerine gelince, hepsi dağılacak, sonra bekleyenleriyle kucaklaşacaklardı. Dağıl emrinin ilk hızını Mösyö Lui aldı bütün gücüyle koşmaya başladı. Sanki kötü bir ihtimali sezmiş gibi kaçıyordu. Avukat Sedat Rıza Bey yolunu kesti: Mösyö Lui, sizinle mutlaka görüşmem lazım! Öyleyse koş peşimden Sedat Bey...  Sürgünler geniş mermer merdivenlerde çil yavrusu gibi dağıldılar. Küçük iskele binasının önündeki tabureye çıkmış ipince, uzun bir Karadenizli iskele memuru zor anlaşılır Türkçesiyle bağırıyordu: Vapur parasızdır...</p>
<p class="block">Belli ki Cumhuriyet, bir bonkör vuslat sahnesinin şehvetinde göze girmek isteyen besleme kızların cömertliğine heveslenmişti.</p>
<p class="block">Kadıköyden kalkan vapur, Haydarpaşa dalgakıranından içeri girdi. İskeleye yanaşacak ve bu kafilenin kefaretim İstanbula taşıyacaktı. Üzerinde</p>
<p class="block">-İnşirah yazısı okunuyordu.</p>
<p class="block">Nefise çatıda öyle donup kaldı. Gördüğü tam kendisiydi. Bir mankene giydirilmiş o özenli cariye elbisesi gene karşısındaydı. Salkım Hanımın, Noranın, Nefisenin ortak özellikleri içinde, Sabit Paşaya takdim edilmek üzere bekliyordu. Yanı başında beyaz emaye leğen ve sürahi vardı. Köşede geniş bir koltuğun önünde, sehpasına yerleştirilmiş santur duruyordu.</p>
<p class="block">Nefise, önce cariye elbisesi giydirilmiş vücudu pencereden fırlattı. Sonra santuru... Sabit Paşa, ruhunu şimdi teslim ediyordu. Arkasındaki denkleri aşağı attı. İlk denk parçalandı. Üzerine Halit Beyin ve Noranın isimleri işlenmiş renk renk havlular, bornozlar yere saçıldı. Nefise boşalan çatıdan, uzaklardaki denizin düz maviliğine uzanacak kadar kendisini hafif ve arınmış hissetti. Durmuş, bu güzel kadının böyle hoyrat bir hırsla neyin hesabını gördüğünü anlayacak durumda değildi. Sadece bahçeye dikilecek apartmanın yazısını tekrarlıyordu:</p>
<p class="block">-Nefise Durmuş... Sedat Rıza Bey, yanındaki polislerle bahçeye girdi. Telaş durdu korku yürüdü.</p>
<p class="block">Durmuş, artık bembeyazdı.  Güçlü ve becerikli iddiasının yerini, zayıf ve âciz bir çöküş almış, aptallaşmış ümitle bekliyordu. Nefiseyi getirdiler. Sabit Paşayı yenmişti. Karşısındaki insanların hepsini Sabit Paşa bozgununun secdeye hazır neferleri gibi görüyordu.</p>
<p class="block">Durmuş, Sedat Rıza Beyin müdahalesiyle yıkılmıştı. Vakti gelmiş bir sertlikle Nefisenin üzerine yürüdü: Hani bu konak senindi Beni de yıktın, kaltak! İnşirah iskeleye yanaştı. Karşılayanlar kafileyi bağrına bastı. Bir curcuna başladı. Sanki bir kurtuluş nümayişine dönmüş meydanda, koşuşmalar, kucaklaşmalar, sesler, sevinçler, gözyaşları birbirine karıştı... Leon, kendisim kavrayan güçlü kolları hemen tanıdı. Sarıldı. Öpüştüler: Leon Baba! Bizimkiler köşede bekliyor. Ruben nerede Ruben Leonun yanı başındaydı. Koşarak Madam Varonun bulunduğu köşeye gittiler.</p>
<p class="block">Rubenin karısı, matemini atmış, beyazlar içinde, gençliğine güvenen bir kadın güzelliği sergiliyordu. Birbirlerine sarıldılar. Leon telaş içinde her şeyi unutmuştu. Alinin duygulu seyredişi karşısında bu heyecanlı vuslattan utandı. Aliye tekrar sarıldı: Ne işin var burada Ali O Darülelhan dediğin hâlâ duruyorsa beni oraya yazdır baba! Emin Bey, Faik Beyle iskelenin karşısında bekliyordu. Kimse kendilerine ne yüz vermiş, ne de artık korktuklarını belli eden tavır takınmıştı. Bir heyula meclisinin nöbetçileri gibi yalnızdılar... Madam Varon, Leonun koluna girdi.</p>
<p class="block">Rubenle genç eşini de yanlarına alıp Emin Beye doğru yürüdü: Re telini değiştirdim Emin Bey. Leon artık, taptaze bir bemole basacak...</p>
<p class="block">Dr. Artinin</p>
<p class="block">-güruh dediği kafile, iskelenin üzerinden atlayarak iyi bir yer kapmak için telaşlı adımlarla vapura doluyordu. Taksimde,  Feriköyde, Galatada, Yedikulede, Yedi Tepenin her yerinde çan sesleri duyuldu.</p>
<p class="block">İstanbulu, yeni bir işgale karşı sanki uyarıyor gibiydi.</p>
<p class="block">Hâlâ merdivenlerde bekleyenler vardı. Avukat İbrahim Fuad Bey tek başına dimdik ayaktaydı.</p>
<p class="block">Dr. Artinin kendisine doğru geldiğini gördü. Diğerleri de Dr. Artini izliyorlardı. İbrahim Fuad Bey merdivenlerden aşağı indi.</p>
<p class="block">İskelenin önünde buluştular. Hepsiyle vedalaştı. İbrahim Fuad Bey, ellerini sıktığı adamlara çıkışır gibi sertleşti. Eliyle, vapura binenleri gösteriyordu: Bir davanın adamı olacaksanız eğer, saflarınızı iyi seçeceksiniz. Bu şeytan meclisiyle İstanbula ayak basmak size ayıptır...</p>
<p class="block">Dr. Artin, yeniden İbrahim Fuad Beye sarıldı. Ayıplı bir şey söyleniyormuş gibi utanmış, yüzü kızarmıştı: Bu vapur bedava ötekine binecek param yok...</p>
<p class="block">Gerçeğin dehşeti daima açıktır. İbrahim Fuad Bey, kendisine simit satmaya gelmiş on beş yaşlarındaki çocuğa döndü: Bana bir vapur parası borç verecek kadar yiğitliğin var mı Rubenin karısı koşarak yetişti. Avucunda bir yığın vapur bileti vardı. Hepsini İbrahim Fuad Beye uzattı.</p>
<p class="block">Ben Rubenin refikasıyım efendim! İnşirah halatlarını aldı. İskele neredeyse boşalmıştı. Dr. Ar tinin</p>
<p class="block">-İblis Ordusu dediği kafile İstanbula doğru yol aldı. Mösyö Franko, İbrahim Fuad Beyin koluna girdi: Üstadım gel Kadıköye kadar yürüyelim. Her şeyde özlediğim deniz kokusu var.  Hava güzeldi... Bir beyaz bulut gökyüzünde başıboş dolaşıyordu. İnşirah vapurunu dolduran kafile, hep bir ağızdan bağırmaya başladı:</p>
<p class="block">-Yaşasın Cumhuriyet!.. Bu seste vahşetini koruyan bir sabır vardı... Bu seste korku, sevinç, umut, hüsran, vefa, ihanet birbiriyle zıtlaşan ne kadar değer yargısı varsa, hepsinin eşit ortaklığı çınlıyordu...</p>
<p class="block">Bu ses gökyüzüne yükseldi. 0 başıboş dolaşan bulutlara çarpıp, bir sis gibi İstanbulun üzerine dağıldı...</p>
<p class="block">Levent, Mart</p>


</body></html>
