<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block">SALKIM HANIMIN TANELERİ</p>
<p id="id_GoBack" class="block">Topkapı tramvayı, Liman Hanın önündeki durakta bekliyordu. Gecenin son tramvayına yetişmek isteyenlerin telaşlı ayak sesleri, caddeye sağanak halinde inen yağmurun şakırtısıyla karışıyor, sonra her şeye boş vermiş bir umursamazlıkla etrafa savruluyordu. Islak ve keskin bir rüzgâr, sokakta kimi bulursa ustura gibi suratına çarpıyordu. Tramvaya önceden binmiş birkaç kişi, yağmurun tozlu camlara sıvadığı kirli ıslaklığın arkasından seçilebiliyordu. Yüzleri yorgundu... Gece nöbetini bitirmiş son tramvaycılardı çoğu.</p>
<p class="block">Gecenin yarısına doğru Bahçekapı Plantonluğunun ışıklan söner. Tramvayların caddeye yansıyan ölgün ışıkları, ancak parke taşlarının görünmesine imkân verecek kadar çevreyi aydınlatır. Sokağın iki tarafına dizilmiş büyük ambarların kepenkleri önünde yığılmış çöplerin kokusu etrafa yayılır.</p>
<p class="block">Gecenin geç saatlerinde kediler, köpekler, bazen de insanlar bu çöpleri karıştırıp rızklarını bulmaya çalışırlar.</p>
<p class="block">Çoğu geceler, insanlarla köpekler arasındaki bu ekmek kavgası, küfürlü bir savaşın en çirkin şekliyle sona erer.</p>
<p class="block">Elindeki taşı köpeğin sırtına indiren aç adamın mutlu halini, inleyen köpeğin kaçışı izler.</p>
<p class="block">Köşeyi dönünce birden yükselen hanların demir kapılan üzeri ne yerleştirilmiş küçük lambaların ölgün ışığı altında bazen han bekçileri yârenlik eder, vakit öldürürler. Hanların karşısında sırayla dizilmiş tuhafiye mağazalarının süslü vitrinleri parlak ışıklarıyla herkesin gözünü alır. Sert suratlı mankenlere giydirilmiş gömlekler, kravatlar  dimdik durur. Gecenin karanlığı içinde bu asri mumyalar, ceset yeşili yüzleriyle insanın içini ürpertir. Kadınlar için şöyle sere serpe bırakılmış iç çamaşırları, geleni geçeni kendine çeken bir yosmalık taşır gibidir. Yaz geceleri, el ayak çekilince han bekçileri bu vitrinlerin önünde toplanıp uzun uzun seyrederler.</p>
<p class="block">Hepsi de iç geçirip yorgun bir bekleyişte hasret gidermiş gibi mutlu bir istekle döner yerlerine. Çoğunun içindeki en büyük arzu bu vitrinlere bakmaktır. İskeleye yanaşan son vapurun düdüğü duyulunca han bekçileri, sahile doğru yürür, gelenler arasında bir hemşerisini bulmak ümidiyle vapurdan çıkanları seyreder.</p>
<p class="block">Vapurun iskeleye yanaşmasıyla birlikte telaşlı sesler, ürkek koşuşmalar ve şaşkınlık içinde ne yapacağını bilmeyen korkulu bir kalabalığın uğultusu duyulur. İlk geldikleri şehrin karşısında duraksayan insan sesleri titrektir.</p>
<p class="block">Korku insanı yalvartır...</p>
<p class="block">İskelenin yanına sıralanmış at arabalarının seyisleri, gelenlerin yükünü taşımak için dil dökerler. Çoğunun Türkçesi anlaşılmaz. Hepsinin elinde meşin kamçılan güven duymak için tuttukları silah gibidir. Meydan bu saatte simsiyahtır. Gelenler, kendi işini kendi görmek isteğiyle etrafı kollar, sonra, adres sormak için alttan alan sesle yardım ister. İstanbula ilk gelen her insanın yüreğinde ister istemez bir korku vardır.</p>
<p class="block">Haydarpaşa vapurundan boşalanlar sırtlarındaki yükleriyle Bahçekapı Plantonluğunun çatısı altına sığınıp yağmurdan korunmaya çalışıyorlardı. Toros Ekspresinden çıkan yolcuların çoğu, bu büyük  şehrin bilmedikleri araçlarıyla dağılıp bir yerlere gideceklerdi. İstanbul, her akşam biraz daha doluyordu.</p>
<p class="block">Dört kişiydiler. Erkek orta yaşlıydı. Güçlü kuvvetli görünüyordu. Omzunda büyük bir denk, elinde iplerle sıkıca sarılmış bavullar vardı. Başında eskimiş kasketi, yakasız gömleği ve yeleğiyle küçük kasaba esnafının kokusu duyuluyordu. Kadın, tertipli birisiydi. Otuzunda görünüyordu. Bir eliyle oğlan çocuğunun elini tutuyor, öteki eliyle bavulun bir ucuna yapışmış, dengesiz yürüyordu, İlk görenler sakat olduğunu sanabilirlerdi. Belli ki, içlerinde en yorgunuydu. Arada bir, bavulun öteki ucunu tutan ince yapılı kızma, şefkatli bir sesle güç vermeye çalışıyordu: Hadi kızım! Dayan! Az kaldı.</p>
<p class="block">Sonra, sesine istemediği bir korku sindirip kızım yüreklendirmek istiyordu: Babanı kaybetmeyelim. Bu şehirde tek başımıza ne yaparız Keşke Niğdede kalsaydık.</p>
<p class="block">Kalmadığımız daha iyi.</p>
<p class="block">Neden Kadın cevap vermedi. Tam nedenini kendisi de bilmiyordu ama, kocasının bir pisliğe bulaşacağını hissetmiş, korkusunu açıkça söylemek yerine İstanbula göçmeyi özendirmek işine gelmişti. Adamın gözü dışarda değildi evine zamanında geliyordu. İçkisi, kumarı da yoktu ama, konuşmalarından korkuyordu. Şimdi harp zamanı küçük kasabada kalmak yerine büyük şehirde kaybolmak daha akıllıca diye düşünmüştü.</p>
<p class="block">Baba epey önde gidiyordu. Sırtındaki dengi tramvayın sahanlığına atıverdi.  Sonra bavulları dengin üstüne koyup, geriye dönerek bağırdı: Çabuk olun! Kalkarsa ne yaparız Yağmur artıyordu. Gelenlerin gücü tükenmiş, karşılarındaki bilinmezliğin yarattığı korku, yüklerini daha da artırmıştı. İçerde oturana seslendi: Duruverin azıcık. Çocukları getirecem.</p>
<p class="block">Koşup küçük oğlanı kucakladı. Kızıyla karısının ortaklaşa taşıdığı ağır bavulu yüklendi. Dördü birden plantonluğun sundurmasına sığındılar. Hepsi sahanlığın önünde toplanmıştı.</p>
<p class="block">Eşyalarını içeriye koymuşlar, ama tramvaya binmeye cesaret edemiyorlardı. İçerdekine sordu. Erkeğin sesi yumuşaktı: Bu Hasekiye gider mi Hani hamamın olduğu Hasekiye Kimse cevap vermedi. Plantonluğun önündeki tramvaycılara döndü. Yüzünde yalvaran bir çökmüşlük görülüyordu. Yalvaran yüzün çizgileri hemen yumuşar. Meşin ceketli, meşin kasketli olanı hem başını salladı, hem cevapladı: Gider! Sonra ekledi: İstersen arkadakine geç, yeşil olanına... Daha ucuzdur. Bu kırmızı olanı pahalıdır. Üç kuruş... Birinci mevki...</p>
<p class="block">Erkeği, kolundan tutarak yeşil vagonun kapısına kadar götürdü. Raylı demir kapıyı ardına kadar açtı. İyilik sever birisiydi: Hadi, getir denklerini buraya.</p>
<p class="block">Önce adam kırmızı vagona doğru koştu. Sonra çocuklar babalarını izlediler. Kadın olduğu yerden kıpırdamadı. Adam, yerleştirdiği dengini omuzlamak için bavulları yere indirdi.</p>
<p class="block">Tramvayın içinden bir ses plantona doğru bağırdı: Bırak yahu, bu saatte ne fark eder ki, yeşil ya da kırmızısı... Alt tarafı üç kuruş...</p>
<p class="block">Planton, tecrübeli bir endişeyle cevapladı: Ya kontrol gelirse Hem sana, hem ona yazık olur.  Kadın hızla kocasının yanına koştu. Eli koynundaydı: Bırak orda kalsın. Üç kuruş farkı veririz.</p>
<p class="block">Plantonun sesi toktu: Üç kuruş mühimdir hanım! Kadın başını salladı. Bir seviyeyi hatırlatır gibiydi.</p>
<p class="block">Ben de...</p>
<p class="block">Elini plantona uzattı. Yağmur, avucunda küçük bir göl oluşturdu. Paralar suyun içinde parıldıyordu.</p>
<p class="block">Kocasının kolunu tutup sahanlığa yöneltti: Çok yoruldun. Geç otur şöyle...</p>
<p class="block">Sonra çocuklarını tutup tramvaya bindirdi. Ve yağmur adamakıllı boşandı...</p>
<p class="block">Vatman elli yaşlarında görünüyordu. Meşin kasketin altında saçları beyaz ve kıvırcıktı. Önce ceketinin düğmelerini ilikledi. Boynuna atkısını sardı. Eldivenlerini giydi. Sahanlığın iki yanından yağmurla karışık sert bir rüzgâr geliyordu. Ayağıyla bir iki kere çana vurup uyanda bulundu. Bir tür geceye allahaısmarladık der gibiydi. Demir saplı direksiyonu döndürüp yol verdi. Tramvay hafif bir sarsılmadan sonra kalktı... Antalya Ambarı, Şen İzmir Ambarı, Sivas Ambarı yazılan yavaş yavaş kayboluyordu. Liman Han geride kalmıştı...</p>
<p class="block">Niğde artık çok gerilerde kalmıştı...</p>
<p class="block">Adam karısını arka sıradaki meşin koltuğa oturttu. Yanına kızını yerleştirdi. Ön koltuğa geçip oğlunu kucağına aldı. Çocuk uyumuştu. Eliyle alnındaki ıslaklığı sildi. Hepsi sırılsıklamdı. Kızı başörtüsünü  çıkarıp başını kurulamak istedi. Utanıyordu. Birkaç yağmur damlası babasının ensesine değdi.</p>
<p class="block">İrkildi. Geri döndü.</p>
<p class="block">Anneden çekinir gibi bir süre durdu. Sesi sertti: Ört başını. Kocaman kızsın.</p>
<p class="block">Bırak kurulasın başını.</p>
<p class="block">Annenin sesi kararlıydı. Kocasıyla göz göze geldi. Sonra sesini yumuşattı: Kurula kızım, başıma bir de hastalık çıkmasın. Sonra örtersin yeniden.</p>
<p class="block">Tramvay köşeyi dönmüş büyük hanların sıralandığı yolu geçiyordu. Sağ tarafta büyük bir binanın üzerinde boydan boya yazılmış Bi Ba Bo tabelası hemen okunuyordu. Kadın,</p>
<p class="block">-Bi Ba Bo acaba nedir diye düşündü.</p>
<p class="block">Yaklaştıkça vitrindeki çamaşırları gördü. Erkekler, kadınlar, çocuklar için boy boy, çeşit çeşit yün iç çamaşırları, çoraplar, kaşkollar vitrine tertipli biçimde yerleştirilmiş, bazıları mankenlerin üzerine giydirilmişti. Buğulu vitrin camlarının arkasında mankenler sanki hamamdan yeni çıkmış gibi pembe ve terliydi.</p>
<p class="block">-Şunlardan birisini şu kıza giydirsem kim bilir nasıl ısıtır diye içinden geçirdi. Sonra sırasıyla mağazaların isimlerini okumaya başladı.</p>
<p class="block">Hepsi</p>
<p class="block">-gül</p>
<p class="block">-le başlıyordu. Gülnihal, Gülcemal, Gülizar... Hepsi de aynı şeyleri satan mağazalardı. Hafif ışıklar içinde rengârenk eşya insanın gözünü alıyordu. Birkaç Çingene kadını Vakıf Hanın demir kapısı önündeki çöpleri karıştırıyordu.  Biletçi, kocasının oturduğu koltuğun önünde durdu. Boynuna asılı küçük bir meşin çanta, kolunun üzerine yerleştirilmiş tahta kutu içinde renk renk biletler vardı. Elinde bir kamışa geçirilmiş küçük, kör uçlu sabit kalem görünüyordu. Kalemin tepesine sarılmış pembe lastik binlerce bilete sürüle sürüle kirden renk değiştirmiş, soğuktan donmuş bir parmağı andırıyordu. Yorgunluktan ölecek gibiydi, ince, uzun, sarı benizli, bezgin bir adamdı: Çocuğun başını kurula.</p>
<p class="block">Babacan bir sesti. Biletçinin çelimsiz vücudundan emreder gibi böyle tok bir sesin nasıl çıktığına herkes şaşırdı. Adam ürktü. Hem çocuğu uyandırmamak için özen gösteriyor, hem de eliyle başını kurulamaya çalışıyordu: Kaç kişisiniz Biletçinin tok sesi değişmiş, sanki birini okşar gibi yumuşamıştı: Dört kişiyiz. Hasekiye. Hamamın olduğu Hasekiye kadar...</p>
<p class="block">Kadın, sıkılı tuttuğu avucunu açıp biletçiye uzattı. Yağmurun oluşturduğu küçücük göl hâlâ avucunun içinde duruyordu. Üç kuruş, sanki yağmur sularıyla yıkanmış aklanmış gibi pırıl pırıldı: Kalsın! Biletçi, tahta kutuyu kapattı: Başka Haseki yok hanım. Topu topu bir tane.</p>
<p class="block">Meşin çantayı boynundan çıkardı. Vatman mahallinin kapısını açtı. Birden vagonun içini ıslak bir soğuk yaladı. Vatmana seslendi: Hasekiye gelince şunları indir. Ben biraz kestirecem... Boş koltuklardan birine oturdu başını geriye yaslayıp, ayaklarını uzattı. Kasketini yüzüne örttü.</p>
<p class="block">Köşede Muvakkithanenin saati simsiyah gecede bembeyaz bir sini gibi kocaman duruyordu. Sırayla vurmaya başladı. Bir, iki, üç, dört...</p>
<p class="block">I Kelkitli Bekirin malları bekleniyordu, iki gün önce fabrikadan yola çıktığını belirten telgraf gelmiş, ambar temizlenmiş, hamallar  tembihlenmişti. Bursadan gelecek bir kamyon dolusu basma ve pazen hiç açılmadan depoya yerleşecek, birkaç gün sonra yüklenip Anadoluya postalanacaktı. Pey bile alınmıştı. Bu, Bekirin ilk işiydi. Toplar gemiyle Trabzona gönderilecek, oradan Gümüşhaneye, Bayburta dağıtılacaktı. Kelkitli bir hemşerisi çevre illerdeki bezzazları Bekire tanıştırmış, işini kurmasına yardımcı olmuştu.</p>
<p class="block">Bekir, Aşirefendi Caddesinin köşesinde bekliyordu. Huzursuzdu.</p>
<p class="block">-Kamyonun şimdiye kadar gelmesi gerekir diye düşünüyordu. Gecenin bu saatinde başlarına bir iş gelmişse vay Bekirin halineydi. Onca emek, onca para, her şey bir anda yok olacaktı. İçi titredi. Karşı sırada hamallar toplanmış Bekir Ağanın haline bakıyor, hepsi içinden, onun yerinde olmayı düşleyen güzel şeyler geçiliyorlardı. Bekirin içinden de güzel şeyler geçiyordu, ilk günlerinde Bekir de ambar sahiplerine gıptayla bakmıştı.</p>
<p class="block">Yedi yıl önce Kelkitten gelmişti. Sırt hamalıydı, iş bulmak için çok kişiye yalvarmış, çok geceler çoluğuyla çocuğuyla aç yatmıştı. Hemşerilerinin horladığı zaman, saatlerce başıboş dolaşmış, geceyi beklemişti. El ayak çekilince Vakıf Hanın önündeki çöp tenekelerini, Meyvehoşun arkasındaki sebze yığınlarını bile karıştırmıştı.</p>
<p class="block">Bekirin ömründe unutmadığı tek şey o geceydi. Evine dönerken gözlerinin nemlendiğim hatırlıyordu.</p>
<p class="block">Sultanahmete gidecek, hemşerisine uğrayacaktı. Birkaç kuruş borç için söyleyeceği yalanları kuruyordu kafasında. Ümidi yoktu. Hemşerisi, bir iki laftan sonra gene sıkıntıda olduğunu anlatacak, daha Bekirin lafı açmasına izin vermeden parası olmadığım söyleyecekti. Bekir alışmıştı artık.  Hemşerisi her defasında aynı şeyleri söylüyordu.</p>
<p class="block">Soğuk bir geceydi. Gülhane Parkından yukarı doğru yokuşu tırmanıyor, bir yandan da kendi kendine bağırıp çağırıyordu. Alemdar Sineması dağılmış, son matineye gelenler ilk tramvaya binmek için durakta toplanmışlardı.</p>
<p class="block">Bekir de aralarına girmiş, belki bir tanıdığa rastlarım diye çevresine bakmıyordu. Tramvay yanaştı. Bir koşuşma başladı. İnsanlar birbirine sürünmeye başladılar. İçlerinden bir kadın yanındaki erkeğin koluna girip, Bekiri iteledi: Git öteye. Bok kokuyorsun! Bekir korktu, öteye gitti.</p>
<p class="block">Bekir temiz adamdı. Her sabah gusul almadan işe çıkmazdı. Kimi gün peynir tenekesi, kimi gün un çuvalı taşıdığı oluyordu.</p>
<p class="block">-Bunlar nimettir adam taşırken temiz olmalı diye düşünürdü.</p>
<p class="block">Kadının yüzüne baktı. Saçlarını ortadan ayırmış, tam omzuna düşen kısımlarından başlamak üzere dalga yaptırmıştı. Yakışmıştı. Sarışındı.</p>
<p class="block">Gözlerinin içinde hor bakan bir mavilik, dudaklarında abartılı bir kırmızılık vardı. İnsanı huylandıran cinstendi.</p>
<p class="block">Kadının yüzüne uzunca baktı.</p>
<p class="block">-Bu yüzü unutma Bekir diye söylendi.</p>
<p class="block">Aradan yedi yıl geçmiş, Bekir o yüzü hiç unutmamıştı. Şimdi kendi işinin kamyonu gelecek, Sümerin mallarını ambarın önüne yıkacaktı.</p>
<p class="block">-Şu kamyon bir görünse... Heyecan içindeydi.</p>
<p class="block">Her şeyden işkilleniyordu.</p>
<p class="block">Hamallar işin dalgasındaydı. Çoğu Kelkitli hemşerileriydi. Kimisi kendinden çok önce gelmiş, ama bir türlü hamallıktan öteye  geçememişti. Bekir ilk yıllarında çoğunun yanında sığıntı gibi kalmış, birkaçından borç istemek için azarlanmayı, hor görülmeyi göze almıştı. Şimdi çoğu kendisine Bekir Ağa deyip emrini bekliyordu.</p>
<p class="block">İçlerindeki hırsı bilmek Bekire hem endişe,hem de hoşlandığı bir gurur veriyordu.</p>
<p class="block">Bekirin gözleri gene karşıdaki küçük dükkâna takıldı.</p>
<p class="block">-Ah şu dükkânı bir alsam, o zaman bu iş tamamdır.</p>
<p class="block">Sultanhamamda mağaza, Aşirefendide depo... Kimse sırtımı yere getiremez artık... Yerinden kalktı. Kafasına koyduğu dükkânın önüne geldi. Gecenin bu saatinde meydan bomboştu. Sağma soluna baktı, sonra dükkânın boyunu adımlayarak ölçtü. Her gece aynı şeyi yüzlerce defa yapmıştı. Hamallar önceleri bu haline gülüyordu. Yavaş yavaş Bekiri ağa olarak kabule başladılar.</p>
<p class="block">Saygılarının biçimi değişti.</p>
<p class="block">Yanına girmek için izin istiyor, fırsat kolluyorlardı. Bekir de işin farkındaydı. Mesafe koymayı öğrenmişti.</p>
<p class="block">Üstelik bundan hoşlanıyordu. Dükkânın boyunu birkaç defa adımlayarak ölçtü. Bir an önce eve gitmek istiyordu.</p>
<p class="block">Şu kamyon bir gelseydi.</p>
<p class="block">Kamyon geldi.</p>
<p class="block">Brandayı açtılar. Bekir mallara baktı. Büyük toplar halinde pazenler, basmalar üst üste dizilmiş, hepsi amerikanbezinden torbalara konulmuş, üzerlerine malların cinsi, metresi yazılmıştı. Topların  uçlarını ince bir sicimle sıkıca bağlayıp, küçük kurşunlarla mühürlemişlerdi. Bekirin içi yerinden oynadı. Ağlayacak gibiydi.</p>
<p class="block">Aklına o kadının yüzü geldi yine. Ağlamaktan vazgeçti. Hamallar sıraya girmiş bekliyorlardı. Hepsinin içinde gıpta vardı: İndirelim mi ağa Yok! dedi Bekir, sonra ekledi.</p>
<p class="block">Hacıyı çağırın, duasını yapsın.</p>
<p class="block">Hacı Bayburta gitti. Evlenecekmiş.</p>
<p class="block">Pis herif, tam zamanını buldu.</p>
<p class="block">İnsan kendi malının duasını kendi etmeli ağam! Bekir irkildi.</p>
<p class="block">-Doğru dedi kendi kendine, içinden duasını etti. İlk topu omuzladığı gibi kamyondan indirmeye girişti: Sen ağasın artık, ambar sahibi oldun bırak biz indirelim.</p>
<p class="block">Dur ağam, biz indirelim! Bekir bir topu daha alıp omzuna koydu: Ben kendi yükümü taşırım.</p>
<p class="block">Gurur duyar gibi ekledi: Ben hepinizden eski hamalım...</p>
<p class="block">Bekir önde, ötekiler arkasında toplarla ambara doğru yürüdüler. Büyük Postanenin arka ışıklan yanıyordu.</p>
<p class="block">Şeker Hanın bekçileri ayağa kalkıp Bekiri selamladılar. Hobyar Mescidinin imamı abdest alıyordu: Hayırlı olsun ağa! Sağ olun! Allah size de kısmet etsin.</p>
<p class="block">Kısa sürede topları ambara yerleştirdiler. Bekir kepenkleri kendi eliyle indirdi. Kilidi vurdu: De hadi gidin evinize. Gelin yarın alın paranızı... Bekirin sesinde şimdi ağalık vardı. Hamallar ayrıldılar.  Birine</p>
<p class="block">-Dur dedi.</p>
<p class="block">Hamal durdu. Demin,</p>
<p class="block">-İnsan kendi malının duasını kendi etmeli ağam diyen hamaldı.</p>
<p class="block">Adın ne senin Üzeyir! Kendinden emin terbiyeli bir sesti. Bekir duygulandı: Babamın adı da Üzeyirdi.</p>
<p class="block">Allah rahmet eylesin.</p>
<p class="block">Bekir sigara tuttu. Üzeyir almadı. İçmiyormuş. Cebinden para çıkarıp, destenin içinden birini çekerek Üzeyire uzattı. Üzeyir parayı aldı. Belli ki hiç görmemişti. Sevgiyle baktı.</p>
<p class="block">Çenesine sürdü.</p>
<p class="block">Katlayıp cebine koydu. Mutluydu. Öpmek için Bekirin eline doğru uzandı. Bekir elini çekmedi öptürdü.</p>
<p class="block">Üzeyirin birkaç damla teri Bekirin eline düştü.</p>
<p class="block">Sağ ol ağam! Bu kazandığım ilk para.</p>
<p class="block">Sen öbür gün gel bana.</p>
<p class="block">Bekir karşı kaldırıma geçip ambarın kepenklerini seyretti. Bir süre postanenin duvarına oturup gözünü tabelaya dikti. Kırmızı bir tahta üzerine iri beyaz harflerle yazılmıştı: Kelkit Manifatura...</p>
<p class="block">Birkaç defa okudu. Sonra yüksek sesle okudu. Dilini alıştırır gibi sesini daha da yükseltti. Herkese duyurmak istiyor gibiydi. Tekrar karşı kaldırıma geçti. Ambarın önüne geldi.</p>
<p class="block">Ambar dediğin bir kapı, aşağı inen beş basamak merdiven ve loş bir sahanlıktı. Bütün gövdesini kepenklere yaslayıp kucaklamak istedi.  Uzun kollarıyla ambar kapısını bir uçtan bir uca kavrıyordu. İri elleri tabelaya uzandı. Tabelaya dokundu. Bir boydan bir boya okşadı. Sonra kendi ellerini öptü, başına koydu...</p>
<p class="block">Şükür sana Yarabbi! Gecenin bu saatinde eve nasıl gideceğini düşündü. Yağmur başlamıştı. Son tramvaya yetişir miyim diye aklında geçirdi. Vazgeçti.</p>
<p class="block">-Yürürüm be! diye söylendi. Yarın gidip, Halit Beyin elini öpecekti. Yarın Nefiseyi görecekti.</p>
<p class="block">Nefise güzeldi. İriyarı olmasına rağmen, her giydiği kendisine yakışıyor, bakanların gözlerini uzun süre üzerinde tutuyordu. Bembeyaz teni vardı. Çıkık alnı, iri elmacık kemikleri ve üçgen çenesiyle belki alışılmışın dışında bir yüz değildi ama, uzun boynu üzerinde çok farklı bir görünüş kazanıyordu. Bu baş sanki, bir sütunun üzerine yerleştirilmiş, başkalarının dikkatini çekmek için güçlü bir kol tarafından iki yana sallanıyormuş gibi göz alıyordu.</p>
<p class="block">Bekir, ilk gördüğü gün</p>
<p class="block">-Bu kadının kiremit rengi gözleri var demişti. Eylül yağmurlarının yıkadığı Mühürdar damlarının nemli kiremitleri bile Nefisenin gözleri kadar güzel değildi. Nefise o gün ağlamıştı: Çift! Tek! Nefise elindeki kartlara baktı. Becerikli biçimde uçlarından istediğini görecek kadar küçük aralıklarla ayırdı.</p>
<p class="block">Sayılar, renkler sanki ilk sevgili gibi, kendisine gülüyordu. Belli etmedi: Çift! Yeşil çuhanın üzerine atılan kartları aldı. Bakmaya yüreklenemedi. Elindekilerin arasına yerleştirdi. Sakin bir gülümsemeyle kendi kendine</p>
<p class="block">-Bekle biraz dedi. Gerindi. Bir sigara aldı.  Yanındakine uzandı: Ateş! Sesinde, yakınlık kurduğu birisinden her şeyi teklifsizce isteyebileceği rahatlık vardı. Gerginliğinin yerini emin bir sevinç almış, bütün ışıklar üzerinde toplanmış gibi aydınlanıvermişti.</p>
<p class="block">Yanındaki adam sigarasını yaktı.</p>
<p class="block">Nefisenin elmacık kemiklerine özenle sürülmüş allığın kokusunu duyuyordu. İç geçirdi. Nefisenin bakışları sertleşti ve sadece yanındakini azarlayan bir sessizlik içinde tekrar kartlara döndü. Bir süre baktı. Öfkeyle sigarasını söndürdü. Deminki sevincin coşkuya dönmeye hazır hovardalığı, yenik düşmüş bir acemi âşık gibi adeta ağlayacak haldeydi. Önündeki bütün fişleri masanın ortasına itti. Kartları fırlattı: Hepsi bu! Uzatmamın faydası yok.</p>
<p class="block">Devam etmek istemez misiniz Sigarasını yakan adam kalmasını istiyordu. Bütün fişlerini Nefisenin önüne sürdü. Nefiseye yakın oturmak bile ona istediği zevki veriyordu: Hayır! Çok kaybettim. Haliti gören var mı Rüzgârla karışık yağmur giderek şiddetini artırıyor, Moda Kulübünün denize bakan camları üzerinde forsa kamçılar gibi hırslı bir esirci temposu tutuyordu. Nefise camlara yanaştı. Çıkık alnını dayadı. Buz gibi bir ıslaklıkla kendine geldi. Sonra yanaklarını dayadı camlardaki nemi öptü. Yüzünü yıkamış gibi serinlik duyuyordu. Ağlasaydı ancak bu kadar açılabilirdi. Yarımdan geçen garsona sordu: Haliti gördün mü Halit Bey, Selim Ragıp Beyle konuşuyor. Yukarıdalar.</p>
<p class="block">Ne konuşuyorlar Bilmiyorum efendim. Beni alakadar etmiyor! Garson uzun uzun kiremit rengi gözlere baktı.</p>
<p class="block">-Böyle bir ömre yazıklar olsun, yüz kere yazıklar olsun diye geçirdi içinden. Nefise garsonun aklında geçenleri hissetti: Haklısın ilgilenme böyle şeylerle.  Hafif bir sesle devam etti.</p>
<p class="block">-Yazıklar olsun, yüz kere yazıklar olsun. Sonra yukarı kata doğru yürüdü. Arkadan bakılınca, bedeninden çok yüzünü merak ettiren bir sallanış içinde merdivenleri tırmanmaya başladı. Geride sadece o bembeyaz elbisenin üzerine düşmüş san saçlarının davetkâr dalgalanışı kaldı.</p>
<p class="block">Halit Bey, Selim Ragıp Beyle sohbet ediyordu. Önlerinde Gece Postası gazetesi açılmıştı. Selim Ragıp Bey, hem gazeteden haberleri okuyor, hem de habere kendi yorumlarını katarak konuşuyordu: Saraçoğlunun tek basma bunları becereceğini sanmıyorum.</p>
<p class="block">Reisicumhurun mutlaka fikrini ve tasvibini almışlardır. Uzun zamandır konuşuluyordu. Belki daha şiddetlisini beklemek iktiza eder. Fikrimce bu meseleyi her vesileyle ele almak muvafık olacaktır. Meclisin meseleye tam vakıf olduğunu da zannetmiyorum.</p>
<p class="block">Selim Ragıp Beyin sesinde endişe vardı. Etrafındakileri ikna edecek rahatlık ve emniyet içinde konuşamıyordu. Ankaradan gelen son haberleri almak için beklemiş, gazetede, arkadaşlarıyla meseleyi uzun uzun tartışmıştı.</p>
<p class="block">-Gidişatı iyi görmediğini söylemekle her şeyi halletmek mümkün değil diye düşünüyordu.</p>
<p class="block">Belki Ankaraya gidip, intibalarını ve fikrini Saraçoğluna anlatması daha iyi olacaktı. İrtibatları vardı.</p>
<p class="block">Üst katta sadece ikisi kalmıştı. Aşağıda başka bir dünya yaşanıyordu. Halit Bey bir sigara daha yaktı. Bir tane de Selim Ragıp Beye uzattı. Selim Ragıp Bey sigarayı aldı: Bu son olsun, içip kalkalım.</p>
<p class="block">Ben Nefiseyi bekleyeceğim.</p>
<p class="block">Endişeli bir sesle ekledi: İnşallah bu gece de kaybetmemiştir.  Nefise son basamakta biraz durdu. Saraylarda merdiven başlarına yerleştirilmiş elinde lamba tutan tunç heykelleri andırıyordu. Selim Ragıp Bey, usulca Halit Beyi ikaz etti: Hanımefendi geliyor.</p>
<p class="block">Birlikte ayağa kalktılar. Nefise, hiçbir şey olmamış gibi, o üzgün çehreye, insanı ilk görüşünde sevindirecek kadar sıcak ve yumuşak bir tebessüm yerleştirmişti: Hoş geldiniz, nasılsınız Hanımefendi Teşekkür ederim. Sizi rahatsız ettim...</p>
<p class="block">Kiremit rengi gözlerini Selim Ragıp Beye çevirerek devam etti: Galiba Halit sizi bu akşam da rehin aldı Rica ederim! Selim Ragıp Bey tecrübeliydi. Kopacak fırtınayı kestirdi. Kibarca ayrılmak istedi. Önce Nefiseyi selamladı, sonra Halit Beye veda etti: İyi geceler Hanımefendi... Halit Beycim iyi akşamlar. Bu meseleyi bir kere daha düşünün. Bence Ankaraya gitmeniz pek istifadeli olur. Başvekil anlayışlı adamdır.</p>
<p class="block">Söylediklerinizi çok mantıklı ve muvafık buluyorum. Başka bir gün daha rahat konuşalım bu mevzuyu.</p>
<p class="block">Selim Ragıp Beyin merdivenlerden kayboluşuna kadar ikisi de ayakta beklediler.</p>
<p class="block">Nefise, Halit Beyin nereye kadar cesaret edeceğini kestirmeye çalışıyordu. Önceden davranıp Halit Beyin ters bir şey yapmasına fırsat vermeden kulübü terk etmeleri iyi olacaktı: Seni de bu saatlere kadar uykusuz bıraktım hayatım. Hadi eve gidelim.</p>
<p class="block">Alttan alan sesin incelen tonunda kabalaşan kurnazlık Halit Beyi etkilemiyordu.  Alışmıştı. Aylardır Nefise, kumarda her gece kaybediyor, sonra Halit Beyin gönlünü alan küçük birkaç sözle işi tatlıya bağlamak istiyordu.</p>
<p class="block">Son birkaç ay içinde servet denecek kadar parayı kumarda kaybetmişti. Halit Beyin kendisine olan düşkünlüğünü kavradığı gün Nefisenin hayatı değişti. Sarıgüzelde geçirdiği sıkıntılı memur hayatının izleri tamamen silinmiş, bu örselenmiş saygılı karakterin yerini her şeye boş veren laubali bir sorumsuzluk almıştı.</p>
<p class="block">Halit Bey, Nefiseyi duymamış gibi ayakta bekliyor, kendisine izahat verilmesini istiyordu. Nefise huzursuzdu: Ne yaptın Kaybettim.</p>
<p class="block">Ne kadar Hepsini! Halit Bey sehpa üzerinden sigara paketini, gözlüğünü, çakmağını aldı. Gazeteyi katlayıp cebine koydu. Sesi gene terbiyeliydi: Artık oyun yasak sana.</p>
<p class="block">Nedenmiş o Nefisede çocukça bir şımarıklık belirdi. Belki de kendini olduğundan daha genç gösteren bir sesle, Halit Beyin tazelik arayan yaşlı heveslerine çare bulabileceğini ummuştu. Halit Bey cevaplamadı. Nefise, o çocuk sesiyle ısrar ediyordu: Nedenmiş o Nasıl kazanıldığını biliyor musun O koca servetin nasıl kazanıldığını sen biliyorsun ya! Artık sana oyunu yasaklıyorum.</p>
<p class="block">Nefise son şansını kullanmak, Halit Beyin kendisine düşkünlüğünün sınırlarını küçük bir kıskançlıkla zorlamak istedi. Kocasının zaafını, ilk gecesinde yakalamıştı. Kendisiyle ilgilenenler olduğunu hissettirmesi, Halit Beyin, Nefiseye daha düşkün hale gelmesini hızlandırıyor ve bütün isteklerini kolayca yerine getirmesine neden oluyordu: Öyleyse ben de Gani Bey için oynarım. Keşke kalkmasaydım masadan. Bütün fişleri koymuştu önüme.  Nefise dünyanın karardığını zannetti. Halit Beyin yaşlı avucundan patlayan tokat suratını bir anda kıpkırmızıya çevirdi: Kaltak! Artık Sarıgüzelde değilsin... Önüne gelene gülemezsin.</p>
<p class="block">Nefise, Sarıgüzelde büyümüştü. Ortaokulun son sınıfına kadar okumuş, sonra isteyen ilk adaya verilmişti.</p>
<p class="block">Fazla ince eleyip sık dokumadılar. Babası,</p>
<p class="block">-Evden bir boğaz daha eksilsin diyordu. Ailesi fakirdi. Başka şansı yoktu. Erkeğini tanıyacak bile fırsatı olmadı. Adam, Cibali Fabrikasında tütün eksperiydi. Mahalledeki yaşıtı kızlar Cibalide tütüne gidiyorlardı. Kızlardan adamın fabrikada itibarlı birisi olduğunu duyuyordu. Karısı ölmüş, bir de küçük kızı yetim bırakmıştı. Aslında Nefise hiç gülmemişti. Önüne gelene gülmeyi bilmiyordu ama, içi içine sığmayan savurgan bakışlı toy bir kız gibi herkesin gözü onun üstündeydi.</p>
<p class="block">Hayal bile kurmamıştı Nefise...</p>
<p class="block">Arada bir Sarıgüzeli özlüyor, tütüncü kızlarla sohbeti arıyordu. Annesinin yoldan atması olmasaydı Sangüzeli bırakmayacaktı. Genç, işi gücü yerinde birisiyle evlenmeyi bile düşünmüştü.</p>
<p class="block">Sonra karşısına Halit Bey çıktı.</p>
<p class="block">Kocasının cenazesine gelmiş, Nefiseye saygılı biçimde başsağlığı dilemişti.</p>
<p class="block">Gerçi Halit Beyin ne söylediğini anlamamıştı ama, duydukları hoşuna gitmişti: Başınız sağ olsun, kocanız çok rabıtalı adamdı. Bir yardımım olursa çekinmeden söyleyin hanımefendi.</p>
<p class="block">Kendisini severdim.  Halit Bey, İnhisar İdaresine tütün depoları yapan şirketin sahibiydi, işleri iyi gitmiyordu. Deponun inşasında tütünlerin nasıl yerleştirileceği konusunda Nefisenin kocasının tecrübesinden istifade etmeyi düşünmüş ve yakınlık kurmuştu. Nefiseye ilk yakınlığı cenaze günü başlamıştı.</p>
<p class="block">Halit Fahri Bey doğuluydu. Ama hiç doğulu gibi görünmezdi. Kendisi söylemese Halit Fahri Beyin geniş topraklara sahip paşazade olduğunu anlamak mümkün değildi. Terbiyeli bir İstanbul lehçesiyle konuşur, oturup kalkmasını bilir, etrafına saygılı davranırdı. Babası, Hamidiye Alaylarından yetişmişti. Saraydan gördüğü itibarla kısa sürede terfi etmiş, paşa olmuştu. Halit, tek oğluydu. Tahsil için Fransaya gönderilmiş, okulunu bitiremeden geri dönmüştü. İkinci Meşrutiyetin ilanıyla birlikte hürriyetçi hisler, Halit Beyi Fransadan alıp vatana sürüklemiş, tekrar Harran Ovasında o uçsuz bucaksız tarlaların uzandığı köyün ağalığına getirmişti. Halit Bey, ağalığı yadırgadı. Köylü de Halit Beyi yadırgamıştı. Babası Sabit Paşanın at üstünde kırbaç şaklatarak dolaşmasından sonra oğlu Halit Beyin otomobille köye gelişini merakla olduğu kadar alayla karşılamıştı.</p>
<p class="block">Nefisenin yüzüne baktı. Hazımlı bir bekleyiş, utançsız bir kırmızılıkla Halit Beyi süzüyordu. Halit Bey hiçbir şey olmamış gibi davranıp Nefiseyi götürmek için omzunu tutmak istedi.</p>
<p class="block">Hareketi sertti. Nefise geri çekildi: İlk tokat hakkındı Halit Bey. Terbiyesizlik ettim. İkincisine teşebbüs etme! Sonra, hiçbir şey olmamış gibi Halit Beyin koluna girdi. Sesi birden ipekleşti: Haydi, gidelim buradan.  Her şey sütlimanmış gibi sessizce merdivenlerden indiler. Başkalarının arasından geçerken yanağını Halit Beyin omzuna koydu. Teni, mangal altına yerleştirilmiş tuğlalar gibi sıcacıktı.</p>
<p class="block">Gani Bey kendilerini saygıyla selamladı. Halit Beye iyi geceler dileğinde bulundu. Nefise başını çevirdi.</p>
<p class="block">Kapıda siyah bir Packard kendilerini bekliyordu. Şoför koşup kapıyı açtı. Halit Bey, Nefisenin binmesine yardım etti. Şoför, arabayı çalıştırıp iyice ısıtmıştı. Nefise sırtındaki kürkü attı. Omuzları ortaya çıktı. Halit Bey bir süre karısını seyretti, sonra kucaklayıp omuzlarını okşadı. Nefise gerçekten çok güzeldi. Halit Bey daha sıkı sarılıp şoföre seslendi: Doğru eve gidiyoruz.</p>
<p class="block">Hayır! Sarıgüzele...</p>
<p class="block">Nefisenin sesi ağlamaklıydı. Dışarıda yağmur vardı... Hasekide, Aşirefendide, Mühürdarda, Sarıgüzelde yağmur vardı...</p>
<p class="block">Hasekide yollar dardır öyle ki, iki tramvay yan yana geçemez. Raylar iç içe döşenmiştir. Önce birisi bekler, sonra öteki. Gecenin bu saatinde son tramvay, beklemeden dar yolu geçip hamamın önündeki durakta durdu.</p>
<p class="block">Yağmur hafiflemişti.</p>
<p class="block">Bekirin evi dar sokağın köşesindeydi. Tramvaydan inince hemen dikkati çekerdi.</p>
<p class="block">Evin bütün yüzü çinkoyla kaplanmıştı. Tam ortasında iki yanlı mermer merdivenle çıkılan bir sahanlık görünürdü. Yağmur, çinkonun üzerine yapışmış tozları alıp götürmüş, pırıl pırıl bir grilik içinde  parıldayan evin yüzünü yıkamıştı. Bekir eviyle öğünürdü. Gerçi Halit Beye biraz borcu kalmıştı, ama bu parti malı satınca bütün kârını götürüp, tapuyu alacaktı.</p>
<p class="block">Tramvaydan indiler. Adam yine dengi omuzladı, iplerle sıkıca sarılmış bavulları yüklendi. Kadın oğlanı kucağına aldı. Öteki bavulu kızın eline tutuşturdu. Adamın yüzünde bir rahatlık belirmişti: İşte! Şu karşıdaki çinko ev. Tam tarife uyuyor.</p>
<p class="block">Çinko evin ışığı yanıyordu. Tramvayın sesiyle birlikte perde hafifçe oynadı pencerenin ardında, gelenin kim olduğunu merak eden endişeli gölgeler kımıldadı.</p>
<p class="block">Hep birlikte çinko eve yürüdüler. Adam, bavulları sahanlığın önüne koydu. Dengi, merdivenlerin üzerine bıraktı. Kapıyı çaldı. Kadın, bilmediği bir eve gelişinden mutlu değildi. Yüreği sıkılıyordu. Ya adres yanlışsa, ya evin sahibi umdukları gibi sıcak karşılamazsa Yol boyunca hissettiği bütün sıkıntılar üst üste yığılmış, eli ayağı zincirle bağlanmış gibi çaresiz bırakmıştı. Sadece dudaklarında bir yalvarışın duası kıpırdıyordu.</p>
<p class="block">Kapıyı genç bir kadın açtı. Kuşkulu bir görüntü vermemeye çalışıyordu. Başı örtülüydü. Gür siyah kaşları, koyu gözleri vardı. Gelenin açıklama yapmasını beklemeden sordu: Kimsiniz Ben Durmuş! Bekirin evi değil mi burası Kelkitli Bekirin evi. Ben hanımıyım.</p>
<p class="block">Kadın bavulu yere bırakıp öne doğru çıktı. Bütün zincirleri bir anda kırılmış gibi rahattı: Bekir Efendi beyimin yakını olurmuş. Kendisine geleceğimizi bildirdik. Bizi bekliyordu.  Kadınının sesinde kocasının anlattıklarına güvensizlik hissediliyordu. Bütün yaz boyu Durmuş, karısına, İstanbula göçtüğünde her işinde yardımcı olacak bir dostu olduğunu anlatmıştı. Dostluğun böyle abartılmış biçimde ortaya konuşu kadını kuşkuya düşürmüş, fakat yapacak bir şeyi olmadığından her şeyi kocasına bırakmıştı.</p>
<p class="block">Durmuş, uzun süre önce Bekire bir mektup gönderip, Niğdeden göçmeyi düşündüğünü yazmıştı. Aslında sıradan yazılmış bir hal hatır mektubuydu. Bekir ne gel demişti, ne de gelme...</p>
<p class="block">O da işi ortada bırakmıştı.</p>
<p class="block">Bekirin karısı gelenlere iyice baktı. Haberi yoktu. Önce çekindi. Kadını gözü tuttu. Sonra çocukların halini, gecenin bu saatinde haksızlığa uğramış masumlar gibi acınacak buldu. İçi elvermedi. Onlar da yedi yıl önce böyle sığıntı gibi gece yansı kapı çalıp anlayış beklemişlerdi. Kapıyı ardına kadar açtı: Hoş geldiniz. Islanmışsınız. Haydi, girin içeri.</p>
<p class="block">Sahanlıktaki bavullardan birini alıp gelenlere yardımcı olmak istedi. Güçlü, kuvvetli bir kadındı.</p>
<p class="block">Evin içi sıcaktı. Kapı küçük bir taşlığa açılıyordu. Taşlığın üç yanına terlikler, ayakkabılar sıralanmıştı.</p>
<p class="block">Önlerine birer terlik koydu. Birlikte sofayı geçip, pencereler boyunca uzanan basma örtülü divanın bulunduğu odaya girdiler. Ortada kocaman Şakir Zümre sobası hâlâ yanıyordu. Sobanın üzerinde mavi sırlı çaydanlık kaynıyordu. Kadın havlular getirdi: Çocukları kurulayın önce.  Sonra kadına döndü: Gel, içerden bir elbise al sırtına. Çok ıslanmışsın. Utançlı bir sesle ekledi: Çocuklar için bir şey yok... Benim adım, Destegül.</p>
<p class="block">Ne güzel isim öyle. Benim adım da Nimet. Oğlanınki Nahit, kızınki Nahide.</p>
<p class="block">Bir çırpıda hepsini sayıverdi. İki kadın göz göze geldiler. İki namuslu insan sıcaklığı duyar gibi birbirine ısındılar. Destegül sobaya bir iki kürek daha kömür attı.</p>
<p class="block">Bekir, tramvay durağının önünde durdu. Evinin ışığı yanıyordu. Beklendiğim görmek her zaman hoşuna gitmişti. Bu eve ilk girdikleri gece, sabaha kadar uyuyamamış, bütün ışıklan yakmış,</p>
<p class="block">-İşte, ben de varım der gibi sessizce öğünüp, içini aydınlatmıştı. Halit Bey bu evi satarken hiç para almamış, eline geçtikçe ödersin diye Bekire güvenilir bir adam olduğunu hissettirmişti. Bekir, merdivenleri her çıkışında, bu vefa duygusuyla titrer, sonra gurbette kendine ilk güveni gösteren adamı içine saygıyla sindirirdi. Bir tek gün para için Bekiri zorlamamıştı.</p>
<p class="block">Evinin merdivenlerim huzurla çıktı, içerdeki sesleri duyunca bir süre durdu.</p>
<p class="block">Anahtarını çıkardı. Kapıyı sessizce açtı. Karısı sahanlıkta bekliyordu. Yüzünde ince bir gülüş çizgisi gibi duran dudakları aralandı: Hoş geldin! Merak ettim. Misafirlerin var.</p>
<p class="block">Hayırdır inşallah! Durmuş Efendi. Niğdeden... Askerde çavuşunmuş.</p>
<p class="block">Durmuş ile Bekir asker arkadaşıydı. Birbirlerini pek güvenli bulmamış, sürekli uyanık davranmışlardı. Bekir, Durmuşu bencil, kendi  çıkarını kolayca kollayan birisi gibi görüyordu. Durmuşun korkusu başkaydı. Bekir isterse her şeyini kolayca su yüzüne çıkarabilirdi. Birinin, diğerine zarar vermesine gerek kalmadan tezkere aldılar. Belki aralarında çok dostça bir ilişki yoktu, ama, birbirlerinden zararsız ayrılmışlardı. Hatta Durmuşun, Bekire arada bir faydası da dokunmuştu. Bekirin gözlerinin önünden Aşkale geçti. Soğuk gecelerde nöbet yazılırken Durmuş Çavuş, Bekiri gözetiyor, tayın dağıtımında arka çıkıyordu. Durmuşun, Bekirden çekindiği bir şey vardı, ama, ne olduğu anlaşılmıyordu.</p>
<p class="block">Aşkaledeki askerlik arkadaşlığının üzerinden çok zaman geçmişti...</p>
<p class="block">Geceyarısı sofra kuruldu. Hep birlikte bakır sininin etrafına oturup yediler.</p>
<p class="block">Durmuş, samimi görünmek isterken, arada bir işin ölçüsünü kaçırıp laubalileşiyordu. Nimet, huzursuzluk içinde ne yapacağını şaşırmıştı.</p>
<p class="block">Sanki korkuyla karışık bir utanç duyuyordu. İki kadın sofrayı topladılar.</p>
<p class="block">Gelenler için yer yatağı serildi.</p>
<p class="block">Çocuklar hemen yatırıldı. Destegül, kocasından izin alır gibi terbiyeli bir tonla konuştu: Geç oldu. Yatakları serdim. İsterseniz yatın.</p>
<p class="block">Siz yatın. Ben Durmuş Çavuşla konuşacağım.</p>
<p class="block">Bekirin sesi kararlıydı. İşi başında sağlama almak istiyordu. Kadınlar çekildiler. Sobaya bir kürek kömür daha attı. Karıştırdı. Kıvılcımlarla karışık duman bir parlayıp söndü. Odaya kömür kokusu yayıldı. Araya zaman koyup, istediği kıvama gelince aklından geçenleri açıkça  söyleyecekti. Gelip yerine oturdu: Durmuş Çavuş, hoş gelmişsin. Büyük şehre gelenin sıkıntısını bilirim. Adama, acı da verir, utanç da... Ne acı çekmeni isterim, ne utanmanı. Ama, işin aslı senin elinde. Aklını kullanırsan ne acı çekersin, ne de utanırsın.</p>
<p class="block">Yetişmiş çocukların var.</p>
<p class="block">Durmuş, her fırsatta yinelediği eski dostluğun bahsini açıp, askerlik hatıraları içinde geceyi savmak istiyordu: Biz eski dostuz be Bekir! Hemşeriden, hatta kardeşten yakın sayılırız.</p>
<p class="block">Bak Durmuş! Benim çavuşumdun sen beni kolladın, ben seni görmezlikten geldim.</p>
<p class="block">Bana arka çıktın, çünkü ben sana karşı çıkmadım. Aradan çok zaman geçti. Çok şeyi unuttum, ama bir iyiliğin var ki, hiç aklımdan çıkarmadım.</p>
<p class="block">Bekirin kararlı sesinde temiz bir saygı titredi: Askerde bana hiç tokat vurmadın.</p>
<p class="block">Sen benim kardeşimdin be Bekir.</p>
<p class="block">Sana yardımcı olurum Durmuş Çavuş. Bildiğim bir iki kimse var. Yanlarında iş ararım. Sana başını sokacak bir yer bulmaya çalışırım. Karın var, çocukların var. Sen İstanbulda kuzusun. Kurdun bol olduğu yerdesin. Bir pisliğe bulaşırsan başını kurtaramazsın.</p>
<p class="block">Haklı dersin be Bekir kardeş.</p>
<p class="block">Doğruyu söylüyorum Çavuş. Pisliği bol yerdir bu İstanbul. Seni iyi tanırım.  Pisliğe meraklanman kolay olur. Meraklanmakla da kalmaz, dalarsın içine. Sonra seni bok gibi koyuverirler ortada.</p>
<p class="block">Bekir sesinin tonunu yükseltmeden bütün söyleyeceklerini sıraladı. Bu bir nasihat vermekten çok, tehdit gibiydi. Sesini yumuşatıp, açıkça sordu: Paran var mı Var biraz be Bekir.</p>
<p class="block">Ne kadar Var işte biraz.</p>
<p class="block">Bekir tekrar kararlı sesine döndü: Ne kadar paran varsa söyle. Ne eksik, ne fazla. Sonra bir daha söyleme. Bana bile söyleme. İstanbulda işin başında para söylenir. İşin ortasında değişmez.</p>
<p class="block">Otuz dört bin lira. Hepsi de nakit...</p>
<p class="block">Bekir, karısının koynuna girerken hayret içindeydi. Eve dönerken, kamyonun nasıl geldiğini, pazen, basma toplarını ambara nasıl yerleştirdiğini, kepengi nasıl kapattığını, sonra karşıya geçip seyrettiğini, tabelayı gururla okşadığını anlatmayı düşünüyordu. Şimdi, Durmuşun otuz dört bin lirasını duyunca söyleyeceklerini unuttu.</p>
<p class="block">Durmuş, Niğdedeki bağını, bahçesini, evini, eşyasını, neyi var, neyi yoksa hepsini satmıştı. Paralan kendi cüzdanına yerleştirmiş, altınları da bir keseye koyup karısının beline bağlamıştı. Nimetin göbeğine bağlı kesedeki altınlar otuz dört bin liranın üzerine epey bir servet ekliyordu.</p>
<p class="block">Bekir başını yastığa koydu. Karısının sıcaklığım istedi. Sokuldu. Daha sokuldu.</p>
<p class="block">Bütün yorgunluğunu unutmuştu. Destegülün kaşları, ilk göründüğü gibi gür değildi, gözlerindeki o iri siyahlık sanki kalınmış gibi izlenimler  veriyordu. Bekir, karısının gözlerim seyretti. Şımarmaya elverişli bir güzellik içinde Bekire bakıyor, utanmasa, bağırıp çağıracak kadar arzulu olduğunu anlatmaya çalışıyordu.</p>
<p class="block">Destegülün gözlerinde istek, Bekirin gözlerinde hayret vardı: Bu herifin otuz dört bin lirası varmış. Bu parayla pisliğe bulaşmadan durması mümkün değil. Sen uzak dur bunlardan. Yaklaşma fazla.</p>
<p class="block">Bekir karısına yaklaştı...</p>
<p class="block">Nimet, tam soyunmadı. Göbeğinin üzerindeki yüklü kesenin bağlı olduğu ipi çözdü.</p>
<p class="block">Durmuşa uzattı: Al bunları. Gece rahat etmek istiyorum.</p>
<p class="block">Durmuş, altın kesesini karısıyla arasına yerleştirdi. Sırtını döndü. Bütün gün sırtı ağrımıştı. İstanbula gelmişti artık. Önce bir yere kapılanmak, sonra biraz palazlanacağı bir iş tutmak istiyordu. Bekirin hali vakti belli ki yerindeydi. Çevresi olduğunu hissetti. Bekirin yardımım iyi kullanırsa bir iki iş becerebileceğine hemen inandı. Bir iki iş iyi giderse gerisini kendi getirebilirdi. Bekiri bir kenara bırakmayı düşündü.</p>
<p class="block">Durmuş askerden dönünce, Niğdede manifaturacının yanında çalışmış, iyi kötü işi öğrenmişti.</p>
<p class="block">Bekir kafasından hamallık geçirdiği için gülerken, Durmuş, nereye varacağını önceden kestirmiş gibi emindi. Niğdeli, Aksaraylı ne kadar bildiği varsa, hepsini arayacak, biraz boy atmaya başlayınca karşılarına çıkacaktı.  Nimet, sırtını kocasına döndü. Durmuşu gözden çıkarmış gibiydi. Destegül iyi birisi diye düşündü. Bekiri de gözü tutmuştu. Anlaşılan Bekir, sofra kalktıktan sonra, Durmuşa gereken dersi vermiş olmalı ki, Durmuş yatağa girince, Bekirden hiç söz etmemişti. Nimetin korkusu başladı yeniden. Önce bir ev alsak, başımızı sokacak bir yerimiz olsa diye düşündü. Niğdedeki koca evin satılmasıyla epey para geçmişti ellerine. Nimet babadan kalma Aksaraydaki evi, elma bahçesini satmış, hepsi altına dönmüştü.</p>
<p class="block">Hasekide bu çinko kaplı evin bir benzerini bulup alabilirlerdi. Altınlarını saklı tutmayı düşündü önceleri.</p>
<p class="block">Sonra, Durmuşa bırakmayı daha uygun buldu. Şimdi altınlar karıkoca arasına girmiş gibi ortada duruyor, iki insanı birbirinden en kesin çizgileriyle ayırıyordu.</p>
<p class="block">Nimet,</p>
<p class="block">-Yolumun çizgisi belli artık, bundan böyle ne olursa olsun çocuklarıma bakarım diye düşünüyordu.</p>
<p class="block">Durmuştan soğumuştu bir kere. Koskoca Aksaraya, Niğdeye, ailesine, eşine dostuna rezil olmuştu. Sabah erkekler gittikten sonra, Destegüle bir ev bakması için yalvaracaktı.</p>
<p class="block">Ertesi sabah, erkekleri erkenden yolcu ettiler. Durmuş, geceki laubaliliği bırakmış, kendine uygun düşeceğini sandığı bir tavır takınmıştı. Nimet, bu yeni tavrın getireceği güvensizlik içinde tedirgindi. Giderken Durmuşa baktı. Sinsi bir nankörlük, allak bullak olmuş bir merakla karışıp, ilk bakışta insanı güldüren bir korku gibi Durmuşun dik bakışlı gözlerine oturmuştu.  Destegül, utanarak sordu: Su ısıtmıştım. istemeye mi utandın Durmuş Efendi öyle gitti.</p>
<p class="block">Nimet yürekli çıktı. İşin aslını gizlemenin âlemi yok diye düşündü: Gerekmedi!..</p>
<p class="block">Sonra ekledi: Destegül, buralarda bildiğin bir ev var mı Saçların kuruyunca bana bir göstersen.</p>
<p class="block">Destegülün bildiği bir ev vardı. Sokağın yarısı Halit Beyindi. Birden akşam Bekirin söyledikleri aklına geldi: Böyle şeyleri ben bilmem. Bekir bilir.</p>
<p class="block">Nimet üstelemek istemedi ama, bir şeyi yarım bırakmak da istemiyordu: Biliyorum, Bekir Efendi Durmuştan hazzetmiyor. Ama seni sevdim. Sen bana yardımcı ol.</p>
<p class="block">Destegülün nemi kurumamış saçlarına gıptayla baktı. Yavaş yavaş bu kadına karşı bir hayranlık duymakta olduğunu hissetti. Dostça konuşmak duygusu ağır basıyordu.</p>
<p class="block">Her sabah, limonlukta küçük yuvarlak masaya bembeyaz örtüler serilir, üzerine bahçeden özenle kesilmiş mevsim çiçekleri konur, Halit Beyin sofraya gelişi beklenirdi. Halit Bey her sabah kahvaltı için aynı saatte masaya oturur. Kahvaltı boyunca kimseyle konuşmazdı. Nefiseyle bir kere olsun birlikte kahvaltı masasına oturdukları görülmemişti. Halit Bey ağır ağır kahvaltısını yaparken, bir yandan da sabah gazetelerine göz atardı.</p>
<p class="block">Nefise yorgun argın uyurken Halit Bey, gün ışımadan uyanır, önce köşkün bahçesinde, sonra Erenköyün yan yana dizilmiş güzelim konaklan önünde yürüyüş yapardı. Bazen, ilk geldiği günlerdeki gibi,  konağın karşısındaki kaldırımın üzerine oturur, bu güzel konağın ahşap oymalarını seyrederdi. Konağın en üst katında geniş bir eşkenar üçgen biçiminde çatıyla süslenmiş balkona bakardı. Korkuluklar maun ağacından oyulmuş, balkonun önüne itinayla yerleştirilmişti. Geride küçük kare camlarla bölünmüş bir kapı görünürdü. Her sabah hizmetçiler, konağın bütün pancurlarını açarak, karanlık içinde kıvranan ne kadar korkulu his varsa hepsini güneşlendirmek için telaşlı bir merak gösterisiyle evi aydınlatırlardı. Güneş, konağın giriş kapısını süsleyen yüz renkli vitraydan içeri süzülüp, bin renkli bir gökkuşağı yaratırdı.</p>
<p class="block">Halit Bey, iki şeyi kesinlikle yasaklamıştı. Nefisenin yatak odası ile çatı katı hep karanlıkta kalırdı. Çatı katına kimsenin çıkmasına izin verilmemişti. Bazen kendisi çatıya çıkar, saatlerce orada kalırdı. Ne olduğunu kimse bilmezdi. Muhteşem konağın amaçlı biçimde gözlerden uzak tutulmak istenen çatısının başkalarında uyandırdığı merak, kısa bir süre sonra unutulur giderdi. Çatıyla ilgili uydurulmuş o kadar çok masal vardı ki, herkes sanki görmüş gibi anlatırdı.</p>
<p class="block">Bekir limonlukta Halit Beyin konuşmasını bekliyordu. Halit Bey, kahvaltısı boyunca, sanki orada Bekir yokmuş gibi davranıyor, gazetesini okuyor, arada bir hizmetçi kıza çayını tazelemesi için işaret ediyordu.</p>
<p class="block">Senelerdir süregelen bu durum için bir gün, Halit Bey bile kendini hatalı bulmuş</p>
<p class="block">-Bir sükût ki, bin çığlıktan daha müessir bir ses demişti.</p>
<p class="block">Kahvaltısını bitirdi. Hizmetçi kıza çıkması için işaret etti. Bekirle yalnız kaldılar. Halit Beyde Bekirin varlığını kabul eden bir saygı hissediliyordu. Bekire güveniyordu. Hizmetçi kız çıkınca, Bekir sofraya  doğru yaklaştı, Halit Beyin elini öptü. Sonra geri geri gidip, eski yerinde ayakta durdu. Halit Bey, otur diye işaret edince, yaklaşıp masanın üzerine bir deste para bıraktı: Buyrun! Gerisini de getirdim. Tam bin dört yüz kırk lira. Allah sizden razı olsun.</p>
<p class="block">Halit Bey güngörmüş adamdı. Parayı saymadı. Dokunmadı bile. Bekirin parayı gününde getirmesi hoşuna gitmişti. Yanına çağırdı: Al sandalyeni şöyle gel.</p>
<p class="block">Bekir, sandalyesini Halit Beyin iki adım gerisinde bir yere koydu, sessizce oturdu. İkisi arasında sakin bir anlaşma gerçekleşti. Bekir, para destesini saymaya başladı. Tam bin iki yüz deyince, Halit Bey başını salladı.</p>
<p class="block">Bekir saymayı kesti, desteyi bir yana koydu. Tekrar saymaya başladı. Tam iki yüz denince, Halit Bey yine başını salladı. İki yüzlük deste öncekinin yanına kondu. Halit Bey ilk defa konuştu: Artanı sende kalsın. Emeğin geçti.</p>
<p class="block">Küçük desteyi alıp robdöşambrın cebine koydu. İkinci deste masanın üzerinde duruyordu. Halit Bey cebinden çıkardığı küçük bir ipek mendili masanın üzerine bıraktı: Bu desteyi al! Bunu da al.</p>
<p class="block">Önündeki ipek mendili Bekire doğru uzattı: Bunu sat. Parayı buna ekle hepsini Emniyet Sandığına götür, emanettekini alıp yazıhaneye getir. Öğlene kadar bitir bu işi.</p>
<p class="block">Konuşma bitmişti. Halit Bey ayağı kalktı. Limonluğun kapısına doğru yürüdü.</p>
<p class="block">Bekir, yavaşça masanın üzerindekini alıp cebine yerleştirdi. Halit Beyin arkasından yürüdü. Konağın büyük salonuna gelince Halit Bey  Bekire döndü: Avukat Sedat Rıza Beye uğra yarın. Tapunu al. Hayırlı olsun...</p>
<p class="block">Bekir eğilip Halit Beyin elini öptü. Halit Bey elini öptürürdü. Hizmetçiler salonun kapısında bekliyordu.</p>
<p class="block">Hepsi temiz pak giydirilmiş, kendilerine verilmiş görevlerin sorumlusu olarak işlerini iyi bilen deneyimli kimselerdi. Bekirin bu evdeki yerini tam kavramasalar bile onunla Halit Bey arasındaki ilişkinin önemli olduğunu seziyorlardı.</p>
<p class="block">Halit Bey merdivenleri tırmandı. Kat başlarında, tavana kadar uzanan ince mermer sütunlar vardı. Mermer sütunların yanında geniş tahta saksılara yerleştirilmiş devetabanları, ibrişimle sütunlara tutturulmuş ve yeşillikler bu soğuk taşlan kucaklar gibi sarıp ısıtmıştı. Halit Bey her sabah bunların suyunun verilip verilmediğini kontrol eder, aksadığı olursa yüksek tonda bir sesle azarlardı.</p>
<p class="block">Nefisenin odasına girdi. Bütün pancurları, perdeleri sımsıkı kapatılmış oda, bir dehliz koyuluğu içinde garip bir sessizlikle dolmuştu. Yavaşça Nefiseye yaklaştı. Bir süre güzelliğin masum tavrını seyretti. Gidip perdeleri açtı. İçeriye süzülen ışık Nefisenin yüzünü, boynunu, çıplak omuzlarını okşadı.</p>
<p class="block">Halit Bey tekrar seyretmek için yanına yaklaştı. Yorganı, üzerinden kaymıştı. Bu haliyle Nefise sıcacıktı.</p>
<p class="block">Işıkla birlikte gözlerini açtı. Halit Beyin gözleri gülüyordu: Öteye git biraz.</p>
<p class="block">Nefise uysal kadındı, öteye gitti.  Bekir, konaktan çıktı, kapıyı örttü. Geniş bir kemer altına yerleştirilmiş demir kapının kilidi kocamandı.</p>
<p class="block">Kemerin iki yanına dizilmiş asma güller mevsiminde açınca, konağın giriş kapısı önünden geçenlere renk renk gülerdi. Portakal renkli iri asma güllerin o geniş kiremitli kemer üzerinde yayılışı geride bütün görkemiyle duran konağın etkileyici güzelliğini bir süre gizler, sonra konak, hakkı yenmiş bir ihtişamın isyanıyla bütün dikkatleri üzerine toplardı. Geniş bahçesinde, otomobillerin dönmesi için büyük bir göbek yapılmış, ortasına dökme fenerler yerleştirilip bahçenin ışıklandırılması sağlanmıştı. Konağın arkasında, çalışanların barındığı büyük bir ev daha vardı. Bekir, Halit Beyi ilk tanıdığında birkaç gece o evde yatmış, hayatının ilk keyfini orada çıkarmıştı.</p>
<p class="block">O evin Bekirin kafasında kaybolmayan izi vardı.</p>
<p class="block">Bağdat Caddesi üzerinden iskeleye doğru yürüyordu. Tek tek konakların önünden geçiyor, mevsim çiçeklerinin itinayla büyütülmüş güzelliklerine bakarak iç geçiriyordu.</p>
<p class="block">Kelkitte böyle bahçeler yoktu. Bekirin girip çıktığı evlerden öğrendiği çok şey vardı. İnsanların nasıl oturup kalktığını görüyor, her gördüğünden kendine ders alınacak paylar çıkarıyordu. Yedi yıl içinde Bekir, Kelkitli olmaktan çıkmış, sanki yan İstanbullu olmuştu. Şimdi yürüdüğü caddenin iki tarafına dizilmiş konakların sahiplerinin kim olduklarını biliyor, çoğunu tanıyordu. Bir tramvaya binip iskeleye gitmeyi düşündü. Sonra, bu konakların yüzlerini yeniden seyretmek arzusuyla yürümeye devam etti. Epeydir yürüyordu. Vapura binip İstanbul a geçecekti. Önce Kapalıçarşıya uğrar, Kilisli sarrafa gidip Halit  Beyin verdiği mendili gösterirdi. Mendilin içinde kini merak bile etmiyordu.</p>
<p class="block">Hemen her ay, en az bir iki defa Halit Bey sabahları Bekiri çağırıp, böyle bir mendil bırakır ve ne yapacağım çok kısa bir iki cümleyle özetlerdi. Önce Kilisliye gidecek, oradan yürüyüp Emniyet Sandığına uğrayıp emaneti alacaktı.</p>
<p class="block">Halit Bey yıkandı. Geniş havlularla kurulandı. Giyinip Nefisenin odasına geldi.</p>
<p class="block">Nefise, üzerindekileri çıkarmış, yatağında sabırlı ve şaşkın bir yüzle bakıyordu. Yanağını öptü: Biraz daha uyu.</p>
<p class="block">Sonra, cebindeki iki yüzlük desteyi Nefisenin yastığına bıraktı: Ben geç kalabilirim. Şoför seni kulübe götürsün. Akşama orada buluşuruz.</p>
<p class="block">Halit Bey, aşağı indi. Şoför arabayı hazırlamıştı. Alışılmış bir rahatlıkla bindi. Siyah Packard, konağın önündeki göbeğin etrafından dönerek, geniş kemerli kapıya geldi. Şoför inip, Bekirin kapattığı kapıyı açtı ve hızla Bağdat Caddesine çıkıp yola koyuldu.</p>
<p class="block">Halit Beyin yazıhanesi Ömer Abed Hanındaydı. Vapurdan inince birkaç adım yol yürür, sonra hanın üç yanı tel örgülerle çevrilmiş asansörüne binerek girişindeki o geniş eyvanı zevkle seyrederek odasına çıkardı.</p>
<p class="block">Odası, denize bakıyordu. Öğle vakitleri, önceden sözleştiği birisiyle buluşmak için, eğer mevsim güzelse yürüyerek köprüyü geçer, Pandeli Lokantasına giderdi. Havanın kötü olduğu zamanlarda arabalı vapurla geçer, yol boyu tanıdık çehrelerle sohbet ederdi. Lüks kamaranın  yolcuları, birbirlerini ilk defa görseler bile kırk yıllık dostmuş gibi hemen yârenlik ederlerdi.</p>
<p class="block">Vapurda Enis Fikri Beyle karşılaşmış,</p>
<p class="block">-umumi memleket meseleleri üzerinde fikir teatisinde bulunmuştu.</p>
<p class="block">Enis Fikri Beyle sohbet etmek hoşuna gidiyordu. Çok geceler, Nefise kulüpte kâğıt oynarken, Halit Bey, Enis Fikri Beyle birlikte otururdu. Enis Fikri Beyin iş hayatında geniş tecrübesi, ileri görüşlü ve cesur bir yanı vardı.</p>
<p class="block">Olayları önceden koklayan meziyetiyle yalnız kendisi için değil, dostları ve iş arkadaşları için yeni imkânlar yaratmıştı. Sevilen birisiydi. Geniş kültürü vardı. Bu sabah sohbetine Halit Bey, biraz ümitle başlamıştı, ama sonunda daha meyus bir noktaya geldiğini hissetti. Enis Fikri Bey,</p>
<p class="block">-Bu ara temkinli hareket etmek lazımdır hükümetin sıkıntıda olduğu görülüyor. Bu harp bütün Avrupayı altüst etti. Bize de sıçrayabilir. Ciddi tehlike ihtimalleri görüyorum demişti.</p>
<p class="block">Yazıhanede kendisini bekleyen bir işi yoktu. Uzun süreden beri durgunluğun acısını yakından görüyor, işlerin düzeleceği konusundaki ümidim giderek ağır biçimde kaybediyordu.</p>
<p class="block">Bekirin getireceği emaneti beklemek zorunda olmasa İstanbula inmeyecekti. Teşvikiyedeki evi yeni döşetmiş, Avrupadan yeni eşyalar getirtmişti. Her şey pırıl pırıldı. Bu serin eylül bitince, yeni eve taşınacaklardı.</p>
<p class="block">Kilisli her zamanki gibi ucuz kapı açtı. Bekir, ısrarlı pazarlığıyla uyuştuğu parayı alıp cebine koydu.  Nuruosmaniye Caddesine doğru yürüdü, iki gündür yağan yağmur dinmiş, caddenin iki tarafına dizilmiş orta yaşlı çınarların sarı, kahverengi yapraklarından düşürebildiği kadarınııslak kaldırım taşlarının üzerine dağıtmıştı.</p>
<p class="block">Bekir yürürken çoğunu, kaldırımlardan aşağı itiyor, yol kenarında birikmesine çalışıyordu.</p>
<p class="block">Sabit Paşanın Sultan Hamidden taltifen aldığı paşalık nişanı, üzerindeki yakutlar, zebercetler, elmaslarla süslü güzelliğini, Kilisli Neharın kapkara eline bıraktı. Karşılığında bin sekiz yüz lira aldı. Bu parayı kendisine verilenle denkleştirip Emniyet Sandığında ki emaneti alacaktı. Bekir, ilk defa emanetin ne olduğunu merak etti.</p>
<p class="block">Şimdiye kadar Halit Beyin Kilisliye gönderdiklerinin ne değerini, ne de hatırasını merak etmişti. Hepsini sanki sıradan bir malmış gibi satıp karşılığım Halit Beye vermişti. Üstelik, sandığa emanet bırakılanların çoğunu da kendisi götürüp teslim etmişti.</p>
<p class="block">Emniyet Sandığına geldi. Önce derin bir iki nefes aldı. Rahatladı. Meraklı ve hüzünlü bir saygıyla merdivenleri çıktı. Buraya ilk defa Halit Beyin refakatinde gelmiş, bu büyük binanın içindeki sütunları görünce kendini bir camiye girmiş gibi huzur içinde hissetmişti. Şimdi huzursuzdu.</p>
<p class="block">Etrafındaki meşe bankoların arasından tavana yükselen sütunların üzerinde, ince bir el işçiliğiyle yerleştirilmiş, kartonpiyerler, hardal rengine boyanmış tavanın güzelliğim bir kat daha ortaya çıkarıyordu. Demir pencerelerden sızan ışık, geniş sırtlı ahşap bankolara oturmuş insanların yüzlerini ısıtıyordu. Binanın içinde gözle görülen bütün güzellikleri alıp götüren bir sessiz hüzün hissediliyordu.  Bekir, nereye gideceğini biliyordu. Üzerinde</p>
<p class="block">-emanet veznesi yazan camlı bölmeye yanaştı. Elinde bir deste para, bir makbuz ve taze bir titreyiş vardı...</p>
<p class="block">Halit Bey, yazıhanesindekileri selamladı. Kâtibi Mösyö Lui, ceketini çıkarmış, üzerine çalışma yeleğini giymiş her iki kolunu bileklerinden dirseklerine kadar kaplayan siyah kolluklarını takmıştı.</p>
<p class="block">Gümüş çerçeveli yuvarlak gözlükleri burnunun üzerindeydi.</p>
<p class="block">Mösyö Lui, uzun yıllardan beri Halit Beyin işlerini yürütüyordu. İşin muhasebesini iyi bilirdi. Bugüne kadar aile hayatıyla ilgili hiçbir bilgisi olmadığı izlenimini vermek için özel bir itina gösterir, ne zaman bu bahisler açılsa, bir mazeret bularak odadan çıkardı. Halit Bey içeri girince ayağa kalktı. Selamladı, yerine oturdu. Her gün aynı şeyi yapardı. Akşamları, Halit Bey hazırlanıncaya kadar bekler, tam çıkmadan önce günün kısa bir muhasebesini yaparak evine dönerdi. Öğle vakitleri olduğunda, yazıhanenin kapısını kilitler, evden getirdiği sefertasım açarak, yemeğini yer, sonra Kara köy Meydanında kısa bir yürüyüş yapardı. Kefeli Handa çalışan bir kız kardeşi olduğu söylenirdi. Kimsede Mösyö Luinin hayatına renk katacak ayrıntıda bilgi olmadığı belliydi.</p>
<p class="block">Bekir işini bitiremedi. Emanettekinin faizi umulandan yüksek tutmuş, eldeki para da, Halit Beyin</p>
<p class="block">-emeğin geçti diyerek almak istemediği bahşiş de bu faizi karşılamaya yetmemişti.</p>
<p class="block">Tekrar Kilisliye gidip borç istemek geçti aklından. Sonra işin doğrusunu Halit Beye anlatmaya karar verdi.  Sirkeciye doğru yürüdü. İçinden Aşirefendiye sapmak geliyordu. Saptı. Kepenkler kapalıydı. Keyifle kepenkleri seyretti ve köprüye doğru koşar adım yürümeye başladı.</p>
<p class="block">Islak bir eylül sabahında İstanbul, kendi haline sessizce ağlıyor gibiydi...</p>
<p class="block">Cumhuriyetin ilk kapitalistleri tahsilli adamlardı. Çoğu İttihat ve Terakkinin önde gelen aileleriyle evlilik yapan toprak zenginlerinin çocukları olarak yetişmiş, iyi öğrenim görmeleri için dışarıya gönderilmişlerdi.</p>
<p class="block">Fransız mekteplerindeki disiplinli tahsillerini, daha sonra Parisin rahat hayatı içinde kolayca ellerinden çıkarmışlar, dizginleri boşalmış bir araba gibi, istikameti belli olmayan bir yolun macerasına kapılmışlardı.</p>
<p class="block">Yaşadıkları iddialı hayata rağmen, hepsinin kökeninde bir Anadolu pişkinliği kolayca sezilir, tereddüt yaratan bu kazınmış evsaf, umulmadık anda insanı çirkin bir muameleye maruz kalacağı endişesi içinde titretirdi. Çoğu, şaşkın ve güven vermeyen bir nesil fotoğrafı gibi İstanbul sokaklarına asıldılar. Beyoğlunun eski havası içinde yeni çehreleriyle paralı bir rahatlık tavrı taşır, büyük gövdeli salon saatlerinin rakkası gibi iki yana sallanarak kendilerini hissettirmeye çalışırlardı. Çoğu büyük bir yabancı şirketin mümessili olarak kendisine kazanç kapısı açmıştı. Kimisi, toptan ticaretin kaynaklarına el atmış, babadan kalma servete yukarıdan bakan meslek terbiyesiyle işi sürdürmeye çabalıyordu. Hemen hepsinin tıkırında yürüyen bir işi yoktu.  Kadınlı erkekli hayatın başlamasıyla birlikte Cumhuriyetin ilk zenginlerinde değişmeler görüldü.</p>
<p class="block">Babalarının, dükkânın bir köşesine ahşap bölmeyle yerleştirdikleri küçük yazıhanelerini itibar kırıcı görüp büyük hanlarda hususi yazıhaneler açmaya başladılar. Meşrutiyet dönemi mimarisi içinde geniş avlulu hanların vapur güvertesi gibi uzun tutulmuş koridorlarına sıralanmış odaları kiralayıp yerleştiler. Fransız, İtalyan, İspanyol Yahudilerinin tecrübeli ellerine bırakılmış muhasebeleriyle hem işlerini yürütüyor, hem de bu görmüş geçirmiş gayrimüslim terbiyesinden örnek alınabilecek şeylerin peşini kovalıyorlardı.</p>
<p class="block">Yeni bir hayatın insana hemen çekici gelen yanlarına kolay alışmış, bu hayatın, kendi gelecekleri için sanki gerekli olduğuna inanmışlardı.</p>
<p class="block">Akşamları kulüpte bir iki kadeh içmek, yemeği eş dost sofrası gibi kalabalık bir kadro içinde yemek, sonra oturup biraz kumar oynamak bu hayatın vazgeçilmez gösterisi gibi her akşam aynı biçimde sahneleniyordu.</p>
<p class="block">Birbirleriyle isteksizlik içinde yaşamak zorunda oldukları bu sıkıcı oyunu her akşam yeniden oynamak zor gelse bile, sevimsiz izler vermemeye özen göstererek sürdürüyorlardı. İnsanların incelikleri kaybolmuş, onların yerine belirli kalıplar içinde duygusuz, şaşkın ve yorgun bir hayat gelip yerleşmişti.</p>
<p class="block">Gayrimüslim tüccarların yazıhaneleri küçücüktü. Dükkânlarının en gerisine konulmuş bir masa ve önüne yerleştirilmiş iki küçük sandalyeden ibaretti. Hepsinin duvarında, büyük bir saat dikkat çekerdi. Çoğu, iş yaptıkları yabancı firmaların isimlerini taşıyan reklam saatleriydi.  Perşembepazarı, Sultanhamamı, Karaköy Meydanında, imparatorluktan kalma eski binaların duvarlarında zaman zaman hem Fransızca, hem Arap harfleriyle yazılmış tabelalar dikkat çekerdi. Tabelalar, bir ülkenin ticari karakterini yansıtır: tabelaların çoğu,</p>
<p class="block">-halefleri, oğullan, kardeşleri gibi, aile işi olduğunu belirten ifadelerle bitiyordu. Hemen hepsi ahşap tabelalardı. Kırmızıya boyanmış kalın bir ahşap üzerine iri beyaz harflerle işi kuranın adı yazılırdı. Cumhuriyetin ilk kapitalistleriyle yeni bir tabela estetiği belirdi. Cam üzerine çekilmiş siyah boya araşma yerleştirilmiş yaldızlı tabelalar yer almaya.başladı. Pinhas Ustanın imzası, neredeyse İstanbulun bütün han kapılarında, resim sergisi açmış gibi, değişik harflerle yazılmış tabelalanın alt köşesinde parıldıyordu.</p>
<p class="block">Bekir, endişe içinde Ömer Abed Hanının merdivenlerini çıkıyordu.</p>
<p class="block">Koridor boyunca yürüdükçe, kapı üstlerine asılmış tabelaları okuyordu. Hepsini ezberlemişti. Kendi ambarının tabelasını gözünün önüne getirdi. Mutluydu. Halit Beyin yazıhanesinin önüne geldi. Üstünü düzeltti.</p>
<p class="block">Derin bir nefes alıp kapıyı vurdu. Biraz bekledi. Sonra içeri girdi. Mösyö Luiye yanaşıp sordu: Halit Bey içerde mi Mösyö Lui başını salladı. Sonra ceketini alıp biraz dışarı çıkmak için Halit Beyden izin istedi. Bekirin her gelişinde Mösyö Lui mutlaka bir sebep bulur ve ikisinin yalnız kalmasını sağlardı. Bekir içeri girdiğinde Halit Bey pencereden bakıyordu. Altmış yaşlarındaki bu orta boylu, tıknaz paşazadenin uzakları böyle hüzünle seyreden yorgun tavrında, şarklı sayılabilecek tek bir iz görünmüyordu. Oturduğu yerden sordu: Getirdin mi Çıkışmadı.  Ne kadar eksik kaldı Bin lira daha lazım.</p>
<p class="block">Halit Bey geri dönüp masasına doğru yürüdü. Koltuğuna oturup, Bekirin yüzüne uzun uzun baktı. Karşılıklı bir utangaçlık hissi içinde sessizdiler. Bu görmüş geçirmiş çehrenin çizgilerinde, yaşadığı anın ağır gelen yükü açıkça görülüyordu. Gözlüklerini çıkarıp gözlerini iyice ovdu. Bekir hâlâ ayakta bekliyordu: Otur Bekir Efendi.</p>
<p class="block">Halit Bey, her zaman Bekir Efendi derdi. Yalnızken bile bir kere olsun Bekir dememişti. Bekir paralan masanın üzerine koydu. Halit Beyin gözleri Bekirin üzerindeydi. İkisi de kıpırdamaksızın birbirlerine bakıyordu: Kilisliye sattım... Osmanlıdır, itibarı yoktur diye ucuzdan kapı açtı.</p>
<p class="block">Bin lira daha lazım, öyle mi Bekir başını salladı: Bin liran var mı Belli ki, utancın nesi var, nesi yoksa, hepsi Halit Beyin yüzünde toplanmıştı.</p>
<p class="block">Bekir daha çok utandı.</p>
<p class="block">Yavaşça yerinden kalktı. Hiçbir şey söylemeden odayı terk etti. Ağır bir yükü omuzlarında taşıyormuş gibi yorgun adımlarla merdivenleri indi.</p>
<p class="block">Anadoludan mal almaya gelen toptancıların hiçbiri tabelaya bakmaz. Birinin, diğerine bellettiği dükkâna gidip işlerini bitirmeye çalışırlar. Gelenlerin hepsi, hemşeri aldatmacası olduğunu bile bile, alışılmışlığın dışına çıkmadan bu dengeli çıkan sürdürür. Sirkecideki otellerin aşçı dükkânlarının, ambarların adlan şehirlere göre seçilir. Bazen, birbirine yakın iki ilin adı bir otelin adı olur.</p>
<p class="block">Niğde Aksaray Oteli, Sirkeci Garının yanındaki aralığın köşesindeydi. Tamamı sekiz odalı bu küçük otele sadece, o bölgenin esnafı gelir,  birkaç gün içinde alışverişini tamamlayıp geri dönerdi. Akşam, işini bitirenler hemşeri yarenliğiyle yatacağı zamana kadar sohbet ederdi.</p>
<p class="block">Bekir otele girerken tedirgindi. Ortada büyük bir odun sobası yanıyordu. Zeminde iyi işlenmiş bir mermer, duvarlarda itinayla yerleştirilmiş kaim ahşap kapılar, bir zamanlar bu evin varlıklı sahiplerinden kalan yadigârlar gibiydi. Birkaç sandalye, küçük bir sehpa ve oda anahtarlarının asıldığı bir tahta dikkat çekiyordu. Üzerinde kalın bir kartona özensiz bir elin yazdığı ikaz görünüyordu:</p>
<p class="block">-Veresiyemiz yoktur. Bekir, merdiven altına yerleştirilmiş küçük</p>
<p class="block">-müdüriyet odasının camından Hilmi Efendiyi gördü. Sakin tabiatlı, kendi halinde bir taşralıydı. Sabah gazetesini okuyordu. Gözlüklerinin üzerinden bakarak geleni süzdü.</p>
<p class="block">Bir süre duraksadı, sonra yerinden kalkıp telaşsız adımlarla Bekiri karşıladı.</p>
<p class="block">Kucaklayıp öptü: Hoş geldin Bekir.</p>
<p class="block">Hilmi ile Bekirin hamallık günlerinden kalma bir dostluğu vardı. Güvenilir olmak, ikisi arasında çok sıkı bir yakınlık doğurmuştu. Bekir tetikte duruyordu. Önüne konulan çaya elini sürmedi.</p>
<p class="block">Hilmi tecrübeliydi. Durumu kavramaya çalışıyordu: Zorlama beni Bekir, bir sıkıntın var galiba Bana bin lira lazım.</p>
<p class="block">Hilmi belinden bir deste anahtar çıkardı, merdiven altına yerleştirilmiş küçük kasayı açtı. Zarf içinde bir deste parayı saymadan Bekirin önüne sürdü: Hepsi bu Bekir.</p>
<p class="block">Bin lira mı Eksiği var... Belki işini görür...  Bekir bütün vücudunun titrediğini hissetti. Ayağa kalkıp Hilmiye sarıldı.</p>
<p class="block">Bana tam bin lira lazım. Eksiğini tamamlamak için gidecek kimsem yok. Eksiği işe yaramaz. Kalsın.</p>
<p class="block">Tekrar Hilmiye sarıldı: Sen, hep o bildiğim Hilmisin... Seni hep böyle bileceğim...</p>
<p class="block">Çayını iç.</p>
<p class="block">Onca yıllık dostluğa rağmen aralarında kıvamı sert fakat saygılı tavır vardı.</p>
<p class="block">Bekirin bitkin hali, Hilmiye dokundu: Namuslu adamın borç istemesi ayıp değildir Bekir... Utandığına değmez.</p>
<p class="block">Aşirefendinin hanları yavaş yavaş kapanıyordu. Akşamın hafif karanlığı çökmüştü. Bekir, Büyük Postanenin duvarına oturup dükkânının tabelasını seyretti. Anahtarını öpüp kepenkleri açtı. Kumaşların yarandaki küçük bir sandalyeye ilişti. Ellerini başının araşma aldı. Hıçkıracak kadar dolmuştu.</p>
<p class="block">Misafirler akşam Bekirin gelmesini bekliyorlardı. Sofra hazırdı. Bekir önce ellerini yıkadı, sonra misafirlere hatır sordu. Çocuklara şeker verdi: Ne zahmet be Bekir kardeş, bak akşam için baklava getirmiştim. Zaten ağızları tatlanacaktı.</p>
<p class="block">Bekir üstelemedi. Yemek sessizlik içinde geçti. Kadınlar sofrayı toplayıp mutfağa geçtiler. Çocukları odaya götürdüler. Bekir ile Durmuş, karşı karşıya ilk savaşı verecek şekilde tetikte duruyorlardı.</p>
<p class="block">Bugün Otelci Hilmiye uğramışsın Bekir Efendi.  Nerden icap etti bunu söylemek şimdi Hemşerimizin gözünde itibarımız vardır. Gidip kendisinden akıl alalım dedik.</p>
<p class="block">Sen alınma bu sözüme amma, Hilminin bildiği fazladır.</p>
<p class="block">Durmuşun sözlerinde takdirle karışık bir kıskançlık gizliydi. Bekir suskunluğunu artırıyordu. Hilminin olup biteni Durmuşa anlatmadığına emindi, ama yine de içine kuşku düşmüştü. Ne olsa Hilmi ile Durmuş nemseliydiler.</p>
<p class="block">Ne akıl verdi sana Bir dükkân varmış senin oralarda. Yarın gidip bir bakalım.</p>
<p class="block">Belki uyuşuruz...</p>
<p class="block">Hayırlısı olsun. Kısmetse olur inşallah...</p>
<p class="block">Olmalı be Bekir, olmalı... Baksana elâlem sırt hamallığından otel sahipliğine ulaşmış, caka satıyor. Bizim neyimiz eksik. Aklımız da var, paramız da...</p>
<p class="block">Bekir başını salladı. Durmuşu ciddiye almıyordu. Aklı, emanetteki paketteydi.</p>
<p class="block">Yatağına uzandı. Destegülün gözlerinin içi gülüyordu. Saçlarım toplayıp, başını Bekirin göğsüne koydu.</p>
<p class="block">Yüzünde taze ve bereketli bir güzellik vardı.</p>
<p class="block">Bütün gece yağmur yağmıştı... Birlikte çıktılar. Bekir önden yürüyor, çamurlu sokağın bildik taşları üzerinden sekerek Durmuşa yol gösteriyordu. Önce Otelci Hilmiye gidip dükkânın adresini alacaklar, sonra da mal sahibini görmeye gideceklerdi. Bekir telaşlıydı. Bir an  evvel işin bitmesini istiyordu. Sonra gidip Halit Beyin eksik kalan parasını denkleştirmeyi düşünüyordu.</p>
<p class="block">Hilmi sözleştikleri yerde bekliyordu. Öpüştüler. Kısa bir sohbetten sonra yola koyuldular. Büyük Postanenin önündeki yolu geçtiler. Meydana açılan hanların kapılarında, ürkek bakışlarıyla kümelenmiş kadınlar, ekmek karnesi satmak için bekleşiyorlardı. Yağmur Sultanhamamının yüzünü güzel bir kadın gibi sabaha hazırlamıştı.</p>
<p class="block">İşte, dükkân bu! Hilminin uzaktan işaret ettiği bina, Bekirin yıllardır hayalini kurduğu, uykularında kapışma tabelasını asmayı düşlediği dükkândı. Sırtına bir bıçak saplanmış gibi sendeledi. Adımlan yavaşladı. Boğazını bir şeylerin sıktığını hissetti. Durdu. Uzaktan hasetle seyretti: Ne diyorsun Bekir Beğendin mi Talihin iyiymiş Durmuş Çavuş... Kısmetse olur inşallah...</p>
<p class="block">Akşam yemeğe Hilmiyi de çağırdılar. Durmuş, bir şişe rakı almış, Çarşıkapıdaki mezecilerden seçilmiş pastırma, peynir, zeytinle zengin sayılır bir sofra kurulmuştu. Kadınlar mutlu telaşlarla önce çocukların karınlarını doyurdu. Pirzolalar, cazırtılı dumanlarıyla etrafa cömert bir kekik kokusu yayıyordu.</p>
<p class="block">Durmuş dükkânı yedi bin liraya aldı. Dükkân dediği, aslında derli toplu, geniş bir binaydı. Altında bir deposu, üst katında geniş bir bölme vardı. Özenle işlenmiş ahşap bir merdivenle çıkılınca, insanı ferahlatan bir eşiğin etrafına, birbirine açılan üç oda yerleştirilmişti, ihmal edilmişlikle yüzü kararmış, cephesindeki süsleri ayakta tutan iki mermer sütun, kirden görünmez olmuştu. Sabırlı bir el bu çehreyi biraz severek okşasa, gerilerden kendini hissettiren iddialı bir yüz güzelliğiyle parlayacaktı.  Bekirin sırtındaki bıçak daha da derinleşti. Birisi tutup çekse, hançerin açtığı delikten oluk gibi kan fışkıracaktı. Alemdar otobüs durağındaki kadının yüzü göründü. Tiksintili bakışı, şimdi bütün canlılığıyla sanki pis bir tuzağın davetçisi gibi Bekire gülüyordu. Sırtüstü sedire uzandı. Acıyla gözlerini yumdu: İşte, hepsi bu kadar! Daha fazla batacak tarafın kalmadı...</p>
<p class="block">Hilmiyi tramvay durağına kadar götürdü. Yağmur yeniden hızlanmıştı. Haseki Hamamının saçağına sığındılar. Külhan duvarı, ikisinin de sırtını ısıtıyordu. Bekirin takati tükenmişti. Son tramvay göründü.</p>
<p class="block">Birbirlerine sarıldılar. Hilmi hantal elleriyle Bekirin yüzünü tutup kaldırdı.</p>
<p class="block">Kasketinin tereğinden düşen damlalar, göz çukurundakilere karıştı. Hilmi, Bekirin gözlerini öptü: Vefa borcu öderken kendini bitirme Bekir... Buraya öyle kolay gelmedik. Cömert adamın yükü ağır olur.</p>
<p class="block">Halit Beyden kendini kurtarmaya bak...</p>
<p class="block">Hızla tramvaya atladı. Topkapı Bahçekapı tramvayı tam otelin önünde dururdu.</p>
<p class="block">Aklı hep oteldeydi. Yüzünü kuruladı. Üzerinden ağır bir yük kalkmış gibi rahatlık hissetti. Sırtındaki yükle yokuşta düştüğü zaman, Bekirin koşup yükü kaldırdığı geceki kadar derin bir rahatlık vardı içinde. Ayağı kırılmıştı. İyileşinceye kadar Bekir her gece, sığındıkları han köşesinde Hilmiye bakmış, gece yarıları, el ayak çekilince arka arsada aptes bozması için sırtında taşımıştı. Gözlerim yumdu. Bekirin ibrikle su  bırakıp, utançla arkasını döndüğü o tenha han duvarlarının zahmetli günlerini hatırladı.</p>
<p class="block">Destegül ile Nimet kapıda bekliyordu. Bekir ayakkabılarını çıkardı. Nimet erken davranıp Bekirin önüne terliklerini koydu. Ağlayacak gibiydi. Terlikleri giydi. Nimet uzanıp Bekirin elini tuttu: Allah razı olsun Bekir Efendi. Dünya ahret büyüğümsün, efendimsin...</p>
<p class="block">Ağzına kadar doldurulmuş soba neredeyse çatlayacaktı. Oda hamam gibiydi. Durmuş sızmışçasına sedire uzanmış, uyuyor gibi yaparak kendisini yağmurdan kurtarmıştı. Bekirin gelişiyle uyanmış gibi doğruldu.</p>
<p class="block">Şaşırmış gibi davrandı: Ne o, Hilmi Efendi gitti mi yahu Gitti! Hilmiye fazla kulak asma Bekir kardeş. Kendini adamdan sayıyor...</p>
<p class="block">Ayıptır efendi. Hakkı var, emeği var... Sayesinde mülk sahibi oldun. Sayesinde adam olacaksın...</p>
<p class="block">Nimetin yumuşak sesi pervasız bir nara kadar etkiliydi. Durmuş toparlandı.</p>
<p class="block">Bekir hayretle Nimete bakıyordu. Nimetin gözleri yeşildi...</p>
<p class="block">Bekir Efendi, Allah rızası için bize bir ev bul... Beni sığıntı gibi el kapılarında boynu bükük bırakma.</p>
<p class="block">Nimet çekinmeden eteğini kaldırdı. Arkasını bile dönmedi. Beline satılmış yeşil keseyi bir çırpıda çözüp Bekirin ayaklarının önüne koydu. Nimetin teni bembeyazdı.</p>
<p class="block">Bu, benim hakkımdır Bekir Efendi. Babamdan kalan payımdır. Al, sana teslim! Şimdi ev sırası değil. Dükkân açacağız o parayla.  Durmuş, pişkin tavırla keseye uzandı. Nimet keseyi alıp Bekire verdi. Yüzü gergindi. Sesinde birikmiş bir sertlik vardı: Evi barkı düzgün olmayanın işi doğru dürüst gitmez Durmuş Çavuş.</p>
<p class="block">Bekir, keseyi Nimetin avucuna bıraktı. Nimetin teni sıcaktı...</p>
<p class="block">Halit Bey limonluktaydı. Bekir saygılı biçimde iskemlesinde oturuyordu.</p>
<p class="block">Hizmetçiler aralarında nasıl bir konuşma olacağının merakındaydılar. Nefise beyaz gecelik içinde merdivenlerden iniyordu. Bekir, cesaretle başını çevirip inişini seyretti. Yorgun bir yüzde böyle bir güzelliğin taze kalması inanılmayacak kadar zordu.</p>
<p class="block">Belli ki, bu kadını diğerlerinden ayrı tutan çok farklı bir lezzet vardı.</p>
<p class="block">Halit Bey hizmetçilere gitmelerini işaret etti. Bu aynı zamanda Nefiseye,</p>
<p class="block">-Bekir gidinceye kadar gelme anlamındaydı: Bu işin, bugün bitmesi lazım Bekir Efendi,.. Pazar günü ziyarete gideceğim.</p>
<p class="block">Bir imkân bulursunuz inşallah! Yorma beni...</p>
<p class="block">O küçük ev harap... Elden çıkarmak isterseniz, bir isteyenini bulurum belki.</p>
<p class="block">Hangisi Soğanağadaki.</p>
<p class="block">Öğle üzeri Bekir, Durmuşla birlikte Ömer Abed Hanın merdivenlerini çıktılar.</p>
<p class="block">Mösyö Lui ceketini giyip uzaklaştı. Bekir, parayı masanın üzerine koydu. Durmuş eğilip Halit Beyin elini öpmek istedi: Sen dışarda bekle! Durmuş geri geri gidip kapıyı örttü. Sırtım duvara dayadı. Pencereden, Sarayburnu görünüyordu. Yağmur durmuş, etraf pırıl pırıldı. Bir vapur  burnunu köprüye çevirmiş bütün hızıyla yaklaşıyordu. Hevesle İstanbulu seyretti. Küfreder gibi bir sesle sordu: Bizim de hakkımızı vereceksin değil mi İstanbul Halit Bey paraya elini sürmedi. Bekire yaklaştı. Bekir eline eğildi. İkisi de mesafeli kalmanın geleneğinde davranışlarını kolay kontrol eden kimselerdi: Al bunu.</p>
<p class="block">Bekir, masaya doğru uzanırken, Halit Bey kollarım tuttu. Bekiri kucakladı, kendine doğru çekip sarıldı. Bir süre öyle kaldılar. Bekirin yanaklarım öptü. Koskoca Halit Bey ağlıyordu...</p>
<p class="block">Eksiği olursa da, bul bir yerden tamamla. Beni mahcup etme.</p>
<p class="block">O gece Nimet, çocuklarıyla birlikte Soğanağadaki eve taşındı. Harap denilen evin eşyası bütün ihtiyaçlarını karşılayacak kadar boldu. Ortada iri pembe bir çini soba, içinde külleriyle bırakılmıştı. Yeşil damarlı mermer altlık sobanın güzelliğini ortaya çıkarıyordu. Yanında usta bir işçiliğin döktüğü pirinç bir maşa ve kürek duruyordu. Nimet sobayı temizleyip yaktı. Ev ısınıyordu. Sobanın şeffaf penceresinden yansıyan renkler Nimete istediği mutluluğu veriyordu. Hakkını vermesini bilen birisi için Nimet, doludizgin koşmaya hazırdı. Durmuş karısını seyrediyordu: Git, yatağı ısıt! Uzak dur benden Durmuş. Pisliğe sürünmek istemiyorum.</p>
<p class="block">Bekir, Emniyet Sandığındaki emaneti getirdi. Paketini bile açmadan, olduğu gibi Halit Beye teslim etti.</p>
<p class="block">Halit Bey memnundu. Vakit öğle üzeriydi. Enis Fikri Beyle beraber yemeğe gidecekti. Gecikmenin telaşıyla beklediğine kavuşmanın mutluluğu birbirine karışmış, Halit Beyi o ağırbaşlı halinden alıp heyecanlı bir delikanlı havasına sokmuştu. Paketi itinayla açıp uzun süre seyretti. Bekir paketin içindekini uzaktan seçemiyordu. ilk defa  Halit Beyi bir şeye bu kadar değer vermiş olarak görüyordu. Şimdiye kadar Kilisli Neharın tezgâhına bıraktığı mücevherler yanında bu paketin değeri çok büyük olmalıydı. Halit Bey büyük dolaptan siyah kadifeyle kaplanmış kutuyu çıkardı ve emanetle birlikte çekmecesine yerleştirdi kitleyip anahtarı cebine koydu.</p>
<p class="block">Yüzünde, kıvamını bulmuş sabah keyfi vardı.</p>
<p class="block">Kapıda Mösyö Luiyle karşılaştılar. Halit Bey bir süre bu vefalı muhasebecisini seyretti: Mösyö, hazırlanın pazar günü birlikte ziyarete gideceğiz. Şoför sizi iskeleden alacak.</p>
<p class="block">Mösyö Lui çekilip yol verdi. Halit Bey, yaşadığı huzurun hakkını ödemek istiyordu. Kapının önünde bekleyip, Bekirin kolunu tuttu: Bekir Bey, siz önden buyrun...</p>
<p class="block">Destegül, aynanın karşısında kendini seyrediyordu. Konsolun üzerine yerleştirilmiş bu ahşap oymalı eski ayna, kim bilir kaç yüzün kendine anlattığı sırların dostluğunu yaşamış, sonra bu sadık sırdaşlığını ta eskilerden alıp, bugün, Destegülün önüne getirmişti: İçime doğuyor oğlan olacak. Adını Halit koyacak muhakkak. İkinci adı da İbrahim olsun... Anam kim bilir nasıl sevinir İbrahim adını duyunca...</p>
<p class="block">Durmuş dükkânı temizletti. Dış yüzünü boyattı. Eşiğin açıldığı odaları birleştirip büyük bir depo yaptı.</p>
<p class="block">Ortaya, kumaşların açılıp gösterileceği geniş bir masa koydurdu. Ceviz masa, pırıl pırıldı. İnsan, yüzünün en ince çizgilerine kadar her şeyi, bu görmüş geçirmiş ahşabın aksinde görebiliyordu.</p>
<p class="block">Duvarların tamamı, kumaş toplarının yerleştirileceği raflarla kapatılmış, önlerine tezgâh yerleştirilmişti. Cephedeki büyük  pencereden sızan ışık, orta masasının üzerine düşüyor, parlak cilanın yansıttığı renkler duvarlardaki koyu raflara asılıyordu.</p>
<p class="block">Akşam üzeri güneşin kızıl rengi, raflara asılmış haliyle, sanki solgun bir tanyeri gibi huzur vericiydi. Durmuş, arka tarafta, kendine oturacak bir bölme yaptırmış, buraya, küçük güzel bir masayla bir iki sandalye koymuştu. yarın Bekirin deposundan ilk mallar gelip sıralanacaktı. Bu ortaklığın eşit payı daha şimdiden ikisini de heyecanlandırıyordu.</p>
<p class="block">Nimet, harap denilen evi kısa sürede bir konak havasına soktu. Halit Beyin hukuk okumak için üniversiteye geldiği delikanlılık günlerinde yaşadığı bu evin eşyası, şimdi temizlenmiş yüzleriyle, Nimetin üzerinde Sabit Paşanın himaye ve terbiyesini hissettiriyordu. Sabit Paşa, her eşyayı özenle seçtirmişti. Salkım Hanım, uzun ve zahmetli bir yolculukla İstanbula gelmiş, evin döşenmesine nezaret etmişti.</p>
<p class="block">Salkım Hanımın kısa da olsa geçirdiği saray terbiyesinden aktardığı bu zevkli seçim, uzun yıllar sonra, nihayet kadrini bilecek bir ele geçmiş, Niğdeli eşraf kızı Nimetin ciddiyetine uygun düşmüştü.</p>
<p class="block">Dolapların birinde, birkaç eski resim buldu. Abdullah Biraderlerin çektiği bir kahverengi fotoğrafta, genç bir kadın bağ evinin önünde oturmuş, elinde iri bir üzüm salkımı tutuyordu.</p>
<p class="block">Geride, gür bıyıklı bir paşa, elini kadının omzuna koymuş, önemsenmek isteyen bir hasretle gözlerini uzaklara çevirmişti. Sanki, dinlenmek isteyen sevimli bir tebessüm, yorgun argın gelip kadının yüzüne oturmuştu.</p>
<p class="block">Üzerinde ince bir el yazısı okunuyordu:</p>
<p class="block">-Mesleki ve kalbi muvaffakiyetlerini bekliyorum, oğlum... Öteki resim, bir  enstantaneydi. Haylaz bir çocuk annesinin kucağına sıçramak isterken elindeki salkımı çekip almış ve bütün taneleri hoyratça yerlere saçmıştı... Nimet fotoğrafa hasretle baktı. Niğdedeki bağ evinin serinliğini hissetti. İlk fırsatta resimleri Halit Beye ulaştıracaktı. Belki gidip elini de öpebilirdi... Canı çekti.</p>
<p class="block">Uzanıp, Salkım Hanımın tanelerinden birini aldı. Arzuyla ısırdı. Ağzı tatlandı.</p>
<p class="block">Akşam için hazırlığa başladı.</p>
<p class="block">Nimet sobayı yakıyordu. Durmuş başında dikilmişti. Gururluydu. Gözlerinde mutlaka kazanacağına inandığı başarı sıcaklığı vardı: Dükkânı görmelisin. Ak süt gibi bembeyaz ettim yüzünü. İçini de döşendi. Yarın renk renk kumaşlarla, bir cennet yeri açılacak.</p>
<p class="block">Diz çök! Kısa sürede bunca kısmet, sahibine hayretmezse felaket büyük olur.</p>
<p class="block">Şom ağızlı karı.</p>
<p class="block">Mösyö Lui iskelede bekliyordu. Packardı görünce davranıp arabaya doğru yürüdü.</p>
<p class="block">Yağmur giderek şiddetini artırıyordu. Üzerine siyah, tertipli bir palto giymişti. Bu haliyle Mösyö Lui, mahir bir muhasebeciden çok, hatırlı bir siyaset adamı görüntüsü veriyordu.</p>
<p class="block">Halit Bey biraz yana kayarak Mösyö Luinin oturması için yer açtı. Aralarında bir çiçek demeti duruyordu.</p>
<p class="block">San kasımpatılar, siyah deri döşemenin üzerinde gövdesini büyütmüş ay gibi sevimli bir dirilik gösteriyordu.  Köşkün bahçesinden bu sabah toplanmış, tek tek elden geçirilerek güzel bir demet halinde birleştirilmişlerdi.</p>
<p class="block">Günaydın efendim! Günaydın.</p>
<p class="block">Ben gelmesem daha iyi olacaktı zannederim...</p>
<p class="block">Size bir şey soracağını sanmam. Yine de hatırınızda bulunsun, hep iyi şeyler söyleyin.</p>
<p class="block">Araba, şiddetli yağmurdan birikmiş sulan sağa sola sıçratarak ilerlerken durgun bir denizde hızlanan bir transatlantiğin dalgalarım andırıyordu. Yedikule surlarından çıktılar. Bu soğuk pazar sabahında cadde bomboştu.</p>
<p class="block">Siyah Packard dar bir yolu geçip, iki katlı bir binanın önünde durdu. Geniş bir meydanın tam ortasına kurulmuş bu upuzun gri binanın camlan ince uzundu. Uzaktan bakanlar, beyaza boyanmış çerçeveleriyle bu pencereleri, mayıs sonunda tohumlarını döken kavak ağaçlarına benzetirdi.</p>
<p class="block">Halit Bey arabadan indi. Çiçekleri Mösyö Luiye verdi. Elinde özenle sarılmış büyük bir paket duruyordu.</p>
<p class="block">Binanın girişinde, iki yanlı, kıvrılarak yükselen geniş merdivenlerin açıldığı sahanlıkta iri harflerle yazılmış bir tabela okunuyordu:</p>
<p class="block">-İhtiyar Evi. Kapı geniş bir giriş bölümüne açılıyordu. Girişin her iki yanında, kucağında İsayı tutan Meryem tabloları asılıydı. Tabloların altına, geniş kutular içinde ince uzun mumlar yerleştirilmiş, yanlarına da küçük birer kumbara konmuştu. Bir kısım ziyaretçiler, mumlarını yakmışlardı. Loş girişin içinde bu titrek alevler, kapının her açılışında oynaşan bir  aydınlık yaratıyor, gelenleri mutlaka duvarlara asılmış Meryem tablolarına bakmaya zorluyordu.</p>
<p class="block">Halit Bey kumbaraya para attı. Mösyö Lui mumlardan birini yakıp Meryem tablosunun altındaki boş şamdanlardan birine yerleştirdi. Başıyla selamladı. Göz göze geldiler. Saygılı biçimde yan yana yürümeye başladılar. Halit Bey, Mösyö Luiyi tekrar uyarmak ihtiyacım duydu: Lütfen, hiçbir şey hissettirmeyiniz.</p>
<p class="block">Herhangi bir şeyi hatırlayacağımı sanmıyorum.</p>
<p class="block">Siz tedbirli olunuz.</p>
<p class="block">Giriş bölümünden birkaç basamak yukarı çıkınca, binanın sanki sonu hiç yokmuş gibi iki yana uzayan koridorları başlıyordu. 41 numaralı odayı buldular. Kapıyı hafifçe vurup araladılar. Oda aydınlıktı. Yağmur damlaları pencere camlarında birikmiş, bu kirli şeffaflığın üzerinde sanki buzlu bir cammış gibi haksız bir koyuluk daha yaratmıştı. Pencereden dışarısı kolayca görülmüyordu ama içeriyi aydınlatacak kadar ışık girmişti.</p>
<p class="block">Ortada bir soba yanıyordu. Odanın tam karşısına geniş bir yatak yerleştirilmişti. Üstü tertipli şekilde kapatılmış ve pahalı bir battaniyeyle örtülmüştü. Biraz ileride bakıcı kadının küçük yatağı görülüyordu. Aynı tertip ve pahalı itina bu küçük yatağın üzerinde de uzanmıştı. Pencere kenarında tekerlekli bir sandalyeye oturmuş bir siyah yumak dikkat çekiyordu. Alaca ışıklar içinde, bu görmüş geçirmiş siyah varlık, aynı sessiz tavrıyla olanlara ilgisiz kalmış gibiydi. Bencil bir ihtiyarın son günlerindeki boşvermişliğiyle olan bitene sırtını çevirmiş gibiydi.  Bakıcı kadın nazik biçimde uyardı: Bayan Nora, misafirleriniz geldi.</p>
<p class="block">Bakıcı kadın, tekerlekli sandalyeyi yavaş yavaş gelenlere doğru çevirdi. Mösyö Luinin elindeki çiçekleri alıp vazoya koydu. Yavaşça, Halit Beye fısıldadı: Son günlerde kendisini fazla zorluyor. Ben dışarıdayım. Çağırabilirsiniz...</p>
<p class="block">Sonra usulca odadan ayrıldı.</p>
<p class="block">Her ikisi de ayaktaydılar. Birbirlerini süzüyorlardı. Biri yüreklenip bir şey söylemese, böyle bakışarak belki saatlerce bekleyebilirlerdi. Mösyö Lui bir an önce görevini yapıp uzaklaşmak istiyordu. Yaklaşıp yanağını öptü: Seni iyi gördüm Nora.</p>
<p class="block">Bayan Nora siyahlar içinde, yorgun fakat iddialı bir güzellik sergiliyordu.</p>
<p class="block">Bakışlarında hiçbir kıpırdama yoktu. Sessizlik içinde, gelenleri şaşırtacak kadar dik bakıyordu. İlk defa gördüğü bu iyi giyimli kimseleri, konuyu merak etmeyen sade bakışlarla seyrediyordu. Sesi, genç bir insanın tıkanıp kalmış heyecanını andırıyordu: Sizi tanıyor muyum efendim Halit Bey bulunduğu yerden yavaş yavaş Mösyö Luinin yanına geldi. Bir ince el hareketiyle bu ürkmüş gövdeyi öne çıkardı. Sesinde gün görmüş bir hayranlık vardı.</p>
<p class="block">Lui! Küçük kardeşin.</p>
<p class="block">Mösyö Lui, Noranın yanaklarını bir kere daha öptü ve telaşsız adımlarla odadan çıktı. Halit Bey hâlâ olduğu yerdeydi. Bayan Noranın hiçbir şeyi hatırlamayan bakışlarından rahatsız değildi. Tek bir kelime söyleyinceye kadar saatlerce öyle ayakta beklemeye hazırdı. Aynı oyunu defalarca oynamış, Bayan Noranın yüzünde tek bir tanıdık gülüş  ya da bakış görmeden ayrılıp gitmişti. Saatlerce bütün varlığını paylaştığı kadını, böyle çaresizlik içinde seyretmekle kendini en çirkin ahlaksızlığa yataklık etmiş ağır bir suçun sahibi gibi görüyordu.</p>
<p class="block">Otuz yıl çok uzun bir zamandı. Meşrutiyetin ilan edildiği gece, Sen Nehri kıyılarında omuzlarından tutup kucakladığı bu genç vücut, uzun yıllar nikâhlı sıcaklığın bütün nazlarını Halit Beyin gençliği için sunmuştu.</p>
<p class="block">Halit Bey, karısıyla Harrana döndüklerinde, koca aşiretin, atlarla yola çıkıp gelin alayını karşılayışlarını hatırladı. Usta binicilerin tarlalara dolu dizgin sürdüğü Arap kısraklarının kişneyişinde, bu varlıklı paşa çocuğunun saadetini kıskanan bir şahlanış görülüyordu. Bayan Nora, hayranlıkla seyrettiği binicileri kutlamış, sonra, gözüne kestirdiği kısrağa atlayarak, çevreyi önce korku, sonra hayret içinde bırakan bir incelikle gezinmişti... Sabit Paşa etrafındakilere karşı derinliği kavranmayan bir öğünmeyle gerçeği kabul ettiğini anlatmak istemişti: Gelinim gâvur da olsa, cesur...</p>
<p class="block">Bayan Nora, sımsıkı sarılmış olduğu sandalyenin tekerleklerinden güçlükle elini kaldırıp boynuna doğru götürdü. Halit Bey donmuş gibi seyrediyordu. Karşısındaki güzel vücut, uzuvlarındaki çaresizliği yenmek için izleyeni acılara boğan bir gayret içindeydi. İnce, uzun parmaklı elini boynunda bir süre dolaştırdı. Tek canlı ve diri kalan, sesiydi: Kızımız olursa, adını Salkım koyalım... Annenin inceliğini yaşatacak bir şey istiyorum senden.</p>
<p class="block">Halit Bey donmuştu. Kıpırdayacak hali yoktu. Seneler sonra, o sıcak sesi yeniden duymuş, kendini dehşete varan bir utanç içinde hissetmişti. Yaklaştı, ellerini tutup öptü. Bayan Noranın teninde tam  kırk yıllık dostluk vardı. Halit Bey elindeki paketi açtı. Siyah kadifeyle kaplı kutunun içinden kırmızı atlasa özenle yerleştirilmiş kolyeyi çıkarıp bayan Noranın boynuna taktı. Siyahlar üzerinde kolyenin pırlantaları, iri bir üzüm salkımı gibiydi.</p>
<p class="block">Uzun bir sapın üzerine, iri iri yakutlar halinde işlenmiş üzüm taneleri, eylül sonunda bozulan Harran bağlarının kızıl salkımlarını andırıyordu.</p>
<p class="block">Bayan Noranın gözlerinde mutluluk dolaştı. Parmaklarını, boynundaki salkımın taneleri üzerinde gezdirdi.</p>
<p class="block">Buz gibi taşlarda, kolyeyi kendisine hediye eden Salkım Hanımın eskimeye yüz tutmuş hatırası canlandı: Gelinimsin, kızımsın...</p>
<p class="block">Salkım Hanım, gelinini sevgiyle kucaklamış, kısrak sırtında yağız bir ciritçi gibi erkeklere parmak ısırtan bu Musevi kızının pervasızlığını içine sindirmişti.</p>
<p class="block">Halit Bey hemen duvardaki aynayı getirip Noranın yüzüne tuttu. Nora, canlı bakışlarla bir süre yıpranmış çehreyi seyretti. Birden gözlerindeki haylaz mavilikler uçtu, yerini pişman bir grilik aldı. Korkulu bir sesle Halit Beyi itti: Sizi tanımıyorum Beyefendi. Hediyenizi kabul edemem. Ben iffetli bir kadınım! Mösyö Lui dışarıda bekliyordu. Halit Beyin yüzünde, bütününden kopmuş bir tebessüm haksızlığı vardı.</p>
<p class="block">Arabaya binerken sesi sevinçliydi: Bir ara hatırlar gibi oldu. Salkım Hanımı özlediğini söyledi.</p>
<p class="block">Sabit Paşanın atını sordu, ama gözleri hep bana gülüyordu.  Mösyö Lui, saygıyla Halit Beyin arabaya binmesine yardım etti. Gözleri yanlış bir yargıyla cezalandırılmış gibi ıslaktı: Beni bir daha buralara getirmeyin! Kapıyı örttü. Kendini boşluğa atar gibi şiddetli yağmurun içinde koşar adım yürümeye başladı. İhtiyar Evinin beyaz çerçeveli pencereleri uzaktan bir kavak ormanı gibi görünüyordu.</p>
<p class="block">Mayıs gelince, kimbilir hangi yellerde esecekti...</p>
<p class="block">Nefise, Moda Kulübünün merdivenlerinden inerken, bütün bakışlar kendisine çevrildi. Mavi ipekler içinde, gökyüzünden yeni inmiş ürkek bir melek gibi saklanması imkânsız bir saflıkla yürüyor, çevresindeki istekleri doludizgin hızlandırıyordu. Doğru oyun salonuna geçti. Akşama, Enis Fikri Beylerle birlikte yemek yiyeceklerdi. Misafirleri gelene kadar şansını denemek istedi. Gani Beyin boş beklettiği masaya oturdu.</p>
<p class="block">Sigarasını ağızlığa taktı: Ateş...</p>
<p class="block">Enis Fikri Beyin yüzü bembeyazdı. Sanki uzun süreden beri uzak kalmak istediği o kötü haber, hiç ummadığı bir anda karşısına çıkmış gibi sarsılmıştı. Nazlı Hanımın koluna girmiş, huzursuz gözlerle Halit Beyi arıyordu. Nefise Hanımı oyun masasında görünce, karısını bir iskemleye oturtup Nefiseye doğru yöneldi: Halit Beyi arıyordum Hanımefendi. Fevkalade mühim söyleyeceklerim var...</p>
<p class="block">Nefise çocuklar gibi sevinçliydi. Kartları göğsüne bastırıp yumuşacık bir sesle rica etti: Enis Bey nolur bu eli tamamlayayım, şansım öyle yaver M...</p>
<p class="block">Halit Beyle görüşmem lazım...  Gani Bey, Nefisenin başucunda bekleyen bu telaşlı aile dostunu bir an önce savmak için ağzına gelen ilk sözü söyledi: Zannederim bahçede dolaşıyor...</p>
<p class="block">Bu havada mı Enis Fikri Beyin sesinde, herkesi ayıplayan hayret gizliydi. Bahçeye doğru yürüdü. Halit Bey havanın nemli ve soğuk olmasına aldırmaksızın hırslı bir eşkıya gibi köpürmüş denizi seyrediyor, sanki, bu uçsuz bucaksız hırçın maviliğin ötesinde, özlemini çektiği çocukluk günlerinin hür ve bereketli Harran Ovasındaki kavurucu sıcaklığı arıyordu. Halit Bey, Enis Fikri Beyden oldukça büyüktü. Fakat aralarındaki yaş farkına rağmen çok köklü ve terbiyeli bir dostluk içindeydiler. Halit Bey, Enis Beyi görünce kollarını uzattı: Geliniz Enis Fikri Bey, bakınız deniz ne kadar davetkâr. Biraz seyredelim, sonra sofraya geçeriz... Bugün sakin bir saadet içindeyim.</p>
<p class="block">Enis Fikri Bey, Halit Beyin bu rahat halini hayretle seyretti. Halit Bey gibi tecrübeli birinin böyle umursamazlık içinde olması akla uygun değildi. Şaşkınlık içinde ne söyleyeceğim kestiremiyordu. Kendisini topladı: Halit Bey, anlaşılan haberiniz yok. Gelmeden önce ajansı dinledim. Saraçoğlu çok kesin konuşuyordu.</p>
<p class="block">İkisi birden durakladılar. Bakışlarındaki donukluk, korkulu bekleyişin gerçekleştiğini anlatıyordu. Enis Fikri Bey, ancak Halit Beyin duyabileceği kadar sakin bir sesle acıyı ortaya koydu: Varlık Vergisi ilan edildi...</p>
<p class="block">II Faik Bey, geceyarısı aldığı telefonla telaşlandı. Sabaha kadar uyumadan, söyleyeceklerini düşündü.</p>
<p class="block">Kendisinde mucize satan cümbüşlü bir Mesih iddiası görüyor, Vekilin, sözlerinin etkisinde kalacağının emniyetini taşıyordu. Aklına  gelenleri bir liste halinde sıralamış, sabah bir iki ilave yaptıktan sonra cebine yerleştirmişti. Münasip bir lisanla fikirlerini açıkça belirtecekti.</p>
<p class="block">Erken saatte Pendik İstasyonuna geldi. Fabrika işçileri sürüler gibi tek bir istikamette sabah vardiyasını devralmaya gidiyorlardı. Tombul yanaklı bir Arnavut salepçi sabahın erken soğuğunda, tarçın kokularına bulanmış tadına doyulmaz bir sıcaklık satıyordu. İstanbulun kurtuluş günüydü.</p>
<p class="block">Okulun bahçesine bayraklar asılmıştı. Yaşlı bir kadın elindeki bezle tabelayı temizliyordu:</p>
<p class="block">-Cumhuriyet İlkokulu... Gar şefi, saygıyla Faik Beye yanaştı: Beyefendi, trenin biraz rötarı var. İçeri buyurun, burada üşüyeceksiniz...</p>
<p class="block">Gar şefinin odasına girdiler. Sıcak bir salep içti. Pencereden banliyö yolcularının boynu bükük telaşlarını seyretti. Bu zinde sabah konuşmasının arkasından, perişan bir akşam dönüşü gelecek, yatağa düşmüş bir ihtiyar yorgunluğuyla geceleyecekti.</p>
<p class="block">Trenin gelişi geciktikçe, Faik Beyin düşünceleri durgunlaşıyor, donuklaşmış bir neşe gibi etkisini kaybediyordu. Dün genç bir müfettişle meseleyi gözden geçirmiş, onun mektep kokan konuşmasına biraz hayat katmak için kendisini zorlamıştı. Karşıda Adalar görülüyordu. Zihni gerilere kaydı. Büyükadada Mithat Cemal Beyle tanışmış, gürültülü kahramanlık şiirlerinin şöhretli şairini hayranlıkla seyretmişti. Galata Noteri Mithat Cemal, bir iki kadeh içtikten sonra ince duygulu dörtlükler okumaya başlamıştı.</p>
<p class="block">Bir mısra, hâlâ ilk işittiği gündeki etkisini sürdürüyordu:</p>
<p class="block">-Uçurumsuz bir irtifa aradım... Tren gara girdi.  Ankara Ekspresinin son vagonundan hatırlı misafirler indi. Minicik boylu, hareketli, sinirli görüneni Maliye Vekili Fuad Ağralıydı. Diğerleri, Vekilin gerisinde, kıdemlerine göre düzenli ve dimdik duruyorlardı. Nazik biçimde el sıkıştılar. Vekilin üzerine oturtulmuş başı, dar omuzlarına zorla yüklenmiş bir akraba tabutu kadar büyük ve soğuktu. Kaim çerçeveli gözlüğünün üzerinden taşan gür kaşları, yulaf demetleri gibi iri yüzüne dağılmıştı. Kemik renkli teni, sinirlenince koyulaşan vahşi bir çıban gibi yüzüne yapışıp, insana ürküntü veriyordu. Kocaman burnu, macuncu malasından kurtulup hızla aşağı sarkan kayısı karamelası gibi koyu rengiyle etli, iri dudaklarının üzerinde birikmişti. Gözleri hayret edilecek kadar maviydi. Bu cinaslı mavilik etkisini hemen gösteriyordu. Çocukluğunu geçirdiği Midilli Adasının kayalıklarından seyrettiği denizin rengini ve oynak tabiatını alıp, bütün evsafıyla sert terbiyesine sindirmişti.</p>
<p class="block">Olduğundan farklı gözükmeyen güven içindeydi. Yüzünde taşkın öfkeyle, aşikâr sabır iç içe yaşıyordu: Bizim eve gidelim, rahat konuşuruz.</p>
<p class="block">Faik Bey, yol boyunca Vekili düşünüyordu. Fuad Bey, gözlerini karşısındakine çeviriyor, hükmünü verinceye kadar kırpmadan bakarak başkasının aklından geçenleri inanılmaz hızla okuyordu.</p>
<p class="block">Bu bacaksız İttihatçı eskisinde Ali Paşaları, Reşid Paşaları hatırlatan ciddiyet ve kararlılık vardı.</p>
<p class="block">Otomobiller Erenköydeki köşkün bahçesinde peş peşe durdular. Bahçenin tanzimindeki itina dikkat çekiyordu. Şadiye Hanım, sevimli bir telaşla Fuad Beyi karşıladı. Gün görmüşİstanbul hanımefendileri tavrıyla elini öpmek istedi.  Köşkün her şeyi sahiden güzeldi. Sade tercihler, yan yana gelince iddialı bir zarafete dönüşmüştü. Çalışma odasına çıktılar. Geniş koltuklara oturdular. Şadiye Hanım, misafirlere kendi eliyle pişirdiği kahveleri ikram etti.</p>
<p class="block">Fuad Bey konuya girmeden önce, elindeki malı tartmaya meraklıydı: Faik Bey, Diyarbakırlıymışsın. Şairi, edibi bol yerdir...</p>
<p class="block">Ağralı, derin bir vukufla ediplerden, şairlerden söz ediyor, seçkin örneklerle şaşırtıcı bir hafıza sergiliyordu.</p>
<p class="block">Aradığı kıvamı bulmuş, havayı yumuşatmıştı. Birden sesinin tonunu değiştirdi: Evet Faik Bey, hakkınızda söylenenlerin doğru olduğuna çok zor inandım.</p>
<p class="block">Vergiye karşıymışsın...</p>
<p class="block">Faik Bey, ağır bir muameleye maruz kalmıştı. Aynı üslupta cevap vermek istiyordu. Belli ki, arkadaşlarının hiçbirisi kendinden yana çıkmamışlardı. Varlık Vergisiyle ilgili olarak hazırladığı bütün teknik ve mali endişeler listesini kafasından attı. Berrak bir zihinle sesini yükseltti: Verginin siyasete alet edilmesine siz vasıta olmayınız. Bir tesadüf hissiyle hareket ediyorsanız, bu size yakışmaz.</p>
<p class="block">Odaya sessizlik hâkim oldu. Ağralı, sürüklenmekte olduğu facianın derecesini kavrayacak kadar tecrübeliydi. Bir tesadüf hissiyle hareket... Bu söz Ağralıya ağır geldi. Ta ilk maliye mümeyyizliğinden beri, karşılaştığı hiçbir şeyi tesadüf hissiyle izah etmemişti. Sesi sevimli bir manzumeyi kötü okuyan mektepli kadar heyecanlıydı: Ben İttihatçılar gibi yapmıyorum, yalnız gayrimeşru kazançlardan vergi alıyorum. Ne olacaksa olur...  Bu sözler, toplantının bittiğini bildiriyordu. Ağralı, kestirip atmıştı. Faik Beyin izin istemesine fırsat kalmadan kendisine yol gösterildi. Şadiye Hanım, mermer eşiğe kadar uğurladı.</p>
<p class="block">Sesi hâlâ misafirperverdi: Arzu ederseniz bahçıvan biraz çiçek toplasın. Hanımefendiye götürürsünüz.</p>
<p class="block">Ağralı, Faik Beyin gidişini pencereden seyrediyordu. Başını çevirmeden hükmünü açıkladı: Şevket, bu çocuğa dikkat et üşenmeyen zihni var. Fırsat yarat. Başvekile götürelim. Düşündüklerini Saraçoğluna anlatsın.</p>
<p class="block">Sonra derin bir teneffüsü boşaltır gibi fısıldadı: Her ikisinde de cinsini tayin edemediğim bir delilik var.</p>
<p class="block">Faik Bey, Erenköyden ayrılırken sarhoş gibiydi. Hep ittihatçıları düşündü, ittihatçıların işbaşına gelişleri, düşüşleri, kaçışları çocukluğuna rastlıyordu, ittihatçılık Rumelide doğup büyüdüğü için Anadoluyu tanıyamamış ve pek sevilmemişti.</p>
<p class="block">-Hiçbiri geride servet bırakmadan gittiler namuslu adamlarmış diye kendi kendine söylendi. Kendisini taşralı görüyor, bodur bir sahil çocuğu karşısında çabucak yıkılmış olmasını hazmedemiyordu. Günler, hızlı ve kötüydü. Hitlerin yıldızı sararmaya yüz tutmuş, harp ilahı İngilizlere gülmeye başlamıştı.</p>
<p class="block">Otomobil, Cağaloğlu yokuşunu tırmanırken, beceriksizce kaybettiği savaşı teselli edecek bir şey arıyordu.</p>
<p class="block">Sonunda bulmuş gibi rahatladı.</p>
<p class="block">-Cumhuriyetin, ittihatçılar çapında iş görecek adamları yok diye düşündü.</p>
<p class="block">Arabayı durdurdu. Sakin şekilde indi. Yağmur dinmişti. Yüzü serinlik istiyordu.  Vilayete doğru yürümeye başladı.</p>
<p class="block">Mehmet Esad Bey huzursuzdu. Yuvarlak çerçeveli gözlüğünü sık sık çıkarıp masanın üzerine atıyor, önündeki dosyaya dokunmaktan korktuğunu etrafındakilere belli etmeye çalışıyordu. Müfettişlik yıllarından edindiği bir alışkanlıkla, yeşil kalemi dişleriyle çiğniyor, bütün hırsım bu kalemden almaya çalışan çaresiz birisi gibi kıvranıyordu. Kaim çizgili ceketinin içine, pahalı bir vitrinden alınmış koyu renk kazağını giymişti.</p>
<p class="block">Dokunsa, bütün vücudu sızlayacaktı. Burun deliklerinden dudaklarına uzanan geniş alan içinde kirli bir kesmeşekeri andıran kırçıl bıyıkları elindeydi. Durmadan yoluyordu: Kendimi mesul hissetmiyorum. Kanunu Başvekil not ettiriyor. Ben de Şevketin yardımıyla madde haline koyuyorum.</p>
<p class="block">Müsteşar, memurlarından bir tür af, hatta ilerisi için şefaat talep eder gibiydi. Odada dört kişiydiler. Teftiş Heyeti Reisi Şevket Adalan ile İzmir Defterdarı Mümtaz Tarhan, kopacak fırtınada, sanki sığınacakları liman bulmuş gibi rahattılar. Faik Beyi öne süreceklerdi.</p>
<p class="block">Adalan uzun boyuna, geniş gövdesine uygun düşmeyecek kadar yumuşak bakışlar taşıyordu. Ağralının yetiştirmesiydi. Bir gün Ağralı, himaye ettiği bu İzmirliye ilerisi için büyük ümitler beslediğim hissettirmiş, sonra iltifatına disiplin katmak ihtiyacı duymuştu: Şevket, şu yumuşak tabiatın olmasa, iyi bir efe olabilirsin. Gövden buna müsait.</p>
<p class="block">Adalan, başını elleri arasına almış, koltuğa çökmüştü. Fırtınanın kopacağını seziyordu. Müsteşarlık odasının en geniş duvarında, Sami Yetikin</p>
<p class="block">-Sarıkamış faciası</p>
<p class="block">-nı canlandıran tablosu asılıydı. Kağnıyı çeken  öküzlere omuz vermiş kadının yüzüne sanki torununu okşayan bir nine mutluluğu yerleştirilmişti. Alnına gölge vermek için, mor kahverengi arası bir renk seçilmiş, bu koyuluk, giydiği bol çiçekli basmanın havasına hüzün getirmişti.</p>
<p class="block">Faik Bey, Adalanı seyrediyordu. Bir büyük kasırganın körüğü olan bu yüz kiloluk simsiyah vücudun sanki nefesi kesilmişti. Yakından bakıldığında, yüzünde bir şair ruhun kaçmayı düşünen çaresiz çırpınışları görülürdü.</p>
<p class="block">Yufka yürekli Adalanın kıvrak idareciliği, belli ki, Ağralının elinde buruşmuştu.</p>
<p class="block">Kapı açıldı. Tokmağa yakın bir yerden o iri baş tekrar göründü: Haydi Müsteşar, al adamlarım arkana. Başvekil bekliyor.</p>
<p class="block">Ağralı, kapıyı açık bırakıp yürüdü. İçerdekiler telaşla koşup Ağralının arkasına dizildiler. Adalan, teşkilat ile hükümet arasında kalın fakat oynak bir köprü oluşturuyordu.</p>
<p class="block">Saraçoğlu gelenleri ayakta kabul etti. Gerisinde, ince, uzun boylu, saydam bakışlı birisi duruyordu.</p>
<p class="block">Münakaşa ettikleri konunun evrakım toplama telaşındaydı. Saraçoğlu gelenlerin elini sıktı. Fena kokulu bir şey yayılacakmış gibi huzursuzdu. Sinirli görünmemeye gayret ediyordu. Oturmadı.</p>
<p class="block">Etraflı bir görüşmede meselenin özüne inmek yerine, ayaküstü toplantısında talimat tekrarlamayı kafasına koymuştu.</p>
<p class="block">Ağralı, Faik Beyle Mümtaz Beyi usta satranç oyuncusunun piyon açması gibi rahat bir şekilde ileri sürdü: Efendim, işte vergimizi  İstanbul ve İzmirde tatbik edecek iki delikanlı. Faik Ökte ve Mümtaz Tarhan...</p>
<p class="block">Saraçoğlu doğrudan sordu: İstanbulda havalar nasıl Karışık, kararsız... Fırtınaya doğru.</p>
<p class="block">Saraçoğlu, baskının dozunu artırmak istiyordu. Öyle tumturaklı, erdemli uzun cümleler yerine kısa sözlerle sorgusunu sürdürdü. Sözlerinde, berbat ve maskara manalar çıkarmaya imkân vermeyen bir alaycılık vardı.</p>
<p class="block">Bunu, somurtkan bir çehrede gizlemeye çalışıyordu: Muhtekirler, bezirganlar ne âlemde Ömrü devletinize dua ile meşguller.</p>
<p class="block">Ağralının yüzünde kıs kıs gülen hem akıllı, hem deli bir rahatlık belirdi.</p>
<p class="block">Ağralı, karşı koyamayacağı bir kudret karşısında diz çökmüş, Başvekilin bütün isteklerini aynen kanunlaştırmak için Maliyeye aktarmıştı. Faik Beyin Erenköyde söylediği sözler hâlâ kulaklarındaydı. Bir tesadüf hissiyle hareket... Saraçoğlu, durumu fark etti. Gerginleşiyordu. Yüzündeki gençlik kadar sevimli olgunluk kaybolmaya başladı: Senden on beş günde üç yüz milyon Ura istiyorum...</p>
<p class="block">Bu felaket olur efendim.</p>
<p class="block">Felaket insanoğlunun karşı çıkamayacağı şey değildir. Biz Cumhuriyeti nasıl kurduk, biliyor musun On beş gün yetersiz hatta imkânsız.  Bu işin bir de fiyat politikası var. Mallan piyasaya dökeceğim... Fiyat hakkındaki emellerimiz tahakkuk etsin, o zaman sana istediğin mühleti veririm.</p>
<p class="block">Saraçoğlunun lehçesinde, barbarlığın eline düşmüş bir Mülkiye lisanı feryat ediyordu. Faik Bey, son bir çırpınış daha sergilemek istedi: Bütün ümidimizi size bağlamıştık efendim...</p>
<p class="block">Çöz öyleyse Defterdar...</p>
<p class="block">Görüşme bitmişti.</p>
<p class="block">Başbakanlıkın koridorlarında, ince, uzun boylu, saydam bakışlı adam koşarak kafileye katıldı: Ben Hariciye Vekâleti Hukuk Müşaviri Emin Sipahi. Cesaretinizi tebrik derim.</p>
<p class="block">Lakin, ifadenizin anlaşıldığından emin değilim.</p>
<p class="block">Faik Bey, Emin Beyin yüzünde sadelik içine yerleştirilmiş bir güven seyretti.</p>
<p class="block">Bu güven, ince nakışlı bir ipek seccade gibi serilmişti: Bu bir soygundur Emin Beyefendi.</p>
<p class="block">Nasıl hatırlanacağız kimbilir Kimsenin umurunda mı Emin Sipahi Bey, biraz evvel içeride işittiği azarın etkisiyle perişandı.</p>
<p class="block">Kanunla ilgili endişelerini pekiştirmek için elçiliklerin baskı kuracağını söyleyince, Saraçoğlu hiddetlenmişti. Her sözünde mana, her fikrinde hikmet olduğuna inanmış bir vaiz gibiydi: Söyle o aptal Olympos sakinlerine, dağlarında otursunlar...  Sonra, sert bir sedir yastığına dayanmış paşa tavrı takınarak eklemişti: Arkadaş! Ben Osmanlı sadrazamı değilim. Bana böyle bir teklifte bulunamazlar.</p>
<p class="block">Emin Sipahi Bey, görüşmeyi Hariciye Vekili Numan Menemencioğluna aktarınca, tecrübeli vekil, memurunu sakinleştirmek için bir puro ikram etmiş, sonra fısıldamıştı: Saraçoğlu, İstanbulu Bizans Ankarayı da Edirne sanıyor...</p>
<p class="block">Bizansı yeniden fethe çıkmış bir Cumhuriyet yeniçerisinin heyecanı bu... Geçer...</p>
<p class="block">Defterdar Ankaradan ayrılırken, Adalan ocak arkadaşı Faik Beyi kucaklamış, dostça sarılmıştı. Aralarında, kıramadıkları bir buzlucam duruyordu.</p>
<p class="block">Faik! Yirmi yıldır birbirimizi tanırız. Mülkiyeden gelen bir hukukumuz var. işin vahametini gördün.</p>
<p class="block">Faziletin fazlası devleti rahatsız ediyor.</p>
<p class="block">Bunun faziletle alakası yok akıl işi bu...</p>
<p class="block">Beni ne şefkatte zorla, ne de şiddette. Biz, lav saçan bir yanardağın yanındaki iki küçük kıvılcım kadar hiçiz...</p>
<p class="block">Varlık Vergisinin uygulama sorumluluğu Maliye Teftiş Heyetine verilmişti.</p>
<p class="block">Bütün emirler, teşkilata müfettişler aracılığıyla aktarılacaktı. Çiçeği burnunda müfettiş olarak Memduh Aytür, bu sisteme</p>
<p class="block">-ayaklı tamim diye ad takmıştı. Heyetin reisi olarak Adaları rahatsızdı. Saraçoğlu ile Ağralıya karşı gelemediği için, Maliyeyi sürüklediği bu badirede, hiç  olmazsa dürüst tutabilmek için çırpmışlar içindeydi. İstanbul defterdarına talimat verirken,</p>
<p class="block">-Dikkat et, tek basmasın demeye getiriyordu. Kendisine çekidüzen vermeye fırsat bulmadan ihtiyarlayan bir emektarı sokağa salıyordu. Faik Beyin eline bir liste tutuşturdu: Bu listeyi Vekil, müfettişlere hazırlatmış. Mehmet, epey emek vermiş. Teklifi bana makul geldi. Tetkik et.</p>
<p class="block">Mehmet dürüst çocuktur.</p>
<p class="block">Faik Bey, dosyayı çantasına koyarken Adalan son ikazını yaptı: Verginin tahakkukunda parti müfettişlerine de yetki verildi. Sızıntı çıkarmayalım.</p>
<p class="block">Mehmet İzmen müfettiş olarak İstanbulda Servet Vergileri müdürlüğü yapıyordu.</p>
<p class="block">Mükellefleri dört gruba ayırmış, her listeyi grubuna göre dosyalayıp üzerine birer harf koymuştu.</p>
<p class="block">-G Gayrimüslimlerin,</p>
<p class="block">-M Müslimlerin,</p>
<p class="block">-D Dönmelerin,</p>
<p class="block">-E Ecnebilerin alamet i farikasıydı.</p>
<p class="block">Bu listeye göre takdir komisyonları devşirilip vergi tahakkuklarına başlanacaktı. Başvekil, İstanbuldan on beş günde üç yüz milyon lira istiyordu. Cumhuriyetin on yılda topladığı verginin yarısını on beş günde almayı kafasına koymuştu.</p>
<p class="block">Ertesi sabah, hademe, Defterdarın kapısında sabırsızlıkla titreyen bir ihtiyarı gördü. Ak saçları, çukura kaçmış gözleriyle merdiven başını gözleyen bu yaşlı adama acıdı. Bir sigara ikram etti. Çay önerdi: Defterdar aslında vaktinde gelir, ama dün Ankaradaydı. Gecikmesi ondandır.</p>
<p class="block">Birazdan gelir.  Yaşlı adam, yakınlığı karşılıksız bırakmadı. Sohbete koyuldu. Biraz sonra Faik Bey göründü. Koşup paltosunu aldılar. Faik Bey, bekleyen ihtiyarı fark etti. Saygıyla eğilip elini öpmek istedi: Hocam hoş geldiniz.</p>
<p class="block">Sonra hademeleri azarladı: Neden hocamı içeri almadın Hademenin yüzünde huzursuzluk belirdi. İbrahim Fazıl Bey, elindeki gazete demetini Faik Beyin önüne iskambil kâğıdı gibi açtı. Elleri titriyordu: Faik oğlum, bu gazeteler herhalde kanunu tam neşretmemişler.</p>
<p class="block">Hayır Hocam! Benim gördüğüm gazetelerin hepsinde kanun tam metin halinde...</p>
<p class="block">Verginin itirazı, temyizi yok... Bu nasıl iş böyle Kırk yıllık maliye profesörü İbrahim Fazıl Bey hayretler içindeydi. Nasıl olur da, itirazı, temyizi olmayan bir vergi salınırdı. Beyanı olmayan bir serveti üç beş devşirme komisyon azasının keyfine bırakmak, sonra hasetlerin, tamahların hesabına devleti alet etmek Cumhuriyete yakışır mıydı Ağlayacak kadar dolmuştu.</p>
<p class="block">Sözlerinde Saraçoğlunu andıran hava vardı: Cumhuriyeti nasıl kurduğumuzu bilmiyor mu bunlar İstanbulda Cumhuriyet Bayramı şenlikleri vardı. Taksim Meydanı fener alayıyla ışıl ısıldı. Faik Bey törene katılmışİstanbulu seyrediyordu. Geçit resmi bitince hemşerisi Burhaneddin Sami Beye yemeğe gidecekti.</p>
<p class="block">Burhaneddin Sami Bey, eşraf çocuğu olarak iyi yetiştirilmiş, sonra hiçbir işe el sürmeden, bu aile mirasını tedbirli bir kâhya gibi korumaya almıştı. Cihangirin bu hâkim mevkiindeki apartmanın salonundan bütün ihtişamıyla İstanbul görünüyordu. Adalar yorgundu. Çapkın ve rüyalı ruhunu bir hoyratın ellerine teslim etmiş gibi çürük gözlerle bakıyordu. Boğaz, gamlı ve tatsızdı. Haliçin kirpiklerine siyah  ışıklar yağmış, sular buruşmuştu... İstanbul, bezirgan tabiatlı bir kadın pişkinliğiyle, son piçini doğurmak için gözlerini kapattı.</p>
<p class="block">İstanbulun dürüstlüğü, terbiyesiz ve mecalsiz bir benizle ölüyordu...</p>
<p class="block">İstanbulda yeni bir hayat başlamıştı.</p>
<p class="block">-Faik Bey Komisyonları her gün toplanıyor, bütün gün çalışıyordu.</p>
<p class="block">Akşam mesainin bitiş saatinden sonra mükelleflerin vergileri asılıyordu.</p>
<p class="block">Akşamüzeri Defterdarlıkın kapısında birikenler, ilan edilecek Varlık Vergisinin miktarlarını heyecan ve endişeyle bekliyorlardı. Böyle huzursuz günlerde, insanı çileden çıkaran bir hızla dedikodular yayılıyor, birikmiş kıskançlıklar, hırslar, kinler, en pis biçimiyle kusulup kâğıtlara dökülerek ihbarlar yapılıyordu. Kimse yarınından emin değildi. Hepsinin yüzünde yorgunluk, korku, güvensizlik vardı. Çaresiz gözlerle, kendilerine bir</p>
<p class="block">-merhaba diyecek, yüreklerine su serpecek birilerini arıyorlardı. Küçük memurlar, koltukaltlarına sıkıştırılmış dosyalarla komisyon kapısında bekleyenleri hınzır bir lezzetle süzüp, cezalandırmaya hazır mubassır gibi böbürlü tavırla önlerinden geçiyorlardı.</p>
<p class="block">Beklenen mubassır göründü. Faik Bey, Defterdarlıkın kapısından girdi.</p>
<p class="block">Telaşlıydı. Sağı solu kontrol etti.</p>
<p class="block">Yanındakilere talimat verdi: Çıkarın hepsini dışarı. Misafirler birazdan gelecek.  Polisler, küçük memurlar, hatta hademeler sert sözlerle, hepsini dışarı çıkarmaya başladı. İstanbulun halli vakitli eşrafı, tüccarı, bir sürü gibi iteklenerek kapının önüne sıralandılar.</p>
<p class="block">Faik Bey odasından durumu gözlüyordu. Pencereyi açıp seslendi: Görünmesinler burada. Misafirler yola çıkmışlar...</p>
<p class="block">Yokuşun başından bol nikelajlı siyah Buick göründü. Önünde Türk bayrağı dalgalanıyordu. Arkasından iki siyah otomobil geliyordu. Arabalar Defterdarlıkın önünde durdular. Şoförler koşup kapılan açtılar. Çıkanlarda kendine güven açıkça görülüyordu. Faik Bey, lacivert çizgili elbisesini ilikledi. Elini uzattı: Hoş geldiniz üstadım. Şeref verdiniz...</p>
<p class="block">Üstat, sıradan bir nezaketle Faik Beyin elini sıktı: Hoş bulduk...</p>
<p class="block">Faik Bey, arabalardan inen koyu renk elbiseli daha genç olanların elini sıktı, onlara itibarlı davranışlar gösteren sıcakkanlılıkla hoş geldiniz dedi. Herkes gelenlerin kimliğini merak ediyordu. Mösyö Lui sordu: Kır saçlı olan kim Lütfü Kırdar. Vali...</p>
<p class="block">Onu tanıyorum, öteki Suat Hayri! Halk Partisi müfettişi...</p>
<p class="block">Ürgüplü, bekleyenleri süzdü. Bu yukarıdan bakışın içinde hiddet kadar acıma arzusu da gizliydi. Aşina bir çehre görme özlemi içindeydi. Bekleyenlerin korkulu yüzlerindeki yorgun sabırdan ürktü. Özlemi, meraka dönüştü: İstanbulun zenginleri bunlar mı Bunların çoğu kâtiptirler efendim.</p>
<p class="block">Biz bunları mı dinleyeceğiz şimdi Estağfurullah efendim.  Ürgüplü, Vali ve yanlarında getirdikleri bu iddialı kalabalık kimleri dinleyecekti Belediye Meclisi üyeleri ile Ticaret Odası mümesilleri, Defterdarın odası önünde bekliyorlardı.</p>
<p class="block">Misafirler görününce derlenip toparlandılar. İki yana çekilip yol verdiler. Bir odacı koşup kapıyı açtı.</p>
<p class="block">Misafirler odaya alındı.</p>
<p class="block">Faik Bey, Takdir Komisyonunun üyelerini takdim etti: Mithat Nemli Bey, Ticaret Odasından... Bican Bey, Belediye Meclisinden...</p>
<p class="block">Sonra, diğer üyeler sırayla kendilerini parti müfettişine tanıttılar.</p>
<p class="block">Nuri Dağdelen! Tevfik Amca! Ferit Hamal! Hazin bir kemence sesi İstanbulun üzerinde dolaşıyordu... Yarın bir istibdadın kanaviçesi dokunacaktı.</p>
<p class="block">Kapının önündeki kalabalığın huzursuzluğu artıyordu. Telaşla kapı açıldı. Orta boylu bir genç kapıda göründü. Gözlüğünü taktı. Elindekini yüksek sesle okumaya başladı: Komisyonun ittifakla aldığı karar mucibince bundan böyle, mükelleflerin bizzat gelmeleri icap etmektedir.</p>
<p class="block">Kâtiplerin, hatta akrabalarının Defterdarlıka girmeleri yasaktır.</p>
<p class="block">Bekleyenleri ayakta tutan o kaskatı tahammül, birden sünepe bir hazla gevşedi. Hepsi bir yönde dağılmaya başladı. Mösyö Lui, Sirkeciye doğru yürüyordu. Yağmur hızlanmıştı.</p>
<p class="block">Cağaloğlundan kopup, yıldırım hızıyla aşağı doğru koşan müvezzi çocuklar, bir yandan ellerindeki gazeteleri sağa sola sallayarak dikkat  çekmek istiyor, öte yandan en çığırtkan sesleriyle çevreyi uyarıyorlardı: Haydi, Gece Postası, son haberler...</p>
<p class="block">Vergi ödemeyenler Aşkaleye sürgün edilecek...</p>
<p class="block">Aşkaleye sürgün...</p>
<p class="block">Akşamın ilk karanlığıyla birlikte Nefise, kulübe geldi. Yalnızdı. Gani Bey kendisini kapıda karşıladı. Doğru oyun salonuna girdiler: Bugün şansınızı benim için deneyin...</p>
<p class="block">Nefise, Gani Beyin talihini denemeye karar verdi. Sigarasını ağızlığına yerleştirdi.</p>
<p class="block">Yağmur bütün şiddetiyle boşandı. Mösyö Lui, iskelede bir saçağın altına sığınmış, Halit Beyin arabasını bekliyordu. Böyle havalarda Halit Bey, vapurla geçerdi. Kendisine söyleyeceği acil şeyler vardı. Araba göründü.</p>
<p class="block">Halit Bey, Mösyö Luiyi sırılsıklam beklerken görünce endişeye kapıldı. Heyecan içinde titredi. Yoksa İyi günler efendim, dün yeni vergiler ilan edilmiş...</p>
<p class="block">Korkuttunuz beni Mösyö Üzüleceğim şeyler söylemenizden korkuyordum...</p>
<p class="block">Halit Beyin içinde yersiz bir sükûnet belirdi. Birlikte vapura girdiler. Lüks kamaraya doğru yürüdüler.</p>
<p class="block">Oturanları selamladılar. Eski sevinçli merhabaların yerini, şimdi sıra savan baş sallayışları almıştı. Oturdular.</p>
<p class="block">Dışarıda azgın bir rüzgâr vardı. Halit Bey, bir süre dışarısını seyretti.  Karşıda ıslak bir koyuluk içinde Sarayburnu görünüyordu. Gerilerde Aşirefendi, Sultanhamamı, Mahmutpaşa, Cağaloğlu vardı... Gerilerde Bekir Bey, Durmuş Bey, Destegül Hanım, Nimet Hanım vardı... Dişleri görünmeye başlayan Halit İbrahim vardı...</p>
<p class="block">Hayat hızla değişmişti. Bir yılda, insan havsalasının asla kavra yamayacağı bir sürat gelip, İstanbulun üzerine abanmış, yerleşik ne varsa hepsini altüst etmişti. Daha bir yıl önce elini bile öptürmekten tiksindiği Durmuş Çavuşu evinde ağırlamış ve Sirkecide ki hanın pazarlığını yapmıştı.</p>
<p class="block">Sofrada Durmuşun Nefiseye bakışlarındaki cıvık ısrara nasıl tahammül edebildiğine kendisi bile şaşmıştı.</p>
<p class="block">Durmuş, dönerken Bekire,</p>
<p class="block">-Bu karının gözlerinde kimsede görmediğim bir hatır var demişti.</p>
<p class="block">Bekir bile, o eski Bekir değildi... Her ay, Halit Beyin Nişancadaki sıra evlerinden birini satıyordu. Halit Bey sanki günlük güneşlik bir hayatın sahibiydi. Hiçbir şey olmamış gibi akşam kulüpte dostlarıyla</p>
<p class="block">-umumi memleket meseleleri üzerinde tartışıyordu. Kendisine altmış bin lira vergi konulmuştu. Taksitlerini sektirmeksizin ödüyordu. Son taksidi için, nakde ihtiyacı vardı. Aklından, Teşvikiyedeki evi satmayı geçiriyordu. Eline geçecek parayla hem vergiyi ödeyecek, hem de epeydir birikmiş esnaf borçlarını tasfiye edecekti. Bu işi halletmesi için Bekir Beyden rica etmiş, hatta biraz da yalvarmıştı. Bekir öğleden evvel işi bitirecekti.</p>
<p class="block">Halit Bey, Enis Beye hak veriyordu. Enis Fikri Bey,</p>
<p class="block">-Servet başka şeydir, nakit başka şey. Hangisine ne zaman ihtiyaç olduğunu  kestirmek bir maharettir demişti. Halit Beyin servete değil, nakde ihtiyacı vardı.</p>
<p class="block">Halit Bey dalgınlığım bıraktı. Bir sigara çıkardı. Karşısındakine de uzattı.</p>
<p class="block">Gözlerini ısrarla Mösyö Luiden kaçırıyordu. Faydasız bir şeyi sürdürmek ağırına gidiyordu: Şimdi anlatınız.</p>
<p class="block">Mösyö Bernardı Aşkaleye gönderiyorlar. Evine geçmiş olsun demeye gittim.</p>
<p class="block">Benim de üzüntülerimi söylediniz sanırım. Müsait bir zamanda eşini ziyaret edeceğim.</p>
<p class="block">Madam Bernard geçen ay öldü.</p>
<p class="block">Mösyö Lui, artık eski saygısına yeni bir cesaret kazandırmış, kendi gerçeğini görmekten ısrarla kaçınan bu savurgan paşazadeyi silkelemeye karar vermişti: İşleriniz fevkalade bir hızla felakete gidiyor. Elde avuçta ne varsa bir bir satıp savıyorsunuz. İhtiyaçlarınızı anlıyorum. Ama bu başıboşluğu anlayamıyorum. İşiniz de, hayatınız da bir laubalilik içinde. Kimselere rezil olmadan buna bir çare bulunuz.</p>
<p class="block">Halit Bey, sokak kabadayısından dayak yemiş yaşlı bir ihtiyar gibi sersemlediğini hissetti. Cevap verecek takati bile kalmamıştı. Karşısında oturan adam, bir türlü cesaret edip zihninde hesabını yapamadığı bu düzensiz gidişi bütün açıklığıyla suratına haykırmıştı. Gözlerini Mösyö Luiye çevirdi.  Belki yıllardan beri bu saygılı adamın kurnaz gözlerine böyle derinden ve istekli bakmamıştı. Mösyö Lui başını öne eğdi: Bayan Nora size emanet... Bu acıya dayanamaz.</p>
<p class="block">Uzun süre birbirlerine baktılar. Vapur iskeleye yanaşıyordu. Toplanmak istediler. Mösyö Lui eski saygısını yeniden takındı. Sesi titriyordu: Bayan Noraya da Varlık Vergisi koymuşlar. Tam dört yüz bin lira...</p>
<p class="block">Halit Bey olduğu yere çöktü. Rengi uçtu. Vapur iskeleye yanaştı. Mösyö Lui koluna girip yardım etmek istedi: Bu parayı ödememiz imkânsız. Üstelik haksızlık.</p>
<p class="block">Bayan Noranın vergisi</p>
<p class="block">-Gayrimüslim listesinde... Biliyorsunuz tamamen keyfİ.</p>
<p class="block">Haksızlık bu, haksızlık bu...</p>
<p class="block">Halit Beyin sesi, kendi içinde yankılandı.</p>
<p class="block">Daha bir yıl dolmadan Durmuş köşeyi dönmüş, işini sağlamlaştırmıştı. Bütün Anadoluya mal sevkiyatı yapıyordu. Vergisini ödeyemeyen tüccarın haraç mezat satılan mallarım vadeli alıp Anadolu tüccarına peşin parayla satıyordu. Varlık Vergisinin ilanıyla birlikte, Durmuş memlekete gidip neyi var neyi yoksa hepsini satıp paraları İstanbula taşımıştı. Uyanıktı. Acımasızdı. Haindi... Her düşkünün malını ucuza kapatmış, çok kısa sürede sayılı varlık sahiplerinden biri olmuştu. Ekalliyetlerin mallarını önceden peyliyor, sonra pazarlamaya çıkıyordu. Perakende dükkânları olanlar satılan ekalliyet mallarım alıp, bir süre depoda beklettikten sonra el altından  dağıtıyordu. Trabzona, Diyarbakıra, Denizliye kadar yayılmış bir şebekenin başıydı.</p>
<p class="block">Bekir, uzak kalmaya çalıştığı bu kurnaz tezgâhı önceleri ayıplamış, sonra istemeye istemeye razı olmuştu.</p>
<p class="block">-Kelkit Manifaturacın hayatta kalması için her şeyi göze almış, Durmuşun teklifini kabul etmişti. Şimdi, tıkırında yürüyen bir işin keyifli ortağıydı. Hayallerin ötesinde bir servet, kendiliğinden gelip Bekirin ayaklarına kapanmıştı. Ne yoruluyordu, ne de vicdanı sızlıyordu.</p>
<p class="block">Ekalliyet mallarını fiyatlandıran Kaza idare Merkezi takdirlerini önceden öğrenen bir tezgâhın başında Durmuşun hemşerisi Nakip Nuri Bey oturuyordu. Bu tombul, zevkli safalı işgüzar adam uzun yıllar üzüntülü bir ömür sürmüş, kindar ve sabırlı gözlerini hiddetli bakışlarla önüne çıkan bu son fırsata dikmişti.</p>
<p class="block">Durmuş, her gün Kaza idare merkezleri arasında mekik dokuyor, tükenmez bir gayret ve açgözlülükle listeleri temin ediyordu, İstanbulun çöküşünü, omurgasından yakalamayı kafasına koymuştu.</p>
<p class="block">Akşam Hilmi Efendinin otelinde buluştular. Hilmi Efendi otelin adını, tabelasını olduğu gibi muhafaza etmişti ama müşteri almıyordu. Depo kalmayınca, Durmuşun ısrarıyla Bekir konuyu Hilmiye açmış, oteli ambara çevirmişlerdi. Hilmi Efendi, kârdan makul bir pay alıyordu. Önce, teklife karşı biraz diklenmiş, sonra Bekirin sözüne kapılmıştı: Hilmi unuttun mu evden ayrılırken bana söylediklerini Biz buralara kolay gelmedik diyordun. Bu furyadan hakkımızı almalıyız...  Nakip Nuri Bey kendine güvenen adımlarla geldi. Hepsi ayağa kalkıp karşıladılar.</p>
<p class="block">Nakip Nuri Bey koltuğa oturdu. Gazete kâğıdına sarılmış dosyayı önlerine fırlattı: Ben dediğimi yaptım.</p>
<p class="block">Sonra geriye yaslanıp ekledi: Sen de hazır ettin mi hemşerim Hilmi birden sert bir tavır takındı: Sabırlı ol! Tadını kaçırma işin.</p>
<p class="block">Durmuşun yüzü güldü. Nakip Nuri Beyin getirdiği dosyada gazete ilanı yapılmadan satışa çıkarılacak kıymetli gayrimenkuller ile karaborsası pahalılanan toptancı stoklan yazılıydı: Sağ ol Nuri Bey. Allah yüzümüze gülüyor.</p>
<p class="block">Bu fevkalade ehemmiyetli vesikadır. Elinizi çabuk tutun.</p>
<p class="block">Bekir ile Hilmi Efendi, dosyayı alıp yan odaya geçtiler. Durmuş cebinden çıkardığı zarfı uzattı. Nakip Nuri Bey zarfı elinde şöyle bir okkalayıp tarttı mutlu bir ağırlık zevkiyle cebine yerleştirdi. Yalnız kalmışlardı.</p>
<p class="block">Durmuşun önüne dörde katlanmış bir kâğıt attı: Kısmet kucağına geldi. Asıl bu işte büyük para var. Büyük pay isterim.</p>
<p class="block">Ötekileri karıştırma...</p>
<p class="block">Kâğıt açıldı. Kötü bir el yazısı okunuyordu:</p>
<p class="block">-Kürkçü Mihran Ohanyan veresesine ait mallar, perakende dükkânı bulunan tüccarın müracaatı halinde pazarlıkla satılacaktır. Kaşla göz arasında bir hayatın alınyazısı değişivermişti.</p>
<p class="block">Niğde Aksaray Otelinin kapısı ürkek bir itişle açıldı. Kapıda, şaşkın ve çaresiz bir kadın yüzü duruyordu.  İpek kumaşlar gibi bırakıldığı her yerde adamı yoldan atan sıcak bir davet hazzı veriyordu. Kadının gözlerinde rezillik hissine kapılmış temiz bir terbiye vardı. İçinde bir sızı şahlandı. Alışkın adımlarla merdivenlere yöneldi.</p>
<p class="block">Koptuğu yerden ağını örmek için tepeye tırmanan örümcek gibi hızlıydı. Kokuları, parıltıları, suların akışını geride bıraktı. Şeytanın soluğu kesildi.</p>
<p class="block">Durmuş kâğıdı cebine yerleştirdi. Ayağa kalktı. Bekirle Teşvikiyedeki evin satışını konuşmak için tam fırsattı. Yan odaya geçerken son bir defa Nakip Nuriye baktı: Yukarıda sağdaki ilk oda.</p>
<p class="block">Nakip Nuri, bir solukluk mesafede ölümsüzlük varmış gibi merdivenlere koştu.</p>
<p class="block">Akşam, kulüpte balo vardı.</p>
<p class="block">Halit Bey giyinmiş, Nefiseyi bekliyordu. Bahçeye çıktı. Hafif akşam serinliği başlamış, bahçedeki güllerin boyunlarını eğmişti. Fenerlerden sızan ışıklar etrafı bir şenlik bahçesine çeviriyordu. Mösyö Luinin sabahki sözleri hâlâ kulaklarında çınlıyordu. Hiçbir şey olmamış gibi eve gelmişti. Yüreği bir cendereye sıkıştırılmış gibiydi. Bekir bu işi bir an önce bitirmeliydi Bayan Noranın vergisini ödeyecek imkânı kalmamıştı. Üzüntüyle Enis Beye gitmiş, dertleşmişti. Enis Fikri Bey dostluğuna güvenip uyarmıştı: Halit Bey, Hanımefendinin kumarını kontrol etmek gerekir. Her gece bir serveti masaya bırakıyor. Çocuk bile bu kadar sorumsuz olmaz.  Halit Bey, yüzüne çarpan akşam serinliğiyle biraz kendine gelir gibi oldu. Merak içinde Mösyö Lui ve Bekiri bekliyordu. Evin, eşyasıyla birlikte Durmuşa satılmasına razı olmuştu.</p>
<p class="block">İşin bir an evvel bitmesi gerekiyordu.</p>
<p class="block">Mösyö Lui çok uzun yıllar sonra konağın kapısını açarken heyecan içindeydi.</p>
<p class="block">Bayan Noranın gelin geldiği bu konakta delikanlılığa adım atmış, İstanbul görgüsünü bu konakta kazanmıştı.</p>
<p class="block">Halit Beyi görünce saygılı tavrını takındı: Benim yapabileceğim hiçbir şey yok efendim. Kime başvurdumsa terslendim.</p>
<p class="block">Verginin bu hafta içinde ödenmesi şart. Yoksa hepimizin felaketi olur. Siz yarın bir Defterdar Beye uğraşanız...</p>
<p class="block">Bekir göründü... Saygısından bir şey eksilmemişti, ama halinde, tavrında, sözlerinde insanı hayrete düşürecek bir değişiklik görülüyordu. Halit Beyin elini sıktı: Nasılsınız efendim Teşekkür ederim Bekir Bey. İşimizi bitirebildik mi Hayır! Halit Bey sarsıldı. Bekir, fırsatı kullanmayı öğrenmeye başlıyordu: Durmuş eşyalar için ısrar etti. Ben kıyamadım.</p>
<p class="block">Şimdi bunların muhasebesini yapacak halde değiliz Bekir Bey...</p>
<p class="block">Daha üç gün bile oturmadınız orada.</p>
<p class="block">Bekir Bey, sizden halimi anlamanızı beklemiyorum. Ricamı yapın yeter...</p>
<p class="block">Durmuş yarısını veriyor.  Mösyö Lui ilk defa sesini yükseltti. Golyatın gözüne nişan almış Davud gibi nefretini savurdu: Ne Koskoca apartmana kırk bin lira mı Soygundan ne farkı var bunun Halit Beyin sesi titredi. Bekirle ilişkileri artık ayağa düşüyordu: Bekir Bey, bana elli bin lira lazım.</p>
<p class="block">Kırk bin liraya evi ben alırım. Eşyalar dahil... İsterseniz aradaki farkı size borç veririm. Faizi makul tutarız.</p>
<p class="block">Bekir elindeki çantayı Halit Beye teslim etti. Köşkün bahçesindeki aydınlık giderek yoğunlaşıyordu.</p>
<p class="block">Birlikte salona geçtiler. Bekir artık izinsiz oturuyordu. Rahattı. Halit Bey sigara ikram etti yaktı, ilk duman, ince bir çizgi gibi yükseldi.</p>
<p class="block">Nefise bir duman kadar hafif, alımlı adımlarla merdivenlerden iniyordu. Siyah bir tuvalet giymişti. Birlikte karşıladılar. Bekir ilk defa Nefiseyi bu kadar yakından seyretti. Gerçekten bu kadının yüzünde farklı bir hatır vardı. Bu hatırı önce Durmuşun fark etmesini kıskandı.</p>
<p class="block">Mösyö Luinin rengi sarardı. Sanki merdivenlerden, yıllar öncesinin Bayan Norası iniyordu. Bakışlarında aynı renk, teninde aynı duruluk, nefesinde aynı sıcaklık vardı. Gülüşü, Noranınkinden farklı uzunluktaydı.</p>
<p class="block">Boynundaki kolyede Salkım Hanımın iri taneli yakutları gülüyordu.</p>
<p class="block">Bekir Beyin, Durmuşla yaptığı bu son partiydi. Teşvikiyedeki evin satılışından sonra, aralarına soğukluk girmişti. Durmuş, evi elden kaçırmanın kıskançlığıyla Bekiri suçluyordu. Bekir akıllı davranmış, Durmuşun dükkânına gidip açık seçik olayı tartışmıştı. Bekir,</p>
<p class="block">-iş, iştir diyordu. Toplar hamalların sırtlarında Bekirin deposundan Durmuşun kamyonuna taşınıyordu. Denkler tamamlanınca kamyon yola çıkacaktı.  Kamyon yola çıktı...</p>
<p class="block">Durmuş, Bekirle kucaklaştı. Akşama Nimetle birlikte Teşvikiyedeki eve yemeğe geleceklerdi.</p>
<p class="block">Defterdar birbirini tanımayan iki dostunu tanıştırdı: Bay Rebbani, Milli Reasürans umum müdürü... Halit Bey! Müteahhitlerimizden, tüccardan... Kendisi eski arkadaşımdır.</p>
<p class="block">Faik Bey, farklı sorunların çözümü için ziyaretine gelmiş bu iki insanın ortak bir dilde anlaşabileceklerine ihtimal vermiyordu. Durumu nasıl idare edeceğinin sıkıntısıyla, ilgisi olmayan konular üzerinde kopuk cümlelerle vaziyeti kurtarmaya çalışıyordu.</p>
<p class="block">Bay Rebbani bu sıkıntıyı sürdürmeye niyetli değildi. Maksadını daha önce Defterdara açmış, emin olmak ihtiyacıyla Ankaradan etkili birkaç kişinin aracılığım sağlamıştı. Bay Rebbaninin kendisine veya ailesine ait bir sorunu yoktu. Elinde büyük nakit imkânlar bulunan Milli Reasürans Şirketinin müdürü olarak bu kaynağı, gayrimenkul furyasında değerlendirmek istiyordu.</p>
<p class="block">Reasürans Şirketinin önünde</p>
<p class="block">-milli kelimesinin bulunması, aslında bu istekte önemli bir tercih nedeni oluşturuyordu ama Bay Rebbani, satış listelerinde yer alan gayrimenkullerin, önceden ekspertizini yaptırarak, Milli Reasüransın ne kadar kârlı çıkacağım iyi hesaplamıştı.</p>
<p class="block">-Bu vatan vazifesinin ifasında, Defterdar Beyin tavassutunu istirham etmesi önemli yarar sağlayacaktı.</p>
<p class="block">Bay Rebbani, Halit Beyin adını, özellikle Nefisenin şöhretini duymuştu.  Meseleyi böyle sıkıntılı bir ortamda dile getirmeyi uygun bulmadı. Saygılı ve etkili bir ayrılış sahnesi sergileyip, başka bir zaman açmak üzere perdeyi kapatmayı düşündü: Faik Bey, beni kabul buyurduğunuz için teşekkür ederim. Size bu vatan vazifesinde muvaffakiyetler temenni ederim.</p>
<p class="block">Halit Bey, sabırsızlıkla bu veda sahnesinin bitmesini bekliyordu. Erken davranıp ayağa kalkmıştı. Bay Rebbani elini Halit Beye uzattı: Sizi tanımakla çok mütehassis oldum efendim emirlerinizi beklerim...</p>
<p class="block">Halit Bey, konuyu Defterdara nasıl açacağını bütün gece düşünmüş, hatta, söylenmesini uygun bulduğu bir iki dokunaklı cümleyi ezberlemişti. Kendi kendine birkaç defa sular, seller gibi okuduğu cümleler, bütün akıcılığım kaybetmiş, kör bir kelimeler yumağı halinde boğazında düğümlenmişti: Nutkum tutuluyor Faik Bey...</p>
<p class="block">Faik Bey, ziyaretin konusunu tahmin ediyor, ancak, Halit Beyle bağlantısını bir türlü kuramıyordu. Halit Bey, kendisine ait Varlık Vergisi borçlarını hiç sektirmeden gününde ödemiş onurlu birkaç mükelleften birisiydi.</p>
<p class="block">Bu borcun ödenmesi için, kendisine hazırlattığı Teşvikiyedeki evin satıldığını öğrendiği gün, gerçekten üzülmüştü. Teşvikiyedeki evi,</p>
<p class="block">-Halit Beyin gün görmüşlüğüne uygun ve güzel bir mevki diye düşünmüş ve aklından geçirdiklerini, bir vesileyle Nefise Hanıma çıtlatmıştı. Faik Beyin bu kısacık cümlesinde, Nefisenin her akşam kumar masasında eskiyen sevimli yüzüne söylenmiş alçakgönüllü bir dost iddiası vardı. Faik Bey</p>
<p class="block">-açıkça sormak en iyi yol diye düşündü: Halit Bey, biz hemşeriyiz. Kendini sıkma. Rahatla... Artık dert dinlemeye öyle alıştım ki, Marko Paşa yanımda nafile kalır...  Halit Bey rahatlayamıyordu. Maksadı dert anlatıp boşalmak değildi. Açıkçası, yardım ihtiyacındaydı: Faik Bey hemşerilik hukukumuza sığınmaya gelmedim. Lütuf değil, anlayış arıyorum.</p>
<p class="block">Son cümleyle Faik Bey durumu kavradı. Benzeri sözleri bir yıldan beri, hemen her gün yüzlerce kere işitiyordu. Gerçekten, çoğu kimse lütuf değil, bir imkân, bir anlayış ricasıyla önünde ezilip kıvranıyordu.</p>
<p class="block">Akıllıca ortaya konmuş haklı önerilerin hiçbirini kanun maddeleri kapsamında çözüme ulaştırmak mümkün değildi. Kanun koyucu, maddelerin sertliğiyle yetinmemiş, kendi katılığını, kaba bir lisanla korkuya çevirip, tehdit parmağını İstanbula doğrultmuştu.</p>
<p class="block">Lütuf değil, anlayış istemek... İstanbulda, Fatiha gibi tekrarlanan yeni bir ilahi ifade olmuştu. İsteklerin anlayışla karşılanması, namuslu bir yöneticiyi giderilmesi imkânsız bir kuşku altında bırakabilirdi. En haklı isteğe bile karşı çıkmaya hazır bir maliye ordusu İstanbulu işgal altında tutuyordu.</p>
<p class="block">Akıllı önerilerle Ankaraya giden yöneticiler, elleri boş geri dönüp, çaresizliklerine ağır sözlerle işitilmiş bir devlet azarı ekliyorlardı.</p>
<p class="block">Kendisini sigaya çekmek isteyen Adalana, Karadeniz canlılığıyla Mehmet İzmen, bu azarın bedelini ödetmeyi denemişti: Beyefendi, Ankaradan İstanbulu seyretmek size zevk veriyor mu bilmem lakin, İstanbuldan Ankarayı seyretmek, utançlı bir hüzün kadar ağır ve haksız.</p>
<p class="block">Faik Bey, Servet Vergileri Müdürü İzmenin cesaretinden kendine pay çıkarmasını bilmiş ve karşı çıkacağı ilk talebin doğmasını beklemişti. Şadiye Hanımın yufka yüreğine sığınan bir iki pişkin mükellef için  durumu Ağralıya münasip bir lisanla anlatmıştı: Vekil Beyefendi! Hanımefendinizin size atfen bahsettiği mükellef için ricasını askıda tutuyorum.</p>
<p class="block">Malumatınız olmasında fayda mülahaza ettim.</p>
<p class="block">Ağralının kendisini top gibi havaya atıp hiddetle böyle bir tavasutta bulunmadığını söylediği meşin koltukta şimdi Halit Bey, adeta bir suçlu gibi oturuyordu. Halit Bey, paşazadeliğin arada bir boy gösteren cesaretini takındı: Bana dört yüz bin lira vergi tahakkuk ettirmişler...</p>
<p class="block">Rakam şaşırtıcıydı. Faik Bey, elli bin liranın üzerinde vergi konulan bütün mükellefleri tek tek inceliyor, komisyon azasını bunlarla ilgili açıklamalar yapmak için çağırıyordu.</p>
<p class="block">Komisyonların, vergi tahakkukunda kullandıkları kantar yoktu. Keyif hiç bu kadar başıboş kalmamıştı. Üstelik, olağanüstü maddi hatayla nice mükellefin ocağı sönmüştü. Listede Halit Beyin ismini hatırlamıyordu. Bir yanlışlık olabileceği ihtimaliyle rahattı. Böyle bir yanlışlığın düzeltilmesi, Faik Beye bir hemşeri hukuku kazandıracaktı.</p>
<p class="block">Mehmet İzmen Beyi rica etti. İzmen, elindeki dosyayla geldi. Yan yana oturup tetkik ettiler. Listede bir tek dört yüz bin liralık tahakkuk vardı. Faik Bey rahatladı: Halit Bey listede size ait bir vergi yok. Olanı da zaten ödediniz... Beni korkuttunuz.</p>
<p class="block">Halit Bey, artık cesaretinin doruğuna varmak zorundaydı: Refikam için tahakkuk ettirilmiş efendim.</p>
<p class="block">Burada Nefise Hanımın da ismi yok...  Cesaret doruğunu aştı ve ayıplı kahramanlık gibi hızla aşağı doğru sürüklenmeye başladı: Nefise Hanım nikâhlı refikam değildir... Böyle bir sözü huzurunuzda söylemekten hicap ediyorum. Bayan Nora, hâlâ nikâhımda... Vergi, Bayan Nora için tahakkuk ettirilmiş...</p>
<p class="block">Mehmet İzmen, dosyayı Faik Beyin masasında bıraktı. Odadan çıkmadan önce Halit Beye acıklı sesle veda etti. Bu mahcup adamın yanında bulunmaktan utanmış gibi rahatsızdı: Geçmiş olsun! Faik Bey, Bayan Norayı tanımıyordu. Halit Beyin olgunluk çağında, son bir güzellik isteği içinde Nefiseye nikâh kıydığım düşünmüştü... Demek ki, her şeye rağmen, şarklı lezzeti, bu Paris eğitimli uysal adamın damağından bir türlü uzaklaşamamıştı. Şimdi önünde çözümü imkânsız bir meselenin bütün çirkinliği, şeytanca bir gülüşle kendisini ortaya çıkarıyordu. Çaresizlik karşısında lafı gevelemeye gerek yoktu: Halit Bey yapabileceğimiz hiçbir şey yok. Fevkalade üzüldüm...</p>
<p class="block">Listede, Bayan Nora için,</p>
<p class="block">-G sütununda yazılı rakamın yanına, ayrıca bir not düşürülmüştü:</p>
<p class="block">-Kendisi, hem erbabı ticarettendir, hem de emval sahibidir. Ayrıca askere gitmediği de istihbar edilmiştir. Komisyonların nasıl bir ciddiyet içinde vergi takdir ettikleri, Defterdara ağır bir ders daha veriyordu. Halit Bey, izinsiz dışarı çıktı. Birkaç saniye içinde geri döndü. Elinde Bekirin getirdiği çanta duruyordu. Çantayı masanın yanına koydu: İçinde tam kırk bin lira var. Elimdeki bütün nakit... Bana mühlet veriniz.</p>
<p class="block">Borcumu öderim. Servetimi inkâr etmiyorum... Nakit darlığım var...</p>
<p class="block">Telefon çaldı. Polis Müdürü Haluk Nihat Bey, Aşkaleye sürgüne gönderilecekler için, Modada bir kamp kurulduğunu ve gideceklerin  isimlerinin bildirilmesini rica ediyordu: Ankaradan Vali Beyi tazyik ediyorlarmış...</p>
<p class="block">Faik Beyin yüzü artık eski sakin yüz değildi. Korktuğu başına geliyordu. Gemi azıya almış fırtına bütün hızıyla yaklaşmaktaydı: Halit Bey! Gerisini ödeyecek ne kadar imkânınız var Servetimi inkâr etmiyorum ama, nakit darlığı içindeyim. Mesele de bu zaten.</p>
<p class="block">Başka ne imkânımız var Hiç! Elimde gayrimenkul var. Vakti beklenirse, değerini bulur. O zaman öderim.</p>
<p class="block">Halit Bey siz borcunuzu ödediniz. Ben bu dört yüz bin lirayı anlamıyorum...</p>
<p class="block">Halit Bey, Defterdarın sözünü kesti: Size, Bayan Nora hâlâ nikâhımdadır demiştim. Bu söz sizin içindi. Benim için en önemli varlık odur.</p>
<p class="block">Böyle bir günde kafanızdan geçeni nasıl düşünebildiniz Faik Bey konuşmasını kaldığı yerden sürdürmeye niyetliydi: Halit Bey, bunun ahlakla alakasını anlıyorum. Ancak, çaresizlik içindeyken insan başka türlü de düşünebilir.</p>
<p class="block">Benim için mümkün değil.</p>
<p class="block">Faik Bey sinirlendi. Kendisinden yaşça büyük bu paşazadeye bir ahlak dersi vermenin sırası geldi diye düşündü: Halit Bey! Sizi hep takdirle seyrettim. Şimdi aklınızı kullanın. Elinizdeki bu parayı yatırırsanız, hiçbir şey kazanmazsınız. Gerisi için zorlanırsınız. Kurtuluş yok. Hiç olmazsa bu para elinizde dursun. Emin ve sıkı ağızlı bir adama verin. Fırtına dinince ihtiyacınız olacaktır. Kırk bin liranın ne büyük bir servet olduğunu ben sizden daha iyi biliyorum.  Çantayı Halit Beyin eline tutuşturdu: Haydi Halit Bey, uzaklaşın buradan. İcap ederse, kaçın... Urfaya gidin.</p>
<p class="block">Harran her mevsimde güzeldir...</p>
<p class="block">Halit Bey kapıya konulmuş besleme kadar kendisini çaresiz hissetti. Felaketin nasıl yaklaştığını kestirecek gücü yoktu. Ankaradaki büyük körük derin bir nefes almış, sonra, meşin torbanın ucundaki borudan bütün hızıyla İstanbula üflemişti. Bütün değer yargılan altüst oluyordu.</p>
<p class="block">Bayan Noranın yüzü, gözlerinin önünden gitmiyordu. Son ziyaretinde uzun yıllardan sonra geçmişi hatırlar gibi olmuş, Sabit Paşanın istediği oğlanı doğuracağını vaat etmişti. Ellerini sevinçle Halit Beyin yüzünde gezdirmiş, mutlu bir sıcaklıkla okşamış, sonra, ırzına göz konulmuş bir dağ kızı gibi Halit Beyi itmişti.</p>
<p class="block">-Yıkıl karşımdan eşkıya diyen sesi, Balıklı İhtiyar Evinin bütün koridorlarını çınlatmıştı.</p>
<p class="block">Koridorda kendisini bekleyen Mösyö Luiye çantayı uzattı. Yüz yüze gelecek gücü yoktu: Bunu lütfen Bayan Noranın vergisi için yatırın. Hemen bugün yapın bu işi...</p>
<p class="block">Dr. Nasır, sedyeye uzanmış hantal vücudu iyice muayene ettikten sonra, hastanın omuzlarında topladığı yün fanilayı aşağı indirdi: Hiçbir şeyin yok. Taş gibi kalbin var, o kadar...</p>
<p class="block">Dostça bir uyanda bulunur gibi ekledi: Bazen o kalp çarpıntısı bir hastalık belirtisi değil, vicdan azabıdır. Ben Birinci Harp sırasında, genç bir tabipken bunun çok misalini gördüm.</p>
<p class="block">Bican Bey, sabahın erken saatinde, hatırını sayacağına inandığı doktoru ziyarete gelmiş, dün gece göğsüne çöken sıkıntının sebebini araştırmak istemişti. Kapıda, bir yığın fakir hasta varken sıra  beklemeksizin içeri girmişti. Yüzü korkulu bir beyazlık içindeydi. Dr. Nasırın her cuma, fakirler için ücretsiz muayeneye erken saatlerde başladığını biliyordu. Giyinmesine devam ederken ürkek biçimde sordu: Bu daha devam eder mi Sana bağlı! Biraz dinlenmeye çekilsen iyi olur. Yaşın artıyor.</p>
<p class="block">Bican Bey, komisyon çalışmaları sırasında, bu ağırlığın sık sık üzerine çöktüğünü hissediyordu. Mesai bitince Mısırçarşısına uğrayıp, çekişe çekişe pazarlık ederek evin ihtiyaçlarını alıyor, esnaf yârenliği içinde biraz rahatlıyordu. Üstelik kitap gibi konuşmaya meraklı küçük maliye memurlarının ağdalı dilinden uzaklaşıp halkın günlük sıcak sesini duymak hoşuna gidiyordu. Bican Bey, Belediye Meclisi üyesi olarak komisyonda önemli hizmet verdiğine inanmıştı. Yakından gördüğü sıkıntıları, her vesileyle komisyon üyelerine anlatıyor, esnafın böyle sıkıntıda olduğu bir yerde, tüccarın rahat keyif süremeyeceğini açıklamaya çalışıyordu. Komisyon üyelerinin, bu palazlanmış eski esnafın sesinden kendilerine çıkarabilecekleri bir pay kalmamıştı. Bir süre sonra, nükteli sözlerle Bican Beyi zorlamaya başlamışlardı. Bican Bey işin farkındaydı. Bu Ankara ağızlı delikanlıların bir gün burnunu sürtmeye niyetliydi.</p>
<p class="block">Her gece aynı oyunun içindeydi. Komisyon çalışması bitince Büyük Postanenin önünden geçerek Sultanhamamına doğru yürüyüp olan biteni gözlüyordu. Gördüklerinden huzursuzdu.</p>
<p class="block">Sümerbank binasının duvarlarına yaslanmış insanların çil yavrusu gibi dağılışına önceleri bir türlü mana verememişti. Bu insanlar, Bican Beyi görünce umacı görmüş gibi kaçıyorlardı.  Bican Bey artık, Bahçekapı, Sirkeci, Sultanhamamı esnafının, tüccarının, memurunun saygı gösterdiği değerli bir devlet büyüğüydü. Bayram yaklaşıyordu. Şimdiden hazırlıklarını yapmak, sonra telaşa kapılmamak istiyordu. Bugün komisyonda, toptancı mallarının perakende satışı için karar alınacaktı. Yüzlerce tüccarın malı savrulacaktı. Dr. Nâsıra veda etmek için elini uzattı: Borcum ne Doktor Bugün cuma. Meccani...</p>
<p class="block">Bican Bey, Pazartekke durağına doğru yürüdü. Topkapı Eminönü tramvayının çan sesi duyuldu. Kırmızı vagona binip en öndeki tek kişilik meşin koltuğa oturdu. Biletçiye</p>
<p class="block">-Paso deyip geçti. Belediye Meclisi üyeleri, tramvaylarda para ödemiyordu. Geniş pencereden etrafı seyrediyordu. Tramvay Şehreminiye doğru sarsılarak yol aldı. Topkapının, birbiri üzerine abanmış bodur boylu ahşap evleri, el ele tutuşmuş, eski bir hatırayı ayakta tutmak için omuz vermişlerdi. Orta yaşlı bir Tatar kadını, çocuğunu kucağına almış abdest bozduruyordu.</p>
<p class="block">Gureba Hastanesinin önü ana baba günüydü. Muallim Mektebinin çinili cephesinde boydan boya bir Türk bayrağı aşırmıştı. Bayrağın iki yanına becerikli fakat kızgın bir elin boyadığı İnönünün resimleri yerleştirilmişti.</p>
<p class="block">Birazdan hızlanacağı hissedilen yağmur, resimlerin sert hatlarını kimbilir nasıl bir maharetle yumuşatacaktı.</p>
<p class="block">Reisicumhur Hazretlerinin İstanbulu teşrif edeceği gazetelerde ilk haber olarak veriliyordu. Reisicumhur Hazretleri önce Vilayette istirahat edecek, daha sonra Trakya Manevralarına doğru yol alacaktı. İstanbul bir sıkıntı yaşıyor gibiydi.  Şehremini durağında iki kadın bekliyordu. Pencereden Bican Beyi selamladılar, sonra yeşil vagona bindiler.</p>
<p class="block">Bican Bey kadınlardan birini hatırladı. Eczacı Mesud Akif Beyin yeğeniydi. Bazı akşamlar, laflamak için gittiğinde eczanenin temizliğini yaparken gördüğü o delişmen kız büyümüş, durulmuş, gözalıcı, canalıcı güzel bir kadın olmuştu. Akif Bey, ölmeden önce yeğenini, kalfasıyla evlendirmiş, kendisine bir şey olursa, yalnız kalmayacağının emniyeti içinde gözlerini yummuştu.</p>
<p class="block">Bican Beyin çarpıntıları hızlandı. Çapa, Fındıkzade, Aksaray, Beyazıt hep bu çarpıntılı kalbin hızları içinde gözünün önünden geçip gitti... Akif Bey iyi adamdı, baba adamdı.</p>
<p class="block">-Rahmetlinin bana emeği geçmiştir. Hakkını bir türlü ödeyemedim diye hayıflandı.</p>
<p class="block">Hilmi Efendi sabırsızlanıyordu. Beklediği gecikirse işler altüst olabilirdi.</p>
<p class="block">Bunca emek, bunca masraf boşuna gidecek diye huzursuzdu. İnsan dediğin, verdiği sözde durmalıydı. Söylediği saatte gelmeliydi. Vakit geçiyordu...</p>
<p class="block">Mösyö Lui, vergiyi yatırmıştı. Kırk bin liranın Maliye veznesinde sayımı uzun sürmüş, bu zaman içinde Halit Bey, merakından ölecek noktaya gelmişti. Tek tek desteler açılmış, beceriksiz bir tahsildar telaşıyla paralar birkaç kere sayılmıştı.</p>
<p class="block">Fişi imzalatmak için tahsilat mümeyyizine götürdü. Mümeyyiz orta yaşlı, oynak bakışlı birisiydi. Evrakı iyice inceledi. Kırk bin liralık bir tahsilatın tek kalemde yapılması görülmüşşey değildi. Bin lira, iki bin lira için ayaklarına kapanan nice görmüş geçirmişİstanbul esnafının  feryadı, yalvarmaları karşısında bu sessiz ödemenin bir manası olmalıydı. Mümeyyiz ürktü. Parayı bir de kendisi saymak istedi.</p>
<p class="block">Birlikte vezneye geçtiler. Çanta yeniden sayıldı. Para tamamdı. Mümeyyiz masasına döndü. Merasimli bir imza attı: Senin neyin olur bu kadın Patronumun hanımefendileri.</p>
<p class="block">Patronun kim senin Bu seste tehdit vardı.</p>
<p class="block">Aslında benim ablamdır.</p>
<p class="block">Şuraya adını, adresini yaz. Parada pislik çıkarsa, yakana yapışırım.</p>
<p class="block">Mösyö Lui, Gümüşsuyundaki evin adresini verdi. Bu evi, Halit Bey evlendikten sonra beraber oturduğu Mösyö Lui için hazırlatmıştı. Kayınbiraderinin bu eve damat gitmesini düşünüyordu. Yetişmiş bir delikanlıydı.</p>
<p class="block">Gönlünde bir kadının fırtınalar yarattığım, Bayan Noradan dinlemiş, bu saygılı delikanlının evlenme zamanı geldiğini söylemişti.</p>
<p class="block">Mösyö Lui, Bayan Noranın krizler içinde çırpınarak konaktan alınıp götürülüşünü hatırladı. Kendisini konağın çatısından atmak için tertemiz elbiselerini giymiş, sanki bir geziye çıkarken yaptığı gibi, hizmetkârla vedalaşmış ve sonra merdivenleri hızla çıkarak çatıya ulaşmıştı. Halit Bey önceden kestirdiği bu halin tedbirini almıştı. Zar zor tutabilmişti. Çaresizlik içinde çökmüş, Mösyö Luiye sarılıp, bitkin bir sesle ağlamıştı.</p>
<p class="block">Paşazedenin gözlerinde hasret vardı, yalnızlık vardı...</p>
<p class="block">Bari, sen beni yalnız bırakma...  Mösyö Lui yıllarca Halit Beyin yanından ayrılmadı. Gönlündeki dilberin kimin gerdeğinde gözlerini kapattığını bile düşünmedi. Dile kolay aradan tam yirmi yıl geçmişti.</p>
<p class="block">Gümüşsuyundaki evin adresini bir tahsildar imzası için verirken, sanki sahip olduğu her şeyi vermiş gibi kendisini bomboş hissetti.</p>
<p class="block">Nakip Nuri Bey sevinç içindeydi. Öğle tatilinde ziyaretini yapacaktı. Kimselere fark ettirmeden gölge gibi süzülüp gidecek, yine gölge gibi süzülüp gelecekti. Reisicumhur Hazretleri, Vilayeti teşrif edeceği için Gülhane Yolundan nasıl geçeceğinin planını kurdu.</p>
<p class="block">Halit Bey, misafirleriyle oturuyordu. Bekir, aşina olduğu yazıhanenin hemen her köşesinde, kendisinin eski süklüm püklüm girişlerinin izlerini görüyor, ayıplı tavır içinde sırtım çeviriyordu. Durmuş hazırlıklıydı. Evi iki üç gün önceden görmüş, etrafında uzun süre dolaşmış, hatta adım adım cephesini ölçmüştü. Akşam eve dönerken sevinçliydi.</p>
<p class="block">Adı bile güzel Nimet! İnönü Caddesi...</p>
<p class="block">Mösyö Lui, başıyla işin bittiğini Halit Beye anlattı. Halit Beyin yüzü gergindi. Gevşemedi. Gerginlik hüzne dönüştü. Yerinden kalkıp ara kapıyı kapattı Mösyö Luiye yaklaştı: Teşekkür ederim. Beni büyük bir yükten kurtardın.</p>
<p class="block">Sonra dostça sarıldı. Bir süre öyle kaldılar...</p>
<p class="block">Bir mevzuda daha yardımınızı isteyeceğim.</p>
<p class="block">Rica ederim! Sizin için konakta geniş bir oda hazırlattım.  Mösyö Lui titredi. Dermanının bittiğini sandı. Her şeyine birdenbire veda ediyormuş gibi bütün vücudu sızladı. Halit Beyin sesi bir utanç hissettiriyordu: Çok ısrar ettim. Fakat ikna edemedim.</p>
<p class="block">Birkaç gün içinde toparlanırım efendim.</p>
<p class="block">Hep o Bekirin herzeleri bu.</p>
<p class="block">Bunun için üzmeyiniz kendinizi. Bir dostumun evinde boş bir oda var.</p>
<p class="block">Şoför bu akşam eşyanızı köşke taşısın.</p>
<p class="block">Zahmet etmeyiniz efendim.</p>
<p class="block">Zahmetle ne alakası var bunun... Üstelik akşamlan sohbet ederiz.</p>
<p class="block">Ben o konağa gelemem.</p>
<p class="block">Gümüşsuyundaki apartmanın satılması fikrini Bekir getirmişti. Teşvikiyedeki evin satışından doğan soğukluğu böylece hafifletecekti. Asıl amacı, Durmuşun imkânlarını taşa toprağa bağlatıp, ekalliyet mallarının hercümercinde kendi payını artırmaktı. Nakip Nuri Beyle doğrudan bağlantı kurmuş, kendi işini kendisi gören noktaya gelmişti. Nakip Nuri Beyin müptela olduğu lezzeti sağlıyor ve hacizli mallar satış listesini kolayca temin edebiliyordu. Şimdi elinde bir de perakende dükkânı vardı. Bu geniş dükkân aç bir bekleyiş içindeydi.</p>
<p class="block">Durmuşa evi gösterirken sesine, dost kayıran ortak havası vermişti: Bu kelepiri kaçırma...</p>
<p class="block">Bunu, o karının gözlerindeki hatır için alıyorum Bekir. O hatır hep aklımda.  Nefisenin kiremit renkli gözlerinin hatırı, Bekiri tekrar huylandırdı. Şimdi bu süslü binanın yeni sahibi Durmuş olacaktı. Hepsinde heyecan vardı. Telefon çaldı. Halit Beyi telefona istiyorlardı. Mösyö Lui, hafif bir sesle mesajı Halit Beyin kulağına aktardı: Bizzat kendisini takdim ederek konuşuyor Bay Rebbani, Reasürans müdürü...</p>
<p class="block">Halit Bey, akıcı bir Fransızcayla konuştu. Yüzü yeniden değişmişti. Bekiri süzdü. Durmuşa uzun uzun baktı. Mösyö Luiyi çağırdı: Durmuş Bey, Mösyö Lui yakınımdır. Onu zor durumda görmeye tahammülüm yoktur.</p>
<p class="block">Gümüşsuyundaki apartmanı satmıyorum.</p>
<p class="block">Durmuş bozuldu. Bekir bozuldu. Mösyö Lui bozuldu.</p>
<p class="block">Hilmi Efendinin huysuzluğu artıyordu. Otelin kapısına çıktı. Birazdan öğle tatili başlayacaktı. Gecikirse her şey bir anda bitebilirdi. Beklediği göründü. Telaşa kapılmadan yürüyerek otelin önüne geldi. Kapıyı itti. İçeri girdi. Hilmi Efendi, hayranlık ve merakla seyrediyordu: Nerede kaldın Tam zamanında geldim...</p>
<p class="block">Erken gelseydin konuşacaklarımız vardı.</p>
<p class="block">Cevap vermeden merdivenleri çıktı ve kapıyı kapattı.</p>
<p class="block">Cuma ezanı okunuyordu. Kalabalık, Hocapaşa Camiine doğru yöneldi. Caddelerde bir sessizlik görülüyordu. Nakip Nuri Bey, aldırışsız adımlarla yürüyüp otele girdi. Hilmi Efendi karşısında bekliyordu.</p>
<p class="block">Heyecanlıydı. Listeyi cebinden çıkardı. Gösterir gibi yapıp geri çekildi: Her şey tamam mı Hilmi Efendinin kafası, külahı düşmüş bir derviş kellesi gibi yukarı aşağı sallandı.  Bay Rebbani, Halit Beyi Park Otelde yemeğe çağırmıştı. Meseleyi, bir iki kadeh refakatinde daha salim bir kafayla düşüneceklerini söylemiş hatta ısrar etmişti. Halit Beyin durumunu en ince ayrıntısına kadar öğrenmişti.</p>
<p class="block">Bayan Noranın durumunu ve Halit Bey için taşıdığı önemi yakalamıştı. Hazırlıklı olmanın rahatlığını duyuyordu. Otelin lobisinde karşıladı. Birlikte yemek salonuna geçtiler. İşi aceleye getirmeyi sevmezdi, ama vakit daraltmasını iyi biliyordu. Hemen konuya girdi. Gümüşsuyundaki apartman dahil, yedi parça gayrimenkulle yüz elli bin lira teklif etti. Kadehini kaldırdı: İyi bir iş yapıyoruz Halit Bey. Maliye sattırırsa bu paranın yarısına bile alırım bunları. Ama, müzayedeye girmek istemiyorum. Ne de olsa milli bir kuruluşun başındayım.</p>
<p class="block">Halit Beyin gözleri durgunlaştı. Kadehini yerine koydu. İlk defa gözlerinin önüne Mösyö Lui geldi. Utançla başını eğdi. Sonra Bayan Noranın sıcak sesini hatırladı. Nora, Sabit Paşanın istediği oğlanı doğuracağını vaat ediyordu.</p>
<p class="block">Bay Rebbani, yeteri kadar beklemişti. Süreyi uzatırsa, Halit Bey aşın duygulandığı durumun etkisinde, akıl dışı bir kararla önerisini geri çevirebilirdi. Bastırmak gerektiğini düşündü: Çaresizlik hepimizin başında...</p>
<p class="block">Gümüşsuyundaki ev hariç... Onun için makul bir tenzilatla teklifinizi kabul edebilirim.</p>
<p class="block">Bay Rebbani zalim birisi değildi. Akıllıydı. Önerdiği fiyata alacağı gayrimenkullerin değerini önceden eksperlere tespit ettirmişti. Geri kalanlar bile çok değerliydi. İşi saptırmak istemedi. Halit Bey incelik göstermiş, bir tenzilat önermişti: Peki Halit Bey, diğerlerini alıyorum.  Ben tenzilattan vazgeçiyorum. Siz de bana söz vereceksiniz. Konak satılırsa ilk beni arayacaksınız.</p>
<p class="block">Konak satılırsa...</p>
<p class="block">Halit Bey çılgına döndü. Konağın satılmasını hayal bile etmemişti. Şimdi karşısındaki tecrübeli işadamı, kendisinin hayalinden bile uzak kaldığı bir ihtimali çok yakın bir gerçek gibi önüne koyuyordu.</p>
<p class="block">Yemek dönüşü Halit Bey yürümeye karar verdi. Taksim Meydanından İstiklal Caddesine saptı. Bir zamanlar Odeon Mağazasının vitrinlerinde pırıl pırıl göz alan eşyalar, bir kamyona yüklenip haraç mezat satışa götürülüyordu. Galatasaray Lisesinin önüne geldi. İlk delikanlılığını hissettiği bu bahçeye derin gözlerle baktı.</p>
<p class="block">Tünele doğru yürüdü. Avrupa vitrinlerine taş çıkartan mağazaların camları arkasında, şimdi işportaya dökülmüş gibi pejmürde bir kalabalık vardı.</p>
<p class="block">Avukat Sedat Rıza Beyin yazıhanesine girdi. Sedat Rıza Bey, Adalanın Mülkiyeden sınıf arkadaşıydı.</p>
<p class="block">Gelişmeler hakkında bir fikri olabileceğim düşündü. Dik merdivenlerde nefesinin tıkandığını hissetti. Son bir gayretle kapının ziline dokunabildi.</p>
<p class="block">Cuma namazı bitmiş, kalabalık yine eski temposuyla caddelere dökülmüştü. Nakip Nuri Bey merdivenlerden indi. Hilmi Efendi eşikte bekliyordu. Elinde bir zarf vardı.  Nakip Nuriye uzattı. Nakip Nuri zarfı attı. Paralan cebine koydu. Artık, önemli bir adam olduğuna inanıyordu. Teşekkür etmeden otelden çekip gitti.</p>
<p class="block">Hilmi Efendi ayağını yere vurdu: Orospu evladı!..</p>
<p class="block">Hilmi Efendinin sesinde haksız ödenmiş bir diyetin acısı vardı. Kapıyı kitledi.</p>
<p class="block">Siyah perdeyi indirdi. Siyah stor perdenin üzerinde kıvrımları bol harflerle Niğde Oteli yazısı okunuyordu.</p>
<p class="block">Yukarı çıkıp odayı açtı. Suzan giyinmiş, ellerini sobaya uzatmış ısınıyordu. Oda hamam gibi sıcaktı: Ne, üşüyor musun kız Sonra, eski otelci disiplinini kazandı: İnsan yattığı döşeği toplar...</p>
<p class="block">Suzan hiçbir cevap vermeden sadece elini uzattı. Hilmi Efendi önceden ayırdığı paraları avucuna koyarken Suzanın elini okşamaya teşebbüs etti. Suzan geri çekildi: Bir daha bu paraya bu pisliği çekmem.</p>
<p class="block">Adam sana âşık. Nikâhına bile almaya hazır.</p>
<p class="block">Allah belasını versin.</p>
<p class="block">Gözleri boşaldı. Akif Beyin ölümünden sonra, kalfa, eczaneye sahip çıkmış, tekmeyi vurup, Suzanı sokağa koymuştu. Oğluyla birlikte sığındığı o ahşap yıkıntısı arasında nasıl bir hayat sürdüğünün hesabını soran yoktu.</p>
<p class="block">Suzan önce direnmiş, sonra hiçbir şey olmamış gibi koyvermişti.</p>
<p class="block">Ağlama! Avucuna biraz daha para yerleştirdi. Bu kere Suzanın elini tam tutmuştu. Suzan çekmedi.  Hilmi Efendi vardığın yer fena değil. Neden böyle bir pisliğe bulaşıyorsun İnsanın ilk geldiği yer adamı barındırmaz, azdırır. Ben, hamaldım. Ne zorluklar içinde geldim buraya.</p>
<p class="block">Oteli aldığımda cenneti almışım gibi sevinçliydim. Namuslu bir taze bulup evlenmek bile istedim.</p>
<p class="block">Evlenseydin ne geçecekti ki eline. Biz evlendik de ne oldu Öyle deme... insanın evi barkı olmalı. Hatta, işinden gücünden önce, evi barkı olmalı. Adamın kendine güvenmesi yetmez güveneceği kimsesi de olmalı.</p>
<p class="block">Hilmi, kendi geçmişini düşündü. Gerçekten pisliğe bulaşacak tıynette birisi değildi. Şartlar alıp Hilmiyi buraya getirmişti. Kendini, Niğdede elma toplamaya gittikleri zaman sünepe, çelimsiz görüp kayırdığı Nuriye karı bulan bir pezevenk gibi hissediyordu. Önce teklifini reddetmiş, sonra güzelim işin elden kaçıp Durmuşun avucuna geçtiğini öğrenince Suzanı bulmuştu. Suzanın Sümerbankın duvarına dayanmış, ekmek karnesi satan halini gözlerinin önüne getirdi. Kolları yenmiş siyah mantodan uzanan elinde küçük karneler yelpaze gibi açılmıştı. Uzun süre seyretmiş, sonra yanına yaklaşmıştı. Karneler avucunun içindeydi.</p>
<p class="block">Suzanın sesi gür, güzel ve çığlık çığlığaydı. Birisi sert bir itişle Suzanı yere yıkmış, tekmeliyordu. Karneler uçuşmaya başlamıştı. Bu tıknaz kabadayı yere devirdiği kadım dövüyordu: Orospu, adımı ayağa düşürdün! Gözü dönmüş adam, Akif Beyin güvendiği kalfaydı. Ölümünden hemen birkaç ay sonra Suzanı kapıya bırakmış, göz koyduğu Ermeni kızını kapatmıştı. Suzanın delişmen yapısındaki o uzun  boy, o yukarıdan bakış, kısa boylu, tıknaz kalfaya, sanki balyoz yemiş gibi ağır acı vermişti.</p>
<p class="block">Son tekmeyle Suzan olduğu yerde kıvrıldı. Kıpırdayacak hali kalmamıştı. Sadece çığlıklar içinde bağırıyordu: Karnelerim, karnelerim... Uçuşmasınlar...</p>
<p class="block">Hilmi Efendi, karneleri toplamış, avucunda hazır etmişti. Kalktığında Suzana verecekti. Kadına dokunmaya cesaret edemiyordu. Hilminin hayatında hiç kadın yoktu.</p>
<p class="block">Kalfa son bir tekmeyle bağırdı: Bir daha görürsem eğer, öldürürüm seni, orospu! Son tekme, sanki Hilminin hayalarına gelmiş gibi derin bir acı duydu. Tıknaz adamı tuttuğu gibi yere devirdi. İri elleri, kalfanın suratında yumruklar halinde patlıyor, kendisini korumaya fırsat bulamayan adamın yüzünü darmadağın ediyordu. Çevreden yetişenlerin yardımıyla kalfayı Hilminin elinden aldılar.</p>
<p class="block">Hilmi Efendi, Suzanı alıp otele getirdi. Yüzünü yıkadı. Çay pişirdi. Şimdi oturduğu yatağa uzattı. Akşam çöküyordu. Acısını dindirecek bir şeyler verdi. Üstünü örttü.</p>
<p class="block">Sabah olduğunda, Hilmi Efendi, fırından sıcak poğaça almış, demli bir çay getirip önüne koymuştu. Yanında iri delikli sert Niğde peyniriyle kıvamı kalın pekmez vardı. Kahvaltı boyunca Suzanı seyretti. Açlık ve sıkıntı, bütün baskısına rağmen, Suzanı sofra terbiyesinden uzaklaştıramıyordu. Suzan, hâlâ o uzun boy, o yukarıdan bakışlı tavrım üstünden atmamıştı. Teşekkür ederek ayrılmak istedi. Kendisini, gerekçesiz himaye eden bu adama ilgi duydu. Yardımcı olacağını vaat etti. Merdivenlerden inerken, karşıda biçimsiz bakışlarıyla kendisini  süzen adamı ilk defa o gün gördü. Nakip Nuri Bey, pazar sabahı Hilmi Efendinin yazıhanesinde keyifle sigara tüttürüyordu.</p>
<p class="block">Hilmi Efendi, birkaç gün sonra, Suzanı aradı. Atalar Mağazasının duvarım siper etmiş, kömür karnesi satıyordu. Yine otele götürdü. Yârenlik ediyor, bir yandan kendisini anlatırken, bir yandan da Suzanın hazırlıklı halini kolluyordu. Hilmi Efendinin bu</p>
<p class="block">-yekten söyleme alışkanlığı, hâlâ erdemli bir yanı olduğunu gösteriyordu. Nakip Nuri Beyin pis iptilasını anlattı. Suzan şaşkınlıkla bakakaldı. Birkaç gün evvel kalfaya meydan dayağı çeken Hilmi Efendi küçülmüş, nokta gibi kalmıştı. Yerin dibine geçtiğini hissetti. Suzan, Hilmi Efendinin iyiliğini görmüştü. O gece Niğde Aksaray Otelinin en geniş yatağını, Nakip Nuri Bey için ısıttı.</p>
<p class="block">İkisi de hatırladıklarından rahatsız olmadılar. Alışmışlardı. Bunun ayıplanacak tarafı olmadığına inanmışlardı. Her cuma, belli saatte gelip, Nakip Nuri Beyin gönlünü yapıyordu.</p>
<p class="block">Hilmi Efendi, Suzana sigara tuttu: Şimdi hemen gidecek misin Belki biraz çarşıya uğrarım. Oğlana bir şeyler alacağım...</p>
<p class="block">Ben sana koca bir paket hazırladım...</p>
<p class="block">Kapının kenarında iyice paketlenmiş bir sürü yiyecek duruyordu. Ayrıca gazete kâğıdına sarılmış bir kavanoz vardı: Bu Niğde pekmezidir. Bağın en güzelinden gelir, bilir misin Ben hiç bağ görmedim.</p>
<p class="block">Harp bitsin, seni Aksaraya götürürüm. Bağ evinde kalırsın.</p>
<p class="block">Doyarsın bağa...  Neden geldin buralara be Hilmi Efendi Neden bulaştın bu pisliğe Ekmek parası... Her şey ekmek parası için.</p>
<p class="block">Haklısın...</p>
<p class="block">Haklıyım ya. Bana gücenmiyorsun değil mi Suzan, mutlu değildi, ama Hilmi Efendiye gücenmiyordu. Bahçekapıda karne satıp birkaç kuruş kazançla ömür törpülemek yerine, haftada bir defa gelip yüklüce bir para almak, utançlı bir meslek gibi gelmemişti.</p>
<p class="block">Babası oğlunu elinden almış, Suzanı tek başına bırakmıştı. Bazı geceler otelde kalıyor, sabahlan erken kalkıp, Hilmi Efendinin işine yardımcı oluyordu. Bir günden bir güne Hilmi Efendinin Suzana ters gelen davranışı olmamıştı. Arada bir Hilmi Efendinin sakin hareketlerinde, Akif Beyi andıran, fakat tam kestirilemeyen bir taraf vardı.</p>
<p class="block">Bu cuma, kaynanası oğlunu getirip eve bırakacaktı. Ermeni kızı, oğlanı istemiyormuş. Suzanın sevinç ve telaşı, hatta acısı buydu. Nakip Nuriyi bile gözü görmemişti. Oğlu gözlerinin önüne geldi. Ağlamamak için kafasındakileri atmaya çalıştı: Hilmi Efendi, çoluğun çocuğun Aksarayda mı Benim ailem yok...</p>
<p class="block">Hilmi Efendiyi seyretti. Bu heybetli vücudun öyle yumuşak bir tabiatla nasıl bağdaştığına hayret ediyordu.</p>
<p class="block">Hilmi Efendi, istense, bir avuç içinde sıkıştırılmış kadife parçası gibi tutulabilirdi.</p>
<p class="block">Oda dayanılmayacak kadar sıcaktı. Soba gürül gürül yanıyordu. Suzan sırtındaki hırkayı çıkardı. Kolları bütün aklığıyla göründü. Hilmi Efendi ille de ellerine bakıyordu. Gördüğü ilk aklık bu ellerde  başlamıştı. Suzan, bluzunun düğmelerinden bir iki tanesini çözdü. Durdu. Son bir kere emin olmak ihtiyacını duydu: Hilmi Efendi, eğer Nuriden iğrenmezsen, gel benimle yat...</p>
<p class="block">Avukat Sedat Rıza Beyin yazıhanesi kalabalıktı. Birkaç perişan yüz, birkaç kaygılı ses odayı doldurmuştu.</p>
<p class="block">Avukat Sedat Bey, Halit Beyin halini görünce telaşlandı: Halit Bey, önce şöyle oturun, biraz istirahat buyrun...</p>
<p class="block">Halit Beyi geniş koltuğa oturttu ayaklarını uzattı. Kravatım çözdü. Biraz su verdi. Yüzü, gerilmiş bir üzüntü içinde bembeyazdı. Kelimeler ağzından zor çıkıyordu. Sedat Rıza Bey, sakin fakat endişeli sesle çağırdı: Doktor biraz buraya gelir misin Toplantı yaptıkları odanın kapısından Doktor Sudi Bey göründü. Sinirli hali hemen dikkat çekiyordu.</p>
<p class="block">Kendisine konulan Varlık Vergisinin haksızlığı için Sedat Beyi ziyarete gelmiş, verginin itirazı, temyizi olmadığını öğrenince hayretini gizleyememişti: Yahu, idam mahkûmunu bile son bir defa dinliyorlar... Ben ameliyatlarımda ölen hastama söyleyecek bir şeyin var mı diye soruyorum...</p>
<p class="block">Hiçbir nükte, odanın ağır havasını hafifletmiyordu. Doktor, Halit Beyi görünce ürktü. Renk vermedi. Hafif bir muayeneden geçiriyormuş gibi davranarak yaşlı vücudu iyice elden geçirdi: Herkes şimdi heyecanlı. Siz de biraz istirahat etseniz iyi olur. Bir iki ilaç yazayım. Bitirinceye kadar kullanınız. Sonra tekrar görmek isterim.</p>
<p class="block">Hastayı telaşa vermek istemiyor, ancak endişesini açıklığa kavuşturmak için tekrar görünmesi gerektiğini de açıkça belirtiyordu.  Reçetesini çıkardı. Bir şeyler yazıp, Sedat Rıza Beyin kâtibine uzattı: Rebule gidin. Şunları hemen alınız.</p>
<p class="block">Halit Beyin gelişi yazıhanedeki telaşa tuz biber ekmişti. İstanbul tüccarının kaymak tabakası yazıhaneyi doldurmuştu. Bütün dinlerin, mezheplerin, paralı müminleri bir ateiste savaş açmak için, Kudüste bir araya gelmişler gibi Avukat Sedat Rıza Beyin hukuki malumat ve kıvraklığına talip olmuşlardı.</p>
<p class="block">Sedat Rıza Beyin yapabileceği hiçbir şey yoktu. İş çığırından çıkmıştı. Mösyö Franko, bütün tecrübesine ve hukuk bilgisine rağmen telaşlı ve mahzundu: Benim itibarımı da eziyorlar... Hakkımda, vergiye mücadele açmış diye dedikodu çıkarmışlar. Ankarayı üstüme salmak için her fırsatı kullanıyorlar.</p>
<p class="block">Mösyö Franko, Varlık Vergisi kurbanları arasına girmemek için insanüstü bir mücadele veriyor, gözleri bağlanmış bir bayram koçu gibi bütün imkânlarıyla akıbetine direniyordu. Yetmiş yıllık İstanbulluydu. Nice badireler atlatmıştı. Ama şimdiki afet, öyle kolayca üstesinden gelinecek gibi değildi. Ankara üstüne geliyordu.</p>
<p class="block">İstanbul üstüne geliyordu... Ayaklan kalın urganla bağlanmış, çırpınmasına bile fırsat verilmemişti.</p>
<p class="block">Mösyö Franko, bu yaştan sonra, eziyet edilmesine tahammül edebileceğini sanmıyordu. Defterdarın teminat vermesine rağmen, ağır bir endişe içindeydi.</p>
<p class="block">-Mutlaka bir seyahatte sonum gelir diye düşündü.</p>
<p class="block">Halit Bey, bir süre dinlendikten sonra izin isteyip yola koyuldu.  Doktor Sudi Bey, kendisini haftaya mutlaka görmesi gerektiğini ısrarla belirtti.</p>
<p class="block">Endişesini açıkça söyleyen, fakat nazik ifadeler içinde ikazının derecesini eriten bir üslubun sahibiydi: Halit Beycim, Hanımefendiyi de alıp şöyle bir süre uzaklaşsanız çok isabetli olur... Kulüp hayatı, vergi telaşı hepimizi yoruyor. Artık yaşlandık...</p>
<p class="block">Halit Bey, Tünele binip yazıhanesine gidecek, sonra Mösyö Lui ye sevinçle haberi verecekti.</p>
<p class="block">Gümüşsuyundaki evi kurtarmıştı...</p>
<p class="block">Nimet ile Destegül, tramvayda yan yana oturuyorlardı. Destegül, acemi bir heyecanla her şeyi meraklı izliyor koluyla Nimeti dürterek, hayretini açıklıyordu: Abla bak, bak! Ne güzel şey! Destegül, gördüğü her şeyin hayreti içindeydi. Bu ilginin gerisinde biraz da gözü doymamış bir taşra kızının sevimliliği vardı. Destegülün zor görünen güzelliği, bütün açıklığıyla ortaya çıkmıştı. Nimet, oturaklı bir kadın tavrıyla nereye, ne kadar bakılacağını neye, ne kadar ehemmiyet verileceğini doğuştan getirdiği bir kantarda tartıp, her şeyin payını uygun ölçüde veriyordu. Tramvay, Sirkeciye yanaştı.</p>
<p class="block">Telaşla Destegülü zorladı. İndiler.</p>
<p class="block">Karşıya geçip Nemlizade Hannın kapısındaki kalabalığı merakla seyrettiler.</p>
<p class="block">Giyimleri kuşamları yerinde, terbiyeli bir erkek kalabalığı arasında, kendi varlığını gizlemeye çalışan güzel bir kadın dikkat çekiyordu. Siyah bir manto giymişti. Başında, Şen Şapkanın son moda tüllü şapkasını taşıyordu.  Tül, dudakları hizasına kadar inmiş, beyaz yüzün yarısını siyah bir gölgeyle örtmüştü. İncecik dudakları boyalıydı. Elinde siyah bir rugan çanta tutuyordu. Nimet, kadını bir rüya gibi seyretti.</p>
<p class="block">-Eğer evsafın varsa, bu her şartta kendini belli eder diye düşündü.</p>
<p class="block">Ne kadar güzel değil mi Boyası bol da ondan...</p>
<p class="block">Gözlerine bak! Belli ki hanımefendi... Ne kadar güzel bakıyor.</p>
<p class="block">Nimet, daha güzel bakıyordu. Destegülü kolundan çekip peşinden sürükledi. Vakıf Hana doğru yürüdüler...</p>
<p class="block">Hanın köşesinde bir sürü insan toplanmış tek sıra halinde Polis Müdüriyetinin önünde dizilmişlerdi. Sıranın iki ucunda iri gövdeli iki bekçi duruyordu. Bu süklüm püklüm insan kalabalığının karşısındaki kaldırımda birkaçı resmİ, birkaçı sivil polis memuru hayretle kalabalığı izliyordu. Şişman komiser, yanındakine gülerek seslendi: Şu ortadaki tıknaz var ya, ben İstanbula ilk tayinimde onu, Vapur İşletmesi umum müdürü sanmıştım. Ada vapurunun kaptanı öyle bir selam veriyordu ki, herifin kafası neredeyse pabuçlarına değecekti... Meğer Tahtakalede kâğıtçıymış...</p>
<p class="block">Destegül, Vakıf Hanı seyretti. Bekirin anlattığı sıkıntılı gecelerin geçtiği demir kapıya baktı. Bir cami avlusu gibi içeri uzanan koridoru merak etti. Cesaret edip giremedi...</p>
<p class="block">Nimet, yüzünü karşı kaldırıma çevirmiş seyrediyordu. Gülnihal, Gülizar, Gülcemal mağazalarının yazılarını birkaç kere okudu. Soğuk ve yağmurlu bir gecede önlerinden geçtiği bu mağazaların, Nimetin üzerinde, acı bir macerayı yerli yersiz hatırlatan geveze bir sırdaşlık hakkı vardı. Bi Ba Bo Mağazasının vitrinine baktı. Sert suratlı erkek  mankenlere giydirilmiş sıcak Selanik fanilaları yerine beyaz pamuklu atletler konulmuş, önlerine siyahlı, beyazlı kadın donları serpiştirilmişti. Vakıf sebilinden su içtiler.</p>
<p class="block">Ters çevirip bastırınca şu fışkırıp bardağı yıkayan madeni alete şaşkınlık içinde bakakaldılar. Aksarayda böyle şeyler yoktu... Kelkitte doğru dürüst akan çeşme bile yoktu...</p>
<p class="block">Celal Bey Hannın önünde sıralanmış kadınlar, erkekler önlerinden geçen masraflı giyinmiş kadınlara, erkeklere karne uzatıyorlardı. Destegül insanları seyretmekten hoşlanıyordu. Her şeyi seyretmek, Destegülde sevinç veren bir yakınlık duygusu yaratmıştı. Satıcı kadınların yüzlerine baktı.</p>
<p class="block">Çoğu kendinden güzeldi.</p>
<p class="block">-Efendim diye yollarını kesiyorlar, pek fazla üstelemeden ellerindeki karneleri gösteriyorlardı.</p>
<p class="block">Nimet yürüdü geçti. Selanik Bankasının önünde Destegülü bekledi. Köşeyi dönünce karşılarında Durmuşun mağazası görünecekti. Ortadaki büyük camın üzerine Pinhas Usta, san yaldızla,</p>
<p class="block">-Moda Manifatura adını iri harflerle yazmış, etrafına koyu kahverengi boyayla gölgeler düşürmüştü.</p>
<p class="block">-Moda Manifatura yazısı, camından başkaldırıp meydana taşmak için boy atmaya hazırlanıyor gibiydi.</p>
<p class="block">Nimet, mağazadan içeri girdi. Birkaç kişi ellerinde süpürgeler, faraşlarla her tarafı temizliyorlardı. Durmuş, yukarıdaki denklerin üzerine abanmış, kestiriyordu. Laubali şekilde bacaklarını açmış, çirkin bir uzanış içinde iğdiş keyfine varmış gibi gözlerini yummuştu. Nimet utandı. Destegülü kolundan çekip dışarı çıkardı.  Moda Manifatura, birkaç gün sonra bir panayır yerine dönecekti...</p>
<p class="block">Bican Bey, Bahçekapı tramvayına binmeye çalışan eli yüklü genç kadına yardım etti. Elindeki bavulu alıp sahanlığa koydu. İkisi de kırmızı vagona bindiler. Bican Bey</p>
<p class="block">-Paso dedi. Suzan, çantasından çıkardığı parayı uzattı. Yan yana oturdular. Bican Bey, dün sabah hüzünlü gördüğü kadının yüzündeki bu teravetli sevinci hayretle seyretti.</p>
<p class="block">Balıklı İhtiyar Evinin hemşireleri yemeklerini bitirdi. Bıkkın adımlarla odalarına döndüler. Bayan Nora, siyahlarını giyiniş, sandalyesinde oturmuş, hemşiresini bekliyordu. Saçlarını açmış, o sarı yumağı, tel tel omuzlarına dökmüştü. Elindeki kitabı hemşireye uzattı: Siz bunu okumuş olamazsınız. Sizin için getirttim... İklimler... Haydar Rifat Beyin tercümesi. Aslı kadar lezzet vericidir...</p>
<p class="block">Hemşire şaşkınlık içindeydi. Yıllardır baktığı kadın değişmiş, sanki bir peygamber eli değmiş gibi şifa bulmuştu. Gözleri cıvıl cıvıldı. Sesinde şimdiye kadar duymadığı düzenli bir musiki vardı. Sadece teninin beyazlığı artmıştı: Ben biraz istirahat etmek istiyorum. Sabit Paşayla mahrem görüşeceğim.</p>
</body></html>
