<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 class="sigil_not_in_toc">1 GELİR VE ÜRETİM </h4>

  <p><a href="../Text/1.xhtml#n1" id="n1">1.</a> "South African Police open Fire on Striking Miners," <span style="font-style:italic;">New York Times,</span> 17.08.2012.</p>

  <p><a href="../Text/1.xhtml#n2" id="n2">2.</a> Bkz. şirketin resmi açıklaması, "Lonmin Seeks Sustainable Peace at Marikana," 25.08.2012, www.lonmin.com. Bu belgeye göre, madencilerin grev öncesi asgari ücreti aylık 5.405 randdır ve yapılan artış aylık 750 randdır (1 Güney Afrika randı yaklaşık 0,1 avrodur). Bu rakamlar grevdeki işçilerin bildirdiği ve basında çıkan rakamlarla örtüşüyor.</p>

  <p><a href="../Text/1.xhtml#n3" id="n3">3.</a> "Faktöriyel" dağılım bazen "işlevsel" ve "makroekonomik" dağılım, "bireysel" dağılım ise bazen "kişisel" ya da "mikroekonomik" dağılım olarak adlandırılır. Gerçekte her iki dağılım türü de hem mikroekonomik (şirketler ve bireysel ekonomik aktörler seviyesinde analiz edilmesi gerekir), hem de makroekonomik (yalnızca ulusal ya da dünya ekonomisi seviyesinde anlaşılabilir) mekanizmalara bağlıdır.</p>

  <p><a href="../Text/1.xhtml#n4" id="n4">4.</a> Grevci işçilere göre yıllık bir milyon avro (200 madencinin ücretine eşittir). Ne yazık ki şirketin internet sayfasında bu konuda herhangi bir bilgi yer almamaktadır.</p>

  <p><a href="../Text/1.xhtml#n5" id="n5">5.</a> Ücretler ve diğer emek gelirleri için yaklaşık %65-70, kâr, kira ve diğer sermaye gelirleri için %30-35.</p>

  <p><a href="../Text/1.xhtml#n6" id="n6">6.</a> Milli gelir aynı zamanda "safi yurt içi hasıla" olarak da adlandırılır (sermayenin yıpranma payının hesaba katıldığı "gayrisafi yurt içi hasıla"nın (GSYH) zıttı olarak). Ben "milli gelir" ifadesini kullanacağım, bu hem daha basit hem de daha anlaşılır. Yurtdışı net gelir, yurtdışından gelen gelirle yabancılara ödenen gelirler arasındaki fark olarak tanımlanır. Bu karşıt yönlü akışlar öncelikle sermaye gelirlerini içerir, ancak emek gelir<span>lerini ve tek taraflı transferleri (göçmen işçilerin vatanlarına gönderdikleri havaleleri) de kapsar. Ayrıntılar için bkz. Teknik Ek.</span></p>

  <p><a href="../Text/1.xhtml#n7" id="n7">7.</a> Dünyanın toplam geliri haliyle farklı ülkelerin milli gelirlerinin toplamı, dünyadaki toplam üretim de farklı ülkelerin yurt içi hasılalarının toplamı olarak tanımlanır.</p>

  <p><a href="../Text/1.xhtml#n8" id="n8">8.</a> İngilizcedeki bu "national wealth"den (milli servet) ya da "national capital"den (ulusal sermaye) söz edilir. 18. yüzyılda ve 19. yüzyılda Fransız yazarlar <span style="font-style:italic;">"fortune nationale</span>"den söz ederken, İngiliz yazarlar <span style="font-style:italic;">"national estate"</span> derler (bu farkın sebebi İngilizcede <span style="font-style:italic;">"real estate</span>" ile diğer varlıklar için kullanılan <span style="font-style:italic;">"personal estate</span>" arasındaki farktır.)</p>

  <p><a href="../Text/1.xhtml#n9" id="n9">9.</a> Temelde varlıklar ve yükümlülükler (borçlar) için ulusal hesaplar konusunda bugün yürürlükte olan uluslararası standartları kullandım, Teknik Ek'te belirttiğimiz bazı ufak değişiklikler yaptım.</p>

  <p><a href="../Text/1.xhtml#n10" id="n10">10.</a> Her bir ülkenin ayrıntılı rakamları için Teknik Ek'te yer alan tablolara başvurulabilir.</p>

  <p><a href="../Text/1.xhtml#n11" id="n11">11.</a> Pratikte medyan gelir (nüfusun %50'sinin altında yer aldığı gelir seviyesi) genellikle ortalama gelirin %20-30 altındadır. Bunun sebebi gelir dağılımının daha üst diliminin, daha alt ya da orta dilimden çok daha geniş bir alana yayılmasıdır ki bu da ortalamayı yükseltir (medyam yükseltmez). Ayrıca "kişi başına milli gelir" vergi ve transferler öncesi ortalama geliri ifade eder, bunu da belirtelim. Pratikte gelişmiş ülkelerin vatandaşları milli gelirlerinin üçte birini ya da yarısını, kamu hizmetleri, altyapı hizmetlerini, sosyal güvenliği ve sağlık ile eğitim vs. harcamalarının önemli bir bölümünü finanse etmeye yarayan vergilere ve çeşitli kesintilere ayırmış durumdadırlar. Vergiler ve kamu harcamaları konusunu IV. Kısım'da ele alacağız.</p>

  <p><a href="../Text/1.xhtml#n12" id="n12">12.</a> Nakit varlıklar (finansal aktifler de dahil olmak üzere) toplam servetin yalnızca küçük bir parçasını oluşturur, kişi başına birkaç yüz avroya ya da eğer altın, gümüş gibi değerli nesneleri de dahil edersek birkaç bin avroya, yani toplam servetin % 1-2'lik bir dilimine karşılık gelirler Bkz. Teknik Ek. Ayrıca kamu varlıkları bugün kamu borçlarına neredeyse eşittik dolayısıyla da hanehalkının bunları kendi finansal varlıkları aracılığıyla ellerinde bulundurduklarını söylemek tuhaf kaçmaz.</p>

  <p><a href="../Text/1.xhtml#n13" id="n13">13.</a> α = <span style="font-style:italic;">r</span> x ß formülü " α eşittir r çarpı ß" olarak okunabilir. Ayrıca, "ß = %600" ile "ß = 6", " α = %30" ile " α = 0.30" ve "r = %5" ile "r = 0.05" aynı şeydir</p>

  <p><a href="../Text/1.xhtml#n14" id="n14">14.</a> "Sermayenin getiri oranı" ifadesini "kar oranı" ifadesine yeğliyorum, bunun sebeplerinden biri kârın sermaye getirisinin alabileceği hukuki biçimlerden yalnızca biri olmasıdır, diğer sebebi ise "kâr oranı" ifadesinin genellikle muğlaklığa yol açacak biçimde, kimi zaman getiri oranını kimi <span>zaman da (hatalı bir biçimde) gelir ve üründeki kâr paylaşımı oranını (bu benim r'den ziyade α olarak adlandırdığım şeydir, arada ciddi bir fark var) ifade etmek için kullanılmasıdır. Kimi zaman kâr payını ifade etmek için "marjinal oran" terimi de kullanılır.</span></p>

  <p><a href="../Text/1.xhtml#n15" id="n15">15.</a> Faiz sermayeden elde edilen gelirin çok özel bir biçimidir; örneğin kâr, kira ve kâr payı kadar (bunlar sermayenin söz konusu tipik bileşiminde, faizden daha büyük kazançlar sağlar) temsil değeri yoktur. "Faiz oranı" (ödünç alanın kim olduğuna göre büyük bir çeşitlilik arz eder) bu nedenle sermayenin ortalama getiri oranını temsil etmez ve genellikle ondan çok daha düşüktür. Kamu borçlarını ele alırken bu düşüncenin faydalarını göreceğiz.</p>

  <p><a href="../Text/1.xhtml#n16" id="n16">16.</a> Burada sözünü ettiğim hasıla bazen şirketin "katma değeri" olarak adlandırılan değere eşittir; "katma değer" şirketin mal ve hizmet satışından elde ettiği kazanç ile ("brüt kazanç") diğer şirketlere mal ve hizmetler için ödediği giderler ("ara tüketim") arasındaki farktır. Katma değer şirketin yurt içi hasılaya yaptığı katkıyı ölçer. Tanım itibarıyla da şirketin üretimde kullanılan emek ve sermayeye ödeyebileceği tutarı ölçer. Burada her ikisi de sermayenin yıpranma payından arındırılmış (yani sermayeye ayrılan amortisman ve altyapı harcamaları düşüldükten sonraki) katma değere ve kârlara atıfta bulunuyorum.</p>

  <p><a href="../Text/1.xhtml#n17" id="n17">17.</a> Özellikle bkz. Robert Giffen, <span style="font-style:italic;">The Growth of Capital</span> (Londra: George Bell and Sons, 1889). Daha ayrıntılı bibliyografik bilgi için Teknik Ek'e başvurulabilir.</p>

  <p><a href="../Text/1.xhtml#n18" id="n18">18.</a> Milli servet ve milli gelir bir ülkenin zenginleşmesi hakkında bazı açılardan fazla "verimlilik merkezli" GSYH'den çok daha dengeli bir bakış sunar. Örneğin doğal bir afetin servetin büyük bir kısmına zarar verdiği bir durumda, sermayedeki yıpranma milli gelirin de azalmasına yol açacak, ancak GSYH yeniden inşa çabaları neticesinde artacaktır.</p>

  <p><a href="../Text/1.xhtml#n19" id="n19">19.</a> İkinci Dünya Savaşı'ndan bu yana ulusal muhasebede kullanılan resmi sistemlerin tarihi için, 1993 yılında Birleşmiş Milletler (BM) tarafından hayata geçirilen yeni sistemin (1993 tarihli Ulusal Hesaplar Sistemi (SNA) sermaye hesapları için tutarlı tanımlar öneren ilk sistemdir) mimarlarından Andre Vanoli'nin <span style="font-style:italic;">Une histoire de la comptabilite nationale</span> (Paris: La Decouverte, 2002) çalışmasına başvurulabilir. Ayrıca Richard Stone'un bilgilendirici yorumlarına da göz atılabilir, bkz. "Nobel Memorial Lecture, 1984: The Accounts of Society," <span style="font-style:italic;">Journal of Applied Econometrics</span> 1, no. 1 (Ocak 1986): 5-28. Stone'un çalışmaları savaş sonrası dönemde İngiliz ve BM hesapları konusundaki öncü çalışmalardandır. Ayrıca bkz. François Fourquet, <span style="font-style:italic;">Les comptes de la puissance. Histoire de la comptabilite nationale</span> <span style="font-style: italic;">et du plan</span> <span>(Paris: Recherches, 1980). Bu eser de 1945-1975 döneminde Fransa'nın ulusal hesaplarını kurma işinde görev almış bireylerin katkılarını gösteren bir seçkidir.</span></p>

  <p><a href="../Text/1.xhtml#n20" id="n20">20.</a> Angus Maddison (1926-2010) uzun vadede dünya genelinde ulusal hesapları yeniden düzenlemek konusunda uzmanlaşmış İngiliz ekonomist. Maddison'ın zaman serileri yalnızca üretim akışını kapsar (GSYH, nüfus, kişi başına GSYH) ve milli gelire, sermaye-emek bolüşümüne ya da sermaye birikimine dair hiçbir fikir vermez. Üretim ve gelirin dünya genelindeki dağılımının geçirdiği değişim için François Bourguignon ve Branko Milanovic'in öncü nitelikteki eserlerine başvurulabilir. Bkz. Teknik Ek.</p>

  <p><a href="../Text/1.xhtml#n21" id="n21">21.</a> Burada sunulan seriler 1700 yılından başlıyor; Maddison'ın tahminleri ise ilkçağa kadar uzanıyor. Onun vardığı sonuçlara göre Avrupa dünyanın geri kalanına fark atmaya 1500 yılı gibi erken bir dönemde başlamıştır. Halbuki 1000 yılı civarında Asya ve Afrika (ve özellikle de Arap dünyası) bir nebze daha gelişmiş durumdaydı. Bkz. Ek grafikler Sl.l, Sİ.2 ve S1.3 (internet sayfasından erişilebilir).</p>

  <p><a href="../Text/1.xhtml#n22" id="n22">22.</a> Basitleştirmek için Avrupa Birliği'ne İsviçre, Norveç ve Sırbistan gibi küçük Avrupa ülkelerini de dahil ettim; bu ülkeler AB ülkeleriyle çevrilidir ancak birliğe üye değil (üye ülkelerle sınırlandırılmış haliyle AB nüfusu 2012 yılında 540 milyon değil, 510 milyondur). Benzer şekilde Beyaz Rusya ve Moldova da Rusya-Ukrayna grubuna dahil edilmiştir. Türkiye, Kafkasya ve Orta Asya da Asya'ya dahil edilmiştir. Her bir ülkeye dair ayrıntılı grafiklere internet sayfasından erişilebilir.</p>

  <p><a href="../Text/1.xhtml#n23" id="n23">23.</a> Bkz. Ek Tablo Sl.l (internet sayfasından erişilebilir).</p>

  <p><a href="../Text/1.xhtml#n24" id="n24">24.</a> Aynı durum Avustralya ve Yeni Zelanda (nüfusu 30 milyonun altındadır, bu da dünya nüfusunun %0,5'ini teşkil eder, kişi başına GSYH yılda <span style="text-indent: 1.5em;">30.000 avrodur). Basitleştirmek için bu iki ülkeyi de Asya'ya dahil ettim. Bkz. Ek Tablo Sl.l (internet sayfasından erişilebilir).</span></p>

  <p><a href="../Text/1.xhtml#n25" id="n25">25.</a> Amerika'nın GSYH'sini avro/dolar=l,30 kurundan gösterirsek, ABD %10 daha yoksul görünecek ve kişi başına GSYH de 40.000 avrodan 35.000 avroya düşecektir (bu hesaplama Avrupa'daki Amerikalı bir turistin satın alma gücü hakkında daha doğru bilgiler verir). Bkz. Ek Tablo S1.1 Uluslararası Karşılaştırma Programı'nın (ICP) resmi tahminleri Dünya Bankası, Avrupa İstatistik Kurumu (Eurostat) gibi uluslararası örgütlerin yer aldığı bir konsorsiyum tarafından hazırlanır. Euro bölgesi içinde değişkenlik gösterse de 1,2'lik avro/dolar paritesi ortalama bir paritedir. Bkz. Teknik Ek.</p>

  <p><a href="../Text/1.xhtml#n26" id="n26">26.</a>1990 yılından bu yana Amerikan dolarının avro karşısındaki satın alma gücünde gözlemlenen düşüş ABD'de enflasyonun biraz daha yüksek olduğunu gösterir (yılda %0,8,20 yılda neredeyse %20). Grafik 1.4'te gösterilen döviz kurları ortalama kurlardır, dolayısıyla da kurlardaki kısa vadeli ciddi dalgalanmaları yansıtmaz.</p>

  <p><a href="../Text/1.xhtml#n27" id="n27">27.</a> Bkz. <span style="font-style:italic;">Global Purchasing Power Parities and Real Expenditures-200S International Comparison Programme</span> (Washington, DC: World Bank, 2008), Tablo 2, 38-47. Bu resmi hesaplarda, ücretsiz olarak sunulan ya da düşük fiyatlanan kamu hizmetlerinin fiyatı (örneğin eğitimde öğretmen ücretleri) eninde sonunda vergi mükellefleri tarafından ödenen üretim maliyeti üzerinden hesaplanır. Bu nihayetinde vergi mükelleflerini yükümlü kılan istatistiki bir protokolün neticesidir. Bu kusursuz olmayan istatistiki bir anlaşmadır, yine de birçok diğer anlaşmadan daha tatmin edicidir. Bu ulusal istatistikleri ciddiye almayı reddeden bir konvansiyon çok daha kötü sonuçlar doğurur ve neticede uluslararası karşılaştırmalarda ciddi sapmalara yol açar.</p>

  <p><a href="../Text/1.xhtml#n28" id="n28">28.</a> Bu olağan istisna (Balassa-Samuelson modelindeki) satın alma gücü paritesinde yapılan düzeltmenin yoksul ülkelerin zengin ülkeleri karşısındaki durumu söz konusu olduğunda neden 1'den büyük olması gerektiğini açıklar. Yine de zengin ülkeler konusunda da durum pek net değildir: Dünyanın en zengin ülkesinin (ABD) satın alma gücü paritesinde yapılan düzeltme 1970'e dek 1'den büyüktü, ancak 1980'lerde 1'den küçüktü. Ölçüm hataları bir yana, bunun sebeplerinden biri geçtiğimiz yıllarda ABD'de ücret eşitsizliğinin çok yüksek seviyesi olabilir ki bu da niteliksiz, emek yoğun, uluslararası değiştokuşun olmadığı (tıpkı yoksul ülkelerde olduğu gibi) hizmet sektöründeki fiyatların düşmesine neden olmuş olabilir. Bkz. Teknik Ek.</p>

  <p><a href="../Text/1.xhtml#n29" id="n29">29.</a> Bkz. Ek Tablo Sİ.2 (internet sayfasından erişilebilir).</p>

  <p><a href="../Text/1.xhtml#n30" id="n30">30.</a> Yakın döneme ait resmi tahminleri kullandım, ancak bir sonraki ICP raporu Çin'in GSYH'sini yeniden değerleyebilir. Maddison/ ICP uyuşmazlığı hakkında bkz. Teknik Ek.</p>

  <p><a href="../Text/1.xhtml#n31" id="n31">31.</a> Bkz. Ek tablo S1 .2 (internet sayfasından erişilebilir). AB'nin payı %21'den %25'e, ABD ve Kanada'nın payı %20'den %24'e ve Japonya'nın payı %5'den %8'e yükselirdi.</p>

  <p><a href="../Text/1.xhtml#n32" id="n32">32.</a> Bu elbette kıtaların birbirinden tamamen kopuk olduğu anlamına gelmez: Bu net akışlar kıtalar arası çapraz ve büyük yatırımları yansıtmamaktadır.</p>

  <p><a href="../Text/1.xhtml#n33" id="n33">33.</a> Öyle görünüyor ki Afrika kıtasına dair bu %5'lik gösterge 1970-2012 döneminde hiç değişmemiştir. Dışa çıkan sermaye gelirinin seviyesinin, kıtaya giren uluslararası yardımların seviyesinin üç katı olduğunu görmek de oldukça ilginçtir (bu konu tartışmaya da açıktır). Tüm bu tahminlere dair daha ayrıntılı bilgi için bkz. Teknik Ek.</p>

  <p><a href="../Text/1.xhtml#n34" id="n34">34.</a> Diğer bir ifadeyle, 1913 yılında Asya ve Afrika'nın dünya üretimindeki payı %30'dan azdı ve dünya gelirinden aldıkları pay ise %25'e yakındı. Bkz. Teknik Ek.</p>

  <p><a href="../Text/1.xhtml#n35" id="n35">35.</a> Fiziksel sermayenin birikiminin verimlilikteki uzun vadeli artışın yalnızca küçük bir parçasını izah ettiğini 1950'lerden beri biliyoruz; temel olan beşeri sermaye birikimi ve yeni bilgilerdir, özellikle bkz. Robert M. Solow, "A Contribution to the Theory of Economic Growth," <span style="font-style:italic;">Quarterly Journal of Economics</span> 70, no. 1 (2/1956): 65-94. Uzun vadeli büyümeyi belirleyen etkenler hakkındaki hacimli literatüre giriş için şu güncel makalelere başvurulabilir: Charles I. Jones ve Paul M. Romer, "The New Kaldor Facts: Ideas, Institutions, Population and Human Capital," <span style="font-style:italic;">American Economic Journal: Macroeconomics</span> 2, no. 1 (1/2010): 224-45, Robert J. Gordon, "Is U.S. Economic Growth Over? Faltering Innovation Confronts the Six Headwinds," <span style="font-style:italic;">NBER,</span> 2012.</p>

  <p><a href="../Text/1.xhtml#n36" id="n36">36.</a> Yakın zamandaki bir çalışmaya göre, Hindistan ve Çin'in küresel ticarete açılmasının getirdiği sabit kazançlar dünyanın genel GSYH'sinin yalnızca %0,4'üne karşılık gelir; Çin'in GSYH'sine katkısı %3,5 iken, Hindistan'ın GSYH'sine katkısı %1,6 seviyesindedir. Sektörler ve ülkelerde bu yeniden dağılımın muazzam sonuçları (her ülkede çok sayıda kişi bundan zarar görmüştür) karşısında, (bu ülkelerin her durumda bağlı kaldıkları) serbest ticaretin yalnızca böyle kazançlardan hareketle meşrulaştırılması pek kolay görünmüyor. Bkz. Teknik Ek.</p>
</body>
</html>
