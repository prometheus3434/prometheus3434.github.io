<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 class="sigil_not_in_toc">16 KAMU BORÇLARI SORUNU </h4>

  <p><a href="../Text/16.xhtml#n1" id="n1">1.</a> Özellikle bkz. 11. Kısım, 3. Bölüm, Tablo 3.1.</p>

  <p><a href="../Text/16.xhtml#n2" id="n2">2.</a> Avrupalı hanehalkının vergi cennetlerinde tuttuğu varlıkları da sayarsak, Avrupa'nın dünyanın geri kalanı karşısındaki net aktif pozisyonu gözle görülür biçimde artıya geçer: Avrupalı hanehalkı hem Avrupa'da sahip olunabilecek her şeye, hem de dünyanın geri kalanının bir kısmına sahiptir. Bkz. Grafik 12.6.</p>

  <p><a href="../Text/16.xhtml#n3" id="n3">3.</a> Kamunun finansal aktiflerinin satışından elde edilecek olanla birlikte (günümüzde finansal olmayan aktiflerle kıyaslandığında pek bir anlam ifade etmezler). Bkz. 3. Bölüm, 5. Bölüm ve Teknik Ek.</p>

  <p><a href="../Text/16.xhtml#n4" id="n4">4.</a> Borcun faiz ödemelerinde indirim yapılması, vergilerin ya da yeni yatırımların (özellikle eğitime yapılacak olanların) finanse edilmesine olanak verebilir.</p>

  <p><a href="../Text/16.xhtml#n5" id="n5">5.</a> Eşitliği tamamlamak için, servet sahibinin ikamet ettiği yere göre değil, gayrimenkulün bulunduğu ve finansal aktiflerin piyasaya çıkarıldığı yere göre (Avrupa'da tedavüle çıkan devlet fonları dahil olmak üzere) vergilendirilmesi gerekir. Bu konuya daha sonra geri döneceğiz.</p>

  <p><a href="../Text/16.xhtml#n6" id="n6">6.</a> Kamu borcunun uzun vadedeki optimal seviyesinin ne olduğu sorusuna daha sonra geri döneceğiz; bu konuyu ele alabilmemiz için, önce kamu kesimi ve özel kesimin sermaye birikimlerinin seviyelerini bağımsız bir biçimde incelemeliyiz.</p>

  <p><a href="../Text/16.xhtml#n7" id="n7">7.</a> Diğer vergi tarifeleri Ek Tablo S15.1 yardımıyla simüle edilebilir, tabloya internet üzerinden ulaşılabilir.</p>

  <p><a href="../Text/16.xhtml#n8" id="n8">8.</a> Bkz. 10. Bölüm.</p>

  <p><a href="../Text/16.xhtml#n9" id="n9">9.</a> Kurtarma fonu hakkında bkz. Alman Ekonomi Uzmanları Konseyi, Yıllık Rapor 2011 (Kasım 2011), <span style="font-style:italic;">The European Redemption Pact: Questions and Answers</span> (Ocak 2012). Teknik açıdan iki fikir kusursuz bir biçimde birbirini tamamlayabilir. Politik ve sembolik açıdansa, "kurtarma" kavramının artan oranlı sermaye vergisine pek de uygun düşmediğini (tüm nüfusun ortaklaşa çektiği uzun süreli bir cefayı çağrıştırıyor) ve "kurtarma" sözcüğünün yanlış bir seçim olduğunu söyleyebiliriz.</p>

  <p><a href="../Text/16.xhtml#n10" id="n10">10.</a> Borcun enflasyon aracılığıyla azaltılmasına ek olarak, İkinci Dünya Savaşı sonrasında Müttefikler Almanya'nın borcunun büyük bir kısmını da silmişlerdir (daha doğrusu ödeme Almanya'nın birleşmesine dek ertelenmiş, ancak birleşme gerçekleştikten sonra da bu borç ödenmemiştir). Alman tarihçi Albrecht Ritschl'in yaptığı hesaplamalara göre, bu öden<span>meyen borçlara makul bir faiz uygulandığında, çok büyük tutarlar ortaya çıkmaktadır. Bu borcun bir kısmı Alman işgali sırasında Yunanistan'dan alınan işgal bedelinden oluşur ki bu durum bitmek bilmez ve çözümsüz bir ihtilafa yol açmıştır, açmaya da devam etmektedir. Günümüzde dahi kemer sıkmaya ve borcun geri ödenmesine dair girişimlerin hayata geçirilmesini zorlaştırmaktadır. Bkz. "Does Germany Owe Greece a Debt? The European Debt Crisis in Historical Perspective" (London School of Economics, 2012).</span></p>

  <p><a href="../Text/16.xhtml#n11" id="n11">11.</a> GSYH yılda 2 puan, borç da yılda 1 puan artarsa (başlangıçta, halihazırda GSYH'ye yakın bir borç olduğu varsayımıyla), bu durumda borcun GSYH'ye oranı da yılda 1 puan azalacaktır.</p>

  <p><a href="../Text/16.xhtml#n12" id="n12">12.</a> Bir kereye mahsus ya da on yılda bir alınan bir özel sermaye vergisi, borcu azaltmak için faiz dışı fazlayı kullanmanın bir yolu olarak düşünülebilir. Bu vergi diğer vergilerden farklıdır, bunun sebebi nüfusun çoğunluğuna yük getirmeyecek ve devletin bütçesinin geri kalanına müdahale etmeyecek yeni bir kaynak olmasıdır. Pratikte, her bir çözümden (sermaye vergisi, enflasyon, kemer sıkma) bir parça İçerir; her şey bunun dozajına ve farklı toplumsal gruplar arasında bu düzenlemenin yükünün nasıl paylaştınldığına bağlıdır. Sermaye vergisi neredeyse tüm yükü en zenginlerin sırtına yükler, kemer sıkma politikaları ise genellikle en zenginleri kayırır.</p>

  <p><a href="../Text/16.xhtml#n13" id="n13">13.</a> 1920'lerin tasarrufları borsanın çökmesi İle tamamen yok olmuştur. 1945-1948 dönemindeki enflasyon başka bir sarsıntı yaratmıştır. Buna çözüm olarak ise yaş haddi (1956'da yaratıldı) ve paylaşıma dayalı emeklilik sistemleri geliştirildi (1945'te yaratıldı, akabinde geliştirildi).</p>

  <p><a href="../Text/16.xhtml#n14" id="n14">14.</a> Bu düşünceye dayanan teorik modeller mevcuttur. Bkz. Teknik Ek.</p>

  <p><a href="../Text/16.xhtml#n15" id="n15">15.</a> 12. Bölüm'de sunulan sonuçlara bakınız.</p>

  <p><a href="../Text/16.xhtml#n16" id="n16">16.</a> Avro bölgesinden çıkılması halinde de aynısı olur. Kamu borcunu para basarak ya da enflasyon yaratarak azaltmak her zaman mümkündür, ancak böyle bir krizin -ister avro, ister frank, ister mark, isterse de liretle olsun- yaratacağı sonuçların toplumsal kesimlere nasıl dağılacağını kontrol etmek zordur.</p>

  <p><a href="../Text/16.xhtml#n17" id="n17">17.</a> Bu konuda en çok atıfta bulunulan tarihi örnek, 19. yüzyılda endüstrileşmiş ülkelerde görülen hafif deflasyondur (fiyatlarda ve ücretlerdeki düşüş). Bu deflasyon hem işverenleri hem de işçiler tarafından çok olumsuz karşılandı; her iki kesim de kendilerini doğrudan etkileyen fiyat ve ücret düşüşlerini kabul etmeden önce, diğer fiyatlar ve ücretler düşene dek beklemekten yana gibi görünüyorlardı. Ücret ve fiyat ayarlamalarına gösterilen bu dirence kimi zaman "nominal esneksizlik" denir. Düşük, ancak artıdaki bir enflasyonun (genelde %2) lehine, en dikkate değer argüman, <span>sıfır ya da eksi bir enflasyonun aksine ücretler ve fiyatlardaki ayarlamaları kolaylaştırmasıdır.</span></p>

  <p><a href="../Text/16.xhtml#n18" id="n18">18.</a> İspanya'nın gerilemesine ilişkin klasik teori altının yarattığı kolaylıkları suçlar.</p>

  <p><a href="../Text/16.xhtml#n19" id="n19">19.</a> Bkz. Milton Friedman ve Anna J. Schwartz, <span style="font-style:italic;">A Monetary History of the United States, 1857-1960</span> (Princeton: Princeton University Press, 1963).</p>

  <p><a href="../Text/16.xhtml#n20" id="n20">20.</a> "Para basan matbaa" diye bir şey, en azından şu anlamda yoktur: Bir merkez bankası devlete ödünç verebilmek için para yarattığında, bu ödünç işlemi merkez bankasının hesaplarına kaydedilir. Fransa'nın 1944-1948 dönemi gibi kaotik dönemlerde dahi bu süreç böyle işler. Para, devlete hibe edilmez. Her şey yine bir sonraki adımda ne olacağına bağlıdır: Paranın yaratılmış olması enflasyonu yükseltirse, servetin yeniden dağılımı elle tutulur hale gelir (örneğin kamu borcunun reel değeri ciddi biçimde azaltılabilir, bu özel kesimin aktiflerinin nominal değerine zarar verir). Bunun milli gelir ve ulusal sermaye üzerindeki nihai etkisi ise, ülkenin ekonomik etkinliğinin seviyesinde söz konusu politikanın nasıl bir etki yapacağına bağlıdır. Teorik açıdan bu etki, tıpkı özel aktörlere verilen borçlarda olduğu gibi olumlu ya da olumsuz olabilir. Merkez bankaları parasal serveti yeniden dağıtabilirler, ancak doğrudan yeni bir servet yaratmak kabiliyetine sahip değillerdir.</p>

  <p><a href="../Text/16.xhtml#n21" id="n21">21.</a> Buna karşılık, daha az güvenilir olduğu düşünülen ülkelerden talep edilen faiz oranları 2011-2012 döneminde aşırı yüksek seviyelere ulaşmıştır (İtalya ve İspanya'da %6-7, Yunanistan'da %15). Bu da yatırımcıların yakın gelecek hakkında tedirgin ve kararsız olduğuna işaret eder.</p>

  <p><a href="../Text/16.xhtml#n22" id="n22">22.</a> Gelişmiş ülkelerin çoğunda 10-20 yıllık GSYH'ye karşılık geldiğine göre, finansal varlıklar ve yükümlülüklerin brüt toplamı daha da yüksektir (bkz. 5. Bölüm). Merkez bankaları bu nedenle zengin ülkelerin toplam varlıkları ve yükümlülüklerinin yalnızca birkaç puanlık kısmını elde tutarlar. Birçok merkez bankasının bilançosu haftalık ya da aylık dönemler itibarıyla internet sayfalarında yayımlanır. Bilançoda her bir varlık ya da yükümlülüğün tutarı topluca gösterilir (merkez bankasının ödünç verdiği tutarlar ödünç verilene göre ayrılmış bir biçimde gösterilmez). Kâğıt ve madeni para bu bilançonun çok küçük bir kısmını işgal eder (genellikle GSYH'nin %2'si kadarlık) ve kalanın çoğu, hanehalkının, şirketlerin ve devletlerin banka hesaplarının durumunda olduğu gibi muhasebe kayıtlarından ibarettir. Geçmişte, merkez bankası bilançoları kimi zaman GSYH'nin %90-100'ü kadar büyük olabiliyordu (Örneğin, 1944-1945 döneminde Fransa'da böyleydi, ama sonra bu tutar enflasyon tarafından yutuldu). 2013 yazında, Japonya Merkez Bankası'nın bilançosunun büyüklüğü GSYH'sinin <span>%40'ına yakındı. Belli başlı merkez bankalarının bilançolarına dair tarihi seriler için bkz. Teknik Ek. Bu bilançolar öğreticidir ve diğer yandan merkez bankalarının geçmişteki rekor seviyelerinden çok uzakta olduğumuzu gösterirler. Ayrıca, enflasyon birçok başka etkene, bunların başında da aktiflerin fiyatlarını yükseltirken enflasyonist eğilimleri köreltmekte olan uluslararası ücret ve fiyat rekabetine de bağlıdır.</span></p>

  <p><a href="../Text/16.xhtml#n23" id="n23">23.</a> Bir önceki bölümde belirttiğimiz gibi, banka bilgilerinin paylaşılabilmesi için AB düzenlemelerinde ne tür değişiklikler yapılması gerekeceği konusundaki tartışmalar 2013 yılında başladı ve henüz sonuç vermekten uzaklar.</p>

  <p><a href="../Text/16.xhtml#n24" id="n24">24.</a> Özellikle geniş aralıklarla artan, artan oranlı bir vergi, tek bir bireyin farklı hesaplar ve farklı bankalarda (ideal olarak sadece Kıbrıs'taki bankalarda değil, AB genelinde) tuttuğu tüm aktiflere dair bilgilerin tamamına ihtiyaç duyar. Daha dar aralıklarla artan, artan oranlı bir verginin avantajı her bir bankaya bağımsız olarak uygulanabilmesidir.</p>

  <p><a href="../Text/16.xhtml#n25" id="n25">25.</a> Fransa Merkez Bankası'nın büyük hissedarına, 1803'den 1936'ya kadar bankanın yönetiminde önemli roller verilmişti ve bu da, bu kişilerin Fransa'nın para politikasını belirleyecek kadar güç kazanmasını sağlamıştı. Halk Cephesi düzenlemeleri değiştirmek suretiyle bu durumu hedef aldı, bu yeni düzenlemelerle devlet, bankanın üst ve orta düzey yöneticilerini hissedar olmayan kişiler arasından seçip atayabilir duruma geldi. 1945 yılında banka devletleştırildi. O günden bu yana da Fransa Merkez Bankası, dünyadaki birçok merkez bankası gibi, bireysel hissedarı olmayan, saf bir kamu kurumudur.</p>

  <p><a href="../Text/16.xhtml#n26" id="n26">26.</a> Yunanistan krizindeki önemli anlardan biri, Avrupa Merkez Bankası'nın Aralık 2009'da yaptığı, ülkenin puanı derecelendirme kuruluşları tarafından düşünülürse, Yunanistan iç borçlanma senetlerinin artık teminat olarak kabul edilemeyeceğine dair duyurusudur (kanunlar bunu gerektirmese de).</p>

  <p><a href="../Text/16.xhtml#n27" id="n27">27.</a> "Kurtarma fonu"nun daha teknik diğer bir kısıtı ise, "<span style="font-style:italic;">roll over</span>"ın (borcun süresini, borcu daha uzun vadeli bir işleme dönüştürmek suretiyle uzatmak) büyüklüğüdür; (büyük borçların geri ödenmesine birkaç yıl kala, borcun yeniden "<span style="font-style:italic;">roll</span> o<span style="font-style:italic;">ver"</span> edilmesi gerekir, özellikle İtalya'da), "<span style="font-style:italic;">roll over</span> "ın sınırı GSYH'nin %60'ıdır ve bu sınıra birkaç yıl içinde ulaşılmış olacak, bu yüzden de nihayetinde tüm kamu borcunun ülkeler arasında eşit olarak bölüştürülmesi gerekecek.</p>

  <p><a href="../Text/16.xhtml#n28" id="n28">28.</a> Bütçeden sorumlu parlamento, avro bölgesinin en büyük ülkelerinden nüfuslarına oranla seçilmiş elli ya da daha fazla üyeden oluşabilir. Üyeler ulusal parlamentoların ekonomik ya da toplumsal meselelerle uğraşan komitelerinden seçilebilir ya da başka bir yöntem de izlenebilir. 2012 yılında kabul edilen yeni Avrupa Antlaşması "ulusal parlamentolar konferansına <span>yer açmaktadır, ancak bu oluşum özel bir yetkisi olmayan ve ortak bir borcu da olmayan tamamen istişari bir meclistir.</span></p>

  <p><a href="../Text/16.xhtml#n29" id="n29">29.</a> Gerçekte olan ise şudur: Mevduatlara neredeyse sabit oranlı bir vergi uygulanması, (Güney] Kıbrıs cumhurbaşkanı tarafından talep edilmiştir, zira söylentilere bakılırsa [Güney] Kıbrıs cumhurbaşkanı büyük mevduatların kaçmasına engel olmak için küçük mevduatlara ağır bir vergi getirilmesini istiyordu. Kuşkusuz bunda gerçeklik payı vardır: Kriz, küçük ülkelerin küreselleşmiş bir ekonomide atlatmak zorunda kaldıkları badirelerin bir örneğidir: Ekonomide kendilerine yer edinene kadar, en itibarsız kaynaklardan dahi gelse, sermayeyi çekmek için acımasız bir vergi rekabetine girişmeye hazırlıklı olabilirler. Sorun şu ki Kıbrıs'ta gerçekte ne olduğunu asla bilemeyeceğiz, zira tüm pazarlıklar kapalı kapılar ardında yapılmıştır.</p>

  <p><a href="../Text/16.xhtml#n30" id="n30">30.</a> François Hollande yönetimindeki Fransız hükümeti retorik açıdan AB'de borçların eşit olarak bölüşülmesinden yana olmuş, ancak hiçbir öneride bulunmadığı gibi, her ülkenin ne kadar borç taşıyacağına kendisinin karar verebileceğine -ki bu imkânsızdır- inandığı izlenimini yaratmayı sürdürmüştür. Borcun bölüşülmesi ifadesi, borcun toplam tutarı konusunda oylamaya gidilmesi gerektiğine de işaret eder. Her ülke kendine ait bir borcu da taşımayı sürdürebilir, ancak bu ABD'de eyaletlerin ya da belediyelerin taşıdığı borçlar gibi, mütevazi tutarlarda olabilir. Mantıken, Bundesbank'ın [Almanya Merkez Bankası] başkanı sürekli olarak, bir sözleşme ile toplam limit belirlenmediği sürece ortaklaşa bir kredi kartı kullanılamayacağına dair demeçler vermektedir.</p>

  <p><a href="../Text/16.xhtml#n31" id="n31">31.</a> Bu konudaki klasik açıklama, Fransız liderlerin Anayasal Antlaşma için 2005 yılında yapılan referandumdaki yenilginin yarattığı sarsıntıyı hâlâ atlatamamış olmasıdır. Bu argüman pek de ikna edici sayılmaz, zira asıl maddeleri referandumla onaylanmadan yürürlüğe sokulan bu antlaşma çok da önemli demokratik yenilikler içermiyordu ve tüm yetkiyi devlet başkanları ve bakanlar konseyine vermişti, ki bu da Avrupa'nın şu anki güçsüz vaziyetini tasdik eden bir harekettir. Avrupa'nın politik bir birliğe dönüşmesi hakkında Fransa'daki düşünce çabalarının, Almanya ya da İtalya'da olduğundan daha silik kalmasında belki de Fransa'nın başkanlık sistemi kültürününde payı vardır.</p>

  <p><a href="../Text/16.xhtml#n32" id="n32">32.</a> Artan oranlı gelir ve sermaye vergileri, kurumlar (gelir) vergisinden daha ağırdır, çünkü kurumlar vergisi aynı seviyedeki tüm kurumsal kârlardan, benzer şartlardaki büyük ya da küçük hissedarları etkileyecek bir biçimde alınır, halbuki artan oranlı vergiler, her bir mükellefin gelir ya da sermayesine uygun bir oran belirlenmesine izin verir.</p>

  <p><a href="../Text/16.xhtml#n33" id="n33">33.</a> Google gibi şirketlerin yöneticilerinin beyanlarına kulak verecek olursak, aşağı yukarı şöyle bir mantık yürüttüklerini görürüz: "Biz insanların ser<span>vetine, kendi kârlarımız ve maaşlarımıza yaptığımızdan daha büyük bir katkı yapıyoruz, dolayısıyla bizim daha düşük vergi ödememiz tamamen anlaşılır bir durumdur" Eğer bir şirket ya da bir birey ekonominin geri kalanına, ürünlerine karşılık aldığı bedelden daha büyük bir katkı yapıyorsa, bu şirket ya da bireyin daha az vergi ödemesi ve hatta yardım alması (ekonomistler buna pozitif dışsallık adını verirler) gayet makuldür. Sorun şudur: Herkes, dünyanın geri kalanına büyük bir pozitif dışsallık sağladığını ileri sürebilir, çünkü bu onun çıkarınadır. Google, gerçekten de böyle bir katkı yapıp yapmadığına bizi ikna edecek herhangi bir kanıt sunmuş değildir. Her durumda, her bireyin kendi ödeyeceği vergi oranını bu şekilde belirleyebildiği bir toplumu idare etmenin çok zor olacağı açıktır.</span></p>

  <p><a href="../Text/16.xhtml#n34" id="n34">34.</a> Yakın dönemde küresel servet vergisi gelirlerinin uluslararası kuruluşlara ödenmesi önerilmişti. Böyle bir vergi uluslardan bağımsız olacak ve çok ulusluluk haklarını korumanın bir yoluna dönüşecektir. Bkz. Patrick Weil, "Let Them Eat Less Cake: An International Tax on the Wealthiest Citizens of the WorId," <span style="font-style:italic;">Policy Network,</span> 26.05.2011.</p>

  <p><a href="../Text/16.xhtml#n35" id="n35">35.</a> Bu sonuç ulus-devlet, demokrasi ve küreselleşmenin istikrarsız bir üçlü (bu üç unsurdan ikisi için en az birinden ödün verilmesi gerekir) meydana getirdiğini ileri süren Dani Rodrik'in vardığı sonuca oldukça benzer. Bkz. Dani Rodrik, <span style="font-style:italic;">The Globalization Paradox: Democracy and the Future of the World Economy</span> (New York: Norton, 2011).</p>

  <p><a href="../Text/16.xhtml#n36" id="n36">36.</a> 2006 yılında Belçika'da yürürlüğe giren "<i>allowance for corporate equity</i>" sistemi, vergilendirilebilir kurumsal kârlardan, hisse senedinin (normal) getirisine eşit bir tutarın indirilmesine izin verir. Bu indirimin, kurumsal borcun faizindeki indirime eşit olduğu söylenir ve borç ile özkaynağın vergi statüsünü eşitlemesi beklenir. Ancak Almanya'da ve daha yakın dönemde Fransa'da farklı bir yöntem izlenmiştir: Faiz indirimlerini sınırlandırma. Bu tartışmanın taraflarından bazıları, örneğin IMF ve bir dereceye kadar da Avrupa Komisyonu, bu iki çözümün, eşdeğer olduğuna inanır gibi gözükmektedir ama aslında öyle değildir: Hem borcun hem de özkaynağın "normal" getirisinde indirime gidilirse, kurumlar vergisinin de ortadan kalkması oldukça muhtemeldir.</p>

  <p><a href="../Text/16.xhtml#n37" id="n37">37.</a> Özellikle tüketim mallarına uygulanan vergi oranlarının farklılaştırılması sadece gelir sınıfına göre tüketim vergisi hedefi belirlemeye yarar. Avrupa hükümetlerinin günümüzde katma değer vergilerine büyük önem atfetmesinin sebebi, böyle bir verginin fiili olarak ithal malların ve küçük ölçekteki rekabetçi fiyat kırmaların vergilendirilmesine izin vermesidir. Bu elbette kazanç sağlamayacak bir seçimdir: Diğer ülkeler de aynısını yapmaya kalkarsa rekabetin sağladığı avantaj da ortadan kalkar. Bu, işbirliğinin zayıf <span>olduğu parasal bir birliğin arazlarındandır. Tüketim vergisi lehine diğer bir standart gerekçe de, tüketim vergisinin yatırımı teşvik ettiği düşüncesine dayanır, ancak bu yaklaşımın kavramsal temeli pek de net değildir (özellikle de sermaye/gelir oranının nispeten daha yüksek olduğu dönemlerde).</span></p>

  <p><a href="../Text/16.xhtml#n38" id="n38">38.</a> Bu verginin amacı, çok yüksek hacimli finansal işlemlerin sayısını azaltmaktır ki bu hiç şüphesiz iyi bir şeydir. Yine de tanım itibarıyla, böyle bir vergi çok fazla gelir getirmeyecektir, çünkü amacı verginin kaynağını kurutmaktır. Potansiyel gelir tahminleri genellikle aşırı iyimserdir. Böyle bir verginin geliri GSYH'nin %0,5'inden daha yüksek olamaz ki bu da iyi bir şeydir, çünkü bu vergi, bireysel gelir ve servetin farklı seviyelerini hedefleyemeyecektir. Bkz. Teknik Ek.</p>

  <p><a href="../Text/16.xhtml#n39" id="n39">39.</a> Bkz. Grafik 10.9, 10.11. Altın kuralı değerlendirebilmek için, sermayenin vergi öncesi getirisini (bunun da sermayenin marjinal verimliliğine eşit olduğu varsayılır) kullanmak gerekir.</p>

  <p><a href="../Text/16.xhtml#n40" id="n40">40.</a> Bir hikâye biçiminde belli bir ironik mesafeyle yazılmış olan asıl makale okunmayı hak eder: Edmund Phelps, "The Golden Rule of Accumulation: A Fable for Growthmen," <span style="font-style:italic;">American Economic Review</span> 51, no. 4 (9/1961): 638-43. Benzer bir fikir çok daha belirsiz bir biçimde ve altın kurala gönderme yapmadan Maurice Allais tarafından dile getirilmiştir. Bkz. <span style="font-style:italic;">Economie et interet</span> (Paris: Librairie des Publications Officielles, 1947), ayrıca Von Neumann (1945) ve Malinvaud'nun (1953) makaleleri. Tüm bu çalışmaların (Phelps'in makalesi dahil olmak üzere) tamamen teorik olduklarını ve r'yi g'ye eşit kılmak için sermaye birikiminin hangi seviyede olması gerektiğini tartışmadıklarını belirtelim. Bkz. Teknik Ek.</p>

  <p><a href="../Text/16.xhtml#n41" id="n41">41.</a> Sermayenin aldığı pay α = r x ß denklemiyle ifade edilir, uzun vadede ß = s/g'dir, dolayısıyla da α = s x r/g olur. Bu durumda α 'nın r'ye eşit olması için r = g olmalıdır, α'nın s'den büyük olması için de r'nin g'den büyük olması şarttır. Bkz. Teknik Ek.</p>

  <p><a href="../Text/16.xhtml#n42" id="n42">42.</a> Altın kuralın neden daha yüksek bir sınır belirlediğine dair ayrıntılı açıklama için bkz. Teknik Ek. Temel öngörüsü şudur: Altın kurala göre, sermayenin getirisinin büyüme oranının altına indiği sermaye birikimi seviyesinin ötesine geçildiğinde, sermayenin uzun vadede aldığı pay da tasarruf oranından daha düşük olacaktır. Bu toplumsal açıdan anlamsızdır, zira sermaye birikimini bu seviyede tutmak, sermayenin getirisini belli bir seviyede tutmaktan daha çok zaman alacaktır. Bu türden bir "dinamik etkinlik" ancak bireylerin getiri oranına dair kaygı duymadan tasarruf etmeye devam etmeleri durumunda hasıl olur: Örneğin, yaşlılıkları için tasarruf ediyorlarsa ve yaşam beklentileri yüksekse, böyle bir durumda etkinlik politikası devletin, örneğin tedavüle iç borçlanma senedi (potansiyel olarak çok yüksek <span>bir tutarda) çıkarmak, dolayısıyla da yatırıma dayanan bir emeklilik sisteminin yerine paylaşıma dayanan bir emeklilik sistemini geçirmek suretiyle sermaye birikimini azaltmasını gerektirir. Bu teorik politika uygulanabilir gibi görünmemektedir, yine de tüm toplumlarda sermayenin getiri oranı her zaman büyüme oranından yüksek olagelmiştir.</span></p>

  <p><a href="../Text/16.xhtml#n43" id="n43">43.</a> Pratikte sermaye vergisi (ya da kamu mülkiyeti) yoluyla bu kadar sermaye birikimine ihtiyaç duyulmadan milli gelirden özel sermaye gelirlerine (vergi sonrası) giden payın, tasarruf oranından düşük olması sağlanabilir. Bu savaş sonrasının sosyal demokratik idealidir: Kârlar, hissedarların yüksek yaşam standartlarını değil, yatırımı finanse etmelidir. Alman şansölyesi Helmut Schmidt'in söylediği gibi, "Günümüzün kârları geleceğin yatırımları ve sonraki adımda da geleceğin istihdamıdır." Sermaye ve emek elbirliğiyle çalışır. Ancak bu işbirliğinin vergi ya da kamu mülkiyeti gibi kurumlara bağlı olduğu unutulmamalıdır (sermaye birikiminin daha önce görülmemiş seviyelere çıktığını varsaymadığımız sürece).</p>

  <p><a href="../Text/16.xhtml#n44" id="n44">44.</a> Sovyetler Birliği'nin altın kural yorumu, bir anlamda kapitaliste atfedilen sınırsız biriktirme arzusunu toplumun kolektif arzusuna dönüştürmüştür. "Rantiyenin ötenazisinden söz ettiği <span style="font-style:italic;">The General Theory of Employment, Interest, and Money</span> (1936) eserinin 16. ve 24. bölümlerinde Keynes, "sermaye doygunluğu"na yakın bir düşünce geliştirir: Rantiye getirinin yok olduğu bir seviyeye dek sermaye biriktirdiği için ötenaziye uğrayacaktır. Ancak Keynes bu seviyenin ne olacağı konusunda net değildir (r=g eşitliğinden de söz etmez) ve kamunun birikimini de açık bir biçimde ele almaz.</p>

  <p><a href="../Text/16.xhtml#n45" id="n45">45.</a> Bu sorunun matematiksel çözümüne Teknik Ek'te yer verilmiştir. Özetleyecek olursak, her şey (10. Bölüm'de tartıştığımız ve kimi zaman "iyileştirilmiş altın kural" da denen r = θ + γ x <span style="font-style:italic;">g</span> formülünü kullanarak) fayda fonksiyonunun içbükeylİğİ olarak adlandırılan şeye göre değişir. Sonsuz içbükeylik, gelecek nesillerin yüzüncü bir iphone'a daha ihtiyaç duymayacağını varsayar ve onlara sermaye falan bırakmaz. Diğer aşırı uçta İse, altın kuralı tamamen benimser ve onlara düzinelerce yıllık milli gelire karşılık gelecek bir sermaye bırakma İhtiyacı duyarız. Sonsuz içbükeylik sıklıkla Rawls tarzında bir toplumsal amaçla ilişkilendirilir ve bu nedenle de daha cazip görünebilir. Zorluk şuradadır: Geleceğe sermaye aktarılmazsa, verimliliğin aynı ritimde artmayı sürdürmesi de imkânsız hale gelir. Bu nedenle, bu sorun ekonomist için olduğu gibi yurttaş açısından da büyük ölçüde kafa karıştırıcıdır.</p>

  <p><a href="../Text/16.xhtml#n46" id="n46">46.</a> En genel anlamda, "altın kural" insanların birbirlerine karşı ödevlerini tanımlayan ahlaki bir buyruktur. Ekonomi ve politikada mevcut neslin <span>gelecek nesillere karşı ödevlerini tanımlayan basit kurallara atıfta bulunmak maksadıyla kullanılır. Ne yazık ki hiçbir basit yanıt, bu varoluşsal soruyu kesin biçimde yanıtlayamaz, bu nedenle de bu soru tekrar tekrar sorulmalıdır.</span></p>

  <p><a href="../Text/16.xhtml#n47" id="n47">47.</a> Bu rakamlar 2012 yılında imzalanan yeni antlaşmada da muhafaza edilmiş, buna ek olarak bu antlaşma GSYH'nin %0,5'inden daha düşük bir "yapısal" açığı sürdürmek gibi bir amaç ve bu taahhüt yerine getirilmediğinde otomatik olarak uygulanacak yaptırımlar getirmiştir (yapısal açık, konjonktürel dalgalanmaların yarattığı etkileri gidermektedir). Avrupa antlaşmalarındaki açık rakamlarının tamamının ikincil açığa gönderme yaptığını belirtelim (borcun faizi harcamalara dahil edilmiştir).</p>

  <p><a href="../Text/16.xhtml#n48" id="n48">48.</a> Kamu borcuna uygulanan ß = s/g formülü gereğince, GSYH'deki nominal artış %5 olursa (örneğin %2 enflasyon ve %3 reel büyüme), %3'lük bir açık, borç/GSYH oranının %60 seviyesinde sabitlenmesine izin verirdi. Bu sav pek ikna edici değildir (özellikle de böyle bir nominal büyüme oranını haklı çıkaracak sağlam bir gerekçe yoktur). Bkz. Teknik Ek.</p>

  <p><a href="../Text/16.xhtml#n49" id="n49">49.</a> 19. yüzyıl sonu ve 20. yüzyıl başında ABD'deki yüksek mahkeme federal bir gelir vergisi getirme girişimlerine engel olmuş ve daha sonra da 1930'larda asgari ücret düzenlemesinin önünü tıkamıştır. Bunları yaparken diğer yandan da neredeyse iki yüz yıl boyunca önce köleliğin, sonra da ırk ayrımcılığının temel anayasal haklarla tamamen uyumlu olduğuna hükmetmiştir. Daha yakın bir zamanda Fransa'nın anayasa mahkemesi de anayasayla bağdaşacak en yüksek gelir vergisi oranının ne olabileceği konusunda bir teori ileri sürmüştür. Üst kademelerde sürdürülen gizli kapaklı müzakereler sonucunda mahkeme %65 ile %67 oranları arasında tereddütte kalmış ve bu oranın karbon salınımı vergisini içermesi gerekip gerekmediği üzerine kafa yormuştur.</p>

  <p><a href="../Text/16.xhtml#n50" id="n50">50.</a> Bu sorun, paylaşım esasına dayanan emeklilik sistemlerinin getirisinin yol açtığı soruna benzer. Büyüme istikrarlı olduğu, mali zemin de borcun faiziyle aynı ritimde (ya da ona yakın bir ritimde) genişlediği sürece, kamu borcunu azaltmak nispeten daha kolay olabilir. Büyüme yavaşsa tamamen farklı bir durum ortaya çıkar: Borçtan kurtulmak çok zorlaşır. 1970-2010 döneminin ortalamasını alırsak, borç faizi ödemelerinin ortalama faiz dışı açıktan çok daha büyük olduğunu görürüz, diğer yandan faiz dışı fazla, ortalama faiz ödemesinin bu dönemde GSYH'nin %7'si gibi astronomik bir seviyeye ulaştığı İtalya başta olmak üzere, birçok ülkede sıfıra çok yakındır. Bkz. Teknik Ek ve ek Tablo S16.1. İnternet üzerinden erişilebilir.</p>

  <p><a href="../Text/16.xhtml#n51" id="n51">51.</a> Bu konunun anayasaya girmesi durumunda, artan oranlı sermaye vergisi gibi bir çözümün anayasaya aykırı addedilmesi de olanaksız değildir.</p>

  <p><a href="../Text/16.xhtml#n52" id="n52">52.</a> Stern ve Nordhaus'un tercih ettikleri sosyal indirim oranlarını nasıl hesapladıkları konusunda bkz. Teknik Ek. Her ikisinin de daha önce tarif ettiğimiz "iyileştirilmiş altın kuralı" kullanmış olması ilginçtir, ancak toplumsal fayda fonksiyonunun içbükeyliği konusunda tamamen zıt seçimler yapmışlardır. (Nordhaus, gelecek nesillerin tercihlerine çok daha az ağırlık vermiş olmasını haklı çıkarmak için Stern'e kıyasla çok daha Rawls'cu bir tercih yapmıştır). Doğal sermaye ve servet biçimlerinin birbirlerine ikamesinin sonsuz olmayacağı olgusunu hesaba katan mantıksal bir çözüm daha tatmin edici olabilirdi (Roger Guesnerie ve Thomas Sterner'in yaptığı gibi). Diğer bir ifadeyle, doğal sermaye tahrip edilirse, gelecekte çok daha az iphone kullanmak, böyle bir tahribatı onarmaya yetmeyecektir.</p>

  <p><a href="../Text/16.xhtml#n53" id="n53">53.</a> Belirttiğimiz gibi, devlet borcunun şu anki faizlerinin düşük olması kuşkusuz geçici bir durumdur ve her durumda yanıltıcıdır: Bazı ülkeler çok yüksek faiz ödemek zorundadır ve bugün %l'in altındaki bir faizle borçlanabilen ülkelerin bu faizlerden onlarca yıl daha istifade etmesi pek mümkün görünmemektedir (1970-2010 döneminin analizi zengin ülkelerde uzun vadeli kamu borçlarının reel faiz oranının %3 civarında olduğunu göstermektedir, bkz. Teknik Ek). Yine de şu anki düşük oranlar kamu yatırımları lehine güçlü bir argümandır (en azından oranlar düşük kaldığı sürece).</p>

  <p><a href="../Text/16.xhtml#n54" id="n54">54.</a> Geçtiğimiz dönemde, en zengin ülkelerde bir yılda yapılan kamu yatırımları (kamu aktiflerindeki yıpranma düşüldükten sonra) GSYH'nin %1-1,5'i civarında olmuştur. Bkz. Teknik Ek ve ek Tablo S16.1, İnternet üzerinden erişilebilir.</p>

  <p><a href="../Text/16.xhtml#n55" id="n55">55.</a> Enerji tüketiminin maliyetini, (benzinden alınan vergilerde olduğu gibi bütçe değişimine değil) karbondioksit salınımına bağlı olarak artırmayı sağlayan karbon vergisi gibi araçlar dahil olmak üzere. Fiyatların salınımlardan çok, kamu yatırımları ve inşaat düzenlemeleri üzerinde (ısı yalıtımını zorunlu kılmak gibi) etki yaratacağını düşünmek için de sebeplerimiz var.</p>

  <p><a href="../Text/16.xhtml#n56" id="n56">56.</a> Özel servet ve piyasanın milyonlarca bireyin sahip olduğu bilgi ve becerilerin etkin bir kullanımının koordine edilmesini sağladığı düşüncesi, Adam Smith, Friedrich Hayek, Kenneth Arrow ve Claude Debreu gibi ekonomistlerin eserlerinde karşılaşılabilecek klasik bir düşüncedir. Oy kullanmanın da bilgi (ve daha genel olarak fikirler vs.) toplamanın diğer bir etkin yolu olduğu düşüncesi de oldukça eskidir: Condorcet'ye kadar uzanır. Politik kurumlar ve seçim sistemlerine yönelik bu yapılandırmacı (konstrüktivist) yaklaşım hakkındaki yakın geçmişe ait araştırmalar için bkz. Teknik Ek.</p>

  <p><a href="../Text/16.xhtml#n57" id="n57">57.</a> Örneğin, farklı ülkelerdeki siyasetçilerin gelir ve servet hiyerarşisinde işgal ettikleri seviyenin incelenebilmesi oldukça önemlidir (bkz. önceki bölümler). Yine de istatistiksel özetler bu amaca hizmet edebilir, bireylere dair ayrıntılı verilere genellikle ihtiyaç yoktur.</p>

  <p><a href="../Text/16.xhtml#n58" id="n58">58.</a> Bazen başka bir çare kalmadığı için güven telkin etmek amacıyla kullanılır: 1789-1790 döneminin devrimci meclisinin ilk icraatlarından biri "maaşlar icmali" yayımlamak olmuştu. Bu icmalde çeşitli bireylerin isimleri ve onlara krallık hükümeti tarafından ödenen tutarların bir listesi yer alıyordu (borçların geri ödemeleri, eski memurlara ödenen maaşlar ve bir kereye mahsus olan yardımlar vs. hakkındaki bilgiler dahil olmak üzere). Bu 1600 sayfalık icmal, 23.000 isim ve ellerine geçen tutarlar, ilgili bakanın ismi, kişinin yaşı, ödemenin son kez yapıldığı yıl, ödemenin gerekçesi vs. gibi konularda ayrıntılı bilgiler içeriyordu. Nisan 1790'da yayımlandı. Bu ilginç belge hakkında bkz. Teknik Ek.</p>

  <p><a href="../Text/16.xhtml#n59" id="n59">59.</a> Bunun sebebi temelde ücretlerin genellikle diğer ara girdilerle (diğer firmalardan satın alınanlarla, bunlar hem emek, hem de sermayenin bedelidir) aynı kalemde toplanmasıdır. Bu nedenle mali tablolar asla kârlar ve ücretler arasındaki ayrımı göstermezler, ara girdilerin (yönetici kadroların ve hissedarların yaşam standartlarının kayda değer bir biçimde yükseltilmesinin bir yolu olabilir) istismar edilip edilmediğini görmemize de izin vermezler. Bir örnek olarak, Lonmin şirketi ve Marikana madeninin mali tabloları için bkz. Teknik Ek.</p>

  <p><a href="" id="n60">60.</a> Jacques Ranciere gibi bir filozofun demokrasi konusundaki dayatıcı tavrı bu konuda elzemdir. Özellikle bkz. <span style="font-style:italic;">La haine de la démocratie</span> (Paris: La Fabrique, 2005).</p>
</body>
</html>
