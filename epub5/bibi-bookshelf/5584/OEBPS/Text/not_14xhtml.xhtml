<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 class="sigil_not_in_toc">14 ARTAN ORANLI GELİR VERGİSİNİ YENİDEN DÜŞÜNMEK </h4>

  <p><a href="../Text/14.xhtml#n1" id="n1">1.</a> İngiliz ekonomist Nicholas Kaldor bu türden bir vergi önermişti ve bu konuya daha sonra geri döneceğiz, ancak Kaldor için bu vergi, artan oranlı gelir vergisi ve servet vergilerini tamamlayan bir vergiydi, bu vergi sayesinde bu vergilerden kaçılması önlenebilirdi. Bu vergi, bazılarının ileri sürdüğü gibi, gelir ve servet vergilerinin ikamesi değildir.</p>

  <p><a href="../Text/14.xhtml#n2" id="n2">2.</a> Örneğin Fransa'da "genelleştirilmiş sosyal katkı" (<span style="font-style:italic;">contribution sociale generalisée</span>, CSG) olarak adlandırılan bir sistem kurmak için çalışma gelirleri dışındaki gelir akışlarından (sermaye gelirleri, emeklilik maaşları vs.) sosyal kesimi yapılmaya başlandığı 1990 yılında, bu şekilde toplanan vergiler uluslararası kategoride değerlendirilmişlerdi.</p>

  <p><a href="../Text/14.xhtml#n3" id="n3">3.</a> 1998 yılında yürürlüğe giren ve 1991 yılında yürürlükten kaldırılan <span style="font-style:italic;">poll tax</span> [kelle vergisi], geliri ve serveti ne olursa olsun her yetişkinden aynı miktarın alınmasını gerektiren yerel bir vergiydi, dolayısıyla oranı da zenginler açısından oldukça düşüktü.</p>

  <p><a href="../Text/14.xhtml#n4" id="n4">4.</a> Bkz. Camille Landais, Thomas Piketty ve Emmanuel Saez, <span style="font-style:italic;">Pour une révolution fiscale: Un impot sur le revenu pour le 21e siecle</span> (Paris: Le Seuil, 2010), 48-53.</p>

  <p><a href="../Text/14.xhtml#n5" id="n5">5.</a> Bu tahmin vergi cennetlerinde tutulan gelirleri hesaba katmaz (ki bu 12. Bölüm'de de gösterdiğimiz gibi oldukça ciddi bir tutara karşılık gelir) ve "vergi sığınakları"nın gelirin ve servetin her seviyesinde eşit derecede mevcut olduğunu varsayar (bu da muhtemelen hiyerarşinin en tepesindeki gelirlere uygulanan verginin reel oranının olduğundan fazla kabul edilmesine yol açar). Birçok özel kategoriye ve çakışan birçok vergiye sahip Fransız vergi sistemi aşırı derecede karmaşıktır (Örneğin Fransa sosyal kesintileri kaynağında yapar, ama gelir vergisini kaynağında kesmeyen tek gelişmiş ülke de Fransa'dır). Bu karmaşıklık, vergideki azalan orantılığı artırırken, sistemin tamamını da anlaşılmaz kılar (tıpkı anlaşılması zor bir başka sistem olan emeklilik sistemi gibi).</p>

  <p><a href="../Text/14.xhtml#n6" id="n6">6.</a> Artan oranlı gelir vergisiyle yalnızca miras yoluyla edinilmiş servetten elde edilen gelir (diğer sermaye gelirleriyle birlikte) vergilendirilir, miras yoluyla edinilen sermayenin kendisi bu vergiye tabi değildir.</p>

  <p><a href="../Text/14.xhtml#n7" id="n7">7.</a> Örneğin Fransa'da, ortalama veraset ve intikal vergisi oranı %5'in epeyce altındadır; miras hiyerarşisinin en üst %1'lik dilimi için bile %20'yi geçmez. Bkz. Teknik Ek.</p>

  <p><a href="../Text/14.xhtml#n8" id="n8">8.</a>Bkz. Grafik 11.9, Grafik 11.11 ve Teknik Ek.</p>

  <p><a href="../Text/14.xhtml#n9" id="n9">9.</a> Örneğin, en alt %50'lik kesimi %40-45, ondan sonra gelen %40'lık kesimi %45-50 oranıyla vergilendirmek yerine, en alt kesimi %30-35 oranıyla ve ondan sonra gelen kesimi de %50-55 oranıyla vergilendirmek.</p>

  <p><a href="../Text/14.xhtml#n10" id="n10">10.</a> Nesiller arası hareketliliğin oranı düşük olduğundan, bu daha da adil olacaktır (13. Bölüm'de tartıştığımız adil olma kıstası bağlamında). Bkz. Teknik Ek.</p>

  <p><a href="../Text/14.xhtml#n11" id="n11">11.</a> Bu yasanın yarattığı "genel gelir vergisi" (<span style="font-style:italic;">impot general sur le revenu,</span> IGR), toplam gelirden alınan artan oranlı bir vergidir. Bu vergi, günümüzdeki gelir vergilerinin atasıdır. 31 Temmuz 1917 tarihli yasa <span style="font-style:italic;">cédulaire</span> vergiyi yaratarak (geliri farklı kategorilere ayırarak vergilendirme, örneğin kurumsal kârlar ve ücretler ayrı vergilendiriliyordu), IGR'yi değiştirdi. Bu yasa, günümüzdeki kurumlar vergisinin atasıdır. Fransa'daki gelir vergisinin 1914-1917 gibi temel reformlardan bugüne uzanan çalkantılı tarihi için bkz. Thomas Piketty, <span style="font-style:italic;">Les hauts revenus en Fraıtce au 20e siecle: Inegalites et redistribution 1901-1998</span> (Paris: Grasset, 2001), 233-334.</p>

  <p><a href="../Text/14.xhtml#n12" id="n12">12.</a> Artan oranlı gelir vergisinin öncelikle en yüksek sermaye gelirlerine uygulanması amaçlanmıştı (o dönemde yaşayan herkese malum olduğu üzere gelir hiyerarşisinin tepesinde bunlar vardır) ve sermaye gelirine özel muafiyetler tanımak hiç kimsenin aklına gelmezdi.</p>

  <p><a href="../Text/14.xhtml#n13" id="n13">13.</a> <span style="text-indent: 1.5em;">Örneğin, Amerikalı ekonomist Edwin Seligman'ın 1890 ve 1910 arasında yayımladığı ve artan oranlı gelir vergisini metheden çalışmaları birçok dile çevrilmişti ve hararetli tartışmaları tetiklemişti. Bu dönem ve bu tartışmalar için bkz. Pierre Rosanvallon,</span> <span style="text-indent: 1.5em; font-style: italic;">La societe des egaux</span> <span style="text-indent: 1.5em;">(Paris: Le Seuil, 2011), 227-33. Ayrıca bkz. Nicolas Delalande,</span> <span style="text-indent: 1.5em; font-style: italic;">Les batailles de l'mpot: Consentement et resistances de 1789 a nos jours</span> <span style="text-indent: 1.5em;">(Paris: Le Seuil, 2011) .</span></p>

  <p><a href="../Text/14.xhtml#n14" id="n14">14.</a> En yüksek vergi oranı genellikle "marjinal" orandır, zira yalnızca "marj"dakilere ya da belli bir eşiğin üstündeki gelirlere uygulanmaktadır. En yüksek oran genellikle nüfusun % Tinden daha küçük bir kesimine uygulanır (bazı durumlarda %0,1'den bile daha küçük). Artan oran esasına dair daha kapsamlı bir fikir edinebilmek için, gelir dağılımının farklı %1'lik dilimlerine uygulanan geçerli vergi oranlarına göz atılabilir. En yüksek oranın geçirdiği değişim her durumda ilginçtir ve tanım itibarıyla en zengin bireylere uygulanan verginin tavan oranını gösterir.</p>

  <p><a href="../Text/14.xhtml#n15" id="n15">15.</a> Grafik 14.1'de gösterilen en yüksek vergi oranları 1920 yılında çocuksuz bekâr mükellefler ve "iki yıllık evlilikten sonra halâ çocuk sahibi olmamış" evli mükelleflerin ödediği vergilerde yapılan %25'lik artışı kapsamamaktadır (Eğer bunları da dahil edersek, en yüksek vergi oranı 1920 yılı için ve 1925 yılı için de %90 olacaktır). Bu ilginç tadil -Fransızları doğum oranın düşmesi konusunda yaşadıkları travmanın gücünü ve bir ülkenin umut ve korkularını vergi oranı aracılığıyla ifade etmek konusunda vergi koyucunun sahip olduğu sınırsız hayal gücünü göstermektedir- daha sonra, 1939'dan 1944'e dek geçen süre içinde "<i>taxe de compensation ale</i>" (asgari geçim indirimi) ile yeniden kutsanmış, 1945'ten 1951 yılına dek aile katsayısı sistemi aracılığıyla genişletilmeye başlanmıştır (normalde 2 katsayısı uygun görülen evli ve çocuksuz çiftlerin katsayısı, "üç yıllık bir evlilik"ten sonra hâlâ çocukları yoksa1,5'e düşürülüyordu)1945 yılının kurucu meclisi, 1920 yılında Ulusal Blok tarafından belirlenmiş bu mühleti bir yıl uzatmıştır. Bkz.<i>Les hauts revenus en France,</i> 233-554.</p>

  <p><a href="../Text/14.xhtml#n16" id="n16">16.</a> Toplam gelirden artan oranlı vergi alınması, İngiltere'de Napoléon savaşları sırasında, ABD'de ise İç Savaş döneminde denenmiş, ancak her iki deneme de savaş dönemi sona erer ermez yürürlükten kaldırılmıştır.</p>

  <p><a href="../Text/14.xhtml#n17" id="n17">17.</a> Bkz. Mirellc Tuuzery, <span style="font-style:italic;">L'invention de l'impot sur le revenu: La taille</span> <span style="font-style:italic;">tarifee</span> <span style="font-style:italic;">1715-178</span>9 (Paris: Comite pour Phistoire economique et financiére, 1994).</p>

  <p><a href="../Text/14.xhtml#n18" id="n18">18.</a> Duran varlıklar ve sermaye başka bir vergiye tabiydi: <span style="font-style:italic;">patente</span> [patent] kesintisi. <span style="font-style:italic;">Quatre vieilles</span> (servet vergisinin yanında 1791-1792 döneminde yaratılan vergi sisteminin özünü meydana getiren dört dolaysız vergi) sistemi için bkz. <span style="font-style:italic;">Les hauts revenus en France,</span> 234-239.</p>

  <p><a href="../Text/14.xhtml#n19" id="n19">19.</a> 19. yüzyılda artan oranlı bir servet vergisine karşı çıkan birçok meclis komitesinden biri şunları dile getirmiştir: "Medeni Kanun'un yazarlarına göre, eğer erkek çocuk babasının yerine geçerse, hiçbir suretle mülkün intikalinden söz edemeyiz, bu ancak yararlanmanın devam ettiği anlamına gelir. Eğer bu doktrini mutlak olarak kabul edeceksek, o zaman birinci dereceden vârislere geçen miras bu düzenlemenin dışında kalacaktır. Her durumda, çok düşük bir vergi oranı belirlenmesini zorunlu kılacaktır." Bkz. <span style="font-style:italic;">a.g.e.,</span> 245.</p>

  <p><a href="../Text/14.xhtml#n20" id="n20">20.</a> Ecole Libre des Sciences Politiques ve College de France'da 1880 yılından 1916 yılına kadar görev yapmış ve dönemin muhafazakâr ekonomistleri arasında sömürgeciliğin en açık sözlü taraftarı olan Leroy-Beaulieu aynı zamanda, haftalık ve etkili bir derginin, <span style="font-style:italic;">L'economiste français</span>'nin de editörüydü. Bu dergi özellikle dönemin baskı gruplarının çıkarlarını sonuna dek savunması ve dirayetsizliği açısından bugünün <span style="font-style:italic;">Economist'</span>ine benziyordu.</p>

  <p><a href="../Text/14.xhtml#n21" id="n21">21.</a> Örneğin, Fransa'da yoksulluk yardımı alanların sayısı 1837'den 1860'a dek sadece %40 oranında artmış, bu dönemde yardım kurumlarının sayısı ise iki katına çıkmıştır. Öte yandan, bu rakamlara bakarak muhtaç kişilerin sayısının azaldığı sonucuna varmak için aşırı derece iyimser olmak gerekir (Leroy-Beaulieu bunu yapmaktan çekinmemiştir); oysa ekonomik büyüme bağlamında, yoksulların gerçek sayısında yaşanan bir azalma bize gelir eşitsizliğinin geçirdiği evrim hakkında hiçbir ipucu vermez. Bkz. <span style="font-style:italic;">a.g.e.,</span> 522-31.</p>

  <p><a href="../Text/14.xhtml#n22" id="n22">22.</a> İnsan bazen HSBC'nin birkaç yıl önce tüm havaalanı duvarlarını kaplayan şu reklamını da onun yazdığı izlenimine kapılıyor: " <span style="font-style:italic;">We see a world of opportunities. Do you</span>?" [Biz bir fırsatlar dünyası görüyoruz. Peki ya siz?].</p>

  <p><a href="../Text/14.xhtml#n23" id="n23">23.</a> Dönemin diğer klasik argümanlarından biri, gelir beyanlarını "soruşturma" tekniğinin ancak Almanya gibi "otoriter" bir ülkeye uygun olabileceği, ama Fransızlar gibi "özgür bir halk" tarafından derhal reddedileceğiydi. Bkz. <span style="font-style:italic;">Les hauts revenus en France,</span> 481.</p>

  <p><a href="../Text/14.xhtml#n24" id="n24">24.</a> Örneğin dönemin Ekonomi Bakam Joseph Caillaux şunları söylemişti: "Fransa'nın küçük servetlere, sonsuz küçük parçaya bölünmüş ve dağılmış sermayeye sahip bir ülke olduğuna inanmaya ve bunun böyle olduğunu söylemeye sevk edildik. Yeni veraset ve intikal vergisi rejiminin sağla<span>dığı istatistikler bizi bu düşünceyi terk etmeye zorlamaktadır (...) Beyler, bu rakamların daha önce sahip olduğum fikirlerden bazılarını değiştirdiği gerçeğini sizlerden saklayamam. Gerçek şu ki çok az sayıda insan, bu ülkenin tüm servetini elinde tutmaktadır." Bkz. Joseph Caillaux,</span> <span style="font-style: italic;">L'impot sur le revenu</span> <span>(Paris: Berger, 1910), 530-32.</span></p>

  <p><a href="../Text/14.xhtml#n25" id="n25">25.</a> Almanya'daki tartışmalar için bkz. Jens Beckert, çev. Thomas Dunlap, <span style="font-style:italic;">Inherited Wealth,</span> (Princeton: Princeton University Press, 2008), 220-35. Grafik 14.2'de yer alan oranlar, ilk dereceden vârislere (anne babadan çocuklara) İntikalleri içermektedir. Diğer intikal oranları Fransa ve Almanya'da her zaman daha yüksek olmuştur. ABD ve İngiltere'de ise bu oranlar, vârisin yakınlık derecesine bağlı olarak değişmez.</p>

  <p><a href="../Text/14.xhtml#n26" id="n26">26.</a> Servet vergisine karşı tavırların değişmesinde savaşın oynadığı rol için bkz. Kenneth Scheve ve David Stasavadge, "Democracy, War, and Wealth; Evidence of Two Centuries of Inheritance Taxation," <span style="font-style:italic;">American Political Science Review</span> 106, no. 1 (2/2012): 81-102.</p>

  <p><a href="../Text/14.xhtml#n27" id="n27">27.</a> Daha uç bir örneği ele alalım: Sovyetler Birliği aşırı yüksek gelirler ve aşırı büyük servetlerden asla aşırı yüksek bir vergi almak ihtiyacını duymamıştır, çünkü bu sistem gereği, birincil gelirlerin dağılımı ve neredeyse tamamen yasadışı kabul edilen özel mülkiyet üzerinde doğrudan denetim kurulmuştu (bunun hukuka saygılı bir şekilde yapıldığı pek söylenemez). Gelir vergisi Sovyetler Birliği'nde de zaman zaman uygulanmıştır, ancak bu vergi en yüksek oranların hayli düşük olduğu nispeten önemsiz bir vergiydi. Aynı durum Çin için de geçerlidir. Bu konuya gelecek bölümde geri döneceğiz.</p>

  <p><a href="../Text/14.xhtml#n28" id="n28">28.</a> W.King, Leroy-Beaulieu'ye rağmen, Fransa'yı yeterince haklı gerekçelerle, İngiltere ve Prusya ile aynı kefeye koymuştur.</p>

  <p><a href="../Text/14.xhtml#n29" id="n29">29.</a> Bkz. Irving Fisher, "Economists in Public Service: Annual Address of the President," <span style="font-style:italic;">American Economic Review</span> 9, no. 1 (3/1919): 5-21. Fisher bu ilhamı büyük ölçüde İtalyan ekonomist Eugenio Rignano'dan almıştır. Bkz. G. Erreygers ve G. Di Bartolomeo, "The Debates on Eugenio Rigna-no's Inheritance Tax Proposals," <span style="font-style:italic;">History of Political Economy</span> 39, no. 4 (Kış 2007): 605-38. Bir önceki nesil tarafından biriktirilmiş olan servetin, birkaç nesil önce biriktirilmiş olan servetten daha düşük bir oranla vergilendirilmesi ilginç bir fikirdir (her iki durumda da farklı nesiller ve dolayısıyla da farklı bireyler vergilendirilse de, ilk durumun yarattığı çifte vergilendirme algısı daha kuvvetlidir. Bu fikri formüle etmek ve uygulamaya yansıtmak her durumda çok zordur, çünkü servetlerin gidişatı genellikle karmaşıktır, muhtemelen bu sebeplerden asla denenmemiştir.</p>

  <p><a href="../Text/14.xhtml#n30" id="n30">30.</a> Bu federal vergiye, aynı zamanda eyaletlerin topladığı (genellikle %5-10 oranındaki) gelir vergisini de eklemek gerekir.</p>

  <p><a href="../Text/14.xhtml#n31" id="n31">31.</a> Japonya'da en yüksek gelir vergisi oranı 1947-1949 döneminde %85'e yükselmiş, bu oranı de işgalci ülke ABD belirlemişti. Bu oran Japonya kendi mali bağımsızlığını kazandıktan sonra, 1950 yılında aniden %55'e inmiştir. Bkz. Teknik Ek.</p>

  <p><a href="../Text/14.xhtml#n32" id="n32">32.</a> Bu oranlar birinci dereceden veraset durumunda uygulanmıştır. Fransa ve Almanya'da kardeşler, kuzenler ve akraba olmayanlara uygulanan oranlar bazen bunlardan daha yüksek olmuştur. Fransa'da bugün, örneğin akraba olmayanlara uygulanan oran %60'tır. Ancak bu verginin oranı, ABD ve İngiltere'de çocuklara uygulanan %70-80 seviyesine asla ulaşmamıştır.</p>

  <p><a href="../Text/14.xhtml#n33" id="n33">33.</a> Rekor seviye %98'di ve bu oran İngiltere'de 1941'den 1952 yılına dek yürürlükte kalmış, daha sonra 1974'den 1978'e kadar bir kez daha yürürlüğe sokulmuştur. Eksiksiz seriler için bkz. Teknik Ek. ABD'de 1972 yılındaki başkanlık kampanyası süresince, demokrat aday George McGovern güvence altına alınmış bir asgari gelir düzenlemesi yapma planının bir parçası olarak en büyük miraslara uygulanan (o sırada %77 idi) vergi oranının %100 olmasını teklif edecek kadar ileri gitmiştir. McGovern'ın Nixon karşısındaki mağlubiyeti ABD'nin yeniden dağılım konusundaki şevkinin de sonuna işaret eder. Bkz. Beckert, <span style="font-style:italic;">Inherited Wealth,</span> 196.</p>

  <p><a href="../Text/14.xhtml#n34" id="n34">34.</a> Mesela, İngiltere'de sermaye gelirine uygulanan en yüksek vergi oranı 1974'ten 1978'e dek %98'di, bu sırada emek gelirine uygulanan en yüksek vergi oranı %83'tü. Bkz. Ek Grafik S14.1, internet üzerinden erişilebilir.</p>

  <p><a href="../Text/14.xhtml#n35" id="n35">35.</a> John Stuart Mill gibi İngiliz düşünürler miras üzerinde düşünmeye 19. yüzyılda başlamışlardı. Bu düşünce çabası iki savaş arası dönemde çok daha ayrıntılı vasiyetname verilerinin erişilebilir duruma gelmesiyle daha da yoğunlaştı. Savaştan sonra, daha önce atıfta bulunduğum James Meade ve Anthony Atkinson'ın çalışmalarıyla sürdürüldü. Nicholas Kaldor'un tüketimden (bu esasen bir tür lüks tüketim vergisiydi) artan oranlı vergi alınması yönündeki ilginç önerisinden de söz etmek gerekir ve bu önerisi doğrudan, kendisi gibi gelir vergisini mecburen ödeyen bir üniversite profesöründen farklı olarak, hem servet hem de gelir üzerindeki artan oranlı vergiden <span style="font-style:italic;">trust</span> fonları kullanmak suretiyle kaçındıklarından şüphelendiği, çalışmadan yaşamını sürdüren rantiyelerden daha çok vergi alınması arzusundan kaynaklanıyordu. Bkz. Nicholas Kaldor, <span style="font-style:italic;">An Expenditure Tax</span> (Londra: Ailen and Unvvin, 1955).</p>

  <p><a href="../Text/14.xhtml#n36" id="n36">36.</a> Bkz. Josiah Wedgwood, <span style="font-style:italic;">The Economics of Inheritance</span> (Harmondsworth, England: Pelican Books, 1929; Yeni Baskı 1939). Wedgwood titiz bir biçimde diğer etkenleri de inceledi. Örneğin, hayırsever bağışların düşük bir oranda kaldığını gösterdi. Analizi onu, arzu ettiği eşitliğe yalnızca bir vergi aracılığıyla erişilebileceği düşüncesine sevk etti. Aynı zamanda Fransa'da miras yoluyla edinilen servetin, en az 1910 yılında İngiltere'deki kadar yoğunlaşmış olduğunu gösterdi, bundan da Fransız usulü eşitlikçi bölüşümün -arzu edilir olsa da- toplumsal eşitliği sağlamak konusunda açıkça yetersiz olduğu sonucuna vardı.</p>

  <p><a href="../Text/14.xhtml#n37" id="n37">37.</a> Grafik 14.1'e Fransa için gelir vergisine "contribution sociale généralisée"yi [genelleştirilmiş sosyal katkı] de dahil ettik (şu anda %8 oranında uygulanmaktadır), bu da mevcut en yüksek vergi oranını %53'e çıkarır. Serilerin tamamı için bkz. Teknik Ek.</p>

  <p><a href="../Text/14.xhtml#n38" id="n38">38.</a> Bu durum yalnızca ABD ve İngiltere (birinci grup) ile Almanya, Fransa ve Japonya (İkinci grup) için değil, 18 OECD ülkesi için de geçerlidir (WTID bu konuyu incelememize İzin veriyor, WTID'nin veri bankasında bu 18 ülkeye ait veriler de yer alıyor). Bkz. Thomas Pİketty, Emmanuel Saez ve Stefanie Stantcheva, "Optimal Taxation of Top Labor Incomes: A Tale of Three Elasticities," <span style="font-style:italic;">American Economic Journal: Economic Policy,</span> 2013 (Grafik 3). Ayrıca bkz. Teknik Ek.</p>

  <p><a href="../Text/14.xhtml#n39" id="n39">39.</a> Bkz. <span style="font-style:italic;">a.g.e.,</span> Grafik 3, Grafik Al ve Tablo 2. 18 ülkeyi kapsayan bu sonuçlara Teknik Ek'te yer verilmiştir. Vardığımız bu kam, başlangıç ya da bitiş yıllarına bağlı değildir. Her durumda, marjinal vergi oranındaki düşüşle büyüme oranındaki düşüş arasında istatistiki açıdan anlam ifade eden herhangi bir ilişki yoktur. Hele ki 1980 yerine 1960 ya da 1970'le başlatılması bu sonuçlan kesinlikle değiştirmeyecektir. Gelişmiş ülkelere ait 1970-2010 dönemi büyüme oranları için bkz. 5. Bölüm, Tablo 5.2.</p>

  <p><a href="../Text/14.xhtml#n40" id="n40">40.</a> 0,1-0,2'den büyük olan emek arzı esnekliğini dışarıda bırakıp, tarif ettiğimiz en uygun marjinal gelir vergisi oranını doğrulayabiliriz. Teorik argümanın tüm ayrıntıları ve varılan sonuçlar için bkz. <span style="font-style:italic;">a.g.e.</span> Özetleri için bkz. Teknik Ek.</p>

  <p><a href="../Text/14.xhtml#n41" id="n41">41.</a> Büyümeye dair anlamlı karşılaştırmalar yapabilmek için mümkün olduğunca uzun dönemlerin ortalamasını almak gerekir (en azından on-yirmi yılın). Kısa dönemlerde büyüme oranları birçok sebepten çeşitlilik gösterir ve bunları kullanarak geçerli sonuçlara varmak olanaksızdır.</p>

  <p><a href="../Text/14.xhtml#n42" id="n42">42.</a> Kişi başına GSYH'deki farklılık, ABD vatandaşlarının Avrupalılara kıyasla çok uzun çalışma saatlerine sahip olmasından kaynaklanır. Standart uluslarası verilere göre, çalışma saati başına düşen GSYH, ABD'de ve Kıta Avrupa'sının en zengin ülkelerinde neredeyse aynıdır (İngiltere'de ise gözle görülür biçimde düşüktür: bkz. Teknik Ek). Çalışma saatleri arasındaki farkın kaynağı Avrupa'da izinlerin daha fazla ve haftalık çalışma süresi<span>nin daha kısa olmasıdır (ABD'yi Almanya ile karşılaştırdığımızda işsizlik oranları arasında hiçbir fark olmadığını görürüz, İskandinav ülkeleriyle arasında ise küçük bir fark vardır). Bu hassas konuyla hemen burada baş etmeye kalkmadan şunu belirtelim: Kişinin verimi arttıkça çalışmaya daha az zaman ayırmayı tercih etmesi, en az bunun tam ters yönündeki tercih kadar meşrudur. Şunu da eklememe izin verin: Almanya ve Fransa'nın yükseköğrenime çok az yatırım yapmasına (ve özellikle Fransa'da mali-sosyal sistemin ürkütücü derecede karmaşık olmasına) rağmen, bu ülkelerde saat başına düşen GSYH'nin, ABD'deki ile aynı olması mucizevidir ve bu neticeyi de muhtemelen ilk ve orta seviyede daha eşitlikçi ve kapsamlı bir eğirim sistemi benimsenmiş olmasına borçluyuz.</span></p>

  <p><a href="../Text/14.xhtml#n43" id="n43">43.</a> Özellikle bkz. Grafik 2.3.</p>

  <p><a href="../Text/14.xhtml#n44" id="n44">44.</a> ABD'deki kişi başına GSYH'deki artış, 1950-1970 döneminde %2,3, 1970-1990 döneminde %2,2 ve 1990-2012 döneminde ise %1,4'tür. Bkz. Grafik 2.3.</p>

  <p><a href="../Text/14.xhtml#n45" id="n45">45.</a> ABD'nin dünyanın geri kalanı için de yenilikçilik yaptığı, Daron Acemoğlu, James Robinson ve Thierry Verdier tarafından yakın zamanda ileri sürülmüştür: "Can't We All Be More Like Scandinavians? Asymmetric Growth and Institutions in an Interdependent World," MİT, 2012. Kişi başına patent sayısının ABD'de Avrupa'dakinden daha yüksek olduğu şeklindeki temel olguya dayanan bu makale aslında oldukça teoriktir. Bu tespit ilginçtir, ancak görünüşe bakılırsa bu durum en azından kısmen iki kıtanın hukuki uygulamalarının apayrı olmasından kaynaklanmaktadır ve bu durumun yenilikçi bir ülkenin verimini (ya da milli gelirini) kayda değer bir biçimde anırması beklenir.</p>

  <p><a href="../Text/14.xhtml#n46" id="n46">46.</a> Bkz. Piketty, Saez, Stantcheva, "Optimal Taxation of Top Labor Incomes," Grafik 5, Tablo 3, Tablo 4. Burada özetlenen sonuçlar, 14 ülkedeki yaklaşık 3.000 firma hakkındaki ayrıntılı verilere dayanmaktadır.</p>

  <p><a href="../Text/14.xhtml#n47" id="n47">47.</a> Xavier Gabaix ve Augustin Landier yönetici gelirlerindeki ani yükselişin, şirket ölçeklerindeki büyümenin otomatik bir sonucu olduğunu ileri sürmüşlerdir. Bkz. "Why Has CEO Pay Increased So Much?" <span style="font-style:italic;">Quarterly Journal of Economics</span> 123, no. 1 (2008): 49-100. Sorun bu teorinin tamamen marjinal verimlilik modeline dayandırılması ve verilerde gözlemlenen uluslararası çeşitliliği açıklamak konusunda başarısız olmasıdır (şirket ölçekleri neredeyse her yerde benzer oranlarda büyümüştür, ancak yönetici gelirleri için aynı şeyi söyleyemeyiz). Bu yazarlar çalışmalarını yalnızca ABD'ye ait verilere dayandırmakta, bu da ne yazık ki ampirik test imkânını sınırlandırmaktadır.</p>

  <p><a href="../Text/14.xhtml#n48" id="n48">48.</a> Birçok ekonomist rekabetin artmasının eşitsizliği azaltacağı görüşünü savunun Örneğin, bkz. Raghuram G. Rajan ve Luigi Zingales, <span style="font-style:italic;">Saving Capitalism from the Capıtalists</span> (New York: Crown Business, 2003), I.. Zingales, <span style="font-style:italic;">A Capitalism for the People</span> (New York: Basic Books, 2012), ya da Acemoglu,Robinson ve Verdier, "Can't We All Be More Like Scandinavians." Bazı sosyologlar da bu çizgide yer alırlar. Bkz. David B. Grusky, "Forum: What to Do about Inequality?" <span style="font-style:italic;">Boston Review</span>; 21.03.2012.</p>

  <p><a href="../Text/14.xhtml#n49" id="n49">49.</a> Genel kabul gören, ancak bilimsel olarak onaylanmamış bir fikrin tersine 1950-1980 döneminde yönetici kadrolarının ücretlerinin düşük olmasının özel uçak, gösterişli ofisler vs. gibi imkânlarla telafi edildiğini gösteren bir kanıt yoktur. Aksine, tüm kanıtlar bu türden ayrıcalıkların 1980 yılından bu yana artmakta olduğunu göstermektedir.</p>

  <p><a href="../Text/14.xhtml#n50" id="n50">50.</a> Kesin bir rakam verirsek, %82. Bkz. Thomas Piketty, Emmanuel Saez ve Stefanie Stantcheva, "Optimal Taxation of Top Labor Incomes: A Tale of Three Elasticities," <span style="font-style:italic;">American Economic Journal: Economic Policy,</span> 2013. (Tablo 5).</p>

  <p><a href="../Text/14.xhtml#n51" id="n51">51.</a> Artan oranlı vergi, bu teorik modelde {artan oranlı vergilendirmenin tarihinde de) birbirinden ayrı iki rol oynamaktadır: (Dağılımın en üst %0,5 ve %1'lik dilimine %80-90 seviyesinde uygulanan) Aşırı yüksek oranlar gayriahlaki ve gereksiz ödüllendirmelere son verirken, yüksek ancak fahiş olmayan oranlar da (en üst %5'lik, %10'luk kesime %50-60 oranında vergi uygulanması) sosyal devleti finanse etmek için dağılımın alt %90'lık kesiminden gelen vergi gelirlerinden daha fazlasını sağlar.</p>

  <p><a href="../Text/14.xhtml#n52" id="n52">52.</a> Bkz. Jacob Hacker ve Paul Pierson, <span style="font-style:italic;">Winner-Take-All Politics: How Washington Made the Rich Richer-And Turned its Back on the Middle Class</span> (New York: Simon and Schuster, 2010); K. Schlozman, Sidney Verba ve H. Brady, <span style="font-style:italic;">The Unheavenly Chorus: Unequal Political Voice and the Broken Promise of American Democracy</span> (Princeton: Princeton University Press, 2012); Timothy Noah, <span style="font-style:italic;">The Great Divergence</span> (New York: Bloomsbury Press, 2012).</p>

  <p><a href="../Text/14.xhtml#n53" id="n53">53.</a> Bkz. Claudia Goldİn ve Lawrence F. Katz, <span style="font-style:italic;">The Race between Education and Technology: The Evolution of US. Educational Wage Differentials, 1890-2005</span> (Cambridge, MA: Belknap Press and NBER, 2010), Rebecca M. Blank, <span style="font-style:italic;">Changİng lnequality</span> (Berkeley: University of California Press, 2011), Raghuram G. Rajan, <span style="font-style:italic;">Fault Lines</span> (Princeton: Princeton University Press, 2010).</p>

  <p><a href="../Text/14.xhtml#n54" id="n54">54.</a> Akademisyen ekonomistlerin maaşları, özel sektörde, özellikle de finans sektöründe benzer beceriler için teklif edilen maaşlar sayesinde yukarılara çekilmektedir. Bkz. 8. Bölüm.</p>

  <p><a href="../Text/14.xhtml#n55" id="n55">55.</a> Örneğin zengin insanların %0 oranında vergi ödemesi ve hatta destek alması gerektiğini kanıtlamak için tasarlanmış çapraşık teorik modelleri kullanarak. Bu tür modellerin kısa bir bibliyografyası için bkz. Teknik Ek.</p>

  <p><a href="../Text/14.xhtml#n56" id="n56">56.</a>Center for Responsive Politics'in seçilenlerin mal varlığı beyanlarından derlediği verilere göre, Kongre'nin 535 üyesinin ortalama serveti 2012 yılında 15 milyon doların üstündedir. Fransız hükümeti tarafından kamuyla paylaşılan verilere göre ise, devletin 30 bakanının ortalama serveti de yaklaşık 1 milyon dolar seviyesindedir. Belirsizliklere rağmen, aradaki fark çarpıcıdır. Her ülkede de kişi başına ortalama servet 200.000 dolar ya da avro seviyesindedir. Bkz. Teknik Ek.</p>
</body>
</html>
