<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 class="sigil_not_in_toc">15 SERMAYEDEN KÜRESEL BİR VERGİ ALMAK</h4>

  <p><a href="../Text/15.xhtml#n1" id="n1">1.</a> Bkz. III. Kısım, 11. Bölüm.</p>

  <p><a href="../Text/15.xhtml#n2" id="n2">2.</a> Ek vergi, mevcut vergilerin indirilmesinde ya da ek hizmetler için ödeme yapılmasında kullanılabilir (yabancı yardımlar ya da borç indirimleri gibi, bu konuyu ileride daha ayrıntılı olarak ele alacağız).</p>

  <p><a href="../Text/15.xhtml#n3" id="n3">3.</a> Her bir kıta, çeşitli türdeki aktiflerin mülkiyetini kayıt altına almayı amaçlayan merkezler (takas ve saklama bankaları) olarak hareket eden özel bir uzmanlık alanına sahip finansal kurumlara sahiptir. Ancak bu özel kuruluşların işlevi söz konusu finansal ürünleri çıkaran şirketlere hizmet etmektir, belli bir bireyin sahip olduğu tüm aktiflerin kaydını tutmak değildir. Bu kurumlar hakkında bkz. Gabriel Zucman, "The Missing Wealth of Nations: Are Europe and the U.S. Net Debtors or Net Creditors?" <span style="font-style:italic;">Quarterly Journal of Economics</span> 128, no. 3 (2013): 1321-64.</p>

  <p><a href="../Text/15.xhtml#n4" id="n4">4.</a> Örneğin, Roma İmparatorluğu'nun yıkılmasıyla topraktan alınan imparatorluk vergisi de sona ermiş ve toprağa dair tapu ve kadastro kayıtları da onunla birlikte yok olmuştur. Peter Temin'e göre ortaçağın ilk dönemlerindeki ekonomik kargaşa bu yüzden artmıştır. Bkz. Peter Temin, <span style="font-style:italic;">The Roman Market Economy</span> (Princeton: Princeton University Press, 2012), 149-51.</p>

  <p><a href="../Text/15.xhtml#n5" id="n5">5.</a> Bu sebeple, net kurumsal sermayeye düşük oranlı bir vergi uygularken, aynı zamanda özel servete de yüksek oranlı bir vergi uygulamak faydalı olabilir. Devletler de bu sayede, şu anda serbest muhasebeci birliklerine bırakılmış bir görev olan muhasebe standartlarını belirleme görevini yerine getirmek zorunda kalacaklardır. Bu konu hakkında bkz. Nicolas Veron, Matthieu Autrer ve Alfred Galichon, <span style="font-style:italic;">L'information financiere en crise: Comptabilité et capitalisme</span> (Paris: Odile Jacob, 2004).</p>

  <p><a href="../Text/15.xhtml#n6" id="n6">6.</a> Somut bir ifadeyle, otoriteler "hedonik" gerileme olarak adlandırılan şeyi yapıp, piyasa fiyatını mülkün çeşitli niteliklerini de hesaba katarak hesaplayacaktır. İşlemlere dair veriler tüm gelişmiş ülkelerde bu amaca hizmet edecek şekilde mevcuttur (ve gayrimenkul fiyat endekslerinin hesaplanmasında halihazırda kullanılmaktadır).</p>

  <p><a href="../Text/15.xhtml#n7" id="n7">7.</a> Bu "kaçınılmaz istek", mükelleflerin kendi beyanına dayanan tüm sistemlerin ortak sorunudur, vergilendirilebilir eşiğin biraz altındaki servetlerin sayısının anormal bir biçimde yüksek olduğu Fransız servet vergisi sisteminde de bu soruna rastlanır. Gayrimenkulun değerini bir nebze, genel olarak % 10-20 oranından daha düşük gösterme konusunda bariz bir eğilim vardır. Vergi idaresi tarafından hazırlanan tahmini bir beyan, halka açık bilgilere dayanan nesnel rakamlar ve belli bir yöntemi içerir, dolayısıyla da bu türden bir davranışı ortadan kaldırır.</p>

  <p><a href="../Text/15.xhtml#n8" id="n8">8.</a> Tuhaf olan şu ki, Fransız devleti 2013 yılında kendi bakanlarının mali varlıklarına dair bilgi edinebilmek için bu arkaik yönteme geri dönmüştür. Gösterilen resmi gerekçe bakanlardan birinin sahip olduğu servetin vergisinden kaçınmak için yalan söylerken yakalanmasından sonra yeniden güven tesis etmektir.</p>

  <p><a href="../Text/15.xhtml#n9" id="n9">9.</a> Örneğin Manş Adaları, Liechtenstein, Monaco vs.</p>

  <p><a href="../Text/15.xhtml#n10" id="n10">10.</a> Bu türden zararların büyüklüğünü öngörmek zordur, ancak Lüksemburg ya da İsviçre gibi bir ülkede bunlar milli gelirin %10-20'sine denk gelecek bir büyüklükte olabilir, ki bu da yaşam standardı üzerinde bariz bir etki yaratır (aynı durum Londra'daki finansal anklav için de geçerlidir). Daha egzotik vergi cennetleri ve küçük ülkelerde ise, bu zarar milli gelirin %50'sine ya da daha fazlasına yükselebilir, yalnızca fiktif şirketlerin yerleşik olduğu yer vazifesi gören bölgelerde de %80-90'a ulaşabilir.</p>

  <p><a href="../Text/15.xhtml#n11" id="n11">11.</a> Sosyal güvenlik kesintileri de bir tür gelir vergisidir (ve bazı ülkelerde gelir vergisine dahil edilmişlerdir, bkz. 13. Bölüm).</p>

  <p><a href="../Text/15.xhtml#n12" id="n12">12.</a> Özellikle bkz. Tablo 12.1.</p>

  <p><a href="../Text/15.xhtml#n13" id="n13">13.</a> İngiliz ekonomist John Hicks'in yaptığı, ekonomik anlamda gelirin klasik tanımını hatırlayalım: "Bir kişi ya da bir grubun geliri, belli bir dönemin sonunda da başındaki varlığını korurken, bu dönem boyunca yaptığı azami tüketimin değeridir."</p>

  <p><a href="../Text/15.xhtml#n14" id="n14">14.</a> <span style="font-style:italic;">%2</span> seviyesindeki bir sermaye getirisiyle bile (1987-2013 döneminde Bettencourt'un servetinin sağladığı gerçek getiriden çok daha düşük bir oran), 30 milyar avronun ekonomik geliri 5 milyon avro değil, 600 milyon avro olacaktır.</p>

  <p><a href="../Text/15.xhtml#n15" id="n15">15.</a> Fransa'nın en büyük serveti olan Bettencourt serveti açısından bir sorun daha vardı: Aile holdingi bütçeden sorumlu bakanın karısı tarafından yönetiliyordu, bu bakan aynı zamanda Bettencourt'dan büyük bağışlar almış siyasi partinin de hâzineden sorumlu üyesiydi. Aynı parti iktidardayken servet vergisini üçte birine indirdiği için, bu hikâye de Fransa'da doğal olarak ciddi tepkilere yol açtı. Bir önceki bölümde gösterdiğimiz gibi, servet sahiplerinin politikayı etkileyebildiği tek ülke ABD değildir. Diğer yandan az önce sözünü ettiğimiz bütçeden sorumlu bakanın yerine geçen bakanın da İsviçre'de gizli bir banka hesabı bulunduğu ortaya çıkınca istifa ettiğini belirtelim. Yani Fransa'da da yolsuzluk, siyasi ayrılıkları aşan bir sorundur.</p>

  <p><a href="../Text/15.xhtml#n16" id="n16">16.</a> Pratikte, Hollanda'daki sistemin tam anlamıyla tatmin edici olduğunu söyleyemeyiz: Birçok aktif kategorisi muaf tutulmuş (özellikle de aile servetlerinin yönetildiği fonlar) ve tüm aktiflerin getirisinin %4 olduğu varsayılmıştır. Bu oran bazı servetler için çok yüksek bazıları için de çok düşük kalabilir.</p>

  <p><a href="../Text/15.xhtml#n17" id="n17">17.</a> Gelir vergisi tarifesini sermaye vergisi tarifesiyle tutarlı hale getirmenin en mantıklı yolu bu eksikliği, servetin her ayrı kategorisinde gözlemlenen ortalama getiri oranını temel alarak yapılacak bir ölçümle gidermektir. Asgari ve azami vergi oranları da sermaye gelirinin bir fonksiyonu olarak değerlendirilebilir. Bkz. Teknik Ek.</p>

  <p><a href="../Text/15.xhtml#n18" id="n18">18.</a> Teşvik argümanı Maurice Allais'nin taraflı <span style="font-style:italic;">L'impot sur le Capital et la reforme monetaire</span> (Paris: Editions Hermann, 1977) isimli çalışması açısından temel teşkil eder. Allais bu çalışmada gelir vergisinin ve sermaye vergisi adına alınan tüm diğer vergilerin tamamının yok edilmesi gerektiğini savunacak kadar ileri gitmiştir. Söz konusu tutarları düşünürsek, bunun ölçüsüz ve mantıksız bir düşünce olduğunu söyleyebiliriz. Allais'nin argümanı ve onun günümüzdeki uzantıları için bkz. Teknik Ek. Daha geniş anlamda, sermaye vergisine dair tartışmaların insanları uç düşüncelere ittiğini söyleyebiliriz (bu yüzden ya onu hemen reddeder ya da onu diğer tüm vergilerin yerine geçmesi gereken tek vergi addederler). Aynı durum servet vergisi için de geçerlidir (ya hiç alınmamalıdır ya da % 100 oranında alınmalıdır). Bence tartışmaların hararetini acilen düşürmek ve her argümana her vergiye kendi hakkını teslim etmek gerekiyor. Sermaye vergisi, 21. yüzyılın servet merkezli kapitalizmi bağlamında yararlı, hatta vazgeçilmezdir, ama her şeyin yerini tutamaz.</p>

  <p><a href="../Text/15.xhtml#n19" id="n19">19.</a> Aynı durum yüksek bir emlak vergisini ödemeye devam etmek zorunda kalmış işsiz biri için de geçerlidir (hele ki kredi ödemelerinin indirilebilir olmadığı hallerde. Aşırı derece borçlanmış hanehalkı trajik neticelere katlanmak zorunda kalabilir).</p>

  <p><a href="../Text/15.xhtml#n20" id="n20">20.</a> Bu uzlaşma hem bireysel teşviklerin önemine hem de sermayenin getirisini belirleyen rastlantısal şoklara bağlıdır. Bazı durumlarda emek gelirinin vergi yükünün, sermaye gelirinin vergi yükünden daha ağır olması tercih edilebilir (ve birincil olarak sermaye birikiminden alınacak vergiye güvenilebilir), kimi zaman da sermaye gelirinin üzerindeki vergi yükünün daha ağır olması gerektiği düşünülebilir (1980 öncesinde İngiltere ve ABD'de olduğu gibi; hiç şüphesiz sermaye gelirinin kesinlik arz etmez görünümü nedeniyle). Bkz. Thomas Piketty ve Emmanuel Saez, <span style="font-style:italic;">A Tbeory of Optitnal Capital Taxation, NBER,</span> 2012; daha kısa versiyonu İçin bkz. "A Theory of Optimal Inheritance Taxation," <span style="font-style:italic;">Econometrica</span> 81, no. 5 (9/2013): 1851-86.</p>

  <p><a href="../Text/15.xhtml#n21" id="n21">21.</a> Çünkü mükellefin elde ettiği mirasın bir yaşam boyunca yatırıma dönüştürülmüş değerinin ne olacağı, intikal anında bilinemez. Paris'te 1972 yılında 100.000 frank eden bir apartman dairesi vârise geçtiğinde, hiç kimse bu dairenin 2013 yılında bir milyon avro edeceğini ve yılda 40.000 avro kira getireceğini bilmiyordu. 1972 yılında ağır bir servet vergisi uygulamaktansa, intikal sırasında az oranda vergi almak, yıllık bir emlak vergisi ödenmesini sağlamak, kiradan vergi almak ve belki de mülkün değeri ve getirisi zaman içinde arttıkça servet vergisi almak daha etkin bir vergilendirme yöntemi olabilir.</p>

  <p><a href="../Text/15.xhtml#n22" id="n22">22.</a> Bkz. Piketty ve Saez, "Theory of Optimal Capital Taxation"; ayrıca bkz. Teknik Ek.</p>

  <p><a href="../Text/15.xhtml#n23" id="n23">23.</a> Bkz. Grafik 14.2.</p>

  <p><a href="../Text/15.xhtml#n24" id="n24">24.</a> Bkz. 10. Bölüm.</p>

  <p><a href="../Text/15.xhtml#n25" id="n25">25.</a> Örneğin 500.000 avro değerindeki bir gayrimenkulden alınan yıllık vergi 2.500-5.000 avro arasında olacak ve mülkün kira değeri de yıllık 20.000 avro olacaktır. Tüm sermayeden yılda bir kez alınacak %4-5 oranındaki bir vergi, sermaye gelirlerinin milli gelir içindeki payını tamamen almak anlamına gelir. Ama sermaye gelirleri ayrıca vergilendirildiği için, bu oran adil olmadığı gibi, gerçekçi de değildir.</p>

  <p><a href="../Text/15.xhtml#n26" id="n26">26.</a> 2013 yılında Avrupa'daki yetişkin nüfusun yaklaşık %2,5'inin sahip olduğu servet 1 milyon avronun üzerindeydi, nüfusun %0,2'sinin serveti ise 5 milyon avroyu geçmektedir. Önerilen vergiden elde edilecek gelir -15 trilyonluk bir GSYH'ye sahip bir kıtada- 300 trilyon avroya karşılık gelecektir. Ayrıntılı bir tahmin ve mükelleflerin sayısını ve diğer olası vergi tarifeleriyle elde edilebilecek gelirin tahmin edilebilmesini sağlayan basit bir simülatör için bkz. Teknik Ek ve Ek Tablo S5.1. İnternet üzerinden erişilebilir.</p>

  <p><a href="../Text/15.xhtml#n27" id="n27">27.</a> En üst %1'iik dilim toplam servetin %25'ine, yani Avrupa GSYH'sinin %125'ine sahiptir. En zengin %2,5'lik dilim ise toplam servetin yaklaşık %40'ına, yani Avrupa GSYH'sinin %200'üne sahiptir. Bu yüzden marji nal oranı %l-2 olan böyle bir verginin GSYH'nin %2'si kadar gelir getirmesi şaşırtıcı değildir. Bu oranlar yalnızca eşiklerin üstündeki dilimlere değil de tüm servetlere uygulanırsa elde edilecek gelir çok daha yüksek olacaktır.</p>

  <p><a href="../Text/15.xhtml#n28" id="n28">28.</a> Fransa'da <span style="font-style:italic;">"impot de solidarite sur la forturıe"</span> [servetten alınan dayanışma vergisi] olarak adlandırılan servet vergisi bugün 1,3 milyon avro üzerindeki vergilendirilebilir servetlere uygulanmaktadır (birincil ikametgâh için %30'luk bir indirim yapıldıktan sonra). Uygulanan oranlar en üst eşitler için %0,7-l,5 arasında değişmektedir (10 milyon avro üzerindeki servetlere en yüksek oran uygulanır). İndirim ve muafiyetler de dahil olmak üzere, bu vergi GSYH'nin %0,5'inden daha az gelir getirmektedir. Sahibi söz konusu işle aktif olarak bağlantılı olan bir aktif teorik açıdan iş aktifi diye adlandırılır. Pratikte ise bu koşul oldukça belirsizdir ve özellikle de geçen yıllar süresince ek muafiyetler edinilmişse (örneğin bir grup hissedar yatırımlarını belli süre boyunca sürdürmeye karar verdiğinde kısmi ya da tam muafiyet kazanılmasını sağlayan "hissedar sözleşmeleri") kolaylıkla etrafından dolaşılabilir. Mevcut veriler, Fransa'daki en zengin bireylerin servet vergisini ödemekten büyük ölçüde kaçındığını gösteriyor. Vergi otoritelerinin her bir vergi dilimi için yayımladığı ayrıntılı istatistiklerin sayısı çok azdır (erken 20. yüzyıldan 1950'ye dek servet vergisine dair yayımlananlardan çok daha az sayıda), bu da tüm süreci daha da opak hale getirmektedir. Bkz. Teknik Ek.</p>

  <p><a href="../Text/15.xhtml#n29" id="n29">29.</a> Özellikle bkz. 5. Bölüm, Grafik 5.4 ve onu izleyen diğer grafikler.</p>

  <p><a href="../Text/15.xhtml#n30" id="n30">30.</a> Artan oranlı sermaye vergisi böyle bir durumda GSYH'nin %3-4'ü kadar gelir getirir, bunun 1-2 puanı da yerine geçtiği emlak vergisinden gelmektedir. Bkz. Teknik Ek.</p>

  <p><a href="../Text/15.xhtml#n31" id="n31">31.</a> Örneğin servet vergisinin en üst oranında yakın zamanda meydana gelen düşüşü haklı çıkarmak için (%1,8'den %1,5'e indirildi).</p>

  <p><a href="../Text/15.xhtml#n32" id="n32">32.</a> Bkz. P. Judet de la Combe, "Le jour oü Solon a aboli la dette des Athéniens," <span style="font-style:italic;">Liberation,</span> 31.05.2010.</p>

  <p><a href="../Text/15.xhtml#n33" id="n33">33.</a> Aslında, daha önce de gösterdiğimiz gibi, arazi biçimindeki sermaye topraktaki iyileştirmeleri de kapsamaktaydı, bu durum yıllar içinde daha da artmıştır, bu yüzden de uzun vadede arazi biçimindeki sermaye, diğer biriktirilebilir sermaye biçimlerinden pek de farklı olmamıştır. Arazi biçimindeki sermaye birikimi belli doğal sınırlara tabidir ve sermayenin baskın biçiminin arazi olması da ekonominin yalnızca çok yavaş büyüyebildiği anlamına gelir.</p>

  <p><a href="../Text/15.xhtml#n34" id="n34">34.</a> Bu diğer <span style="font-style:italic;">"stakeholders</span>"ın (işçiler, ortaklar, iştirakler vs.) münasip oy kullanma hakları vermek suretiyle yatırım kararları üzerinde söz sahibi olmalarına izin verilmemesi gerektiği anlamına gelmez. Finansal şeffaflık bu konuda da Önemli bir rol oynayabilir. Bu konuya gelecek bölümde geri döneceğiz.</p>

  <p><a href="../Text/15.xhtml#n35" id="n35">35.</a> En uygun sermaye vergisi oranı elbette sermayenin getirisi (r) ve büyüme oranı (g) arasındaki farkın ne denli büyük olduğuna göre değişecektir, r &gt; g'nin etkilerini sınırlandırmayı düşünerek hareket edilmelidir. Mesela, bazı hipotezlerde optimal servet vergisi oranı t= l-G/R formüyle ifade edilir; G nesiller arası büyüme oranı ve R de sermayenin nesiller arası getirisini gösterir (yani büyüme, sermayenin getirisine kıyasla fazla düşükse verginin oranı %100'e yaklaşır, büyüme oranı sermayenin getiri oranina yakınsa vergi oranı bu kez %0'a yaklaşır). Genel olarak, mesele bu kadar basit değildir, çünkü ideal bir sistem sermayeden artan oranlı yıllık bir vergi alınmasını gerektirir. Temel optimal vergi oranı formülleri ve bu formüllerin açıklamaları için Teknik Ek'e başvurulabilir (birden çok etken olduğunu ve her bir etkenin yarattığı etkiyi kesin olarak ölçmenin zorluğunu düşünecek olursak, ancak tartışmayı netleştirmek ve hazır sonuçlarla yetinmemek için).</p>

  <p><a href="../Text/15.xhtml#n36" id="n36">36.</a> Thomas Paine, <span style="font-style:italic;">Agrarian Justice</span> (1795) isimli kitapçığında, %10 oranında bir veraset vergisi önermiştir (ona göre bu vergiye tabi tutulan kısım mülkün "biriktirilmeyen" kısmıdır, "biriktirilen" kısmı ise kaç nesil önceye uzanırsa uzansın hiçbir surette vergilendirilmez). Fransız Devrimi dönemindeki "ulusal veraset vergisi" önerileri ise çok daha radikaldi. Birçok tartışmadan sonra birinci dereceden vârislere intikal için %2'den düşük bir oran belirlendi. Bu tartışmalar ve öneriler için bkz. Teknik Ek.</p>

  <p><a href="../Text/15.xhtml#n37" id="n37">37.</a> Özellikle 1960'larda ve yeniden 2000'li yılların başında ABD ve İngiltere'deki birçok tartışma ve öneriye rağmen. Bkz. Teknik Ek.</p>

  <p><a href="../Text/15.xhtml#n38" id="n38">38.</a> Bu tasarım hatası, söz konusu sermaye vergilerinin, enflasyonun önemsiz ve hatta sıfır olduğu, aktiflerin beş on yılda bir yeniden değerlemenin (gayrimenkul için) veya alış değerlerini kullanmanın (daha çok finansal aktifler için) yeterli bulunduğu 19. yüzyılda ortaya çıkmış olmalarından kaynaklanır. Matrahın belirlenmesinde kullanılan bu yöntem, 1914-1945 döneminde enflasyon yükselince tamamen altüst oldu ve kalıcı bir enflasyonun olduğu bir dünyada asla düzgün bir biçimde işleyememişti.</p>

  <p><a href="../Text/15.xhtml#n39" id="n39">39.</a> Alman sermaye vergisinin (Prusya'daki yaratılışından, askıya alındığı -resmi olarak yürürlükten kaldırılmamıştı- 1997 yılına dek uzanan) tarihi hakkında bkz. Fabien Dell, <span style="font-style:italic;">L'Allemagne inégale,</span> Ecole d'économie de Paris, 2008. İsveç'te 1947 yılında konan ve 2007 yılında yürürlükten kaldırılan (aslında 1910'lardan bu yana sermaye gelirine ek vergi olarak var olmuş olan) sermaye vergisi için Ohlsson ve Waldenström'ün daha önce de atıfta bulunduğumuz çalışmalarına ve Teknik Ek'te verilen referanslara başvuru<span>labilir. Bu verginin en büyük servetlere uygulanan oranı genellikle %l,5-2 seviyesinin altında olmuş, İsveç'te 1983 yılında %4 seviyesine ulaşmıştır (sadece piyasa değeriyle alakalı olmayan bir vergi değeri biçilen varlıklardan alınmıştır). Her iki ülkede servet vergisini de etkileyen vergi matrahındaki düşüşü bir yana bırakırsak, İsveç'te servet vergisinin 2005 yılında yürürlükten kaldırılmasında vergi rekabeti algısının da etkisi olmuştur. İsveç'in eşitlikçi değeriyle çelişen bu dönem, küçük ülkelerin bağımsız bir vergi politikasını yürütme kabiliyetinin giderek azaldığını gösteren güzel bir örnektir.</span></p>

  <p><a href="../Text/15.xhtml#n40" id="n40">40.</a> Servet vergisi (büyük servetlerden alınan) Fransa'da 1981 yılında getirildi ve 1986 yılında yürürlükten kaldırıldı, daha sonra 1988 yılında "servetten alınan dayanışma vergisi" adıyla yeniden yürürlüğe sokuldu. Piyasa değeri aniden değişebilir ve görünüşe bakılırsa bu da servet vergisindeki gelişigüzel öğeyi oluşturur; ancak piyasa değerinin dikkate alınması, o verginin matrahını nesnel ve evrensel olarak kabul edilebilir kılan tek şeydir. Yine de, oranlar ve vergi dilimleri düzenli olarak gözden geçirilmelidir ve gayrimenkul fiyatları arttıkça vergilerin de artmasının önüne geçmek için bu önlemin alınması zorunludur, aksi takdirde bu durum vergiye karşı ayaklanmaları tetikleyebilir -1978 yılında California'da yürürlüğe giren, gayrimenkul fiyatlarındaki artışı sınırlandıran ünlü Proposition 13 (13 sayılı Teklif] böyle bir durumun neticesidir.</p>

  <p><a href="../Text/15.xhtml#n41" id="n41">41.</a> İspanya'daki vergi, vergilendirilebilir aktifler içinde (birincil ikametgâh için 300.000 avro düşüldükten sonra kalan), 700.000 avroyu geçen servetlerden alınmaktadır ve en yüksek oran %2,5'tir (Katalonya'da %2,75'tir). İsviçre'de kantonlar arasındaki rekabet nedeniyle nispeten daha düşük oranlarda da (%1'in altında) olsa sermayeden vergi alınmaktadır.</p>

  <p><a href="../Text/15.xhtml#n42" id="n42">42.</a> Ya da yabancı bir rakibin kalkınmasına engel olmak için (19. yüzyılın başında Hindistan'ın çiçeği burnunda tekstil endüstrisinin sömürgeci İngiltere tarafından yok edilmesi Hint halkında derin izler bırakmıştır). Bunun yaratacağı etkiler kalıcı olabilir.</p>

  <p><a href="../Text/15.xhtml#n43" id="n43">43.</a> Finansal entegrasyonun getireceği ekonomik kazançlara dair çok az sayıdaki tahminin (bu çalışmaların görmezden geldiği, eşitsizlik ve istikrarsızlık üzerindeki olumsuz etkilerini hesaba dahi katmadan) dünya genelinde çok mütevazı bir kazanç öngörmesi sahiden de ilginçtir. Bkz. Pierre-Olivier Gourinchas ve Olivier Jeanne, "The Elusive Gains from International Financial Integration," Review of Economic Studies 73, no. 3 (2006): 715-41. IMF'nin bilgilerin otomatik paylaşımı konusunda aldığı tavrın belirsiz ve değişken olduğunu belirtelim: Prensipte onaylayıp, ikna edici olmayan <span>teknik savlara dayandırarak somut uygulamayı baltalamayı tercih etmektedir.</span></p>

  <p><a href="../Text/15.xhtml#n44" id="n44">44.</a> Basında en sık gördüğümüz karşılaştırma, ABD Temsilciler Meclisi'nin 535 üyesinin ortalama servetlerinin karşısına, Çin Halk Cumhuriyeti meclisi'nin en zengin 70 üyesinin ortalama servetlerini çıkarır. Çin meclisindeki üyelerin ortalama serveti 1 milyar doların üzerindeyken (Çin'deki servetleri ne olduğu pek de belli olmayan bir yöntemle <i>Forbes</i> tarzında sıralayan 2012 tarihli Hurun Raporu'na göre), ABD meclisi üyelerinin ortalama net değeri "sadece" 15 milyon dolardır (Çenter for Responsive Politics tarafından toplanan beyanlara dayanır). İki ülkenin nüfuslarını düşünecek olursak, böyle bir karşılaştırmayı yaparken Çin meclisindeki 3.000 üyenin tamamının ortalama servetini dikkate almak çok daha akıllıca olacaktır (ki bu konuda herhangi bir tahmin bulunmuyor). Görünüşe bakılırsa bu milyarderler Çin meclisinin onur üyeleridir (yasamada görev almazlar). Bu kişileri ABD'nin en zengin 70 politik hayırseveriyle karşılaştırmak çok daha yerinde olabilir.</p>

  <p><a href="../Text/15.xhtml#n45" id="n45">45.</a> Bkz. N. Qian ve Thomas Piketty, "Income Inequality and Progressive Income Taxation in China and India: 1986-2015," <span style="font-style:italic;">American Economic Journal: Applied Economics</span> 1, no. 2 (04/2009): 53-63.</p>

  <p><a href="../Text/15.xhtml#n46" id="n46">46.</a> Avrupa'nın, Çin karşısında bir engel teşkil edene dek, uzun zaman boyunca parçalı yapısından (yenilikler, özellikle de askeri teknoloji konusunda devletler arasında rekabeti teşvik ettiği için) istifade ettiğini ileri süren, çok uzun bir zaman dilimini ele alan bir çalışma için bkz. Jean-Laurent Rosenthal ve R. Bin Wong, <span style="font-style:italic;">Before and Beyond Divergence: The Politics of Economic Change in China and Europe</span> (Cambridge, MA: Harvard University Press, 2011).</p>

  <p><a href="../Text/15.xhtml#n47" id="n47">47.</a> Bkz. Teknik Ek.</p>

  <p><a href="../Text/15.xhtml#n48" id="n48">48.</a> 2000-2010 döneminde kalıcı nitelikteki göç oranı (göç edilen ülkenin nüfusunun yüzdesi olarak ifade edilir) bazı Avrupa ülkelerinde (İtalya, İspanya, İsveç ve İngiltere) yıllık %0,6-0,7 seviyesine ulaşmışken, bu oran ABD'de %0,4, Fransa ve Almanya'da ise %0,2-0,3 seviyesinde kalmıştır. Bkz. Teknik Ek. Krizden bu yana bu nüfus akışı özellikle de Güney Avrupa ve Almanya arasında tersine dönmeye başlamıştır. Bir bütün olarak ele alacak olursak, 2000-2010 döneminde Avrupa ve Kuzey Amerika'nın kalıcı göç seviyelerinin birbirlerine oldukça yakın olduğunu söyleyebiliriz. Yine de Kuzey Amerika'daki doğurganlık oranı Avrupa'dakinden daha yüksek olmayı sürdürmektedir.</p>
</body>
</html>
