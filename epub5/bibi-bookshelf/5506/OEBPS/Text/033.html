<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>29</title>
</head>

<body>
  <h3 class="h31"><a id="a36"></a>29</h3>

  <p class="p8">Derin vadilerde, kıştan kalan son karlar da erimekteydi, sıcak bir Nisan günüydü ve bebek sincaplar ilk tırmanma derslerini almaktaydı. Ağzı yiyecekle dolu bir tırtıl arkadaşına, &ldquo;Bilmiyorum, ama bugün içimde tuhaf bir his var.&rdquo; dedi. &ldquo;Sanki içimde bir şey hareket ediyor gibi... Sağlığım gayet yerinde, sorun yok. Bu hafta içinde tam yarım gram almışım.&rdquo;</p>

  <p class="p8">&ldquo;Sus sus, hiç sorma...&rdquo; dedi arkadaşı, &ldquo;Bugün ben de kendimi her zamankinden farklı hissediyorum. Dostum, sanırım yemeğe fazla yüklendik, bedenimizde dolaşan tuhaf hislerin nedeni bu işte.&rdquo;</p>

  <p class="p8">Onların iki santim uzağındaki üçüncü bir tırtıl, çok tiz bir çığlık attı, çiğnemekte olduğu yaprağı yere tükürdü ve bakışlarını karnına çevirdi. O sırada, bunu düşünmesi bile çok iğrençti, derisinin üst tarafı bir anda, adeta yıldırım hızıyla şişiverdi ve aniden patladı. Küçük kraterlerden çok sayıda minicik kurtçuk başını dışarı çıkardı. Hastalanan tırtıl acılar içinde kıvranırken, bu hayvancıklar da açık havaya çıkar çıkmaz rahat bir nefes aldılar ve değişik biçimlerde birbirlerini kutlayarak bedenlerinin hâlâ içeride kalan kısmını da yavaş yavaş çekip çıkardılar. Son kurtçuk da dışarı çıktığında (sayıları kırktan fazlaydı), vandal tırtıl boylu boyunca olduğu yere serildi ve oracıkta öldü.</p>

  <p class="p8">Gördüğü manzara karşısında dili tutulan birinci tırtıl, &ldquo;Kahretsin!&rdquo; diye bağırdı. &ldquo;Tırtır sineklerinin içimize ektiği yumurtalardan bu kurtlar çıkıyor! Vay başımıza gelenler!&rdquo;</p>

  <p class="p8">Tırtıl durumu anlamıştı. Tırtır sineklerinin kemirgen kurtların vücutlarına yerleştirdiği yumurtalar çatlamış, böylece küçük tırtırlar dünyaya gelmişti. Vandal tırtıllar karınlarını tıka basa doyururken, hiç fark etmeden içlerinde büyüyen otoburları da beslemişlerdi.</p>

  <p class="p8">Sonunda patlama günü gelmişti. Tırtır sineklerinin yavruları yeniden uyanıyorlardı: Zamanın geldiğini bildiren bir emir almış gibi tırtılların karnını yararak dışarı çıkıyor; tırtıllar da delik deşik halde can veriyorlardı.</p>

  <p class="p8">Ormanda kulakları sağır eden çığlıklar<a id="a37"></a><a href="../Text/notes.html#a63"><span class="t16">{6}</span></a> yükseldi arka arkaya. Felaketin sesi duyulur duyulmaz, bir tırtılın daha kurban edildiği anlaşılıyordu. Onun acı çekmesine dayanamayan arkadaşları derhal yanından uzaklaşıyor; kurban da tek başına, kurtçukların bedeninden dışarı çıkmasını ve ölümün acılarını dindirmesini bekliyordu.</p>

  <p class="p8">Ruhu cesaretle dolu tırtıllar bile bu korkunç acıya direnemiyorlardı. Cesaretlerinden ve ağırbaşlı hallerinden eser kalmıyordu; yerlerde yuvarlanıyor, tükürükler saçarak ağza alınmayacak küfürler ediyorlardı.</p>

  <p class="p8">Tüylerini diken diken eden sahne karşısında allak bullak olan kuşlar, &ldquo;Yeter! Kesin!&rdquo; diye bağırmaktaydı. Ne var ki, toplu ölüm olayının tamamen sona ermesi kısa sürmedi. Ne yumurta aşılamasına maruz kalmamış tek bir tırtıl vardı, ne de sonrasında hayatta kalmayı başarabilen. Ölüm döşeğindeki tırtıllar dallardan aşağı yağmur gibi dökülüyor, hafif bir dokunuşla kendilerini toprağa bırakıyorlardı.</p>

  <p class="p8">Yaşlı Orman derin bir sessizliğe gömüldü. Rüzgâr Matteo da mucizevi eserini duyurmaya gitmişti, uzaklardaydı. Birkaç gün önceki halinden neredeyse eser yoktu; morali düzelmiş, temposu yükselmişti. Hiç kimse bunun iki gün önceki Matteo olduğuna inanmazdı. Ona hâlâ sempati duyabilen pek azının bile midesini bulandırmayı başarmış, yine eski kibirli haline bürünmüştü.</p>

  <p class="p8">Toplu ölümlerin üçüncü gününde hayatta kalan tırtılların sayısı otuzu geçmezdi. Arkadaşlarının çektiği işkencelerden tedirgin olan tırtıllar iştahlarını yitirmiş, kendi ölüm saatlerinin gelmesini bekliyorlardı.</p>

  <p class="p8">Umudunu yitirmemiş iyimserlerden biri, &ldquo;Belki de biz kurtulduk.&rdquo; diyordu. &ldquo;Tırtır sineklerinin iğnelerini bize de batırdıkları doğru, fakat yumurtalarını içimize gömememiş olabilirler. Belki de o kahrolası kurtçuklardan içimizde sadece iki üç tane vardır ve bunula baş edebiliriz. Ayrıca, dışarı hiçbir şey çıkmadığına göre, içimizdeki yumurtaların çürük olmadığını kim bilebilir; bu, olağandışı bir şey olabilir.&rdquo;</p>

  <p class="p8">Nefesini kesen bir sancıyla cümlesi yarım kaldı. Sırtında aniden onlarca kabarcık belirdi. Sinirsel tepkiyle derisi saat zembereği gibi buruldu. Bu ölümün ta kendisiydi. Yaşananların dehşeti karşısında dili tutulan arkadaşları, acının dönüştürdüğü yüzleriyle ayrı bir yöne çekildi.</p>

  <p class="p8">Dördüncü günde hayatta kalan tek bir tırtıl yoktu. Bu arada tırtır sineği larvaları da ayakaltından çekilip kendilerini kozaların içine kapattılar. Saçaklı dallarıyla Yaşlı Orman yapayalnız kaldı, fakat artık özgürdü ve arınmıştı: Her köşesi kurtuluşun huzurunu yaşıyordu.</p>

  <p class="p8">&nbsp;</p>
</body>
</html>
