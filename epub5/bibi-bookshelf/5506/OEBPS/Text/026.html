<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>22</title>
</head>

<body>
  <h3 class="h31"><a id="a28"></a>22</h3>

  <p class="p8">Matteo birkaç gün sonra eve geri döndü. O sırada, Albay çalışma odasında pusulaları koyduğu kutuyu düzenlemekteydi.</p>

  <p class="p8">Rüzgâr elinden geldiğince nazik bir tavırla, &ldquo;Yeni bir haber var mı? Yeni bir haber var mı?&rdquo; diye sordu.</p>

  <p class="p8">&ldquo;Yok.&rdquo; diye karşılık verdi Sebastiano Procolo. &ldquo;İşler ters gitti; bir haltı beceremediğim gibi içine düştüğüm tehlike yüzünden hâlâ korkuyorum.&rdquo;</p>

  <p class="p8">Böyle dedikten sonra, ona ormandaki macerayı anlattı, gizemli rüzgârın sözlerinden bahsetmeyi de ihmal etmedi. Benvenuto&rsquo;nun orada bir başına kaldığından birinin haberi olduğu apaçık ortadaydı ve bu herkimse haberi yaymakta gecikmemişti. Procolo, bu kişi belki de Matteo&rsquo;dur diye şüphe ediyordu. Albay, o günden sonra bu kaza ile ilgili dedikoduların kulağına gelmediğini de sözlerine ekledi. Belki de yorgunluktan kendisine öyle gelmişti.</p>

  <p class="p8">Rüzgâr, Albayı teselli etmeye çalışmadığı gibi, bir de üstüne ormandaki cinlerin yeni haberler konusunda son derece açgözlü olduklarını, önemsiz konular hakkında bile haftalarca ileri geri konuştuklarını hatırlattı.</p>

  <p class="p8">Belli ki rüzgâr onun keyfini kaçırmak arzusuyla böyle söylüyordu. Ancak Albay&rsquo;ın huzuru bozulmuştu bir kere. Kötü kalpli rüzgârın hâlâ etrafta konuşup konuşmadığını yoklamak için defalarca Yaşlı Orman&rsquo;da dolaşmaya çıktı.</p>

  <p class="p8">Bu geziler de içini rahatlatmaya yetmedi. Ormandaki sesler Benvenuto&rsquo;nun başına gelenleri tüm açıklığıyla ortaya dökecek, çocuk da bunları arkadaşlarına anlatacak diye korku içinde yaşadı bir süre. Bu yüzden onu sürekli izliyordu, ormana gittiğinde bile. Her gün oyun oynamak için okul arkadaşlarıyla buluşan Benvenuto&rsquo;nun peşinden birkaç kez La Spacca&rsquo;ya kadar bile gitmişti.</p>

  <p class="p8">La Spacca, okuldan üç kilometre uzaklıkta, ormanın kuzeybatı sınırında alabildiğine uzanan, üçgen şeklinde bir çayırlıktı. Neden böyle bir isimle çağrıldığını kimse bilinmiyordu. Bir yanında gökyüzünü delercesine yükselen köknar ağaçları, öte yanında yıkılıp dökülen topraklarıyla çukuru andıran Secca Vadisi uzanmaktaydı. Tam kıyısında da terk edilmiş bir ormancı kulübesi vardı.</p>

  <p class="p8">İlk zamanlar, kimseye kendini belli etmeden, çocukların anlaşılmaz oyunlarını merakla izlemeye koyuldu Albay (hayatta pek az şeyin gerçekten gizemli olduğunu ve bugün hâlâ, tıpkı çocukların kırlarda oynadıkları oyunlar gibi, bazı şeylerin sır perdesini aralamanın zorluğunu bilmeyen yoktur). Çocukların bir tür savaş oyunu oynadıkları söylenebilirdi. Procolo&rsquo;nun ilk anda dikkatini çeken şey, Benvenuto&rsquo;nun oradaki diğer çocuklardan daha zayıf olduğuydu. Ayrıca, oyunda en düşük rütbe ile rol aldığını ve grubun hiç şüphesiz lideri olan Berto&rsquo;nun kendisine verdiği emirleri gözü kapalı yerine getirmekle yetindiğini fark etti. Yaşlı Orman&rsquo;da yaşanan hikâyeye gelince, kimse bu konu hakkında konuşmuyordu.</p>

  <p class="p8">Albayı fazlasıyla şaşırtan asıl ayrıntı, çocukların oyunları sırasında ormanın o bölgesine canlılık kazandıran yaşam enerjisiydi; çocukların oradaki varlığı, ağaçların üstünde, görmeye alışık olmadığı kadar çok kuşun bir araya toplanmasına yol açmıştı. Bundan başka, etrafta hiç olmadığı kadar çok sincap ve tarla faresi vardı. Ayrıca o saatlerde, sanki cinler birbirlerine önemli bilgiler aktarıyormuşçasına, yüksek dalların hışırtısı artmıştı.</p>

  <p class="p8">Bu canlılık fazla uzun sürmedi. Albayın varışından kısa bir süre sonra kuşların cıvıltısı zayıflamaya, sincaplar ve fareler kaçışmaya, dalların hışırtısı azalmaya, hatta gökyüzü bile bir uçtan bulutlanarak kararmaya başlamıştı. Çocukların oyunları da aniden heyecanını yitiriverdi. Havaya ve ormana nereden geldiği bilinmeyen bir isteksizlik yayılmaktaydı.<a id="a29"></a><a href="../Text/notes.html#a61"><span class="t16">{5}</span></a></p>

  <p class="p8">Albay, bir süre sonra, çocuklar onu açıkça görmemişse de rahatsızlık verenin kendi varlığı olduğunu anladı. Bu durum içten içe canını sıkmış, yüreğini burkmuştu. Kendisiyle ormanın huzuru arasında bir uyuşmazlık olduğu apaçık ortadaydı. Ormanın o sakin köşesinde her şeyi besbelli alt üst ediyor; kuşlar ve ağaçlar da doğal olarak bu acıya katlanamıyordu.</p>

  <p class="p8">Buna rağmen Albay, Benvenuto ile arkadaşlarının oyunlarını gözetlemekten geri durmadı. Ancak bir süre sonra bunu kendisinin yapamayacağını anladı ve yeni nöbetçi saksağandan düzlüğün girişindeki görevini bırakarak, gün boyu La Spacca&rsquo;da nöbetçilik etmesini ve çocukların oyunlarını izlemesini, akşamları da olan biten her şeyi tüm ayrıntısıyla kendisine anlatmasını rica etti. Bu sayede, Sebastiano Procolo pek çok şeyi öğrenmiş oldu.</p>

  <p class="p8">Bir akşam saksağan, &ldquo;Bugün Benvenuto senden söz etti.&rdquo; diye söz girdi.</p>

  <p class="p8">Merakına yenik düşen Albay, &ldquo;Ya, öyle mi?&rdquo; diye sordu.</p>

  <p class="p8">&ldquo;Evet,&rdquo; dedi kuş, &ldquo;senin birçok savaşa katıldığını, bir gün gizlice senin kılıcını kınından çıkardığını, üzerinde hâlâ kan izlerinin bulunduğunu, ayrıca bir kitapta da senin siyah bir atın üstünde elinde kılıcınla düşmana hücum ederken resmini gördüğünü anlattı. Kendisinin de bir gün senin gibi güçlü bir adam olacağını, ailedeki herkesin çocukken çelimsiz olduğunu, fakat büyüdüklerinde güçlü kuvvetli olduklarını söyledi. Bunun üzerine arkadaşları onunla alay etmeye başladılar, senin hiç at binmediğini, artık savaşta düşmana kılıçla hücum edilmediğini, hatta kılıçla savaşılmadığım ve bu yüzden bunların yalan olduğunu söylediler. O zaman Benvenuto onlara küfrederek karşılık verdi. İçlerinde en güçlüsü olan Berto ona, bu yaptığının büyüklük taslamak olduğunu, fakat gerçekte herkesten daha korkak olduğunu söyleyerek Benvenuto&rsquo;nun üstüne yürüdü. Çocuk geri adım atmaya başlayınca, &ldquo;Nasıl korktun, gördün mü?&rdquo; dedi. &ldquo;Korktuğum falan yok!&rdquo; diye karşılık verdi Benvenuto ve olduğu yerde durarak beklemeye koyuldu. O sırada Berto da bir yumruğunu havaya kaldırdı ve çocuğun çenesine tam üstüne indirdi. Benvenuto&rsquo;nun gıkı çıkmadı, ama boylu boyunca yere serildi. Şimdi, hâlâ aynı yerde hareket etmeden yatıyor; bayılmış olmalı.&rdquo;</p>

  <p class="p8">Albay birkaç saniye boyunca sessizliğini bozmadı. Bir sandalyenin arkalığına tüneyen saksağan arada bir sabırsızlanarak tüylerine çeki düzen veriyordu.</p>

  <p class="p8">Sonunda, &ldquo;Çok sıcak...&rdquo; dedi Sebastiano Procolo, &ldquo;Dışarıda bunaltıcı bir hava var.&rdquo;</p>

  <p class="p8">Ne diyeceğini bilemeyen saksağan, &ldquo;Evet, gerçekten çok sıcak bir gün.&rdquo; diye karşılık verdi.</p>

  <p class="p8">&ldquo;Öyle...&rdquo; dedi Albay. Bir süre daha, tek kelime etmeden öylece birbirlerinin yüzüne baktılar. Saksağan onaylamadığını belli edercesine, başını hafif hafif sağa sola sallıyordu.</p>

  <p class="p8">&nbsp;</p>
</body>
</html>
