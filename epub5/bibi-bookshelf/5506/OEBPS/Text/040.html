<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>36</title>
</head>

<body>
  <h3 class="h31"><a id="a44"></a>36</h3>

  <p class="p8">Böylece 1926 yılının kışı da geldi çattı. Yeniden okuluna dönen Benvenuto kayak kaymaya başladı; hemen hemen bütün boş saatlerinde alıştırma yapmak için vadiye gidiyordu. Rüzgâr Matteo da sık sık ona eşlik ediyordu.</p>

  <p class="p8">Yavaş yavaş uysallaşan kayaklar artık sözünü dinlemeye başlamıştı, yoğun karda bile yolu kolayca buluyorlardı. Adım adım ilerleyen Benvenuto bir gün, kayakta usta olan arkadaşlarının yarıştığı o dik yamacın tepesine çıktı. Arkadaşları aşağı düzlükte durmuş, korkulu gözlerle kendisini izlerken Benvenuto karların üstüne eğildi, gözlerini yumdu ve kendini dik yamaçtan aşağı bıraktı.</p>

  <p class="p8">Buz tutmuş pistte, kontrolden çıkmak istercesine huzursuzlanan kayakları birbirine çarparak tak taka tak, tak taka tak diye sesler çıkarıyordu.</p>

  <p class="p8">Küçük Procolo uçarcasına ilerlerken rüzgârın şiddetiyle gözlerine yaşlar doluyor, sıkışan hava kulaklarında çınlıyordu. Ağaçlar hızla yanından uzaklaşıyor ve yüreği neredeyse ağzında çarpıyordu; ama en fenası da yeniden durabilmesi imkânsız görünüyordu. Arkasında birkaç saniyeliğine çok sayıda kar perisinin havalara saçıldığı parlak dumandan bir şerit bırakarak hızla ortalarından geçen Benvenuto&rsquo;yu arkadaşları son anda görebildiler. Aralarından bir şimşek gibi geçti, büyük bir hızla düzlüğü uçtan uca kat etti, daha da ilerleyerek yaklaşık yirmi karganın homurdanarak dallarını terk etmek zorunda kaldığı ağaçların arasına daldı.</p>

  <p class="p8">Arkadaşları, &ldquo;Benvenuto! Benvenuto!&rdquo; diye sevinçle bağırıyor, gülümseyerek peşinden koşuyorlardı; çünkü Benvenuto, artık onlardan biriydi.</p>

  <p class="p8">Günler hızla geçiyor, eski yıl artık gitme vaktinin geldiğini belli ediyordu. Yaşlı Orman&rsquo;daki evde ise saatler, özellikle de akşamları bir türlü geçmek bilmiyordu; öyle ki Procolo radyonun sesine bile uzun süre tahammül edemez olmuştu.</p>

  <p class="p8">Vettore, &ldquo;Ara sıra aşağı Fondo&rsquo;ya inebilirsiniz Albay Bey, orada yalnızlığınızı paylaşacak dostlar bulursunuz.&rdquo; diyordu. Fakat Albay yerinden kımıldamıyor, kimse de kendisini ziyarete gelmiyordu. Sadece Aiuti, o da yeğeninin ormanıyla ilgili idari konuları görüşmek üzere haftada iki kez yanına uğruyordu. Pazar sabahları Benvenuto, öylesine bir selam vermeye; saksağan, ara sıra birkaç haber ulaştırmaya; rüzgâr Matteo ise hemen her akşam saat beşte, Albayın olmayan emirlerini almaya geliyordu.</p>

  <p class="p8">Procolo, Matteo ile arasına hayli mesafe koymuştu. Ne Yaşlı Orman&rsquo;ın cinleri üzerindeki gücünü yitirdiğinden, ne de buna yol açan durumdan ona söz etmişti. Herkes, Albay ile rüzgârın karşılıklı olarak Benvenuto hakkında konuşmaktan kaçındıklarını söylüyordu. Bir gün ikisi birlik olmuş, çocuğu öldürmeye teşebbüs etmişlerdi. Ne var ki o günden sonra her ikisi de çok değişmişti, her ne kadar acıma duygularına perde çekmiş ve hâlâ sert görünmeye çalışıyor olsalar da... Belki de karşılıklı olarak birbirlerini kandırma yoluna giderek gençliklerinden kalma savaşçı ruhu içlerinde canlı tutmaya çalışıyorlardı. Her karşılaşmalarında, biri ötekinin Benvenuto hakkında konuşmaya başlamasından korkuyordu; bu yüzden görüşmeleri daima suskun geçiyordu.</p>

  <p class="p8">İşe yarayabileceği halde, Sebastiano Procolo gibi bir adamın saksağana, &ldquo;Sonuçta senin bana hesap sormadığının, kardeşinin ölümü yüzünden bana tepki göstermediğinin elbette farkındayım.&rdquo; diyebilmesi, ona fazlaca taviz vermek olurdu. &ldquo;Şiirleri ya da benzer saçmalıkları senin aklının hiçbir zaman almadığını biliyorum ve çok iyi olmasa da en azından iyi niyetinle sunduğun hizmetin farkındayım.&rdquo; demek için de eline pek çok fırsat geçmişti. Elinde olsa ona, &ldquo;Kimse senden bunu yapmanı istemediği halde senin mahkemede beni nasıl savunduğunu ömrümün sonuna kadar utmayacağım.&rdquo; demeyi de çok isterdi. Ne var ki bunları söyleyecek yüzü yoktu.</p>

  <p class="p8">Saksağan yeni haberler getirdiğinde, çalışma masasının üstündeki lambaya kuruluyor, Albay da koltuğuna gömülüp hiç kımıldamadan onu dinliyordu.</p>

  <p class="p8">Her zaman çok meraklı görünen ve Albay&rsquo;ın yüreğini sıkıştıran duyguların ne olduğunu hiçbir zaman anlamayan kuş, çoğunlukla ona Benvenuto&rsquo;dan söz etmeyi severdi. Onun nasıl güçlü bir çocuk olduğunu, karların üstünde arkadaşlarıyla yarışacak kadar iyi kaydığını anlatırdı. Bir keresinde, büyük bir yanılgıya düşerek ona kâbusların hikâyesini anlatmış, Benvenuto&rsquo;nun ormanda uykuya daldığı sırada kâbusların aniden çıkageldiğini ve onlardan birini ormandaki mağaralardan birine hapsetmeyi başardığını söylemişti. Zavallı hayvan, Albay&rsquo;ı meraklandırmak, onun samimiyetini ve bir parça da güvenini kazanmak için hikâyeyi özellikle değiştirerek anlatmış ve bu da Albay&rsquo;ın gözünden kaçmamıştı. Ne var ki Procolo yine de hiç istifini bozmamış, hikâye boyunca iki kez, &ldquo;İlginç... Gerçekten ilginç...&rdquo; demekle yetinmişti.</p>

  <p class="p8">Saksağan her gelişinde, bundan başka çok sıkıcı konular hakkında da genel bir rapor vermekteydi. Özellikle soğuk geçen aylarda, çocukların okuldan dışarı çıkmadıkları zamanlarda anlatacak bir şey bulamadığından, bir köknar dalındaki kırığı, vadinin aşağılarındaki bir çiftlikte kurtların nasıl keşfe çıktıklarını, heyelanın altında kalarak can veren bir tavşanı, dağın bir köşesinde ortaya çıkan yeni bir yankıyı uzun uzadıya tarif ederdi. Procolo&rsquo;yu neredeyse hiç ilgilendirmeyen bu olayların pek çoğu Rüzgâr Evaristo&rsquo;nun yayınladığı &ldquo;Haber Bülteni&rdquo;nde yer alıyordu. Albay yine de hiç ses çıkarmadan onu sonuna kadar dinliyor, bitmek bilmeyen akşamların hüznü kendini gösterdiğinde, karşısına çıkan bu yegâne dostluktan yararlanmak istiyordu belki de.</p>

  <p class="p8">&nbsp;</p>
</body>
</html>
