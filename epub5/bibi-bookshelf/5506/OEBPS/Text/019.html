<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>15</title>
</head>

<body>
  <h3 class="h31"><a id="a20"></a>15</h3>

  <p class="p8">O günlerde Matteo&rsquo;nun en büyük üzüntüsü bu değildi. Ertesi akşam Fondo Vadisi&rsquo;nde dolaşırken, ünüyle nam salmış bir başka rüzgârla karşılaştı.</p>

  <p class="p8">Matteo, sesinin en kaba tonuyla, &ldquo;Senin burada ne işin var?&rdquo; diye sordu.</p>

  <p class="p8">&ldquo;Ben, tabii sakıncası yoksa, bu vadinin rüzgârıyım; adım Evaristo.&rdquo; diye karşılık verdi öteki.</p>

  <p class="p8">Matteo&rsquo;nun, mağarada geçirdiği yirmi yıl boyunca, Fondo Vadisi&rsquo;ndeki yerini başka bir rüzgârın aldığından haberi yoktu. Hışmından çekindikleri için hiç kimsenin, taşların bile ona gerçeği söylemeye dili varmamıştı. Böylece gerçeği rakibinin kendisinden öğrenmiş oldu.</p>

  <p class="p8">Yeri gelmişken, herkesin Evaristo&rsquo;dan genel olarak memnun olduğunu belirtmekte yarar var. Ne var ki onun da mükemmel olduğu söylenemez. Son yirmi yılda büyük felaketlere yol açmamıştı, gerçi bu durum biraz da onun tembelliğinden ileri gelmekteydi; fakat tembelliğine rağmen kuraklık yüzünden ümitsizliğe düşen vadi halkı yağmur duasına çıktığında, çağrılarına elinden geldiğince cevap vermişti. Böyle zamanlarda Evaristo her zamanki uyuşukluğundan sıyrılır, kavrulmuş çayırların susuzluğunu gidermek için gücüne kuvvetine bakmadan yeterli sayıda bulutu bir araya toplardı.</p>

  <p class="p8">Matteo geri döndüğünde, Evaristo uzun zamandan beri zafer hırsıyla değil, gururla işgal ettiği vadiyi eski sahibine iade etmeye hiç de niyetli olmadığını böylece göstermişti.</p>

  <p class="p8">Matteo o gün çekip gitmesi için kendisini açıkça uyardığında, ona adaletsizlikten hoşlanmadığını, vadinin efendisi olmayı kimin hak ettiğine adilane bir biçimde karar verilmesi gerektiğini söyledi Evaristo: Bir yarış düzenlensin ve güçlü olan kazansın istiyordu.</p>

  <p class="p8">Matteo bu önerinin arkasında gizlenen alaycı tavrı anlamakta gecikmedi: Belli ki Evaristo da kendisinin bir zamanların etrafa korku saçan Matteo&rsquo;su olmadığını düşünmekteydi. Sağduyusunu kaybetti ve eskiden olduğu gibi kaba tavırlarıyla sövmeye ve tehditler savurmaya başladı:</p>

  <p class="p8">&ldquo;Pek çok şeyi unutmuşsun!&rdquo; diye gürledi rüzgâr Matteo. &ldquo;Sana bunları bir bir hatırlatacağım. Yarın aynı saatte<a id="a21"></a><a href="../Text/notes.html#a60"><span class="t16">{4}</span></a>, bu vadide kimsenin daha önce görmediği bir fırtına estireceğim. Elinden geliyorsa, engelle beni!&rdquo;</p>

  <p class="p8">Onun bu sözlerine karşılık sakinliğini bozmayan Evaristo, &ldquo;Yılların nasıl geçtiğini hiç düşünmüyorsun.&rdquo; dedi. &ldquo;Bugün hâlâ bir adın var, eski şöhretinden geriye sadece bir kırıntı kaldı, buna alışsan iyi edersin; fakat yarın bunu da kaybedebilirsin. Tanrı&rsquo;nın adaleti karşısında herkes eşittir: Zaman kimilerinin yararına hızla işlerken kimileri için de ağırdan seyreder, fakat sonuç değişmez. Attığın adıma dikkat et Matteo, üzüleceğin başka şeylerden de söz edebilirim. Zamanın varken vazgeç!&rdquo;</p>

  <p class="p8">Matteo adeta bir koronun gücüne bürünen sesiyle söverek oradan uzaklaştı. Onur mücadelesi çoktan başlamıştı.</p>

  <p class="p8">Çoğu insanın fark edemediği gizem dolu mesajlar, tanrısal bir buyruk gibi bütün vadiye yayıldı. 1925 yılının 26 Haziran günü öğleden sonra evlerini demir sürgülerle korumaya alan vadi halkı, amansız mücadeleyi izlemek için çevredeki dağların zirvesine tırmandı. Fırtınanın patlayacağı vadinin arkasının neredeyse çöle döneceğinden korkuluyordu. Yaşlı hastalar tahtırevanlarla en güzel manzaralı yerlere getirildiler. Hayvanlarsa imkânı olanlar tarafından en uzak noktalardaki tam korunaklı dağ evlerine götürüldüler.</p>

  <p class="p8">Başıboş kediler, Fondo&rsquo;daki evleri terk ederken ve dik yamaçlara tırmanırken görüldüler. Tavşanlar, sincaplar, hatta bazılarının söylediğine göre köstebekler bile canlarını kurtarmak için dağlara sığındılar. Vadinin arkası bütünüyle boşalmış ve sessizliğe gömülmüştü; tek bir kuş sesi bile duyulmuyordu. Vadi halkından yalnızca bir kişi yerinde kalmıştı: Kilisenin zangocu. Büyük bir tehlike durumunda dev çanın gümbürtüsünü herkese duyurabilmek için görev yerinden ayrılmak istememişti.</p>

  <p class="p8">Dağların ağaçsız yan yüzüne karıncalar gibi kaynaşan insan figürleri hakimdi. İnsanların kaygı yerine büyük bir neşe içinde olsalardı, bu coşkulu kalabalığın bir kilise bayramı için toplandığı düşünülebilirdi. Oysa herkes büyük bir korku içindeydi. Benvenuto&rsquo;nun başına geleni duyanlar, onu çok da önemsemiyor; varsa yoksa Matteo&rsquo;nun öfkesi, yerle bir ettiği o baraj, ortadan ikiye ayırdığı o ağaç, kâğıt gibi parçaladığı o köprü, uçurumdan aşağı savurduğu o inekler zihinleri meşgul ediyordu.</p>

  <p class="p8">Evaristo&rsquo;nun gücüne gelince... Yirmi yıl sonra bile hakkında pek bir şey söylemek mümkün değildi; fazlasıyla uyuşuk olduğu ve sakin yaşamı sevdiği dışında. Yirmi dört saatin yirmi üçünde eski bir kilisenin yıkık dökük duvarları arasında dertop oturan bir rüzgâra nasıl güven duyulabilirdi?</p>

  <p class="p8">Evaristo, duvarlarının olağanüstü bolluktaki küçük kertenkelelerle kaplı olması yüzünden adına Kertenkeleli Aziz Gregorio denilen, gösterişli ölçülerdeki çok eski bir gotik tapınağın girişinde oturmayı alışkanlık haline getirmişti gerçekten de. Bu tapınak ormanların orta yerinde, Fondo&rsquo;ya yaklaşık üç yüz metre uzaklıktaki boş alanda yükselmekteydi. Çatısının bir kısmı hâlâ yerli yerindeydi ve ana bina da sağlamlığını korumaktaydı. Araştırmacılarının ince mimarisindeki sanat ve merak uyandıran olaylara konu olan bir tarihe sahip bu son derece orijinal yapıyla hiç ilgilenmemiş olmaları, açıklanabilir bir durum değildi.</p>

  <p class="p8">Mevsimi hayli geçmiş olsa da gökyüzünde dupduru, parlak bir günün izleri vardı. Kuzeybatı yönünden gelen birkaç tane küçücük bulut vadinin üstünde günlük turunu tamamlamış, yeşil tepelerin ardında bir bir kaybolmuştu. Ancak 16.00&rsquo;ya doğru hava hafiften hareketlenmeye başladı. Bu durum besbelli düşmanını beklerken sinirli sinirli dolanan Evaristo&rsquo;nun marifetiydi.</p>

  <p class="p8">Vadinin yaşlıları, özellikle de bu işlerden anlayanlar, hava koşullarının şans eseri Matteo&rsquo;nun aleyhine olduğunu fark ettiler. Bulutsuz gökyüzünde büyük bir dinginlik hakim olduğundan, rüzgârın bulut toplamak için çok uzaklara gitmesi gerekecek; yarış meydanına büyük olasılıkla gücünü kuvvetini yitirmiş halde dönecekti.</p>

  <p class="p8">Nitekim saatler 16.30&rsquo;u gösterdiğinde, Matteo henüz tek bir bulut bile bulamamıştı. Görüş açısını daha geniş tutabilmek için yüksekliğini koruyarak sıradağlar boyunca canhıraş koşuşturmaktaydı. Ancak ufuk çizgisi her yönden alabildiğine açıktı. Kaderine lanetler okuyarak tam geri dönmek üzereydi ki, çok daha yüksek bir seviyede gezinen, güçlü mü güçlü kıtalararası bir rüzgârın öfke dolu sesi duyuldu. Bu ses, Matteo&rsquo;yu eskiden beri seven şöhretli korsan rüzgârın sesiydi. Acelesi olduğu halde bu aciz dostuna yardım etmek istiyordu, önce durumu bir güzel anlattırdı. Şimşek hızıyla uzaklaştıktan birkaç dakika sonra, bir çırpıda gökyüzünde dev gibi bir kaleyle kamp kuran bulutları yanına alarak geri döndü. Bunlar sıkı, sağlam, muhteşem yapılı bulutlardı. Üstelik sayıları, Matteo&rsquo;nun umduğundan çok daha fazlaydı.</p>

  <p class="p8">Matteo&rsquo;nun gerginliği ve endişeli arayışları yüzünden bir parça dağıldığını gören kıtalararası rüzgâr, bulutları Fondo Vadisi&rsquo;nin ağzına kadar iterek onun işini kolaylaştırmak istedi. Matteo bir yandan yol boyunca takılıp kalan bulut parçalarını gerekmediği halde toparlamaya çalışıyor, diğer yandan da rüzgârı takip ediyordu.</p>

  <p class="p8">Sonuç olarak Matteo savaş meydanına ulaşmakta gecikti. Saatler 17.15&rsquo;i gösterirken, gümüş rengi bir bulut kümesi güneyde belirmeye başladığında pek çok kişi çoktan bu şöhretli rüzgârın artık gelmeyeceğini düşünüyor, bazıları da ıslık çalarak çoktan köy yolunu inmeye hazırlanıyordu. Evaristo&rsquo;nun da bu durum karşısında (bunu pek azı fark etmişti) moralinin çoktan yerine geldiği, rahatladığı görünüyordu.</p>

  <p class="p8">Koruyucusunun akıllardan silinmeyecek kadar güçlü desteğiyle sayesinde Matteo&rsquo;nun kısacık bir sürede, neredeyse vadinin tepesine kadar hiç zorlanmadan getirebildiği büyük bulut kütlesi, hedefe büyük bir hızla, fakat darmadağınık bir halde ulaşmıştı. Bulutlar etrafa saçıldıklarından, oluşturdukları güç birliğini yitiriverdiler. Vadi bir anda hüzünlü bir gölgenin içine düştü; ancak güneşe rağmen yağmurun yağdığı gökyüzünde yer yer açıklıklar mevcuttu hâlâ. Bulutlar bir araya toplanmadığı sürece, fırtınanın kopması da imkânsızdı.</p>

  <p class="p8">Her koşulda yarattıkları etki son derece ürkütücüydü. İnsanlar nefeslerini tuttular, kadınlar haç çıkarmak için diz çöktüğünde büyük çanın sesi köyün dört yanında yankılanmaya başladı.</p>

  <p class="p8">Buna rağmen Evaristo sükûnetini bozmadı. Bu bulut tufanını kendisinden daha güçlü bir rüzgârın bile göğüslemesi ve vadiden dışarı atması imkânsızdı. Bunun bir anlık bir mesele olduğunu anladı. Matteo bulutları toparlamayı başarırsa, kendisi de mücadeleyi kaybetmiş olacaktı. Evaristo telaşa kapılmadan her şeye hazırlıklı olarak, dağınık bulutları daha da dağıtmaya, hâlâ açık olan yolları genişletmeye ve aynı anda daha kara olan büyük bulut kümelerinin etrafında koşarak onları azar azar parçalamaya çalıştı. Bu onun son ümidiydi.</p>

  <p class="p8">Korkunç bulut kütlesini dağıtmakta kendini çoktan yenik düşmüş sayan Evaristo, Matteo&rsquo;nun karşı koyamadığını görünce, kendine güvenini kısa sürede yeniden kazandı.</p>

  <p class="p8">Bulut kümesi kat kat ayrılarak ilerlemekte, sağda solda acıyla gürleyerek çatırdamaktaydı. Dağların tepesinde toplanan kalabalıktan yüreklendirici sözler yükseliyordu. Yıllar önce söyledikleriyle Matteo&rsquo;nun öfkesini kabartan O Vadisi&rsquo;ndeki baraj bekçisi Simone Divari, meydanı baştan sona gören bir kayanın üstüne çıkmıştı. Baraj yıkılırken ağır bir şekilde yaralandığından şimdi koltuk değnekleriyle yürüyebiliyordu. İki rüzgârın arasındaki çekişme onu son derece heyecanlandırmıştı.</p>

  <p class="p8">Yumruklarını havada sallayarak, &ldquo;Demek geri döndün, ha?&rdquo; diye bağırıyordu, &ldquo;Cehennem rüzgârı! Tanrı&rsquo;nın izniyle senin de zamanın geldi. İşlerin tersine döneceğini en başından biliyordum. Kahrolası ihtiyar, şimdi gününü göreceksin! Senin kim olduğunu bugün hiç korkmadan söyleyebilirim; sen bir hiçsin, rüzgâr leşi!&rdquo;</p>

  <p class="p8">Onca uğultu ve gürlemenin içinde, kızgın mücadelenin en önemli anında Matteo bekçinin gülünç sesini duydu. Farkında olmadan o yöne doğru eğildi, karınca sürüsüne benzeyen çayırlara yayılmış yüzlerce insanın içinden düşmanını ayırt etmeye çalıştı.</p>

  <p class="p8">Böylece mücadelenin en değerli anlarını yitirmiş oldu. Oysa Evaristo bulutların ortasında, onları birer birer dağıtarak durmaksızın esmekteydi. Dağların yamaçlarındaki güneş lekeleri giderek genişliyordu. Bulutlar kapkara renklerini yitirmişti, güçsüz bir halde birbirlerine dolanıyorlardı, insanlar sevinç çığlıkları atıyor, tepelerden kalabalığın kaygısız nidaları yükseliyordu.</p>

  <p class="p8">Ordu bozguna uğramıştı. Gücünü bütünüyle yitiren Matteo hâlâ öfkeyle saldırıyor, ancak her şey çaresizce elinden kaçıyordu. Çılgın saldırıları, Evaristo&rsquo;nun sistemli mücadelesi karşısında toza dumana dönüşmekteydi. Kulakları sağır eden çığlıklarıyla artık onu açıkça alaya alan binlerce kişinin huzurunda daha fazla dayanma gücünün kalmadığını bilmesine rağmen, anlamsız mücadelesinde ısrar etti Matteo.</p>

  <p class="p8">Yukarıdan bakıldığında büyüklüğü bir ceviz kadar görünen yoğun bulut kümesinden geriye kala kala tek bir küçük bulut kaldığında, gün çoktan sona ermekteydi. Bu küçük turuncu bulut yaklaşık sekiz yüz metre yükseklikteydi ve berrak gökyüzünün sonsuz genişliğinde tek başına komik bir halde durmaktaydı.</p>

  <p class="p8">Matteo, bulutun parçalanmasını engellemek için var gücüyle atıldı. Yenilgi artık kaçınılmazdı, ancak rakibinin elinde kalan yegâne savaşçıyı alıp götürmesine de göz yumamazdı. Evaristo&rsquo;nun son saldırısını beklerken bir hortum gibi dolduğu yerde dönmekteydi.</p>

  <p class="p8">O sırada beklenmedik bir şey oldu. Matteo&rsquo;nun yenilgisi apaçık ortadaydı, buna rağmen küçük bulutun içinden olağanüstü bir parıltının çıktığı görüldü. Peşinden gelen gök gürültüsü, dehşetli gümbürtüsüyle herkesi şaşkına çevirdi. Üç zikzaktan sonra, pike yaparak tarihi kilisenin çatısına düşen büyük savaşçı, güçlü kıvılcımlarla yıkık dökük kiliseyi sarı bir toz bulutuna dönüştürerek yerle bir etti. Sonunda gökyüzü huzuruna ve sükûnetine kavuştu.</p>

  <p class="p8">Matteo&rsquo;nun yenilgisi karşısında sevinçten çılgına dönen vadi halkı, eski tapınağın yıkılmasına hiç mi hiç üzülmediği gibi, mücadelenin beklenmedik finali olarak bu durumu son derece gülünç buldu. Kuşlar, gitmeye hazırlanan güneşi yolcu etmek için eskisi gibi şarkı söylerken, insanların arasında küçük bir kıvılcım gibi başlayan neşe dolu kahkahalar, bir dağdan ötekine hızla yayılarak sonunda bir tufan gibi patladı ve bütün vadiyi sardı.</p>

  <p class="p8">&nbsp;</p>
</body>
</html>
