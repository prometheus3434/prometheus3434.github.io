<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>24</title>
</head>

<body>
  <h3 class="h31"><a id="a31"></a>24</h3>

  <p class="p8">1925 yılının çok sıcak günlerinden 26 Temmuz&rsquo;da Albay öğlene doğru, büyük bir atın çektiği bir arabanın düzlüğün sonundaki yolda ilerlediğini fark etti. Merakla yaklaştı, birkaç dakika sonra yanına varmıştı. Bu, Evaristo&rsquo;nun &ldquo;Haber Bülten&rdquo;inde duyurduğu tuhaf vagondu. Arabacı, başındaki büyük siyah şapkasıyla Albay&rsquo;dan en az bir karış daha uzun görünüyordu. Atı da alışılmışın dışında büyüklükteydi. Bundan başka, arabanın da benzerine daha önce hiç rastlanmamıştı: Ağzı bir kapakla kapatılmış, siyaha boyalı, büyük bir kasadan yapılmıştı. Uzaktan bir tabutu andırıyordu.</p>

  <p class="p8">Bir yandan atı yönlendiren arabacı gözleri yerde, ağır ağır ilerlemekteydi.</p>

  <p class="p8">&ldquo;Arkanızdaki barakayla nereye gidiyorsunuz?&rdquo; diye sordu Sebastiano Procolo, &ldquo;Bunu bana bildirmek zorundasınız. Ayrıca o devasa kasanın içinde ne var?&rdquo;</p>

  <p class="p8">Arabacı hızını kesmeden yerden kaldırdığı bakışlarını Albay&rsquo;a çevirdi, fakat tek kelime etmedi.</p>

  <p class="p8">&ldquo;Benim topraklarımda bulunuyorsunuz delikanlı.&rdquo; diye ısrar etti Sebastiano Procolo, &ldquo;Bunu bana izah etmek zorundasınız. O kasanın içinde ne var?&rdquo;</p>

  <p class="p8">Bu kez arabacı durdu ve iki küçük alev topu gibi parlayan gözlerini göstermek istercesine başını yukarı kaldırdı. Dehşetli bir sesle kırbacı havayı dövdü.</p>

  <p class="p8">&ldquo;Bunun içinde ne var? Bunun içinde ne var?&rdquo; dedi tehditkâr bir ifadeyle kırbacını yeniden havada şaklatıp. &ldquo;Lanet olası, işte bu var!&rdquo;</p>

  <p class="p8">Böyle söyledikten sonra, arabacı vagona yaklaştı ve çevik hareketlerle kapağını açtı, içeriden önce vızıltıya benzer, yoğun, gürültülü bir uğultu duyuldu; sonra beyaz renkte binlerce bodur kelebek hızla havaya yükseldi, büyük bir öbek oluşturarak genişleyip düzlüğün üstünde birkaç kez döndükten sonra hep birlikte Yaşlı Orman yönünde uzaklaştılar. En az elli bin kadar olmalıydılar. Kargaşada, kelebeklerin bir kısmı yaralandı, hatta içlerinde ölenler bile vardı; kurşun gibi toprağa çakılmalarından anlaşılıyordu. Albay düşenlerden birini yerden aldı ve dikkatle inceledi. Yaklaşık üç santim uzunluğunda, karnı pembemsi renkte, beyaz kanatlarının üstü siyah zikzaklarla kaplı bir kelebekti.</p>

  <p class="p8">Sebastiano Procolo bunun ne biçim bir hayvan olduğunu anlayamayınca nefret fışkıran gözleriyle arabacıya baktı.</p>

  <p class="p8">&ldquo;Bunların ne kelebeği olduğunu bilmiyorum, ama olur da buralara bir zarar verirlerse o zaman sizi hapse attırırım, bilesiniz!&rdquo; diye haykırdı.</p>

  <p class="p8">Bu sırada yabancı, Albay&rsquo;ın sözlerini duymazdan gelerek yolun darlığından yararlanıp ani bir manevrayla arabanın burnunu çevirdi ve vadiye inmeye koyuldu.</p>

  <p class="p8">&ldquo;Kimsiniz? Durun! Bana adınızı söyleyin!&rdquo; diye bağırdı Sebastiano Procolo. &ldquo;Durmasanız, atınızı vururum!&rdquo; derken pantolonunun sağ arka cebindeki altıpatlarına uzandı.</p>

  <p class="p8">Hızını kesmeyen arabacı, başını Albay&rsquo;a çevirerek, &ldquo;Durmayın, ateş edin hadi!&rdquo; diye karşılık verdi sadece.</p>

  <p class="p8">Albay bu sırada tabancasının horozunu kaldırdı. Sadece metalik küçük bir tıkırtı duyuldu. Procolo üst üste dört kez tetiği çekti, ama değişen bir şey olmadı: Tabancasını doldurmayı unutmuştu. Arabacı silahın ateşlemeyeceğinden son derece eminmiş gibi ağır adımlarla yoluna devam etti. Artık uzaklaşmıştı.</p>

  <p class="p8">Albay eli kolu bağlanmış gibi olduğu yerde kalakaldı. Silahı tutan sağ eli hissizleşmişçesine bir yana düştü. Hava sıcaktı. Orman ve çayırlardan gökyüzüne gözle görülmeyen bir buhar yükselmekteydi.</p>

  <p class="p8">Gizemli at arabası gözden kaybolurken, Albay Procolo yerde uzanan gölgesine baktı: Eğlencenin olduğu gece, yaşlı ormanda gördüğü gibiydi gölgesi.</p>

  <p class="p8">Buna dair elimizde kesin bir kanıt olmamakla birlikte pek çok kişi, o birkaç gün boyunca Albay Procolo&rsquo;nun gölgesinin güneşin altında ya da ay ışığında olması gerekenden çok daha uzun göründüğünü doğrulamıştır. Hatırlanan bu iki durum dahilinde doğruluğu kanıtlanan aynı gölgenin normali aşan ölçüleri, ışığın farklı kırılma durumlarından kaynaklanıyor olabileceği gibi, toprağın eğiminin de etkili olduğu söylenebilirdi. Eğer gölgesi bu nedenle olması gerekenden daha büyük görünüyorsa, diyebileceğimiz bir şey yoktu. Ancak bu durum, ne olursa olsun evrensel olarak doğru kabul edilen fizik yasalarına aykırıydı. Son olarak söylenmesi gereken bir şey daha var: Merak uyandıran bu inanılmaz olay kulaktan kulağa yayılınca, çoğunluğunu çocukların oluşturduğu onlarca kişi bizzat şahit olmak arzusuyla Procolo&rsquo;nun evine gelmeye başlamıştı. Dünyada bilimin yadsıdığı ve kendi gözleriyle görmeyene inanılmaz gelen daha nice karanlık durum vardır...</p>

  <p class="p8">Güzel bir yaz mevsimiydi, Fondo Vadisi&rsquo;nde huzur dolu günler yaşanmaktaydı. Bir gün Matteo, muhtemelen körü bir niyetle, Albay&rsquo;a eski gücüne kavuştuğunu açıkladı. Albay Procolo, kendisinden Benvenuto&rsquo;ya karşı aynı girişimde bulunmasını bir kez daha isteyecek olursa, buna da hazırdı. Gücü geri gelmişti, bu defa başarma şansı büyüktü.</p>

  <p class="p8">Albay, olmaz diye yanıtladı. Tedbiri elden bırakmamak gerekirdi. Kendisi ormanda çocuğu terk etmeye kalktığında, bir rüzgâr bunu haber yapıp etrafa yaymıştı. Neyse ki arkası boş çıkmış, her şey unutulup gitmişti. Bir süre daha beklese iyi ederdi. Karşısına nice uygun fırsatlar çıkacaktı şüphesiz.</p>

  <p class="p8">&nbsp;</p>
</body>
</html>
