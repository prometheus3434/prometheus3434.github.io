<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>34</title>
</head>

<body>
  <h3 class="h31"><a id="a42"></a>34</h3>

  <p class="p8">Ertesi gün Benvenuto&rsquo;nun durumu daha da ağırlaştı. İki kez gelen doktor, o günün akşamında bu konuda artık tıbben yapacak hiçbir şeyin kalmadığını açıkladı.</p>

  <p class="p8">Albay ise, farklı bahaneler öne sürerek hastanın odasında birkaç dakikadan fazla kalamadı. Çalışma odasına kapandı ve koltuğuna gömülerek kitabını okumaya çalıştı.</p>

  <p class="p8">Akşam saatlerinde Benvenuto bilincini bütünüyle yitirerek komaya girdi. Dışarıda yağmur yağıyordu. Procolo akşam yemeğinden sonra, çalışma odasına kapandı, çalışma masasının lambasını açtı ve gölgesiz bedeniyle orada oturup kaldı.</p>

  <p class="p8">Albay iki saat boyunca vücudunu bir milim bile yerinden oynatmadı. Sadece göğsü, kolalı gömleğini hışırdatarak bir aşağı bir yukarı inip çıkıyordu her soluğunda.</p>

  <p class="p8">22.30&rsquo;a doğru Procolo, aklına aniden bir şey gelmiş gibi, bir anda ayağa fırladı. Alt kata indi, dışarı çıktı ve birkaç kez Matteo&rsquo;ya seslendi. Rüzgârdan karşılık alamayınca rahatlamış görünen Albay, koşarak yağmurluğunu almaya gitti. Procolo gecenin karanlığında, belki de gölgesinin kendisini terk ettiği anlaşılmasın diye, el fenerini yakmadan Bernardi&rsquo;yi bulmak için Yaşlı Orman&rsquo;a yöneldi. Ağaçların kıyısına varır varmaz, Bernardi bir anda karşısına çıkıverdi.</p>

  <p class="p8">&ldquo;Beni mi arıyordun Albay?&rdquo; diye sordu cin.</p>

  <p class="p8">&ldquo;Benvenuto ölmek üzere!&rdquo; dedi Albay. &ldquo;Acaba siz cinler bir şey yapamaz mısınız, diye düşündüm... Bunun bir çaresi yok mu?&rdquo;</p>

  <p class="p8">&ldquo;Duruma bağlı...&rdquo; diye yanıtladı Bernardi. &ldquo;insanlar bazen ölürler, çünkü ölmeleri &lsquo;gerekir&rsquo;, karşı gelinemeyen birtakım yasalar vardır. Fakat durum senin dediğin gibiyse... Anlıyorum... Söz konusu, bir çocuk olunca... Evet, biz cinler, elimizde kalan eski geleneğin gücüyle buna yönelik bir şeyler deneyebiliriz.&rdquo;</p>

  <p class="p8">&ldquo;Tanrı aşkına, deneyin o halde!&rdquo; diyerek sözünü kesti Albay.</p>

  <p class="p8">&ldquo;Ağır ol, peki sen bize ne vereceksin?&rdquo;</p>

  <p class="p8">&ldquo;Size ne mi vereceğim? Dilediğini iste!&rdquo;</p>

  <p class="p8">Kısa bir süre suskunluğun ardından, &ldquo;Senden bizi rahat bırakmanı istiyoruz.&rdquo; diye karşılık verdi cin. &ldquo;Senden sadece bunu istiyoruz. Bir dalımızı bile kesmemeni, özellikle de bir köleymişiz gibi bize odun toplatma işine son vermeni...&rdquo;</p>

  <p class="p8">&ldquo;Peki, ama bu durumda orman ne işime yarayacak? Bütün bu ağaçların bana bir kazanç sağlaması gerekmiyor mu? Sahibi olduğumu bileyim, yeter; bana sunduğu yegâne mutluluk bu mu yani?&rdquo;</p>

  <p class="p8">Bernardi sakin sakin, &ldquo;Hatırlatırım, benden bir şey isteyen sensin.&rdquo; dedi.</p>

  <p class="p8">Karanlıkta düşen yağmur damlalarının altında, hiç konuşmadan, yüz yüze oturdular. Sessizliği bozan Bernardi oldu:</p>

  <p class="p8">&ldquo;Albay Procolo, gitmek istiyorum. Bu durumda, kararın nedir?&rdquo;</p>

  <p class="p8">Başım diğer tarafa çevirerek, &ldquo;Neye karar verdiğimi sen de biliyorsun.&rdquo; diye fısıldadı diğeri.</p>

  <p class="p8">&ldquo;Sözüm söz.&rdquo; dedi ve Bernardi&rsquo;ye elini uzattı. Sonra hafif kamburunu çıkararak eve doğru oradan uzaklaştı.</p>

  <p class="p8">Birkaç yüz metre yürüdü. Şüpheyle etrafı kolaçan etti, Bernardi&rsquo;nin artık kendisini fark etmeyeceğinden emin olduğunda, feneri kendine çevirip yaktı. Aceleyle, paha biçilmez bir büyünün gerçekleşmesini zora sokacakmış gibi, arkasına bakmak için görülmemiş bir yavaşlıkla başını çevirdi.</p>

  <p class="p8">Albay, gölgesinin geri dönmüş olduğunu gördü. Evet, bu hiç şüphesiz kendi gölgesiydi; bu, Sebastiano Procolo&rsquo;nun her zamanki gölgesiydi. Ayaklarına kusursuz bir biçimde bağlıydı ve toprağa gerektiği gibi seriliyordu.</p>

  <p class="p8">Albay, nemli gözlerle baktığı gölgesi, bu halinden mutlu olmasın diye yüzüne mütebessim bir ifade kondurdu, ışığı söndürdü ve yeniden yola koyuldu.</p>

  <p class="p8">Hikâyenin doğruluğu buraya kadar kanıtlanmaktadır. Cinlerin Benvenuto&rsquo;yu iyileştirmek için neler yaptığı ise baştan sona bir sır perdesiyle örtülüdür. Ne kendisi, ne biz, ne de bir başkası, hiçbir zaman bunu öğrenemeyeceğiz.</p>

  <p class="p8">&nbsp;</p>
</body>
</html>
