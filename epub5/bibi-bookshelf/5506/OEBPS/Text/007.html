<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h3 class="h31"><a id="a5"></a>3</h3>

  <p class="p8">Albay Procolo&rsquo;yu geldiği gün eski model bir arabayla istasyondan almaya giden kişi, Morroların orta yaşlı emektarı Giovanni Aiuti idi. Auti, ilk andan itibaren giriştiği samimi sohbetle saygı sınırlarının çoktan ötesine geçivermişti. (Bunun sonucunda, iyi kalpli Aiuti biraz daha mesafeli bir tavır takınmadığına içten içe pişmanlık duydu.)</p>

  <p class="p8">Tanışıp selamlaşmalarının hemen ardından, Albaya &ldquo;Bu olağanüstü!&rdquo; deyiverdi. &ldquo;Burnunuz... Onunkiyle tıpatıp aynı; zavallı Morro&rsquo;ya olağanüstü derecede benzediğinizi biliyor muydunuz?&rdquo;</p>

  <p class="p8">&ldquo;Ya, öyle mi?&rdquo; diye sordu Albay.</p>

  <p class="p8">&ldquo;Özellikle de burnunuz, neredeyse tıpkısının aynısı, hani bilmesem...&rdquo; diye ısrar etti Aiuti.</p>

  <p class="p8">Bunun üstüne Albay, &ldquo;Anlaşılan bu köyde şaka yapmak bir gelenek olmuş, yoksa bana mı öyle geliyor?&rdquo; deyince, aralarında buz gibi bir hava esti.</p>

  <p class="p8">Zor durumda kalan Aiuti, &ldquo;Bunun belli başlı bir gelenek olduğu söylenemez, ama ara sıra yapılır... Ah Tanrım! Gelişigüzel bir sürü zırva işte!&rdquo; diye karşılık verdi.</p>

  <p class="p8">İki adam vakit kaybetmeden Morroların evine doğru yola koyuldular. İlk birkaç kilometresinde yol, vadi boyunca uzanan tarlaların arasında ilerler, sonra çıplak yamaçları tırmanmaya başlardı. Eve yaklaşık dört kilometre kala yüksek, fakat hasta ağaçların seyreldiği bir ormandan içeri girerdi. Son bir kilometrelik mesafede ise yönünü ağaçsız geniş bir düzlüğe açılan yaylaya çevirirdi. Tam bu noktada, bir zamanlar olduğu gibi bugün de ününü koruyan Yaşlı Orman&rsquo;ın, tatlı Noel ekmeğini andıran iki tepenin arasından, vadinin zirvesine doğru adım adım yükselişini izlemek mümkündür. En uçtaki tepede, adına Yaşlı Ormanın Boynuzu denilen, yaklaşık birkaç yüz metre yüksekliğindeki sarı bir kayalık uzanmaktadır. Çıplak ve aşınmış yüzeyiyle, yıllardır kimsenin ilgisini çekmeyecek kadar çirkin bir görüntüsü vardı.</p>

  <p class="p8">Bu ilk yolculukta, Aiuti&rsquo;nin sonradan anlattığına göre, Albayın sinirlerini bozan üç olay yaşanmıştır.</p>

  <p class="p8">Birincisi, yakıtın bitmesi yüzünden düzlüğün hemen altındaki en dik dönemeçte arabanın yolda kalmış olmasıydı. Aiuti, yanmalı motorlar konusunda pek bilgisi olmayan Procolo&rsquo;dan arabanın yolda kalmasının asıl nedenini gizlemeyi başardı. Araba zaten çok eski olduğunu, motor gücünün rampayı çıkmaya yetmediğini, yokuşun bu noktasına gelindiğinde her zaman böyle yaptığını söyledi.<a id="a6"></a><a href="../Text/notes.html#a54"><span class="t16">{1}</span></a> Albay itiraz etmediği gibi, kızgınlığını da gizlemeye çabalamadı. &ldquo;Böyle durumlarda Bay Morro ne yapardı?&rdquo; diye sormakla yetindi.</p>

  <p class="p8">&ldquo;Bay Morro&rsquo;nun bir at arabası vardı.&rdquo; diye karşılık verdi Aiuti. &ldquo;Çok tuhaf bir rastlantı sonucu atı da kendisinden bir gün sonra öldü. Sahibine çok bağlı bir hayvandı.&rdquo;</p>

  <p class="p8">Albay&rsquo;ı sinirlendiren ikinci olay, kurumuş büyük bir karaçamın dibinde yaşandı. Birlikte yürüdükleri sırada, boğuk bir çığlık duyuldu. Procolo başını yukarı kaldırdığında ağacın üst dallarından birine tünemiş dikkat çekici büyüklükte siyah bir kuş görmüştü.</p>

  <p class="p8">Aiuti, bunun bekçilik eden yaşlı bir saksağan olduğunu ve zavallı Morro&rsquo;nun da ona çok değer verdiğini söyledi; çünkü bu kuş gece gündüz ağacın dalında oturur, yoldan geçen birini gördüğünde öterek evdekilere haber verirdi. Gerçekten de çığlığı çok uzaklardan bile duyulurdu. Kuşun yegâne yeteneği eve doğru ilerleyenleri bildirmekti; vadiye inenlere hiç ses etmediğinden bekçilik görevini layıkıyla yaptığı söylenirdi.</p>

  <p class="p8">Procolo, bunun üzerine hiç düşünmeden, bu durumdan hoşlanmadığını ifade etti. Bunun gibi bir kuşa nasıl güven duyulabilirdi? Amcası güvenli bir uyarı istiyorsa, oraya bir adam dikmeliydi. Ayrıca bu hayvan da elbette uyuyordu, uykusunda nasıl bekçilik edecekti? Aiuti, saksağanın genellikle tek gözü açık uyuduğunu belirtti.</p>

  <p class="p8">Albay Procolo tartışmayı keserek, &ldquo;Yeter, yeter...&rdquo; dedi ve yeniden, bastonunun yere vurarak başı önünde, sahibi olacağı ormana göz ucuyla bile bakmadan yürümeye koyuldu.</p>

  <p class="p8">Eve vardıklarında, Procolo üçüncü kez sinirlendi. Çok karmaşık, eski bir yapıydı, hatta pitoresk olduğu bile söylenebilirdi. Her şeyden önce, bacalardan birinin üstünde yükselen demir rüzgârgülündeki figür yeni ev sahibinin dikkatini çekti.</p>

  <p class="p8">&ldquo;Bana bir kaz gibi geliyor, yanılıyor muyum?&rdquo; diye sordu.</p>

  <p class="p8">Aiuti de rüzgârgülünün üstündeki figürün kaz olduğunu onayladı. Bunu Morro yaptırmıştı, üç yıl oluyordu.</p>

  <p class="p8">Bunun üzerine Albay, kendisine göre evde bazı değişikliklerin yapılması gerektiğini söyledi.</p>

  <p class="p8">Tam bu sırada şans eseri, ormanın seyreldiği açık alanlarda eksik olmayan hafif bir rüzgâr esiverdi ve Albay, demir kazın dönerken hiç gürültü çıkarmadığını fark etti. Bu durumun onu ne kadar rahatlattığı yüzünden okunuyordu.</p>

  <p class="p8">Bu sırada Morro, Amcası&rsquo;nın hizmetkârı, altmış yaşlarındaki sadık uşağı Vettore, Albaya kahvesinin hazır olduğunu söyleyip evden çıkmıştı.</p>

  <p class="p8">&nbsp;</p>
</body>
</html>
