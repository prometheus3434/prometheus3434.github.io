<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h3 class="h31"><a id="a22"></a>16</h3>

  <p class="p8">Yaşlı Ormanın sona erdiği yerde (tepenin zirvesini işaret eden Boynuz&rsquo;un arkasında) dağ, kızıl topraklı dik vadileriyle ansızın gözden kaybolur. Köyün altı kilometre yukarısında Fondo Vadisi&rsquo;ne kavuşan bu yerin adı Secca Vadisi&rsquo;dir. Burada sular kaygı verici derin yarıkları aşındırırken, kayalarla birlikte nedensizce aşağı düşen çakıl taşları yavaş yavaş kaybolup giderler. Gece ve gündüzün sessizliği bu taşların çıkardığı tehditkâr hışırtıyla bölünür.</p>

  <p class="p8">Yaşlı Ormanı çevreleyen köknar ağaçlarının yüksek dalları, yıkık dökük kayalıkların tepesini taç misali sarar. Kimi zaman bu taş çerçevenin uzak uçları parçalarına ayrıldıktan sonra kanyonun dibinde yavaş yavaş çürüyecek bir ağacın üstüne yuvarlanır. Bu cılız taş yağmurlarından ağacı korumanın zorluğu bir yana, sonuçları da zahmetine değecek bir çaba değildir.</p>

  <p class="p8">O akşam Matteo kendisiyle baş başa kalmak için Secca Vadisi&rsquo;nin derinliklerine sığındı. Oradan geçerken kızıl kayalıklardan aşağı, ölüme giden ağır adımlarla irili ufaklı taşlar dökülmeye başladı, bir kum saatindeki sabırlı kum taneleri gibi.</p>

  <p class="p8">Matteo utancından sıyrılmak için hiçbir canlının bulunmadığı uzaklara doğru kükreyerek ilerlemekteydi. Düşen çakıl taşlarından ahenkli bir fısıltı yükselmekte; fakat bu ses, ormanlarda duyulanın aksine iç karartıcı bir ağıtı çağrıştırmaktaydı. Yitirdiği tahtına gözyaşı dökmek için burası hiç de uygun bir yer değildi doğrusu. Karanlığa uzanan vadilerin ardında ölümün gölgesi yükselmekteydi. Matteo, anlaşılmaz cümleler mırıldanarak teslimiyet içinde pul pul dökülen kızıl toprakları aşındırıyordu.</p>

  <p class="p8">Yuvasına dönmekte geciken bir ispinoz, vadinin üstünde uçarken yürek burkan bu ağıtları işitti ve ne olduğunu anlamak için havada bir süre dönüp durdu. Ne var ki kızıl topraklar her zaman olduğu gibi ıssızdı. İspinoz o zaman bunun Matteo olduğunu anladı ve mutluluk içinde oradan uzaklaştı.</p>

  <p class="p8">Tek tanığı, sınıflandırılması imkânsız küçük kırmızı örümcek, Matteo&rsquo;nun daha önce, o geceki kadar güzel şarkı söylemediğini anlattı. Örümceğin müzik konusunda farklı zevkleri olduğunu, fakat pek çoğu tarafından iyi bir bilirkişi olarak kabul edildiğini ayrıca belirtmek gerekir.</p>

  <p class="p8">&ldquo;Matteo&rsquo;nun bu kadar içten ve duygulu şarkı söylediğini hiç duymamıştım.&rdquo; diye anlatıyordu. &ldquo;Şunu da açık yüreklilikle belirtmeliyim ki, ormanda şarkılar söylediğinde, sesi genellikle çevrenin olumsuz etkilerine maruz kalırdı. Dinleyenler sesine bayılıyorlardı şüphesiz, fakat bunun yanında ona müzik bile denemezdi. Gerçek bir sanatçı olmak için, ne derseniz deyin, ruhun acı çekmesi gerekir, gerisi boştur. Matteo da bir zamanlar kendinden fazlasıyla hoşnut, emin ve çok mutluydu. Bir tek o gün, yitirdiği savaşın ardından ondaki olağanüstülüğü gördüm. Orada iç çekişler ve ara nağmeler yapan ağaç dalları yoktu; üstelik toprakla kaplı vadiler akustik bakımdan en talihsiz yerlerdir. Müzik özgün olmazsa, ortaya doğru dürüst bir şey çıkmaz, dalavereye izin verilmez. Her şeye rağmen Matteo çok etkileyiciydi, sabaha kadar şarkılar söyledi, bütünüyle çaresizdi, sesine sadece dökülen çakıl taşlarının hışırtısı eşlik diyordu; ayrıca benden başka da onu dinleyen yoktu. Hayır hayır, gözyaşı dökmedim, zaten bir örümcek için bu fazlasıyla komik kaçardı; ancak başka bir şey oldu, size tüm kalbimle söylüyorum, bambaşka bir şey...&rdquo;</p>

  <p class="p8">&nbsp;</p>
</body>
</html>
