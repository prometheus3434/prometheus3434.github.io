<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>12</title>
</head>

<body>
  <h3 class="h31"><a id="a16"></a>12</h3>

  <p class="p8">Bir gece (21 Haziran olmalı) ormanda bir eğlence düzenlendi. Procolo bunu tek başına, 22.00 sularında fark etti.<a id="a17"></a><a href="../Text/notes.html#a58"><span class="t16">{3}</span></a> İşlerden güçlerden konuşmak için kendisini oyalayan Aiuti&rsquo;ye nedenini açıklamadan Yaşlı Orman&rsquo;a giden patikayı bilip bilmediğini ve kendisini derhal oraya götürüp götüremeyeceğini sordu. (Rüzgâr Matteo, karanlık çöktüğünde uzaklaşması gerektiğini ve sabaha kadar da dönmeyeceğini bildirmişti.)</p>

  <p class="p8">Yarım saat içinde ormanın kıyısına vardılar. Gaz lambasının ışığında bir patika boyunca ormanın ortasına kadar ilerlediler ve ay ışığının aydınlattığı geniş düzlüğün sınırına kadar hiç durmadan yürüdüler.</p>

  <p class="p8">Etrafta sadece karanlığa gömülmüş, baş döndürücü yükseklikteki köknar ağaçları vardı. Karanlığın ortasındaysa düzgün bir çayır, çayırın üstünde, dallar ve sürgünlerden yoksun, ölü bir ağaç kim bilir ne kadar uzun zamandır boylu boyunca uzanmaktaydı.</p>

  <p class="p8">Tam da burada yapılıyordu eğlence. Doğrusu ortada eğlenceye dair gözle görülür bir şey yoktu; köknar ağaçları boyunca kayan ışık demetlerini, ayın parlak ışığını ve düzlükte toplanan çok sayıdaki cini saymazsak tabii. Albay, hareket etmeden, bir şey bekler gibi sessizce gölgede toplanan cinleri uzaktan izlemeye başladı.</p>

  <p class="p8">İki ağaç cini sık ormanın içinden çıktığı anda lambanın ışığı sönüverdi. (Bu özel durum hakkında sonradan çok şey söylendi: Bazıları Albayın görülme korkusuyla gaz lambasını kendisinin söndürmüş olabileceğini savunuyordu, ancak bunu söyleyenler belli ki Albay Procolo&rsquo;nun nasıl bir adam olduğunu bilmiyorlardı.)</p>

  <p class="p8">İki adam, olan biteni anlamak için gölgenin tam sınırında durdular. Procolo&rsquo;nun Aiuti&rsquo;ye, &ldquo;Bana göre çok komik bir durum bu, ortada dikkat çekecek bir şey de yok.&rdquo; derken attığı küçük kahkaha, ormanın derinliğinde korkunç biçimde yankılandı.</p>

  <p class="p8">Bunun üzerine Aiuti, &ldquo;İzniniz olursa ben buradan gitmek istiyorum.&rdquo; dedi. &ldquo;Fondo&rsquo;ya gitmem gerekiyor, yarın yapılacak işlerim var da.&rdquo;</p>

  <p class="p8">Albay o sırada ormanın her köşesine yayılan sesi tanımış, ona selam vermeye gerek bile duymamıştı. Kendisine yabancı gelmeyen bu sesin Matteo&rsquo;ya ait olduğundan emin oldu kısa bir süre sonra. O sırada çok uzaktan gelen, belli belirsiz bir çan sesi duyuldu. Procolo altın saatine baktı: Tam gece yarısıydı.</p>

  <p class="p8">Konsere başlayan Matteo, düzlüğün etrafında dönüyor, ağaçların çıplak gövdelerine ve dallarına çarparak kendi müziğini yapıyordu. Gerçek bir şarkı olduğu iyice anlaşılabilsin diye notalarını gitgide daha geniş bir alana yayıyordu.</p>

  <p class="p8">&ldquo;İnsanlar onu hiç görmediler, &ndash; sonbahar öğleden sonraları &ndash; evlerin yakınından geçerken &ndash; izlerini bırakırdı &ndash; genellikle tenha, &ndash; beyaz yolların tozlarına, &ndash; fırtınalı gökyüzünün kapladığı yollara. &ndash; insanlar kendi işlerine bakardı, &ndash; gözlerini diğer yana çevirirdi &ndash; karalar giyen adam &ndash; evlerinin yakınından geçerken. &ndash; Neden sonra fark eder, &ndash; &lsquo;izlerini gördünüz mü?&rsquo; diye sorarlardı. &ndash; &lsquo;Buradan geçmiş olmalı, &ndash; vay başımıza gelenler!&rsquo; &ndash; Ona rastlamak bir tek bana kısmet oldu, &ndash; sonbaharda öğleden sonraları, &ndash; kimsenin geçmediği yollarda, &ndash; sık sık gezinirken. &ndash; O gün sırtında taşımaktaydı...&rdquo;</p>

  <p class="p8">Rüzgâr bir an için susuverdi:</p>

  <p class="p8">&ldquo;...sırtında taşımaktaydı... Yok, öyle değildi; artık anımsamakta zorlanıyorum, üstünden neredeyse yirmi yıldan çok zaman geçti ve bu öyküleri bir daha kimseye anlatmadım. Ey orman halkı, siz söyleyin bana, devamı nasıldı, hatırlıyor musunuz?&rdquo;</p>

  <p class="p8">Gölgedeki cinlerden biri, &ldquo;O günlerin üstünden çok zaman geçti,&rdquo; diye yanıtladı, &ldquo;ne diyeceğimi inan ben de bilmiyorum. Sen en iyisi, başka bir öykü anlat.&rdquo;</p>

  <p class="p8">Rüzgârın sesi yeniden duyuldu:</p>

  <p class="p8">&ldquo;O halde sizlere, kimsenin bulamadığı kraliyet baykuşunun vasiyet öyküsünü anlatayım, &ndash; üstelik hâlâ bir yerde duran, &ndash; belki bir kayanın çatlağında, &ndash; ya da bir ağaç kabuğunun arasında &ndash; belki de toprağın altında &ndash; ya da şeffaf bir mücevher kutusunda. &ndash; Çok çok büyüktü zenginliği, ben diyeyim dağ gibi altınlar, siz deyin yakutlar. &ndash; Uyumak haram olsa da baykuşa, &ndash; bir saat olsun durup dinlenmeden, &ndash; vasiyetini yazardı, &ndash; tamamlamaya ömrünün yetmeyeceğinden korkardı. &ndash; Tam üç bin sayfa yazmıştı...&rdquo;</p>

  <p class="p8">Rüzgâr yeniden sustu:</p>

  <p class="p8">&ldquo;Tam üç bin üç yüz sayfa yazmıştı... Yok, bu kadar da değil, çok iyi anımsayamıyorum. Baykuşlar, hey! Sizler devamını hatırlıyor musunuz?&rdquo;</p>

  <p class="p8">Bir köknar ağacının tepesinden çatlak bir ses yükseldi:</p>

  <p class="p8">&ldquo;Hatırlasam da, sana tek bir söz söylemem. Bu kraliyet baykuşunun vasiyet öyküsü, doğrusunu istersen hiç hoşuma gitmedi. Dahası, bana kıssası olamayan bir mesel gibi geldi.&rdquo;</p>

  <p class="p8">Matteo, yeniden söz aldı. Duyduğu heyecan bütünüyle sesine yansıyor, öte yandan sürekli tekrarlanan unutkanlığının şenliğin keyfini kaçıracağını seziyordu.</p>

  <p class="p8">&ldquo;O halde sizlere Korkusuz Çocuk Dosso&rsquo;nun öyküsünü anlatayım. &ndash; Bütün hayvanlar ondan korkar &ndash; ölmesini isterlerdi. &ndash; Ve işte geceleri o uyurken, &ndash; evinin etrafında toplanır, &ndash; gün ağarıncaya kadar &ndash; onu korkutmak için bağırırlardı. &ndash; Dosso öfke içinde uyanır, &ndash; tüfeğiyle ateş etmeye başlardı. &ndash; Bir gece bir tilkiyi, &ndash; bir başka gece bir sansarı &ndash; köpekleri, sıçanları ve kirpileri öldürürdü. &ndash; Ne var ki hayvanlar ertesi gece yine oraya gelir &ndash; &lsquo;Cesaretin varsa git ve bizonun kilitli kaldığı &ndash; boz mağaranın kapısını aç.&rsquo; derlerdi. &ndash; Böylece bir sabah Dosso boz mağaraya gitti &ndash; ve demir kapıyı güçlükle açtı. &ndash; Bizon dışarı gelmedi, &ndash; gelen sadece kükremesiydi, &ndash; bu öyle korkunç bir kükremeydi ki &ndash; sonunda çocuğun kulaklarını sağır etti. &ndash; İşte o zaman...&rdquo; Matteo bunu dedikten sonra bir kez daha sessizliğe gömüldü, &ldquo;Bunun da sonunu anımsamıyorum... Anlaşılan hepsini unutmuşum.&rdquo;</p>

  <p class="p8">Tam o sırada, düzlüğün hemen sınırında, küçük ve tiz bir çocuk sesi yükseldi ve Matteo&rsquo;nun öyküsünü, üstelik doğru melodiyle mırıldanarak, &ldquo;Evet! Ben bunu anımsıyorum! Eski bir defterde görmüştüm...&rdquo; diye anlatmaya devam etti:</p>

  <p class="p8">&ldquo;İşte o zaman Dosso çok korktu, &ndash; korkudan titreyerek evine koştu. &ndash; Bir daha onu elinde tüfeğiyle kırlarda bayırlarda &ndash; koşarken değil, &ndash; evinin önünde otururken gördüler sadece. &ndash; Hayvanların hiçbiri buna bir anlam veremedi &ndash; anlaşılan o ki Dosso çok değişmişti. &ndash; Gece vakti bir daha değil onu korkutmaya, &ndash; uyandırmamak için kapısından bile &ndash; geçmez oldular korkuyla. &ndash; Dosso&rsquo;nun artık duymayan kulaklarını &ndash; ya duyarsa diye &ndash; şaşırmayan horoz bile şaşırır oldu zamanı &ndash; şafak sökmeden dört saat önce öterdi &ndash; bölmemek için oğlanın uykusunu &ndash; şimdi artık o da susuyordu!&rdquo;</p>

  <p class="p8">Albay yakınındaki şarkı söyleyen çocuğa dikkatle bakmış, fakat yoğun sis yüzünden doğru dürüst görememişti.</p>

  <p class="p8">Çocuk ortaya çıkıp yarım kalan şarkıya devam edince rüzgâr Matteo da öykünün unuttuğu kısmını yeniden anımsamış ve çocuğa eşlik etmeye başlamıştı. Defalarca prova yapmışlar gibi, şarkıyı birbirleriyle son derece uyumlu seslendirdiler. Güvenini yeniden kazanan Matteo&rsquo;nun kusursuz sesi, yirmi yıl önce olduğu gibi ormandan uzaklara taşıyordu. Köknar ağaçlarının tepeleri şarkının ritmine göre bir bu tarafa bir öteki tarafa sallanıyordu.</p>

  <p class="p8">Sonunda çocuk ay ışığının altına doğru iki üç adım ilerledi. İşte o zaman Albay, Benvenuto&rsquo;yu hemen tanıdı. Hiç düşünmeden karşısına geçip sordu:</p>

  <p class="p8">&ldquo;Gece yarısı okuldan çıkmak için sana kim izin verdi?&rdquo;</p>

  <p class="p8">Amcasının aniden belirivermesiyle korkuya kapılan Benvenuto, o konuşmaya başlar başlamaz geri adım attı ve o ana kadar gölgede oturan üç dört arkadaşıyla birlikte ormana doğru uzaklaştı.</p>

  <p class="p8">Çocukların ardından sözcüklerinin güçlü yankısı ormanın derinliklerinde dinmek bilmeyen Procolo, düzlüğe doğru birkaç adım ilerledi, &ldquo;Kaldığınız yerden devam edin! Baştan başlayın. Bu müzik hiç fena değil!&rdquo; diye buyurdu.</p>

  <p class="p8">Ne var ki Matteo&rsquo;nun şarkısı, yerini ağır bir sessizliğe bırakarak bir anda kesilivermişti.</p>

  <p class="p8">Procolo, cinlerin gürültü etmeden, çabucak oradan uzaklaştıklarını fark etti. İçlerinden biri kocaman bir varille düzlüğe doğru ilerlerken parmaklarıyla varilin çıtalarına vurarak cılız alevleri toplanmaya çağırdı; birer birer alçalan alevler kabın içine doğru yuvarlandılar. Hepsini topladıktan sonra kendisi de ormanın içine daldı.</p>

  <p class="p8">Procolo, düzlüğün öte tarafına doğru uzaklaşmakta geciken cinlerin sonuncusunu uzaktan fark etti.</p>

  <p class="p8">&ldquo;Bu da ne demek oluyor böyle?&rdquo; diye bağırdı. &ldquo;Çocuklar gitti diye mi eğlenceyi yarı da kesitiniz? Ben hâlâ buradayım, gördüğünüz gibi.&rdquo;</p>

  <p class="p8">Cin, Albay&rsquo;ın yanına geldi. Bu Bernardi&rsquo;nin ta kendisiydi.</p>

  <p class="p8">&ldquo;Elimden bir şey gelmez.&rdquo; diye yanıtladı. &ldquo;Gördüğünüz gibi, Matteo gitti. Dostlarım ise, bunu itiraf etmeliyim, çocuklara karşı her zaman sevgi dolu oldular.&rdquo;</p>

  <p class="p8">Albay sert bir ifadeyle, &ldquo;Sizler de insanlar gibisiniz.&rdquo; dedi. &ldquo;Küçükken ne kadar özen gösterseniz yetmez; büyüdüklerinde, başlarına bir iş geldiğinde ya da yorgun düştüklerinde bakacak kimse çıkmaz.&rdquo;</p>

  <p class="p8">Bernardi ağırdan alarak, &ldquo;Mesele belki de göründüğü gibi değildir.&rdquo; dedi. &ldquo;Siz insanlar belli bir yaşa geldiğinizde değişiyorsunuz. Çocukluğunuzdaki hiçbir şey aynı kalmıyor. Tanınmaz oluyorsunuz. Bir zamanlar sen de farklı olmalıydın Albay...&rdquo;</p>

  <p class="p8">Tek kelime etmeden bir süreliğine karşı karşıya durdular. Derken Bernardi ona veda etti ve artık bütünüyle sessizliğe ve ıssızlığa bürünen sık ormana doğru ağır adımlarla yürüdü.</p>

  <p class="p8">Nihayet Albay da sönmüş gaz lambasını sallayıp gıcırdatarak yola koyuldu. Altı yedi adım attıktan sonra birdenbire durdu ve başını geri çevirdi. Birilerinin adımlarını izlediği hissine kapılmıştı.</p>

  <p class="p8">Dönüp baktı, fakat kimseyi göremedi. Ay ışığında her şey hareketsiz ve sakindi. Arkasında bıraktığı upuzun, kapkara ve kesinlikle ölçüsüzce uzanan gölgesini o zaman fark etti. Ayın batmakta olduğu ve ışığının da zayıfladığı gerçeği, bu olağandışı uzunluğu açıklamaya yetmezdi.</p>

  <p class="p8">Albay birkaç adım daha attı, sonra yeniden arkasına baktı. Öfkeli bir sesle, &ldquo;Uğursuz gölge, benden ne istiyorsun?&rdquo; diye sordu.</p>

  <p class="p8">&ldquo;Hiçbir şey.&rdquo; diye karşılık verdi gölge.</p>

  <p class="p8">&nbsp;</p>
</body>
</html>
