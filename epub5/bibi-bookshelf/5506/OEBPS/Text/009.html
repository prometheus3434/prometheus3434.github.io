<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>5</title>
</head>

<body>
  <h3 class="h31"><a id="a8"></a>5</h3>

  <p class="p8">Sonraki olayın Ormancılık Komisyonu&rsquo;nun ziyaretinin hemen ertesi günü mü yoksa ondan iki gün sonra mı yaşandığı tam olarak bilinmemekte.</p>

  <p class="p8">Procolo akşam yemeğinden sonra evin önündeki açık alanda yürüyüş yapıyordu.</p>

  <p class="p8">Saksağanın alarmı duyulduğunda, günbatımının ışıkları ufukta kaybolmak üzereydi. Albay Vettore&rsquo;ye o saatte kimin gelebileceğini sordu. Vettore hiçbir fikri olmadığını söyledi.</p>

  <p class="p8">Alarmın üstünden yirmi dakika geçmiş ve henüz kimse gelmemişti. Tam o sırada saksağan ikinci kez çığlık attı.</p>

  <p class="p8">&ldquo;Bir kez yanılabilir, ama iki kez yanıldığı hiç görülmedi.&rdquo; dedi Vettore.</p>

  <p class="p8">Albay yaklaşık kırk beş dakika boyunca çayırların üstünde bir aşağı bir yukarı yürüyerek gelen biri var mı, diye bekledi. Sonunda yatağına gidip uyumaya karar verdi ve Vettore&rsquo;yi de bekçilik etmesi için görevlendirdi.</p>

  <p class="p8">Işığı söndürüp uyumak için yüzükoyun döndüğünde saat 21.30&rsquo;du. Tam o anda saksağanın üçüncü çığlığı duyuldu. Fakat ardından yine gelen kimse olmadı.</p>

  <p class="p8">Saksağanın sesi 22.30&rsquo;da, 23.10&rsquo;da, tam gece yarısı 00.00&rsquo;da, 01.40&rsquo;ta, 02.55&rsquo;te ve 03.43&rsquo;te de duyuldu. Albay her defasında uykusundan uyanıyor, ışığı açıyor, altın saatine bakıyor ve gergin bir bekleyiş içine giriyordu.</p>

  <p class="p8">Saat 03.49&rsquo;da kuşun çığlığı andıran sesi onuncu kez duyulduğunda, Albay yatağından fırladı, giyindi, yanına tüfeği ile birkaç kutu fişek aldı ve saksağanın tünediği ağaca doğru yola koyuldu.</p>

  <p class="p8">O gece gökyüzünde ay vardı, belli belirsiz küçüldüğü fazdaydı. Ormanın kıyısına vardığında, etraf yeteri kadar aydınlık olmasına rağmen Albay saksağanın ağacını geçip geçmediğini bir türlü anlayamadı. Ne var ki, bir süre sonra kuşun boğuk çığlığı tam da başının üstünde yankılanıverdi.</p>

  <p class="p8">Procolo gözlerini yukarı çevirdiğinde en üstteki dalların birinde tüneyen nöbetçi saksağanı hemen tanıdı. Zaman geçirmeden tüfeğini doğrulttu, nişan aldı ve ilk atışını yaptı.</p>

  <p class="p8">Patlama sesinin yankılanması sona erdiğinde, geriye sadece vurulan saksağanın yüksek perdeden çıkardığı çığlıktan başka bir şey kalmamıştı; hayvan, dalın üstünde çırpınmaktaydı.</p>

  <p class="p8">Albay, uğursuz yırtıcıların nasıl olduklarını gayet iyi kavramıştı. &ldquo;Bu aptal şakalarına fazlasıyla göz yumdum. Senin yüzünden uykusuz kalmak istemiyorum!&rdquo; diye bağırdı. &ldquo;Bu gece tam on kez işaret verir gibi çığlık attın ve arkasından gelen giden kimse olmadı.&rdquo;</p>

  <p class="p8">&ldquo;Aşağılık adam!&rdquo; diye bağırdı saksağan, &ldquo;Beni çok fena yaraladın. Bu gece oradan kimin geçtiğini sana asla söylemeyeceğim, sana bunu kesinlikle söylemeyeceğim!&rdquo;</p>

  <p class="p8">&ldquo;Senin oradan geçerken gördüğün şey, olsa olsa kocaman bir hiçtir.&rdquo; dedi Albay. &ldquo;Kanıtı ortada, ben buraya geldiğimde de öttün, üstelik ben evden geliyordum.&rdquo;</p>

  <p class="p8">&ldquo;Biraz içim geçmiş, uyuyakalmıştım; seni ağacın altında dikilirken görünce kim olduğunu anlayamadım. Aşağıdan gelen biri de olabilirdin elbette... Bir kez hata yapmak yasalara aykırı olmasa gerek!&rdquo;</p>

  <p class="p8">Bu arada saksağan büyük bir güçlükle daldan dala geçerek ağacın yüksekliğinin dörtte birine kadar inmişti. Acziyetini gizlemeye çalışırken, dik durabilmek için kanatlarını tünediği dala payanda gibi yaslamıştı.</p>

  <p class="p8">Peşinden bir sessizlik geldi ve sonra ağaç gövdesinin köklerine isabet eden küçük, ritmik vuruşlar duyulmaya başladı. Albay bunların yukarıdan düşen kan damlaları olduğunu fark etti.</p>

  <p class="p8">&ldquo;Buradan geçen kimdi? Kimin peşinden vermiştin alarmı?&rdquo; diye yeniden sordu Sebastiano Procolo.</p>

  <p class="p8">&ldquo;Sana bunu söylemeyeceğim.&rdquo; diye yanıt verdi saksağan, &ldquo;Boş yere ısrar etme.&rdquo;</p>

  <p class="p8">Yeni bir sessizlik oldu. Ağacın gövdesine düşen damlaların sesleri yine duyuldu.</p>

  <p class="p8">&ldquo;Belki de yaran ağır değildir.&rdquo; dedi Albay.</p>

  <p class="p8">&ldquo;Önemli değil, sen bunun için kendini yorma. Zaten bugün yarın bu uğursuz yerden çekip gitmek istiyordum. Ne kadar da safmışım, bir de alarm verme görevimin beğenildiğini düşünüyordum. Burası için üzülmeyeceğim. Zaten her şey son derece eski, kokuşmaya yüz tutmuş. Morro öldü. Ve senin de yaşına bakılırsa sevgili Albayım, senin de ömrünün şakası kalmamış.&rdquo;</p>

  <p class="p8">Albay sinirlenmişti, &ldquo;Sesini kesmezsen, seni bir daha vururum!&rdquo; diyerek çıkıştı.</p>

  <p class="p8">Saksağan, anlaşılmaz sözlerle homurdanmayı sürdürdü. Sesi her zamankinden daha ağırlaşmıştı, güçlükle çıkıyordu.</p>

  <p class="p8">&ldquo;Beni haince yaraladın.&rdquo; diyebildi sonunda. &ldquo;Belki de ölümden kaçamayacağım. Şimdi izin ver, sana bir şiir okuyayım.&rdquo;</p>

  <p class="p8">&ldquo;Şiir mi?&rdquo;</p>

  <p class="p8">&ldquo;Evet...&rdquo; dedi hüzünlü saksağan, &ldquo;Bu benim yegâne eğlencem. Sadece birazcık zorlanıyorum. Kafiyeleri neredeyse hiç tutturamıyorum. Birinin dizelerime kulak vermesi elbette yerinde olacaktır, yoksa şiir ne işe yarar... Bu geçtiğimiz yıl sadece iki kez...&rdquo;</p>

  <p class="p8">&ldquo;Eh, madem öyle...&rdquo; diyerek sözünü kesti Albay, &ldquo;O halde elini biraz çabuk tut.&rdquo;</p>

  <p class="p8">Artık hızı da sayısı da giderek azalan kan damlalarının ağacın köklerine düşerken çıkardığı pıtırtıların duyulabileceği bir sessizlik daha yaşandı. Saksağan, kanatlarıyla kendini destekleyerek var gücüyle doğrulmaya çalıştı. Başını aya doğru uzattı. Sonra, içinde aynı zamanda tatlı bir tını barındıran boğuk sesi duyuldu:</p>

  <p class="p5">&ldquo;Bir gün bana:<br />
  &lsquo;Hiç şüphe yok ki sen<br />
  çok güzel uçacaksın,<br />
  kolay ve tehlikesiz bir hayatta,<br />
  üstelik bizden çok daha uzun yaşayacaksın.&rsquo;<br />
  dediklerini hâlâ anımsarım.<br />
  Böyle söylüyordu kardeşlerim.<br />
  Karşılık vermek için onlara, düşerdim telaşa,<br />
  &lsquo;Ben değil, aksine siz, olağanüstü yeteneklisiniz...&rsquo; &rdquo;</p>

  <p class="p8">Şiirin bu yerinde, saksağan susuverdi; nefes nefese, &ldquo;Üzgünüm, bir heceyi eksik söyledim. Nedenini bilmiyorum, arada bir böyle oluyor...&rdquo; diye açıkladı.</p>

  <p class="p8">Albay sağ eliyle, onu hoşgörüyle bağışladığını işaret etti.</p>

  <p class="p8">Saksağan, &ldquo;Pekâlâ,&rdquo; diyerek söze kaldığı yerden devam etti ve &ldquo;en son şöyle demiştik:&rdquo; dedi.</p>

  <p class="p5">&lsquo; &ldquo;...Ben değil, aksine siz,<br />
  olağanüstü yeteneklisiniz.<br />
  Şöhretiniz alıp yürüyecek,<br />
  belki de anıtlarınız dikilecek.<br />
  Çok daha başarılı olacaksınız<br />
  benden çok daha geç öleceksiniz.&rsquo;&rdquo;</p>

  <p class="p5">Ben böyle söyleyince, kardeşlerim:<br />
  &lsquo;Neden gizlemek istersin üstün değerlerini?<br />
  Başarıların en büyüğüne taşıyacakken seni.&rsquo;</p>

  <p class="p5">Bu defa sözde öfkelenen ben,<br />
  &lsquo;Hayır, kardeşlerim hayır,<br />
  bir gün Amerika&rsquo;da<br />
  kızıl bulutlar arasında<br />
  zaferi kucaklayan siz olacaksınız.&rsquo;</p>

  <p class="p5">Burada bitemezdi bu tartışma.<br />
  Nisan, Ağustos, Eylül ayında<br />
  Ve hatta Aralık&rsquo;ta esen soğuk rüzgârlarda<br />
  Bu sonsuz övgüler var olacak daima.&rdquo;</p>

  <p class="p5">Albay yüksek sesle yukarı seslendi:</p>

  <p class="p8">&ldquo;Güzel bir kafiye yaptın!&rdquo;</p>

  <p class="p8">&ldquo;Evet, bunu fark ettim.&rdquo; dedi saksağan, &ldquo;Ne yazık ki...&rdquo;</p>

  <p class="p8">Sebastiano Procolo dikkat kesildi. Saksağanın başını, desteğini yitirmişçesine öne doğru düşerken gördü. Bütün bedeni o anda iki büklüm oluverdi. Sonra bir an belirsizlik içinde kalakaldı ve derken bir daldan diğerine ondan ötekine yuvarlanarak Albayın ayaklarının dibinde yere serildi.</p>

  <p class="p8">Procolo kuşu yerden aldı, tek eliyle kaldırdı, sonra yeniden toprağın üzerine yatırdı. Oradan uzaklaştığı sırada gece sona ermekteydi.</p>

  <p class="p8">&nbsp;</p>
</body>
</html>
