<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>4</title>
</head>

<body>
  <h3 class="h31"><a id="a7"></a>4</h3>

  <p class="p8">Ertesi sabah saat 10.30&rsquo;a doğru, saksağanın usulüne göre öncelikli bildirimiyle beş adam eve geldi. Bunlar denetim yapmak üzere gelen Ormancılık Komisyonunun adamlarıydı.</p>

  <p class="p8">Başkan Albay&rsquo;a, mal sahiplerinin orman arazilerindeki bitkileri izinsiz kesmediklerinden emin olmak için bu tür kontrol amaçlı ziyaretlerin yapılmasını öngören yasayı açıkladı.</p>

  <p class="p8">Şimdilerde mülkiyeti Benvenuto&rsquo;ya ait olan bütün ağaçlık alanları en iyi şartlarda bırakmış ve vadinin gururu, ünlü Yaşlı Orman&rsquo;a asla el sürmemiş olan Bay Morro, düzlüğü çevreleyen küçük orman arazisinden fazlasıyla yararlanmış olsa bile (ki muhtemelen uzun yıllar buradan tasarruf edilmişti) böyle bir meselenin içinde yer almıyordu. Ne var ki formalite, formaliteydi ve bu ziyaretin yapılması gerekiyordu.</p>

  <p class="p8">Albay elinden geldiğince sessizliğini korudu. Sonuçta adından çok söz edilen bu Yaşlı Orman&rsquo;ı görmek için kendisine eşlik edilmesi de memnuniyet vericiydi.</p>

  <p class="p8">Procolo ve Komisyon üyeleri hep birlikte yola koyuldular. Issızlaşan araziden geçip arkalarında alabildiğine yüksek ve gösterişli, çeşitli çam ağaçlarıyla gittikçe sıklaşan bir ormanın kıyısına ulaştılar. (Bu noktada, Morro&rsquo;nun, sanki bir fırtınadan zarar görmüşçesine yüksek ağaçlı ormanı biraz oradan biraz buradan seyrelterek ağaçları baltalattığını görmek Komisyon başkanını büyük hayrete düşürdü.)</p>

  <p class="p8">Kesimin izleri pek belli değildi. Açıkça görülen yegâne durum, büyük olasılıkla ilerleyen yaşı ya da rüzgârın gücüyle devrilip boylu boyunca yerde yatan dev bir ağaçtı. Kimse kaldırma zahmetine girişmemiş, kuru dalları yumuşak ve yeşil bir küfle kaplanmıştı.</p>

  <p class="p8">Böylece ortaya bir tartışma konusu çıktı. Albay, en azından Yaşlı Ormanda kesim yaptırıp yaptıramayacağını sordu.</p>

  <p class="p8">Komisyon başkanı bu konuda ayrıcalıklı bir yasağın bulunmadığı yanıtını verdi; ancak belli sınırların da doğal olarak ötesine geçilemezdi.</p>

  <p class="p8">Komisyonun dört üyesinden biri olan, uzun boylu, iri yapılı ve yaşını göstermeyen Bernardi, saygılı bir ifadeyle söze girdi:</p>

  <p class="p8">&ldquo;Bu konuda yasaklama yok, fakat siz saygıdeğer Albayın soylu amcanız Bay Morro&rsquo;dan geri kalmayacağına dair inancım tamdır. Bunlar bilinen en yaşlı köknar ağaçlarıdır. Ve ben eminim ki, sizin böyle bir niyet içine girmeyeceğiniz konusunda...&rdquo;</p>

  <p class="p8">Procolo, &ldquo;Niyetimin ne olduğunu ben bile bilmiyorum.&rdquo; diyerek Bernardi&rsquo;nin sözünü kesti, &ldquo;İfademi bağışlayın, ancak bunun bir işgüzarlık olduğunu da düşünmüyorum...&rdquo;</p>

  <p class="p8">Diğeri yeniden söz aldı:</p>

  <p class="p8">&ldquo;Lütfen beni dinleyin ve hemen öfkeye kapılmayın. Bir zamanlar, daha doğrusu yüzyıllar önce, bu topraklar tamamen çıplaktı. Buraların sahibi, emrinde küçük bir ordu bulunan Giaco olarak tanınan, Giacomo adında, son derece gözü kara bir hayduttu. Günün birinde buraya geri döndüğünde, elinde ölü ya da yaralı tek bir askeri bile kalmamıştı. O zaman şöyle düşündü: Dikkatli olmalıyım, ne olursa olsun bir süre sonra peşime düşeceklerdir ve benim saklanabilecek bir yerim yok. O halde saklanabileceğim bir orman yaratmalıyım. Dediğini yaptı ve fidanları dikmeye başladı. Ne var ki ağaçlar geç büyümekteydi, seksen yaşına kadar beklemesi gerekecekti. Böylece ordusu için yeni askerler aldı ve yeni topraklar için yola koyuldu. O günlerin üzerinden uzun yıllar geçti. Bütün bunlar bir müzeye dönüştürülebilirdi, fakat Giacomo&rsquo;nun bir daha dönmeyeceğini bugün size kim garanti edebilir Albay? Hatta daha fazlasını söyleyeyim: Her an gelecekmiş gibi beklenmekte olan bu adamın dönüşü, belki tam da bu akşam gerçekleşebilir. Ve kesin olan bir şey varsa o da elinde tek bir kuruşu ve askeri olmadığıdır. Peşinde ise ellerinde tüfekler ve sopalar bulunan yüzlerce adam ve yüzlerce kadın olabilir. O ise elinde küçük bir pala, gözleri açlıktan ve yorgunluktan çökmüş halde olacaktır. İçine sokulabileceği ormanını el değmemiş halde bulmak onun hakkı değil mi? Burası aslında ve ne olursa olsun onun malı değil mi?&rdquo;</p>

  <p class="p8">Albay, aniden atıldı:</p>

  <p class="p8">&ldquo;Sabrımın da bir sınırı var! Bu, mantık sınırlarının ötesinde bir konuşma!..&rdquo;</p>

  <p class="p8">Bernardi yüksek sesle, &ldquo;Ben akıldışı bir şey söylediğimi sanmıyorum. Bu ormanı yok etmek haksız bir davranış olacaktır. İşte size söylemek istediğim şey, tam olarak budur.&rdquo;</p>

  <p class="p8">Birkaç sözcük daha kekeledikten sonra tek başına Yaşlı Orman&rsquo;a doğru ilerleyerek oradan uzaklaştı.</p>

  <p class="p8">Komisyon başkanı, meslektaşını doğrulamak istercesine, karşısındaki tuhaf, biraz da sinirli duran adamı dikkatle inceledi; ormanları herkesten daha iyi tanıyordu, bir bitkiyi iyileştirmek söz konusu olduğunda ise değeri paha biçilemez biriydi.</p>

  <p class="p8">Albay içinde bulunduğu durumdan son derece rahatsız görünüyordu; bir başına dönüş yoluna koyulduğu sırada Yaşlı Orman&rsquo;ın içinden bir ses duyuldu:</p>

  <p class="p8">&ldquo;Albay, bir dakika buraya gelin ve kendi gözlerinizle görün!&rdquo;</p>

  <p class="p8">Albay, Komisyon başkanına, &ldquo;Bu şekilde bağıran da kim?&rdquo; diye sordu.</p>

  <p class="p8">Şaşkınlığını gizleyemeyen başkan, &ldquo;Anlamıyorum, hem de hiçbir şey anlamıyorum.&rdquo; diye karşılık verdi.</p>

  <p class="p8">Bernardi&rsquo;nin sesini tanıyan Albay, &ldquo;Takdir edersiniz ki, bu tür samimi hareketleri hiçbir şekilde kabul edemem, bunu aynen kendisine söyleyin.&rdquo; diyerek uyardı.</p>

  <p class="p8">&ldquo;Albay! Albay!&rdquo; Bernardi&rsquo;nin sesi ormanın derinliklerinde kaybolurken, Albay hızlı adımlarla eve doğru yöneldi.</p>

  <p class="p8">&nbsp;</p>
</body>
</html>
