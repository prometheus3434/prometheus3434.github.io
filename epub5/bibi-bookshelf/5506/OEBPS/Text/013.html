<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h3 class="h31"><a id="a12"></a>9</h3>

  <p class="p8">15 Haziran günü Albay, Yaşlı Ormanda kesimlerin başlamasını emretti. Matteo&rsquo;nun yol açabileceği olası tehlikeyi tamamen ortadan kaldıran Sebastiano Procolo, ormanın ortasında yer alan bir liste dolusu ağacın yere indirilmesini emretti. Bu sayede vadinin yükseklerinden öteki ağaçların kolayca taşınabilmesi için gereken bir dağ yolu açılacaktı.</p>

  <p class="p8">İşçiler ormanın kıyısındaki yaklaşık kırk metre yüksekliğinde devasa bir kızılçama saldırdılar. 15.30 civarında Albay evinden çıkarak çalışmaları görmeye gitti, rüzgâr Matteo da yanındaydı.</p>

  <p class="p8">Testerenin sesi alana yaklaştıkça daha iyi duyuluyordu. Oraya vardığında yarım daire şeklinde ağacın etrafını sarmış insan kalabalığı karşısında hayrete kapıldı.</p>

  <p class="p8">Matteo kendisine bu kalabalığın, son yolculuğunda arkadaşlarını yalnız bırakmayan cinler olduğunu söyledi. Tamamı bu kadar değildi, orada bulunanlar sadece yakındaki orman bölgesinden gelerek toplanmışlardı. Procolo onların arasında duran Bernardi&rsquo;yi hemen tanıdı.</p>

  <p class="p8">Bunlar uzun boylu, sıska, açık renk gözlü, hatları dikkat çekmeyen ve yüzleri güneşten kavrulmuş kişilerdi. Üzerlerinde geçmiş yüzyılın modasını yansıtan, iddiasız ama temiz, soluk yeşil renkte giysiler vardı. Her biri elinde keçeden bir şapka tutmaktaydı. Çoğu beyaz saçlı ve sakalsızdı.</p>

  <p class="p8">Kimse Albayın geldiğini fark etmemişti bile. Bu durumdan yararlanan Albay kolayca içlerine sokuldu ve olup biteni yakından izlemeye koyuldu. Cinlerin tam arkasında durup birinin ceketinin kenarlarından sarkan şeride, büyük bir dikkat ve özenle dokunarak gerçek bir kumaş mı, yoksa bir hayal mi olduğunu anlamak için yokladı.</p>

  <p class="p8">Ormancılar, kendilerini seyreden kalabalığın varlığından habersizmişçesine, büyük bir kayıtsızlıkla işlerini yapmaktaydılar. Ağaç gövdesinin neredeyse yarıdan fazlasını ayırmış olan dört işçi testereleriyle bir aşağı bir yukarı gidip gelmekteydi. Beşinci işçi ise ağacı doğru yerinden çekebilmek için kullanacakları halatı bağlamak için yukarı çıkmıştı.</p>

  <p class="p8">Diğerlerine çok benzeyen cinlerden biri ağacın köklerine yakın bir taş parçasının üstünde tek başına oturmaktaydı. Bu, kesilen köknar ağacının ciniydi. Büyük bir dikkatle ormancıların çalışmasını izliyordu.</p>

  <p class="p8">Herkes suskundu. Sadece testerelerin sesiyle Matteo tarafından hareketlendirilen dalların hışırtısı duyuluyordu. Hareketli bulutlar yüzünden güneş de bir görünüp bir kaybolmaktaydı. Albay, çevredeki ağaçların üstü alabildiğine doluyken, yere devrilmek üzere olan ağaçta tek bir kuşun bile bulunmadığını fark etti.</p>

  <p class="p8">Bernardi bir anda yarım daire şeklindeki kalabalıktan ayrıldı ve boş alana doğru ilerledi. Taşın üstünde bir başına oturan cinin omzuna dostça vurarak yanına sokuldu. Dostlarının adına da konuştuğunu anlatmak istercesine yüksek sesle, &ldquo;Sana veda etmeye geldik Sallustio!&rdquo; dedi. Alaçamın cini, gözlerini ağacı gövdesinden ikiye ayıran testereden bir an olsun ayırmadan ayağa kalktı. Bernardi dingin bir sesle sözlerini sürdürdü:</p>

  <p class="p8">&ldquo;Bu olanlar çok üzücü, bizler kesinlikle buna alışkın değiliz. Fakat bunun önüne geçmek için ne denli çaba harcadığımı sen gayet iyi biliyorsun. Ayrıca ihanete uğradığımızı ve rüzgârın elimizden alındığından da haberdarsın.&rdquo;</p>

  <p class="p8">Bunları söylerken, belki tamamen bir rastlantı sonucu, bakışlarını cin kalabalığının arkasına gizlenen Albay&rsquo;ın bulunduğu yöne çevirdi.</p>

  <p class="p8">&ldquo;Sana elveda demek için geldik.&rdquo; diye devam etti Bernardi. &ldquo;Bu akşam itibariyle uzaklarda olacaksın, gençliğimizde hakkında sıkça konuşulduğunu işittiğimiz alabildiğine büyük ve sonsuzluğa uzanan ormanda... Yabani tavşanların, yediuyuklayanların, bitki köklerini kemiren danaburunlarının, ağaç gövdelerini oyan böceklerin, yaprakları kemiren kurtların olmadığı uçsuz bucaksız yeşil bir orman... Orada fırtınalar olmayacak, şimşeklerle ya da yıldırımlarla karşılaşmayacaksın, sıcak yaz gecelerinde bile. Ölüp giden dostlarımızla buluşacaksın. Onlar yeni bir yaşama başladılar, üstelik gerçek bir yaşam. Toprakta çiçekli bitkilere dönüştüler, yeniden çiçek açmayı öğrendiler ve yavaş yavaş göğe doğru yükseldiler. İçlerinden pek çoğu çoktan büyümüştür bile. Yaşlı Teobio&rsquo;yu yeniden görecek olursan selamlarımı söyle; de ki onun gibi bir alaçam ağacı bir daha gelmedi, neredeyse iki yüz seneden uzun zaman geçti. Bunu duymak onun hoşuna gidecektir.</p>

  <p class="p8">Böyle bir ayrılık elbette bir parça zorluğu da içinde barındırıyor. Herkes birbirine sevgiyle bağlanmışken tüm bu olanlar tuhaf geliyor. Ama bir gün yeniden buluşacağız. Dallarımız yeniden birbirine değecek ve biz sohbetimize kaldığımız yerden devam edeceğiz, kuşlar yeniden bizleri dinleyecek. Burada olmayan, kocaman, çok güzel ve çok renkli kuşlar göreceksin orada.</p>

  <p class="p8">Sana tüm kalbimle itiraf ediyorum, çok güzel bir veda konuşması hazırlamıştım, fakat böyle sakin sakin konuşmak daha iyi. Birkaç gün içinde, belki de yarın içimizden bir başkası daha senin yanına gelecek. Sayının giderek artacağı, hatta içlerinde benim de bulunabileceğim kaçınılmaz bir durum bu. Gittiğinde yerini hazır bulacaksın; sabırla yeni, bundan çok daha güzel bir ağaca dönüşeceksin. O ormandaki köknar ağaçlarının boyları üç yüz metreden bile uzundur, hatta aralarında bulutları geçenler bile vardır. Kısacası, orada rahat edeceksin. Kim bilir belki de birkaç ay içinde korkarım Yaşlı Ormandaki kardeşlerini bile unutacak, mutlu günlerimizi artık anımsamaz olacaksın.&rdquo;</p>

  <p class="p8">Bernardi sustu. Dostu elini sıktı, &ldquo;Teşekkür ederim, şimdi diğerlerinin yanına dön, çünkü giderek kötüleşiyorum sanırım. Tören yapmanın zamanı değil.&rdquo; dedi.</p>

  <p class="p8">&nbsp;</p>
</body>
</html>
