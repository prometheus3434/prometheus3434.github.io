<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>26</title>
</head>

<body>
  <h3 class="h31"><a id="a33"></a>26</h3>

  <p class="p8">Kasım ayının ilk günlerinde Sebastiano Procolo bir radyo satın aldı. Anteni kurmak için Fondo&rsquo;dan gelen işçi, cihazın nasıl çalıştığını ona gösterdi. Daha sonra Procolo el kitapçığını kendi başına okudu. 8 Kasım akşamı cihaz çalışmaya hazırdı. İşçi, son kontrolleri de tamamladığında, akşamın karanlığı çoktan etrafı sarmıştı.</p>

  <p class="p8">İlk olarak evin içine bir müzik sesi yayıldı. Dünyanın bir yerinde vals çalıyorlardı. Cihaz kusursuz çalışıyordu. Oldukça fırtınalı bir akşam olmasına rağmen, parazit sesleri belli belirsiz duyulmaktaydı.</p>

  <p class="p8">&ldquo;Bu, Riga.&rdquo; dedi işçi. &ldquo;Kısa sürede bütün radyo kanallarını öğrenmiş olursunuz.&rdquo;</p>

  <p class="p8">Albay kendi kendine başka programlara ulaşmayı denedi. Bu işi ilk seferde kolayca kavradı. Sonra yeniden, sesi diğerlerinden daha yüksek çıkan vals yayınına döndü. İşçi alet çantasını topladı, iyi geceler dedi ve gitmek üzere hazırlandı. Radyonun yerleştirildiği çalışma odasından aşağı kata kadar birlikte yürüdüğü Albay, kapıda kendisine birkaç liret bahşiş verdi. Etrafa gecenin zifiri karanlık yüzü hakimdi.</p>

  <p class="p8">Vettore akşam yemeğini hazırlarken, Procolo Sebastiano müzik sesinin kapladığı çalışma odasına geri döndü. Huzur içinde henüz oturmuştu ki, sesin hoparlörlere bir parazit girmiş gibi hafiften bozulduğunu fark etti. Düğmeyi çevirip yeni bir kanal buldu, fakat eski netliği yakalayamadı. Bunun tuhaf bir parazitten çok, giderek artan uğultulu bir hışırtı olduğunu düşündü. Müzik kanallarından çok daha uzak bir kaynaktan geliyormuş gibiydi; ayrıca müziği bütünüyle bastırmıyor, alttan yeni bir ses gibi yükselerek enstrümanların çaldığı notaları tek sesli bir homurtunun içinde yoğuruyordu.</p>

  <p class="p8">Albay, işçinin henüz gitmediğini ümidiyle pencereyi sonuna kadar açtı; fakat adam çoktan uzaklaşmıştı. Tam o sırada nöbetçi saksağanın alarmı duyuldu. Belki işçi bir şey unutmuştu, geri dönüyor olamaz mıydı? Hayır, bu işler hakkında konuşmaya gelen Aiuti&rsquo;ydi.</p>

  <p class="p8">Aiuti&rsquo;nin de evinde bir küçük radyosu vardı, fakat o cihazdan hiç anlamıyordu. Morali bozulan Albay, buna rağmen Aiuti&rsquo;ye radyosunu dinletmek ve tuhaf sesler hakkında ne düşündüğünü sormak istedi. Karışık seslere rağmen bir opera sesi duyuldu.</p>

  <p class="p8">Aiuti, &ldquo;Bu eser bana Faust operası gibi geldi, fakat haklısınız Albay, alttan sanki başka bir ses daha geliyor.&rdquo; dedi. &ldquo;Çok tuhaf... Bunun, rüzgâr estiğinde ormanlarda duyulan uğultuya benzediği de rahatlıkla söylenebilir.&rdquo; diye sürdürdü konuşmasını.</p>

  <p class="p8">&ldquo;Ormanların uğultusu mu?..&rdquo; diye sordu Albay.</p>

  <p class="p8">&ldquo;Evet, ama ben öylesine bir benzetme yaptım, bunun imkânsız olduğunu ben de biliyorum.&rdquo;</p>

  <p class="p8">Rahatsız edici ses gece boyunca kesilmeden sürünce, Sebastiano Procolo ertesi gün işçiyi tekrar çağırttı. İşçi radyonun düğmesini yeniden çevirdiğinde, cihaz bu kez kusursuz çalıştı. Procolo&rsquo;nun arzusu üzerine işçi akşamın geç saatlerine kadar bekledi.</p>

  <p class="p8">&ldquo;Ne olduğunu tam olarak bilemiyorum.&rdquo; diye açıkladı. &ldquo;Daha önce de bilimsel olarak açıklanamayan bu tür olgulardan söz edildiğini, benzer sorunların yaşandığını duydum; en iyi marka cihazlarda bile bunlar olabiliyor.&rdquo;</p>

  <p class="p8">Ne var ki o gece de işçi gittikten kısa bir süre sonra, derinden gelen o gizemli uğultunun hoparlörden yayıldığını işitti Albay. Bir solukta pencereye koştu ve teknisyenin arkasından seslendi.</p>

  <p class="p8">Adam çalışma odasından içeri girer girmez, üstelik ayar düğmesine henüz elini bile sürmemişken, can sıkıcı hışırtı, uğultu, her ne varsa bir anda kayboldu.</p>

  <p class="p8">Teknisyenin karşısında afallayan Procolo, &ldquo;Ne diyeceğimi bilmiyorum.&rdquo; dedi. &ldquo;Siz çıkar çıkmaz, dünkü hışırtının aynısının yeniden başladığına yemin ederim, yanılmadığımdan eminim.&rdquo;</p>

  <p class="p8">Teknisyen şaşkın bir ifadeyle yüzüne baktı ve gülmeye başladı.</p>

  <p class="p8">&ldquo;Güldüğüm için kusuruma bakmayın, fakat ben de hayli meraklandım. Ayrıca, bunlar olağan şeylerdir. Santral memuru olarak görevlendirildiğim savaşta, bir keresinde çavuşumla birlikte sahiplerinin olmadığı bir villaya uyumaya gittim. Evde o kadar çok yatak vardı ki, iki ayrı odaya yerleştik. Çavuş beni uyandırdığında ben çoktan uyumuşum. Adam sinirli sinirli bana, &lsquo;Birtakım sesler duyuyorum. Ne olduğunu anlamıyorum, sen de gelip bir dinlesene...&rsquo; dedi öfkeyle. Odasına gittiğimde içerisi bir mezar kadar sessizdi. Geri döndüm, birkaç dakika geçmeden çavuş yeniden geldi. &lsquo;Şaka yapmıyorum, aynı sesler yine başladı.&rsquo; dedi. Bir kez daha gittim odasına, içerisi sessiz sedasız. Üstelik çavuş da öyle yürekli, mert bir delikanlıydı ki, böyle şeyleri hiç kafasına takacak biri değil...&rdquo;</p>

  <p class="p8">Albay açıkça, &ldquo;Bunun konumuzla nasıl bir ilgisi olduğunu anlamıyorum.&rdquo; diyerek çıkıştı. &ldquo;O sesleri rüyamda duymadım ya!..&rdquo;</p>

  <p class="p8">&ldquo;Peki, bunlar, hakikaten ne tür sesler? Ne duyuyorsunuz?&rdquo;</p>

  <p class="p8">&ldquo;Tanrım, tanımlamak kolay değil...&rdquo; diye yanıtladı Procolo, &ldquo;Bir tür gürleme gibi, içinde sert rüzgârlar estiğinde ormandan yükselen sesi hayal edin, onun gibi işte.&rdquo;</p>

  <p class="p8">Teknisyen başını salladı, &ldquo;Size yemin ederim, hiçbir şey anlamıyorum. Olur da yarın beni yeniden çağırırsanız, bu kez bir de anteni değiştirmeyi deneyelim.&rdquo;</p>

  <p class="p8">Ertesi gün teknisyen çağırıldı, beraberinde firmanın mühendisi de geldi, antenin yeri değiştirildi. Fakat Procolo tek başına kalınca, aynı sesi tekrar duymaya başladı. Ses giderek yükseliyor; bütün evi kaplayıncaya kadar tenorların, kemanların ve sonunda tüm orkestranın melodilerini yutuyordu.</p>

  <p class="p8">&nbsp;</p>
</body>
</html>
