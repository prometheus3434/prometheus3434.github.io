<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>10</title>
</head>

<body>
  <h3 class="h31"><a id="a13"></a>10</h3>

  <p class="p8">Bernardi konuştuğu sırada fırtına başlamıştı. Büyük kara bulutlar gökyüzünde üst üste toplanmış, enerji yüklü rüzgârlar ormana doğru esmekteydi. Birdenbire her yanda dallar kırılmaya başladı.</p>

  <p class="p8">O sırada diğer cinler, ağaçlarının rüzgâr yüzünden devrilebileceğinden korkmuşlardı. Her birinin aklına kendi ağacı gelince bir an evvel gidip yuvalarını yoklamak istediler. Bernardi konuşmasını yaptığı sırada, sessizce birer birer oradan uzaklaşmış, arkadaşlarını ölüm döşeğinde bir başına bırakmışlardı. Büyük ormanın kıyısında sadece birkaç ormancı ile Bernardi, Sallustio ve Albay kalmıştı. Bernardi de kısa bir süre sonra ormanın içlerine doğru ilerledi.</p>

  <p class="p8">Sebastiano Procolo bu fırtınayı harekete geçirenin Matteo olduğundan şüpheleniyordu. Ona adıyla seslendi. Rüzgâr, sakin sakin Albayın yamacında geziniyormuş gibi, derhal cevap verdi ve uslu durduğunu söyledi. Ancak Albay buna ikna olmadı, ortamın karışıklığından yararlanarak Matteo&rsquo;nun diğer rüzgârlarla birlikte çam ağaçlarını sarsmış olabileceğinden kuşkulanıyordu.</p>

  <p class="p8">Sebastiano Procolo o fırtınada yerinden kımıldamak istemediğinden bu duruma açıklık getirmek pek mümkün olamadı. Olduğu yerde duruyordu, ama cinlerin neden çekip gittiklerini artık emindi. Ormandaki dalların hışırtısı öyle şiddetliydi ki, kimi zaman testerelerin gürültüsünü bile bastırıyordu.</p>

  <p class="p8">Devrilmek üzere olan alaçamın cini, birdenbire Albaya yaklaştı, &ldquo;Sen karşı emir için mi buraya geldin?&rdquo; diye sordu.</p>

  <p class="p8">&ldquo;Hangi karşı emir?&rdquo; diye sordu Albay.</p>

  <p class="p8">&ldquo;Burada patronunun, yani Albay Procolo&rsquo;nun düşüncesini değiştirdiğini ve kesimin durdurulması için emir verdiğini düşünüyordum.&rdquo;</p>

  <p class="p8">&ldquo;Albay Procolo hayatı boyunca bir kez bile verdiği emirden geri dönmemiştir.&rdquo; dedi Sebastiano buz gibi bir sesle.</p>

  <p class="p8">&ldquo;Onu tanır mısın?&rdquo;</p>

  <p class="p8">&ldquo;Uzun yıllardan beri.&rdquo;</p>

  <p class="p8">Kendilerine bakmayan ormancıları işaret ederek, &ldquo;Şuradaki adamlar yaptıkları işten vazgeçseler...&rdquo; dedi cin, &ldquo;Belki açtıkları kesik zamanla kendini onarır ve ben de yaşamaya devam edebilirim...&rdquo; Sonra aniden yüzünü çevirdi, sağa doğru bir şeyi işaret etmek ister gibi uzandı ve ümitsizce haykırdı, &ldquo;Ama bak şuraya, bir bak!..&rdquo;</p>

  <p class="p8">Ormancılar rüzgârın ağacı olması gerekenin tam aksi yönündeki bir yere düşüreceği korkusuyla gövdenin tamamını testereyle kesmek üzere işlerine daha bir sıkı sarıldılar. Alaçamı yere indirmek için hep birlikte halatlara asılmış çekiyorlardı.</p>

  <p class="p8">İçlerinden biri, Procolo&rsquo;nun çok yakınında durduğunu için ezilebileceği korkusuyla, &ldquo;Dikkatli olun Albay Bey!&rdquo; diye seslendi. Albay olduğu yerde hareketsizce bekledi. Cin, açıklanamaz bir şekilde bir anda ortadan kayboldu. Alaçamdan insanın içini parçalayan bir kırılma sesi geldi; ağacın gövdesi giderek hızlanan hareketlerle ağır ağır katlanmaya başladı. Sonra devasa bir gümbürtüyle devrildi.</p>

  <p class="p8">Dallar, kısa bir süre için inlemeyi sürdürdü. Sonunda sadece ormanın değişmez sesi duyuldu. Gökyüzü gittikçe karardığından ormancılar aletlerini toplar toplamaz koşarak uzaklaştılar.</p>

  <p class="p8">Albay o zaman bile yerinden kalkmadı. Vurdumduymazlığını sürdürüyor, fırtınanın ve yaklaşmakta olan akşamın karanlığında kaybolan ölü ağacı izliyordu. Orman karanlık surlar gibi birkaç metre yükseliyor ve içinden her seferinde bir parça daha ciddi bir ses yayılıyordu.</p>

  <p class="p8">Sebastiano Procolo hareket etme yeteneğini yitirmiş gibiydi. Yaklaşık yarım saat kadar hareketsiz kaldı. Kendine geldiğinde hava çoktan kararmış, fırtına hızını arttırmış ve ilk damlalar düşmeye başlamıştı.</p>

  <p class="p8">Derken Albay korkunç bir öfkeye kapılmış gibi bastonunu sallayarak seslenmeye başladı:</p>

  <p class="p8">&ldquo;Matteo! Matteo!&rdquo; Kimseden karşılık gelmedi. Sadece kendisinin bir türlü anlayamadığı ve ormanı delicesine kırbaçlayan diğer rüzgârların yüksek perdeden sesleri vardı.</p>

  <p class="p8">İki gök gürültüsü arasında duraklayarak defalarca seslendi Matteo&rsquo;ya. Her zamanki gibi dimdik, ama gözle görülür bir öfke içinde eve dönüş yoluna koyuldu. Nidaları ormanın gürleyen uğultusunda kayboluyordu. Kısa bir süre sonra yolunu şaşırdı:</p>

  <p class="p8">Yarı karanlıkta izlediği patika yoluna bir türlü çıkamıyordu. Yağmur artık bardaktan boşalırcasına yağıyordu.</p>

  <p class="p8">Aniden ağaçlardan birinin arkasında bir adam belirdi. Albay, Bernardi&rsquo;yi tanıdı, pek memnun olmuştu. &ldquo;Tanrı isterse adam yollarmış.&rdquo; diye seslendi, &ldquo;Yolumu kaybettim.&rdquo;</p>

  <p class="p8">&ldquo;Ben size eşlik ederim.&rdquo; dedi Bernardi. &ldquo;Size söylemem gereken bir şey var...&rdquo;</p>

  <p class="p8">&nbsp;</p>
</body>
</html>
