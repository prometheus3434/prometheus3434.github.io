<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h3 class="h31"><a id="a14"></a>11</h3>

  <p class="p8">Gün ağarıncaya kadar sürüp giden sohbet boyunca birbirlerine tam olarak ne söyledikleri bilinmemektedir. Albay, Bernardi ile birlikte çalışma odasına kapanmış ve meraklı Matteo&rsquo;nun burnunu sokabileceği korkusuyla pencerelerin panjurlarını da sımsıkı örtmüştü. O gece fareler bile çalışma odasına girmemişlerdi.<a id="a15"></a><a href="../Text/notes.html#a55"><span class="t16">{2}</span></a> Ancak sonrasında gelişen durumlara bakılarak bu konuşmadan bir sonuç çıkarmak mümkün.</p>

  <p class="p8">Konuşma sonrasında Procolo&rsquo;nun Yaşlı Orman&rsquo;da kesimleri durdurma sözü verdiği sanılmaktadır. Belki de Sallustio çamının ölümü kendisini biraz etkilemiştir. Ancak onu asıl ikna eden, cin tarafından sunulan ödüldür.</p>

  <p class="p8">Kesin olmamakla birlikte, bu anlaşma sayesinde, Albay&rsquo;ın Yaşlı Ormanın cinleri üstünde tam anlamıyla söz sahibi olduğu bilinmektedir. Cinler, özellikle yakılacak odunlarla, kendiliğinden devrilen yaşlı ağaç parçalarını toplamak ve malzemeyi at arabalarıyla kamyonlara kolayca yükleyebilecekleri ormandaki ağaçsız bölgeye taşımakla görevlendirildiler. Ormanın enine boyuna büyüklüğü hesap edildiğinde, odun rezervleri neredeyse bitmek tükenmek bilmeyecek seviyedeydi. En düşük fiyattan hesaplandığında bile Procolo bu satışlardan, kesimlerden elde edeceğinden çok daha fazlasını kazanacak; üstüne de ormanın zarar görmesi engellenecekti. Diğer yandan, ormanın her köşesine dağılmış bütün odunları cinlerin yardımı olmadan toplayabilmek imkânsızdı, düşüncesi bile akıllara ziyandı.</p>

  <p class="p8">Vadide bugün bile sıkça konuşulan o karanlık güç, 15 Haziran tarihli anlaşma sayesinde Sebastiano&rsquo;yu yola getirmişti. Bizden önce hiç kimse, Albay&rsquo;ın elindeki yetkilerin neler olduğunu tam olarak bilmedi; hatta bu yüzden ortaya aslı astarı olmayan söylentiler bile çıktı, eski bir askeri görevli olan Albay tehditkâr bir şöhret kazandı. (Bu arada, Benvenuto&rsquo;ya ait olan daha büyük ormanda düzenli bir sıraya göre kesimlerin yapılmakta olduğunun da bilinmesinde yarar var. Çocuğun idaresi, önceden belirtildiği gibi, vasisi olan Procolo&rsquo;nun sorumluluğundaydı.) Bildiğimiz kadarıyla Procolo&rsquo;ya düşen haklar yakılacak odunların neredeyse sadece tedarik edilmesiyle sınırlıydı; cinlerin üzerinde gerçek anlamda bir otorite kurmak söz konusu olamazdı. Her şeye rağmen kendisinden önce hiçbir insanın sahip olmadığı türden bir güçtü elindeki.</p>

  <p class="p8">&nbsp;</p>
</body>
</html>
