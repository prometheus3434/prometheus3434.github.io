<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>33</title>
</head>

<body>
  <h3 class="h31"><a id="a41"></a>33</h3>

  <p class="p8">Albay eve döner dönmez çalışma odasına kapandı, masa lambasını açıp masasına yerleşti. (Duvarların içinden, farenin ağırkanlı kemirme sesi gelmekteydi.) O sırada biri kısık sesle arkasından seslendi:</p>

  <p class="p8">&ldquo;Albay Procolo!..&rdquo;</p>

  <p class="p8">Boğuk, fakat gizemli tınısıyla oldukça kararlı bir sesti bu.</p>

  <p class="p8">Aniden arkasına dönen Albay, &ldquo;Ne var?&rdquo; diye sordu, fakat arkasında kimseyi göremeyince bu sesin tavana kadar yükselen şekilsiz bir gölgeden, kendi gölgesinden geldiğini anladı.</p>

  <p class="p8">&ldquo;Albay,&rdquo; dedi gölge, &ldquo;çocukluğundan beri seni takip ediyorum; bir gün olsun yanından ayrılmadım, hatta uyurken bile yanı başındaydım. Seninle birlikte çok yollar kat ettim; sen at binerken ben de seninle birlikte bindim. Senin hiç aklına gelmediğim zamanlarda da tüm bağlılığımla sana eşlik ettim. Sen kalkmak istersen kalkıyor, yatmak istersen yatıyordum; isteklerini her zaman yerine getirdim. Söyle, hiçbir zaman senden yakındığımı duydun mu, söyle... Bir gün üzerindeki üniformayı çıkardın; biliyor musun, bir yanımda sallanan kılıcı bir daha taşıyamayacak olmak beni nasıl üzdü?.. Fakat buna da peki dedim. Hatırlıyorsun, öyle değil mi Procolo?&rdquo;</p>

  <p class="p8">Öyle olsa gerek.&rdquo; dedi Albay, &ldquo;Peki ama tüm bunlar da ne demek oluyor şimdi? Bu sözlerle nereye varmak istiyorsun?&rdquo;</p>

  <p class="p8">Haklısın, diye fısıldadı gölge, &ldquo;bunu açıkça söylemek daha iyi olacak: Artık seni bırakmam gerekiyor.&rdquo;</p>

  <p class="p8">&ldquo;Beni bırakmak mı? Sen ne dediğinin farkında mısın?&rdquo;</p>

  <p class="p8">&ldquo;Seni bırakmam gerekiyor.&rdquo; diye tekrarladı gölge, &ldquo;Buralardan çekip gitmek zorundayım, çünkü sen onurunu yitirdin.&rdquo;</p>

  <p class="p8">&ldquo;Onurumu yitirdim mi?&rdquo; diye atıldı Albay. &ldquo;Belki de şu ormanda kurulan mahkeme yüzünden böyle söylüyorsundur. Böyle bir komediyi ciddiye alman mümkün olabilir mi?&rdquo;</p>

  <p class="p8">&ldquo;Karar veren ister kuşlar olsun, ister insanlar; biz gölgeler için bunun bir önemi yok. Bir mahkeme kuruldu ve sonunda seni suçlu buldu. Bizler biraz şekilci olabiliriz, ama inan bana, bunlar şakaya alınacak şeyler değil. Ben Albay Procolo&rsquo;nun gölgesiyim ve hep öyle kalmak istiyorum. Ben hiç değişmedim, ama sen çok değiştin. Artık birlikte devam edemeyiz, çünkü birbirimizden çok farklıyız. İnan bana, buna ben de çok üzülüyorum, elli altı yıl boyunca birlikteydik; buna bir ömür demek daha doğru. Unutmak kolay değil, ama artık bitti.&rdquo;</p>

  <p class="p8">Procolo hiçbir şey söyleyemedi.</p>

  <p class="p8">Gölge, birkaç saniye süren sessizliğin ardından, &ldquo;Eski kışlaya geri döneceğim, bunu biliyor muydun?&rdquo; diye devam etti. &ldquo;Eski birliğimizi yeniden görmeye gideceğim. Çok uzak zamanlarmış gibi geliyor... Orada karanlık bir köşeye çekileceğim ve kimse beni görmesin diye, sadece geceleri dolaşmaya çıkacağım. Olur da bana, &lsquo;Gölge, hey gölge, efendin nerede? Albay nerelerde?&rsquo; diye soracak olurlarsa utanırım. Albay artık yok, demek zorunda kalırım; oysa onlara, kılıcı pas tuttu, ondan söz etmemek daha doğru olur, diye cevap vermeyi tercih ederim.</p>

  <p class="p8">Seni yalnız bıraktığım için üzgün olduğuma yemin ederim. Ancak bu, senin de suçun. Seni çok iyi tanıdığıma göre bırak, bunu ben söyleyeyim: Procolo, yaşamın boyunca herkesi kendine düşman ettin, yardımına koşacak bir köpek bile yok, etrafındakileri kendinden uzaklaştırdın, her gittiğin yere buzdan duvarlar ördün...&rdquo;</p>

  <p class="p8">Albay, &ldquo;Sus!&rdquo;, diyerek sözünü kesti. &ldquo;Bugüne kadar kimse benimle böyle konuşma cesaretini göstermedi. Beni terk etmek istiyorsan durma, daha fazla canımı sıkmadan çek git!&rdquo;</p>

  <p class="p8">Gölge sahiden de çekip gitti. Buna ihtimal bile vermeyen Procolo, onun arkasından bakmak zahmetine bile girişmemişti. Sonunda arkasını döndüğündeyse gölge çoktan ortadan kaybolmuştu ve tüm bedeni, camdan yapılmış gibi ışığı geçirmekteydi.</p>

  <p class="p8">Birden ayağa fırladı, huzursuzca etrafına bakındı, ağzının içinde yarım yamalak bir şeyler geveledi. Sonra kapıya koştu, bir şey aramak ister gibi elinde bir fenerle dışarı çıktı. Pas tutmuş sesiyle, &ldquo;Bekle! Bekle!&rdquo; diye seslendi. Duvarı boylu boyunca kaplayan gölgesini, saygın bir kumandan edasıyla basamaklardan aşağı inerken gördü: Bir yanında upuzun bir kılıç asılıydı.</p>

  <p class="p8">Ona yetişmek için artık çok geçti. Procolo gölgesini, ardına kadar açık bıraktığı kapının eşiğini geçip geceye karışırken gördü. En yakınındaki pencereye koştu, camları açtı ve karanlığa doğru bağırdı:</p>

  <p class="p8">&ldquo;En azından kapıyı kapatmak için geri dön!&rdquo;</p>

  <p class="p8">Gölge, hiç tereddütsüz yoluna devam etti.</p>

  <p class="p8">Yorgunluktan halsiz düşen Albay pencerenin pervazına yaslandı, bir eliyle alnını tutarken gözlerini yere dikti; tarihi evi çepeçevre saran esrarengiz titreşimlerle dolu sessizliği dinledi, zamanın ağır ağır akmasına izin verdi. Gittikçe genişleyen muhteşem zaman daha da sınırsız bir hal alarak yaşamını soluk almadan yutuyor, geçmiş yılları sabırla bir araya getiriyordu.</p>

  <p class="p8">O sırada Benvenuto baygın düştüğü uykusundan uyandı. Gözlerini ağır ağır açarken yatağının etrafında toplanan beş korkunç yaratığı gördü ve bir an için aklını yitirdiğini sandı. Sonra kollarından destek alarak yatağında güçlükle doğruldu. Yerinde durmayan kâbuslar, mesleki kurnazlıklarını sergilerken çocuğun gözüne daha korkunç göründüler. Fare de işine ara vermişti.</p>

  <p class="p8">Benvenuto güçlülükle nefes alıp verirken kafa tutar gibi, &ldquo;Ooo beni görmeye kimler gelmiş...&rdquo; dedi. &ldquo;Hiç zaman kaybetmemişsiniz... İlk defa bundan üç sene önce korkutmuştunuz beni, fakat şimdi hiç başlamadan vazgeçseniz iyi edersiniz. O zamandan bugüne çok şey değişti. Beni rahat bırakabilirsiniz... Sen, iğrenç dana, seni hatırlıyorum, o zamanlar beni ensemden ısırmak istiyordun, neyse ki gün ağarmıştı da korkup kaçan sen olmuştun. Çekin gidin buradan; hastayım, bu yaptığınızdan utanmalısınız... Hadi biraz cesaretiniz varsa, Sebastiano Amcamın yanına gidin, onu çalışma odasında bulabilirsiniz... Beni rahat bırakın! Size söylüyorum, çekilin! Kalsanız da sizden korkmuyorum! Korkaklar, hastayım ben...&rdquo;</p>

  <p class="p8">Tam o sırada odanın kapısı ardına kadar açıldı. Solgun yüzüyle Albay kapıda belirdi. Bakışları derinleşmiş, ağzının kenarındaki kıvrımlar değişmiş, hatta yüzündeki kırışıklıklar yeni desenler oluşturmuştu sanki.</p>

  <p class="p8">Bir ay önceki Albay&rsquo;la hiç ilgisi yoktu, hatta 21.00 sularında düzlükte gördüğü Albay&rsquo;a bile benzemiyordu. Birkaç saniye boyunca gözlerini dikerek çocuğa baktı, sonra kâbuslara dönerek öfkeyle bir işaret yaptı; &ldquo;Dışarı, derhal dışarı!&rdquo; diye bağırdı, sesi bir bıçak gibi keskindi. &ldquo;Derhal burayı terk edin, sizi pislikler!&rdquo;</p>

  <p class="p8">Odadan çıkmalarını bekleyip kapıyı sıkıca kapattı ve peşlerinden sokak kapısına kadar gitti. Kapının kanatlarını ardına kadar açarken, &ldquo;Çabuk dışarı, çabuk, defolun buradan!&rdquo; diye tekrarladı.</p>

  <p class="p8">Kâbuslar, gecenin içinde süzülüp gözden kayboldular.</p>

  <p class="p8">Procolo, dinlenmek istiyormuşçasına, elinde küçük feneriyle bir süre olduğu yerde kımıldamadan bekledi. Sessizlik üç dakika sürdü. O sırada farenin kemirme sesi duyuldu yeniden.</p>

  <p class="p8">Albay&rsquo;ın yüreği ağzına geldi. Fenerin ışığını yakıp arkasından bir kovalıyormuş gibi paldır küldür aletlerin durduğu depoya girdi, kocaman bir çekiç kaptı ve merdivenleri ikişer ikişer çıkarak doğruca Benvenuto&rsquo;nun yattığı odanın üstüne, tavan arasına gitti. Burası dikdörtgen biçiminde, dar, bomboş bir koridordu. Albay kapıyı arkasından sıkıca kapattı.</p>

  <p class="p8">Parkenin üstünde hızla dolaşan fenerin konik ışığı, odanın zemininde açılan geniş bir yeniğin olduğu duvarın dibinde durdu. Kirişlerden birini oymaya niyetlenen, çocuğun da tanıdığı aksak ayaklı fare işte orada, iş başındaydı. Albay&rsquo;ı karşısında görünce işini yarıda kesti, &ldquo;Sana açıkça duyurduğum gibi, işte buradayım.&rdquo; dedi, &ldquo;Birazdan şu kiriş tamamen kopacak ve aşağı düşecek. Ölçtüm, hesapladım: Yatağın tam ortasına geliyor, oğlanın tepesine kurşun gibi inecek.&rdquo;</p>

  <p class="p8">Albayın huzursuz ve öfkeli soluğu duyuldu karanlıkta. Derken boşanan bir zincirin gürültüsünü andıran bir sesle, nefretini kusarcasına konuştu:</p>

  <p class="p8">&ldquo;Bu kadar işkence yeter!&rdquo; dedi dişlerinin arasından. &ldquo;İnsaf et! Aşağıda can çekişen bir çocuk var. Sefil yaratık, artık bu meseleye bir son vermeliyim. Seni öldüreceğim!&rdquo;</p>

  <p class="p8">Delikten dışarı çıkıp odanın ortasına sıçrayan fare, &ldquo;Ama beni serbest bırakan sensin.&rdquo; diye kekeledi.</p>

  <p class="p8">&ldquo;Ya, seni ben mi serbest bıraktım?&rdquo; diye alay etti Albay ve öfkeden yay gibi gerilerek var gücüyle çekici farenin üstüne indirip kafasını bir ceviz gibi parçaladı. Çekiç sesi bütün evde yankılandı.</p>

  <p class="p8">Mutfakta istiflenen yakılacak odunlara kadar bütün yer döşemeleri, mobilyalar, evin çatısı, pencereleri ve merdiven korkulukları uzun uzun gıcırdadı.</p>

  <p class="p8">&nbsp;</p>
</body>
</html>
