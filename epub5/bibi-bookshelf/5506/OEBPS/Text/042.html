<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>38</title>
</head>

<body>
  <h3 class="h31"><a id="a46"></a>38</h3>

  <p class="p8">23.55&rsquo;e doğru, &ldquo;Albay ölmek üzere!&rdquo; diye ormana haber götürenin bir tavşan olduğu sanılmaktadır. Ses bir büyü gibi yayılmış, Yaşlı Orman&rsquo;ın sınırlarına ulaşmış, oradan vadinin aşağılarına kadar inmiş, ıssız çayırların içinden geçmiş, dağların zirvesine ulaşmıştı.</p>

  <p class="p8">Uykusundan uyanan kuşlar, bu inanılmaz sözleri bir kez de kendileri fısıldayıp başlarını kanatlarının altına sokarak beklediler. Ne var ki, bu haber yuvalarında uyanan sincapların, tilkilerin, dağ sıçanlarının ve daha pek çok hayvanın tekrarlamasıyla her yerde yankılanır oldu. Rüzgârlar da duyduklarım tekrarlıyorlardı; üstelik bunlar yeni yılda köknar ağaçlarım rahat bırakmaya söz vermiş rüzgârlardı. İstirahatini yarıda kesen Evaristo, haberi duyurmaya bizzat kendisi geldi.</p>

  <p class="p8">Bu sayede bir ateşkes yapmış gibi görünen ormandaki bütün hayvanlar, Lentaccio Vadisi&rsquo;ndeki köknar ağaçların kıyısında toplandılar. Hatta türünün son örneği olduğu söylenen çok yaşlı bir ayı, Procolo&rsquo;nun sahiden ölmek üzere olduğunu duyunca merak içinde ağaç gölgelerinin arasından ortaya çıkmıştı. Ve çevredeki ağaçlar, olanları en iyi yerden izleyebilmek için öfkeli gagalarıyla birbirleriyle çekişen kuşlarla doluydu. Sonunda Yaşlı Orman&rsquo;ın cinleri de geldiler; yeteri kadar yer olmadığı için hepsi gelememişti. Yaklaşık dört yüz cin toplanmıştı; belki içlerinde Bernardi de vardı. Albay kendilerini fark etmesin diye, onlar da ağaçların arasında duruyorlardı. Ancak yine de her zaman olduğu gibi, görmek için telaşa kapılan birkaç tavşan ve sincap kesin emri unutarak karla kaplı düzlükte ilerlediler.</p>

  <p class="p8">Kar fırtınası dinmeye yüz tutmuştu. Toprak zeminde hafiften ıslık çalan hızlı bir daireden başka bir şey değildi artık. Ne var ki Procolo sırtını ağaca yaslamış, oturmaktaydı. Rüzgârın yığdığı kar, onu bacaklarının yarısına kadar gömmüştü; zaten kendisi de karlardan kurtulmak için hiç hareket etmiyordu, felç olmuş gibiydi.</p>

  <p class="p8">Sebastiano Procolo gerçekten de hareket etme yeteneğini yitirmişti. Buz gibi hava tüm bedenine işlemiş, kollarını ve bacaklarını uyuşturmuştu. Sadece bakışları etrafta gezinebiliyordu, bu sayede ay ışığında merakına yenik düşen tavşanları ve sincapları hemen görmüştü. Kısa bir süre sonra ağaçların arasından kendisini gözetleyen diğer canlıları da fark etti.</p>

  <p class="p8">&ldquo;Neler oluyor burada?&rdquo; diye gürledi Procolo&rsquo;nun sesi. &ldquo;Nedir bu toplantı böyle? Bu kadar ilgi çekici olan nedir?&rdquo;</p>

  <p class="p8">Ormanın çevresine yayılan heyecan dalgasıyla korkuya kapılan küçük hayvanlar bir anda oraya buraya kaçıştılar. Hızlı adımların hışırtısı ve kuvvetli bir kanat sesi duyuldu.</p>

  <p class="p8">Duyunca vadiye koşup gelen bekçi saksağan bir karaçamın üstünden, &ldquo;Albay!&rdquo; diye seslendi o sırada, &ldquo;Birini çağırmamı ister misin?&rdquo;</p>

  <p class="p8">&ldquo;Sen de mi buradasın?&rdquo; dedi öfkeyle Procolo, &ldquo;Kendi işine baksan daha iyi edersin.&rdquo;</p>

  <p class="p8">&ldquo;Albay!&rdquo; diye ısrarla seslendi saksağan. &ldquo;Yüzün çok tuhaf bir renk almış, sen iyi değilsin. İzin ver de birini çağırayım, böylesi senin için daha iyi olacak.&rdquo;</p>

  <p class="p8">&ldquo;Benim işlerime burnunu sokma!&rdquo; diye karşılık verdi Albay. &ldquo;Kardeşini hatırla, onun sonunu biliyorsun.&rdquo;</p>

  <p class="p8">&ldquo;O zaman sana selamlarımı yolluyorum,&rdquo; dedi saksağan, &ldquo;sana elveda diyorum.&rdquo; ve böylece ağaçların tepesine yükselerek aya doğru kanat çırptı.</p>

  <p class="p8">Saksağan gözden kaybolduğunda Albay da artık yalnız kaldığına inandı ve sallanan başıyla köknar ağacının dibine yığıldı. Oysa pek çok hayvan yavaş yavaş Lentaccio Vadisi&rsquo;ne dönmüş, sessizce bu sahneyi izlemekteydi. Kar fırtınası neredeyse dinmişti ve saatler gece yarısına yaklaşmaktaydı.</p>

  <p class="p8">Sonunda Matteo da oraya geldi. Ağacın çevresinde iki üç tur attıktan sonra şaşkınlıkla, &ldquo;Albay, neyin var, sana bir şey mi oldu?&rdquo; diye sordu.</p>

  <p class="p8">&ldquo;Kurduğum tuzaklara bakmaya gelmiştim.&rdquo; diye cevap verdi Sebastiano Procolo, ayağa kalkmaya davranarak, &ldquo;Tilki avlamak için birkaç tuzak kurmuştum...&rdquo;</p>

  <p class="p8">&ldquo;Küreği gördüm...&rdquo; diye ısrar etti Matteo, &ldquo;Sen Benvenuto&rsquo;yu kurtarmaya gelmişsin, işin doğrusu bu; şimdi de orada boşu boşuna ölmek üzeresin.&rdquo;</p>

  <p class="p8">&ldquo;Boşu boşuna mı?&rdquo;</p>

  <p class="p8">&ldquo;Boşu boşuna tabii... O bir şakaydı, Benvenuto okulda. Yeni yılın ilk saatlerini mutlu geçiresin diye sana iyi bir haber vermek istemiştim.&rdquo;</p>

  <p class="p8">&ldquo;Bir şaka ha?.. Şaka olduğuna dair yemin eder misin?&rdquo;</p>

  <p class="p8">&ldquo;Sana yemin ederim Albay... Fakat ben bütün bunları bilmiyordum, sen bana hep derdin ki...&rdquo;</p>

  <p class="p8">&ldquo;Bir şaka... Ah, güzel bir şaka!&rdquo; dedi Procolo, &ldquo;Tahmin ettiğin bir şey...&rdquo;</p>

  <p class="p8">Matteo kendini haklı çıkarmak istercesine, &ldquo;Bana gerçeği söylemeliydin.&rdquo; dedi, &ldquo;Ben bunu bilemezdim...&rdquo;</p>

  <p class="p8">&ldquo;Ortada endişelenmeni gerektirecek bir durum yok.&rdquo; dedi Albay, &ldquo;Hadi şimdi eve gidelim.&rdquo;</p>

  <p class="p8">&ldquo;Korkarım artık çok geç, bu mümkün değil... Halini görüyorum, bunu yapacak gücün kalmamış. Peki, ama Albay, bunu neden bana söylemedin? Neden kendini başka biriymiş gibi göstermek istedin? İtiraf et: Ben, elbette sonsuza dek gücümü yitirmiştim, artık eskisi gibi şahin kesilecek kadar iyi değildim; ama sen de artık yaşlanmıştın, eski sen değildin, yüreğin artık sıcaklığa ihtiyaç duyuyordu ve sen bunu söylemeyi hiç istemedin. Utanıyordun, değil mi Albay? İnsan gibi davranmaktan utanıyordun... Diğerleri gibi olmaktan...&rdquo;</p>

  <p class="p8">&ldquo;Sana söylüyorum, eve döneceğim! Artık beni rahat bırak...&rdquo;</p>

  <p class="p8">&ldquo;Seni rahat bırakmak mı? Bunu söylemek için acele ediyorsun! Bana özgürlüğümü geri verdiğinde, sana ettiğim yemini hatırlıyor musun? Son anına kadar hayatım senin hayatına bağlı kalacak. Sen ölürsen, ölme sırası bana da gelmiş demektir.&rdquo;</p>

  <p class="p8">&ldquo;Buna çok üzülürüm...&rdquo; dedi Albay, &ldquo;Buna gerçekten çok üzülürüm, ama artık olan oldu. Hadi, şimdi beni rahat bırak.&rdquo;</p>

  <p class="p8">Matteo oradan uzaklaşmak üzere harekete geçti. Hışırtısı çabucak kayboldu.</p>

  <p class="p8">&ldquo;Matteo!&rdquo; diye bağırdı Procolo. &ldquo;Bekle bir dakika! Az daha unutuyordum. Sana bir şey söylemek istiyorum: Neden kötü düşünmüyorsun?.. Sana yalan söylediğim için, başka biriymişim gibi davrandığım için üzgünüm. İşte... Ancak bu tek bir defa oldu...&rdquo;</p>

  <p class="p8">Rüzgâr derhal geri dönerek, &ldquo;Bunu düşünme Albay.&rdquo; diye karşılık verdi. &ldquo;Aslında sana hak veriyorum. Şimdi izin ver de burada kalayım. Ölümü birlikte bekleyelim. Nasıl olsa ikimiz de yeni yılın ilk güneşini göremeyeceğiz.&rdquo;</p>

  <p class="p8">&ldquo;Hayır, lütfen...&rdquo; dedi Sebastiano Procolo, &ldquo;Yanız kalmayı tercih ederim.&rdquo;</p>

  <p class="p8">&nbsp;</p>
</body>
</html>
