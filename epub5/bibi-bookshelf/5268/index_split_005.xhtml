<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="generator" content="http://calibre-ebook.com"/>
    <title>ATATÜRK KÜLTÜR, DİL VE TARİH YÜKSEK KURUMU</title>
    <meta name="author" content="En Gin ®"/>
    <meta name="creation-time" content="2014-1-28"/>
    <meta name="revision-time" content="2014-1-28"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre1">
<div class="calibre1"><div class="s2"><h1 id="calibre_toc_5" class="calibre4"><span class="none4">İKİ KÖKTEN GELME İNKILÂP HAREKETLERİ</span></h1></div><div class="s"><p class="calibre2">İsmet İnönü de Osmanlı ıslahat teşebbüsleriyle Türk inkılâbı arasındaki fark için şunları söylemişti:</p><p class="calibre2">“İnkılâbımız, dahilî ve millî mahiyeti itibarıyla, Osmanlı içtimaî heyetinin vakit vakit gösterdiği ıslahat teşebbüslerinin bir devamı veya tekâmülü değildir. Geçirdiğimiz son yarım asırlık hâdiseler, Osmanlı devrindeki vatanperverlerin ve mücahitlerin, Osmanlı camiasındaki ıslahat ve kurtuluş teşebbüslerinin yanlış temelde ve Türk milletinden başka bir bünye üzerinde çabaladıklarının ifadesidir.</p><p class="calibre2">Osmanlı nizamı son asrın fennî ve içtimaî terakkilerine karşı, tedricî olarak değişen ve yükselen tekâmülden bünyesini uzak tutmak geyretiyle, dört duvarı kalın bir hücre içinde kalmıştı. Osmanlı ıslahatçıları hep bu hücre içinde çalıştılar. Bütün ıslahat teşebbüsleri, muvaffak olanlarıyla beraber, hep o hücrenin duvarları arasındaki sahaya münhasır kaldı.”</p><p class="calibre2">İnkılâptan evvelki ve sonraki fikir cereyanlarına ait vesikalardan çıkarıp da ileriki bahislerde tahlil etmek istediğim birinci hüküm şudur: İnkılâptan evvelki üç cereyanın Büyük Harpte geçirdiği ilk ve Kur<span class="none2">t</span>uluş Harbinde geçirdiği son kanlı imtihanda, İslâmcılık fikri şehit oldu ve Türkçülükle Garpçılık fikirleri ağır yaralandı. Bu iki fikrin de yarası, varlıklarını imparatorluk nizamına bağlayan Osmanlılık uzuvları üstündeydi. Atatürk inkılâbı, o iki fikrin kangren olmuş hücrelerini kesip attı ve tekrar hayata kavuşturduğu milliyet-medeniyet prensipleri üstüne yeni Türk bünyesi oturttu.</p><p class="calibre2">Bütün inkılâp hareketlerinin bu iki prensipte doğmuş olduğunu görmek ve göstermek bizim için artık pek sade bir ameliye olacaktır. Hattâ bunu şimdiden küçük bir cetvel içinde olanca vuzuhuyla gözönüne koyabiliriz.</p><p class="calibre2">Milliyetçilikten doğma inkılâp hareketleri</p><p class="calibre2">I — Millî hâkimiyetin tesisi ve Büyük Millet Meclisinin kuruluşu,</p><p class="calibre2">2 — Saltanatın ve hilâfetin ilgası.</p><p class="calibre2">3— Millî ekonomi: Büyük istihsâl ve endüstrinin millileştirilmesi, yerli malların rağbetlendirilmesi, millî kredi hareketleri ve millî bankacılık.</p><p class="calibre2">4— Osmanlı çerçevesinden çıkarılan Türk tarihinin Orta Asya’daki yataklarına kadar genişletilmesi.</p><p class="calibre2">5—Türk dilinde Güneş Dil teorisine kadar giden bir kendi kendini bulma ve tasfiye hareketi. Öz Türkçe soyadları kanunu.</p><p class="calibre2">6 — Kur’anın tercüme ettirilmesi ve ezanın Türkçeleştirilmesi.</p><p class="calibre2">Medeniyetçilikten doğma inkılâp hareketleri</p><p class="calibre2">1 — Lâikliğe ait bütün inkılâp hareketleri:</p><p class="calibre2">a) Din ile dünyanın ayrılması ve meşihatin ilgası.</p><p class="calibre2">b) Medreselerin ve şerî mahkemelerin kapanması.</p><p class="calibre2">c) Tekkelerle zaviyelerin kapanması.</p><p class="calibre2">d) Mekteplerden din derslerinin kaldırılması.</p><p class="calibre2">e) Dinî hukukun ilgası ve Avrupa hukukunun kabulü (Medenî Kanun).</p><p class="calibre2">f) Kaç göçün, poligaminin kaldırılması.</p><p class="calibre2">2 — Şapka.</p><p class="calibre2">3 — Lâtin harfleri.</p><p class="calibre2">4 — Darülelhanda alaturka kısmın ilgası. Yalnız garp musikisi öğreten konservatuarın tesisi.</p><p class="calibre2">5 — Garp takviminin, İngiliz haftasının ve pazar tatilinin kabulü.</p><p class="calibre2">6 — Bütün garp muaşeret ve kıyafetlerinin resmîleşmesi.</p><p class="calibre2">Türk inkılâbında bu iki çerçevenin dışarısına çıkan hiçbir hareket gösterilemez.</p><p class="calibre2">Fakat milliyet ve medeniyet geniş mefhumlardır.</p><p class="calibre2">Milliyet mefhumunu pek çok, fakat en aşağı iki tarzda anlayanlar görüyoruz. Bunlardan biri sosyalist anlayışıdır ki, bütün millî kavgaları ve kalkınmaları sadece emperyalizm baskısından bir kur<span class="none2">t</span>uluş hareketi şeklinde gösterir. Böylece yarı müstemleke halinde yaşayan esir milletlerde burjuva ve kapitalist nizamına karşı bir mukavemet uyandırmak ister. Bu sosyalist görüşüyle bir Habeş’in, bir Çinli’nin, bir Kamboçlu’nun ve bir Türkün hiç farkı yoktur. Bizde de inkılâptan sonra Türk milliyetçiliğini böyle anlayanlar göründü. Mecmua ve kitap da çıkardılar.</p><p class="calibre2">Milliyetçiliği ikinci bir tarzda anlayanlar daha vardır ki öz milliyetçilerdir. Bunlar için milliyetçilik geniş bir ırk, dil ve tarih hareketidir. Mücerret insanın ihtiyaçlarından ve haklarından evvel millî zaruretleri kabul ederler.</p><p class="calibre2">Türk inkılâbının getirdiği milliyetçilik hangisidir?</p><p class="calibre2">Medeniyet mefhumunu da pek çok, fakat en aşağı iki türlü anlayanlar var. Herkes bir mefhumla şüphesiz garp medeniyetini kasdediyor. Fakat bazılarımız için bu medeniyet sadece metotdan ve teknikten ibarettir. Osmanlı Garpçıları ve İslâmcıları da böyle düşünüyorlardı.</p><p class="calibre2">Bazılarımız için de garp medeniyeti, bütün metodu tekniği, Hristiyan ananesi ve muaşeretiyle bölünmez bir bütündür.</p><p class="calibre2">Yılbaşı ve noel şenliklerinin millî ananelerimiz arasına girmeye başlaması ve cenazelerimizde Chopin’in marşının çalınması, matbuatımızda arada bir tepen münakaşa mevzularıdır.</p><p class="calibre2">Türk inkılâbının getirdiği medeniyetçilik hangisidir?</p><p class="calibre2">Bu ihtilâfların kısa ve dar gazete sütunlarında halledilememesinin sebebi, dinler, kültürler ve medeniyetler arasındaki münasebetlerin tahliline bizde henüz hiç girilmemiş olmasıdır. İleri sürülen fikirler birer şahsî temayülden ve onun mahsulü birer surî mantıktan öteye geçmiyor.</p><p class="calibre2">Bu etüdün ikinci bölümünde medeniyet ve milliyet fikirlerini yokladıktan sonra, Türk inkılâbının vesikalarına göre verilmesi lâzım gelen hükümlerini tayine, daha sonra bütün kültür ve politika manzumesi içinde 6 okun manalarını tesbite çalışacağım.</p><p class="calibre2">Ondan evvel, İslâm beynelmileliyeti ve Osmanlı Devleti nizamı içinde Türk milliyetçiliği hareketi vücuda getirmek isteyen eski Türkçülerle Hıristiyan beynelmileliyeti ve öz Türk devleti çerçevesi içinde yeni bir Türk milliyetçiliği yaratan Kemalizm arasında son bir mukayese yapacağım. Bu farkın tayini, daha sonra, izahı şart olan meselelerin bir nomanklatürünü (adlandırma cetvelini) hatırlayabilmeme yarayacaktır.</p></div><div class="s"><p class="calibre2">Ziya Gökalp Türklüğün mazisine baktığı zaman, orada, birbirine bitişik ve bağlı olmayan birçok tarih devreleri yaşadığımızı görmüştür: “Tekâmülden doğan müesseselerimizi, tarihî ittisallerini temin ederek, canlı an’aneler haline sokacağımıza bunları bir tarafa atarak her ülkeden (tarihsiz, ananesiz kaideler) almışız. İngilizleri terakki ettiren ananeciliktir. Biz Türkler kaideci, fakat ananesiz bir milletiz. Türklüğe, ve İslamlığa ait ananelerimizin tarihî silsilerini aramadığımız gibi asrımızı temyiz eden terakkilerin memba ve tekamülünü de tetkike lüzum görmeyiz.” Gökalp’e göre, biz temas ettiğimiz bütün medeniyetlerden daima bir takım neticeler almışız, daima hazıra konmuşuz. Avrupa medeniyetinin de koca bir ananeden doğduğunu anlamayarak onu bir takım “ilmî ve amelî” kaidelerden ibaret sanmışız. Gökalp diyor ki: “Kaideler ister itiyadî, ister taklidî olsun ibda ve terakkiden mahrumdur. Çünkü munfasıl itiyatlar, munfasıl taklitler hem imtizaç ve terekküp edemezler; hem de mazileri yoktur. Herbiri müstakil ve mutlak bir âlem olan kaideler oturdukları yerlerde oldukları gibi kalırlar; bir istikbal vücuda getirmezler. Anane ise ibda ve terakki demektir. Çünkü anane muhtelif anları birbiriyle kaynaşmış bir maziye, arkadan muharrik bir kuvvet gibi ileriye doğru iten tarihî bir cereyana maliktir ki daima yeni inkişaflar, initaflar tevlit edebilir.”</p></div><div class="s"><p class="calibre2">Bergson için olduğu gibi Gökalp için de ferdin ruhu hatıralarının yekûnu, ferdin bedeni de itiyatlarının yekûnudur. Anane bir milletin hatıralarıdır; kaide bir milletin itiyatlarıdır. O halde bir milletin ruhu ananelerine vücut verir: “İstinat noktasını, ananeci bir millet ruhunda, kaideci bir millet de gövdesinde arar. Birincisi hayatın manalarını, ikincisi lâfızlarını okur. Birincisi tarihî bir hürriyet, ikincisi coğrafi bir esaret içinde yaşar. Bulgarlarla olan çarpışmalarımızda onlar ateşli ananelerinden, biz bariz kaidelerimizden mülhem olarak saldırıyorduk. Netice tarihin coğrafyaya galebesi oldu.”</p><p class="calibre2">O halde?</p><p class="calibre2">Gökalp: “O halde, diyor, şimdiye kadar yürüdüğümüz muhafazakârlık ve teceddüt yollarının ikisi de çıkmaz imiş. Yeni hayatta bunların ikisinden de sakınmak gerek.” Bunun için de evvelâ Türklüğe, sonra da İslâmlığa mahsus müesseselerimizin ananelerini, tekâmül tarihlerini te<span class="none2">t</span>kik etmeliyiz. Kopmuş tespih taneleri gibi dökülüp saçılmış ananelerimize bir bağ geçirebilmek için.</p><p class="calibre2">Durkheim için olduğu gibi Gökalp için de cemiyet müesseseleri dinden çıkar. Asrın ilimlerini ve felsefesini, metodunu ve tekniğini millî ve dinî ananelerimize aşılayarak muasır bir İslâm-Türk medeniyeti vücuda getirmeliyiz. Gökalp: “Biz Türkler, insaniyetin akıl ve ilmiyle mücehhez olduğumuz halde bir “Türk — İslâm” hayatı yaşamak, bir “Türk — İslâm” medeniyeti ibda etmek isteriz.”</p><p class="calibre2">Bu makaleleri çıktığı zaman, Gökalp, bir Ermeni vatandaştan H. Ş. imzalı bir mektup alıyor. Bu mektup cemiyet müesseselerinin dinden çıktığına itiraz ederek der ki: “Vakıâ kurunuvustada ve o asırlardan yadigar kalmış devletlere, devletin ve milletin esası olarak din ve mezhebi ortaya koymuşlarsa da cidden ve hakikaten din, milliyetin âmili olamamış, belki hükümdarların ellerinde avamın cehil ve taassubundan istifade etmek için bir âlet diye kullanılmıştır. Milletlerin terakkisine de bu halin mâni olduğu görülerek bugün devletin ve kilisenin, mezhebin ve milliyetin birbirinden tefriki bilcümle mileli mütemeddinenin teshire ahdettikleri mutalebelerinden bulunduğu ve hattâ Fransa gibi bazı memleketlerde kazanılmış bir dava olduğu müsellemdir.”</p><p class="calibre2">Gökalp bu mektuba verdiği cevapta bütün Avrupa milletlerinin dinle devleti ayırmak hedefine doğru gittiklerini, inkâr etmez. Hattâ yalnız siyaset değil, ahlak, hukuk, felsefe gibi içtimaî düşünceler bile ilkönce dinin tabiiyetinde iken, sonraları, yavaş yavaş, dinin vesayetinden kurtularak istiklâllerini kazanmışlardır. Fakat, gene Gökalp’e göre, kendisinden doğan bütün bu müstakil ruhların ve düşüncelerin anası dindir, ki onların üstündeki tesirini kaybetmek şöyle dursun, bilakis artık dinin “hususî malikânesi taayyün ettiği için, o, vazifesini daha tesirli bir surette yapmaya başlamıştır: Fransa’da dinin devletten katî bir surette tefriki, dine o kadar nafiz bir icaz vermiştir ki, dinin kuvvetlenmesini istemeyen Gustava Le Bon, gibi bir muharrir, (Siyasî Ruhiyat) namındaki eserinde bu hareketin müteşebbislerini “dine kuvvet verdiniz!” diye şiddetle tehdit etmiştir.”</p></div><div class="s"><p class="calibre2">Muasır düşünce tarihimizde imparatorluğun en büyük mütefekkiri diye selâmlanan Ziya Gökalp’e Türk inkılâbı vakıa halinde cevap verdi; fakat bu cevap <span class="none2">t</span>ahlil edilmiş değildir: Kemalizm ananeyi nasıl anlıyor? Onu topyekûn reddediyor ve Türk ruhunu hazır, tarihsiz ve anane siz kaideler üstünde mi yaşatmak istiyor? Değilse yalnız millî ananeleri mi kabul ediyor, yoksa dinî ananeleri de müsamaha ile karşılıyor, hatta biraz teşvik ediyor mu? Gökalp’in istediği İslâm beynelmileliyeti yerine Hristiyan beynelmileliyeti ve bazı Hıristiyan an’aneleri içine girmiş görünen Türk inkılâbının medeniyet ve milliyet anlayışını tayin edebilmek için, bu sorgulara vakıa halinde verdiği cevaplara da bir göz atmak lâzım geliyor. Ondan sonra “Türk meselesi” nazarî bütün vuzuhuyla belirecektir: Garp medeniyeti bir anane mahsulü müdür? Bu ananeyi yaşamış olmadan o medeniyete giremez miyiz? Bu anane nedir? Bir Hıristiyan ve beynelmileliyeti var mıdır? Garp ve şark nedir? Kaç şark vardır? İslâm Osmanlı Türkleri hangi şarktadır? İslâm şark ve Hıristiyan garp arasında bir mukayese ne netice verir? Lâiklik inkılâbımızdan sonra Türk cemiyetinde İslâm ananeleri yaşıyor mu? İslâm dini Türklerin Hıristiyan garp medeniyetini bütün ananeleriyle benimsemelerine engel midir? Türk düşüncesi, bugünkü Avrupa esprisinin (kafasının) temeli sayılan Yunan düşüncesini yaşamış mıdır? Tarihinde greko-lâtin kültürüne intibak teşebbüsleri var mıdır? Garp rönesansını henüz idrak etmemiş midir? İlâh... gibi meselelerin etüdüne yarayan tam bir tablo meydana gelecektir. Bu sorguların cevap kadrosu dışında Türk inkılâbının izah edilmiş olmasına imkân yoktur.</p></div></div></div></body></html>
