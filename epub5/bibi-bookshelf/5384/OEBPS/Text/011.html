<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>ÇÖKÜŞ</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">ÇÖKÜŞ</h1>

  <h1 class="h11"><a id="ncx572"></a>VAHİDÜDDİN OSMANLI TAHTINDA</h1>

  <p class="p6">Osmanlı İmparatorluğunun çöküşe doğru gidişini çerçeveleyen Büyük Harp devresinin, hem Türk, hem de ittifak orduları bakımından tam bir hezimetle gerçekleşici felâket yılı 1918 Temmuzunda Sultan Reşad, mavi gözlerini mavi göklere yumarak dünyaya veda etti.</p>

  <p class="p6">Ölümünden bir kaç gün önce, Başkâtip Ali Fuad Turkgeldi, Padişahı, Topkapı Sarayını ziyaret sırasında "Hırka-i Saadet- Peygamber Hırkası" odasında, mukaddes hırkanın sandığı dibinde yere kapanmış ve kendinden geçmiş halde buluyor; ve bütün pasifliği içinde bu ulvi din alâkası sahibini tek başına kapandığı odadan çıkarıp, artık bir daha içinden çıkamayacağı yatağına teslim ediyor.</p>

  <p class="p6">Hazin olduğu kadar ulvi!...</p>

  <p class="p6">Bundan sonraki hâdiselerde en büyük ve en emin kaynağımız, hem son yıllarında Reşad ve hem ilk yıllarında Vahidüddin, devreleri Mabeyn Başkâtibi Ali Fuad Türkgeldi'nin "Görüp İşittiklerim" adlı eseri olduğuna göre, o eserden, Sultan Reşad'ın son demlerine ait bir (enstantane) daha gösterelim:</p>

  <p class="p6">Sultan Reşad'ın hususî doktoru Miralay Ahmed Bey nihayet baştabiblik makamına erdiği ân, Efendisinin ölüm yatağına serildiğini görüyor ve hastanın başucunda, onunla beraber baştabibliğ'in de gitmek üzere bulunduğunu düşünerek mahzun mahzun bakınırken, yanındaki Mâbeyn doktorlarından Ali Paşa, kendisine:</p>

  <p class="p6">"-. Ahmedciğim, diyor, talihsiz Mehmed'in talihsiz Ahmed'i oldun!"</p>

  <p class="p6">Bu sözü söyleyen paşa henüz bilmiyor ve takdir edemiyor ki, asıl talihsiz, Abdülhamid'den devraldıkları koca İmparatorluğu Trablus ve Balkan muharebeleri ve peşinden Dünya Harbiyle çöküşe doğru sürükleyenlere her defa "memnun oldum, mahzuz oldum!" mânâsına tebessümle karşılık vermiş ve sonra çöküş ânında büyük sarsıntı ve yıkılışı görmeden öbür dünyaya kapağı atmış olan Sultan Reşad değil, tam bu hengâmede tahtı kabul zorunda kalan Vahidüddin'dir. Bu noktaysa, Sultan 6. Mehmed Vahidüddin üzerinde, tahta ayak bastığı ve tahttan ayak çektiği iki ân arası başlıca teşhis ve tespittir.</p>

  <p class="p6">Sultan Reşad, ölümünden 7 yıl önce (bir iki yıllık padişah iken) Hazine-i Hassa Umumî Müdürü Hacı Zihni Efendiyi huzuruna çağırıp diyor ki;</p>

  <p class="p6">- Alınız, size cenaze masarifimi peşin olarak kesemden ödüyor ve emanet suretiyle veriyorum! Ben ölünce cenazemin Irade-i Seniyye ile kaldırılmasını arzu etmem!</p>

  <p class="p6">Pamuk Padişah 1336 Ramazanının 24'üncü (3 Temmuz 1918) Çarşamba günü vefat ediyor ve ertesi sabah naaşı Yıldız Sarayından Çırağan iskelesi yoliyle bir istimbot içinde Topkapı Sarayına kaldırılıyor ve "Hırka-i Saadet" dairesinde gasledilerek, Eyüb'e kendisi için yaptırdığı türbeye defnedilmek üzere, yeni Padişaha yapılacak biy'at merasimini beklemeye başlıyor.</p>

  <p class="p6">Birkaç gün evvel Sadrâzam Talât Paşa, Harbiye Nazırı ve Başkumandan Vekili Enver Paşa ve mason şeyhülislâm Musa Kâzım Efendi, Vahidüddin'in, eserimizin başında tasvir ettiğimiz Çengelköyündeki saray yavrusu köşküne gitmişler ve ağabeyi Sultan Reşad'ın vefatiyle kendisinin Osmanlı tahtına cülusunu bildirmişlerdir. Vükelâ Yıldız'da kalıp, içinde bir padişah naaşı yatan sarayda iftar etmişlerdir.</p>

  <p class="p6">25 Ramazan 1336 (4 Temmuz 1918) Perşembe günü, sabah vakti, saat 10 sularında,</p>

  <p class="p6">Vahidüddin, 6. Mehmed ünvaniyle tahta cülus etmek üzere, Topkapı rıhtımına ayak atıyor. Kendisini getiren istimbot rıhtıma yanaşırken, Topkapı Sarayının Mustafa Paşa köşkünde toplanmış bulunan vükelâ, Mabeyn büyükleri ve Enderun hademesi koşuşuyorlar ve "Yaldızlı Kapı" denilen üçüncü kapı önünde dizilerek selâm resmine hazırlanıyorlar.</p>

  <p class="p6">O sırada Sadrâzam Talât Paşa da gelmiş ve durumu görünce "fena oluyorum!" diye hüngür hüngür ağlamaya başlamıştır.</p>

  <p class="p6">Altıncı Mehmed Vahidüddin, Mabeyn Başkâtibinin tabiriyle "gayet vekarlı", arkasında Enver Paşa, kapıdan giriyor ve Bağdat köşküne doğru yürümeye başlıyor.</p>

  <p class="p6">O sırada öyle bir hâdise oluyor ki, Vahidüddin'in hükümet ve saray erkânına karşı padişah sıfatiyle ilk sözü söylemesine vesile teşkil ediyor:</p>

  <p class="p6">"- Bu bir felâket!"</p>

  <p class="p6">Evet; Sultan Vahidüddin'in hükümet ve saray erkânına karşı söylediği ilk söz budur:</p>

  <p class="p6">"- Bu bir felâket!"</p>

  <p class="p6">Bu söz şu vesileyle söyleniyor:</p>

  <p class="p6">Padişah romatizmadan mustarip. Yol yürürken zahmet çekmekte ve daima baston kullanmakta... Tam Bağdat köşküne doğru yürürken ıstırap ayaklarını halkalıyor ve yeni Sultan yanındakilerden bastonu istiyor:</p>

  <p class="p6">- Çengelköyünde, köşkte kaldı, unutuldu!</p>

  <p class="p6">Diyorlar.</p>

  <p class="p6">Vahidüddin bu cevabı alınca herkese karşı duygusunu haykırıyor:</p>

  <p class="p6">"- Bu bir felâket!"</p>

  <p class="p6">Ali Fuad Türkgeldi:</p>

  <p class="p6">"- Bu suretle saray kapısından içeri adım atınca ilk tefevvüh ettiği (söylediği) söz felâket lâfzı oldu. Bütün zaman-ı saltanatı da felâketle geçti. Bir felâket de o gün sabaha karşı Topkapı sarayının sûm ittisalinde (bitişiğinde) bulunan hamamdan harft (yangın) zuhuru olmuştur ki, harem dairelerine sirayet eder endişesiyle hayli telâş edilmiştir."</p>

  <p class="p6">Romatizmalı Padişahın Çengelköyündeki veliahtlık köşkünde unutulan baston hikâyesi, nazarımızda gayet ince bir ilâhî tecellidir; ve remz halinde, onun, kendisine hiçbir dayanak bulamayacağına, hattâ elinde farzettıği dayanaklardan da mahrum kalacağına delildir.</p>

  <p class="p6">Vahidüddin romatizma sızıları içinde ayaklarını zahmetle süre süre Bağdat köşküne varıyor ve orada bir müddet dinlenip hususî surette eski sadrâzam Tevfik ve Damad Ferid Paşaları kabul ediyor. Oradan "Hırka-i Saadet" dairesine geçip ziyaret vazifesini yerine getiriyor. Saat 11 sularında yanında yeni Veliahd Abdülmecid Efendi olduğu hâlde "Bâb-üs-Saâde" önüne gelip an'ane icabı, orada kurulu bulunan taht'a çıkıyor.</p>

  <p class="p6">Etrafında, türlü serpuşlar altında ve kılıklar önünde, topyekün memleket temsilcileri... Fesli şehzadeler, sarıklı ve cübbeli ilmiyye ricali, kalpaklı ve üniformalı askerî erkân, sırmalı mülkiye üniformaları, katran rengi ruhanî reis libasları Uzaklardan çökmek üzere bulunan împaratorluğun iflâsını ilân edercesine atılan cülus topları... Herkes biy'at merasimine hazır; kaynağımızın sahibi Mabeyn Başkâtibi Fuad Türkgeldi de, usûl gereğince taht'ın arkasında... Eskiden el tutularak yapılırken sonradan saçak öptürmek suretiyle yerine getirilmeye başlanan biy'at merasimi başlamak üzere... Muayedelerde de olduğu gibi saçak tutma işi başmabeyincilere ait olduğu için, Sadrâzam Talât paşa "Serkarîn" Tevfik Beyi hazırlamış bulunuyor. Tevfik Bey tam işine başlayacağı ânda Sultan Vahidüddin'in taht üstünden sesi duyuluyor:</p>

  <p class="p6">"- Tevfik Bey müddet-i medide (uzun müddet) biraderimin saçağını tutmuş olduğu cihetle müteessir olur. Bu vazifeyi İkinci Mabeyinci Nüzhet Bey yerine getirsin!"</p>

  <p class="p6">Herkes donup kalıyor. Zira artık işinde de kalmayacağı anlaşılan Tevfik Bey bir İttihat ve Terakki ajanıdır, bu sıfatla eski Padişahın yakınına verilmiştir; cülus ânından itibaren vazifesinden uzaklaştırılmakla, yeni Padişahın yepyeni bir iradeyle işe başladığını göstermeye vesile olmaktadır.</p>

  <p class="p6">Vahidüddin'i günahı kadar sevmemiş olan Talât'ın gözleri Enver'i arıyor ve sanki soruyor: - Bu adamla işimiz nereye varacak? Evvelce de işaret ettiğimiz gibi, Abdülmecid'in 23'üncü evlâdı, sırayla saltanat süren dört oğlunun en küçüğü ve sonuncusu, Osmanlı padişahlarının da 36'ncısı ve sonuncusu, 24 de biten Osmanlı halifelerinin 23 üncüsü ve yine sonuncusu (ondan sonra Halifeyi hilâfet şartlarına malik göremeyiz) Sultan 6. Mehmed Vahidüddin, 58'inci ömür yılında, Büyük Harbin 5'inci ve son senesinde, her şeyin bitmesine 3 - 4 ay kala, imparatorluğun çöküşü kapkara bir fecr hâlinde Türkiye ufuklarını siyaha boyarken Osmanlı tahtına geçmiş, etrafındakilere ibret ve dehşetle bakıyor.</p>

  <p class="p6">İşte Vahidüddin'in başına ne geldiyse bu taht'a ve böyle bir zamanda geçmek yüzünden geldiğine göre, asırların hesabını onun memur bulunduğu tek âna sokan bir hengâmede Vahidüddin ne yapmalıydı; tahtı kabul etmeli miydi, yoksa Çengelköyündeki köşküne çekilip salhanede boğazlayacakları vatanın çığlıklarına kulaklarını mı tıkamalıydı?</p>

  <p class="p6">Bu suali vazedecek, şimdiye kadar en küçük bir insaf bile çıkmamıştır ve 6. Mehmed Vahidüddin mes'elesinin baş anahtarı bu sualdir.</p>

  <p class="p6">Asıl vatan hainliği ve firariliği, onun tahtı kabul etmemesiyle vücut bulurdu. Başkâtibinin "cin fikirli" diye vasıflandırdığı Vahidüddin gibi bir zekâ, her şeyi bile bile bu makamı kabul ettiğine göre, daha ilk adımında vaziyeti kahramancadır. Ondan sonraki hareketlerinin bu kahramanlığı muhafaza edip etmediğine gelince, onları sırasiyle yerlerinde görecek ve bu, prensipte ilk kahramanlığın nerelere kadar düştüğünü veya çıktığını kestireceğiz.</p>

  <p class="p6">Bâzı kahramanlıklar vardır ki, kötülük içinde ve kötülüğe mukavemet ve onun çilesini çekme derecesiyle, iyilik içinde ve iyilikten istifade ve onu büyüten hamlesine nispetle kıyaslanamayacak kadar üstündür.</p>

  <p class="p6">Eserimizin başındaki "vatan haini değil, büyük vatan dostu" şeklindeki peşin hükme rağmen bu mevzuda ne kadar hakikat taraflısı olduğumuz görülecektir.</p>

  <p class="p6">Şimdi onu cülus ânından başlayarak takip edelim: îlk hareketi, saraydaki adamlarını muhitinden uzaklaştırmak suretiyle ittihatçıları tokatlamak olan Padişah, Fuad Türkgeldi'nin iddiasına göre sonradan kendisine şöyle demiş:</p>

  <p class="p6">"- Ben o gün saçağı Tevfik Beye tutturacaktım; fakat Veliaht çok ısrar ettiğinden ilk gününden aramızda bir ihtilâf zuhur etmesin dîye tutturmadım!" Memlekete hâkim ve gözü kara bir partiye karşı yaptığı hareketin bir nevi tevili makamındaki ve İttihatçılara duyurulmak için takınılan bu siyasî edayı, olduğu gibi kabul etmek için son derece safdil olmak lâzımdır.</p>

  <p class="p6">"Hırka-i Saadet" önünde ve eski Padişahın tabutu karşısında muzika çalınmayıp, yeni Padişah "Bâb-üs-Saâde"den çıkarken hassa hademesince alkışlanması gerekirken, aksi yapılıyor ve biy'at merasiminin sonuna kadar muzika çalınıyor. Bu hâlleri "eski âdetleri bilen kalmadığından" diye tefsir eden Başkâtip, biy'atin de yeni moda icabı, elverilerek değil, muayedelerde olduğu gibi saçak Öpülerek cereyan ettiğini tespit ediyor.</p>

  <p class="p6">Yine eski âdet, Padişahların seleflerine ait cenaze namazını kıldıktan sonra dönüp saraya çekilmelerini gerektirdiği hâlde, Sultan Vahidüddin cenazeyi Eyüb'e kadar takip ediyor ve duasında hazır bulunuyor.</p>

  <p class="p6">Vahidüddin Eyüb'ten dönüşünde yine Topkapı Sarayına geliyor ve oradan Söğütlü yatına binerek Dolmabahçe Sarayı rıhtımına çıkıyor. Rıhtımda, Eyüb'ten bîr istimbotla doğru Dolmabahçeye gitmiş ve iki saf hâlinde yeni Padişahı beklemeye başlamış olan "bendegân-kullar" takımı...</p>

  <p class="p6">Biraz sonra, evet, memlekete hâkim ve gözü kara, fakat son vaziyetler yüzünden millet nazarında mahkûm ve süngüsü düşük Partinin elebaşılarından Talât Paşa saraya geliyor ve devlet reisliğindeki değişiklik sebebiyle ve usulen (!) istifasını Hünkâra takdim ediyor.</p>

  <p class="p6">Yeni Padişahın ilk iradesi, Sadrazam ve kabine azasını yerlerinde tutmak, cülus hattı müsveddesinin tanzimine Talât Paşayı memur etmek ve onları iki gün sonra (Cumartesi günü) daha geniş bir konuşma için saraya davet etmek oldu.</p>

  <p class="p6">Padişahın hususî doktoru Miralay Reşat Bey vasıtasiyle de Mabeyn Başkâtibi Ali Fuad Türkgeldi'ye yerinde alıkonulduğu bildirildi.</p>

  <p class="p6">Cumartesi günü saraya gelip huzura kabul edilen ve bir hayli zaman huzurda kaldıktan sonra çıkan Talât Paşa, Vükelâ odasında, yeni Padişahın saçağı tutturmamak suretiyle yakınlığından attığı, hükümet ajanı Tevfik Beyle konuşurken odaya Başkâtib Fuad Türkgeldi giriyor. Talât Paşa ona diyor ki:</p>

  <p class="p6">- Hünkâr, Başmâbeyinciliğe eski nazırlardan Mustafa Reşid Paşayı getirmek istediyse de ben eski "Serkarîn" Lûtfi Beyin tayinini arz ve istirham ettim ve beni kırmadılar. Siz de makamınızda ipka olundunuz. Tevfik Bey ise âyân âzalığına tâyin edilecektir.</p>

  <p class="p6">Böylece ilk iş olarak İttihatçıların adamını saraydan uzaklaştıran Hünkâr, aynı mevzuda yine onların istirhamını kabul etmekle, hareketindeki sertliği biraz yumuşatmış ve İttihatçılara küçük bir tâviz vermiş oluyor. Bu tavır, Vahidüddin hesabına, küçük bir ihtiyat payı muhafaza etmek ve ağırlığını yavaş yavaş hissettirmek politikasından başka bir şeye yorulamaz. Ne çare ki, birkaç ay sonra vatanı düşman istilâsına terkedip kaçacak olan bu adamlara hâkim olabilmek ve dizginlerini ele alabilmek için vakit çok geçtir ve artık olan olmuştur.</p>

  <p class="p6">Yeni hükümdar Talât Paşadan sonra Başkâtibini kabul ediyor ve Başmâbeyinciliğe getirilen Lûtfi Simavî Bey hakkında ona şöyle dert yanıyor:</p>

  <p class="p6">"- Sadrâzam Paşa Lûtfi Beyi tercih eyledi. Lûtfi Bey biraz garplı (alafranga) ise de biz seninle onun garplılığını tâdil ederiz."</p>

  <p class="p6">Bu söz de Vahidüddin'in garplılık taslayanlara karşı şahsiyetçi durumunu gösterir.</p>

  <p class="p6">Cülusunun ilk günlerinde Zât-ı Şahane, karşısında Başkâtibi, yazı masasına eğilmiş, evrak incelerken, birden yere "çat;&gt; diye bir şey düşüyor. Başkâtip hayretle görüyor ki, bu, büyük boylu, dolu bir tabanca... Vahidüddin eğilip tabancayı yerden alıyor ve tozunu üfleyip cebine koyuyor. Büyük bir kaza atlatıldığından dolayı, hissettirmeksizin, hayli telâşa düşen Başkâtip, asıl dikkat edilecek noktanın farkında değildir. Yeni Sultan, İmparatorluğundan Şahsına kadar her şeyi sahipsiz ve müdafaasız görmekte ve bu duygusunu, her ân üzerinde gezdirdiği silahla belli etmektedir.</p>

  <p class="p6">Bu ilk (enerji) ve şahsiyet ifadesine benzer hareketlerden sonra 6, Mehmed Vahidüddin, hükümete, saltanat makamının ilk (dikta)sini yöneltiyor- O zamana kadar kararnamelerin altını sorumlu nâzir ile Sadrâzam imza eder ve onların altına Padişah tasdik imzasını atarken, Vahidüddin, Padişahları tâbi mevkiine koyar gibi gördüğü bu şekli değiştiriyor ve bundan böyle imzasını kararnamelerin altına değil tepesine atacağını Bâbıâliye bildiriyor:</p>

  <p class="p6">"- Benim imzam kararnamelerin bâlâsına vaz edilmek lâzım gelir. Sadrâzamı bulun da bâdemâ o suretle imza edeceğimi söyleyin!"</p>

  <p class="p6">Sadrâzam buna razı oluyorsa da Meclis-i Mebusan Reisi bu şekli kanuna aykırı buluyor ve Talat Paşa, Avrupaya gider ayak, Başkâtibe vaziyeti bildiriyor:</p>

  <p class="p6">"- İmza-yi Hümayûnun bu şekilde vaz'ına arkadaşlar İtiraz ediyorlar. Ben gittikten sonra Zâtı Şâhane'ye zemin-i münasipte arzediniz!"</p>

  <p class="p6">Keyfiyet Sultana arzediliyor; fakat şahsiyet ve makam haysiyetine bağlı bu nazik mes'elede bir kere çıkış yapıldıktan sonra geri dönülemez. "- Asla!"</p>

  <p class="p6">Diye cevap veriyor Sultan ve o sırada Sadrâzam Vekili bulunan Enver Paşayı çağırtıp vaziyeti kabul ettiriyor ve imza-yı Hümâyûnunu kararnamelerin tepesine atmakta devam ediyor.</p>

  <p class="p6">Babıâli'ye ısmarlanan cülus hattı müsveddesi Başkâtipliğe geliyor ve Hünkâra sunuluyor. Hünkâr bu hattı enine boyuna inceledikten sonra Başkâtibi çağırıyor ve müsveddeyi umumî çizgileriyle beğendiğini, yalnız bâzı eksikler gördüğünü, onları kurşun kalemle müsvedde üzerinde işaretlediğini, hattın bu ilâvelere göre yazılması gerektiğini söylüyor ve:</p>

  <p class="p6">"- Sadrâzamın mütalâasını almak üzere Babıâli'ye gidiniz!."</p>

  <p class="p6">Emrini veriyor.</p>

  <p class="p6">"Hatt-ı Hümayûn"a eklenmesi istenen noktalar, bizzat Sultanın ibareleriyle şunlardır.</p>

  <p class="p6">1 - Adab-ı hakkiye-i Islâmiye ve haysiyet-i Osmaniyenin muhafazasına İhtimam kılınması... (Gerçek İslâm ölçüleri ve Osmanlılık haysiyetinin korunmasına himmet gösterilmesi)...</p>

  <p class="p6">2 - Tevzi-i adalet ve takrir-i emn ve inzibat hususunda teayid-i mesai ve gayret edilmesi... (Adalet dağıtımı ve emniyet ve nizamı yerleştirme hususundaki çalışmaların arttırılması)...</p>

  <p class="p6">3 - Gala-yı es'âr sebebiyle ahalinin duçar olduğu ihtiyaç ve zaruretin defi için tedabîr-i seria ve müessire ittihaz olunması... (Pahalılık sebebiyle ahalinin düştüğü ihtiyaç ve zaruretin giderilmesi için hızlı ve tesirli tedbirler alınması)...</p>

  <p class="p6">4 - İstihsalât-ı memleketin tezyidi esbabının istikmal kılınması... (Memleket verimlerini çoğaltacak çarelerin tamamlanması)...</p>

  <p class="p6">5 - Mücrimin-i siyasiyeden mahpus veya muvakkaten menfi bulunanların affı... (Politika suçlularından hapiste veya geçici olarak sürgünde bulunanların bağışlanması)...</p>

  <p class="p6">6 - Ceraim-i âdiye esbabından sülsân-ı müddet-i cezaiyelerini ikmal edenlerin itlakı... (Âdi cürüm hükümlülerinden ceza müddetinin üçte ikisini bitirmiş olanların salıverilmesi).</p>

  <p class="p6">7 - Menatık-ı harbîyeden maade mahallerde muamele-s örfiyye icrasından sarf-ı nazarla umur-u cezaiyenin mehâkîme şevki... (Harp mıntıkaları dışındaki yerlerden Örfî idarenin kaldırılması ve ceza işlerinin sivil mahkemelerde görülmesi)...</p>

  <p class="p6">8 - Hukuk-u umumiyeye müteallik olup kuvve-i teşriîyenin tasdikine vabeste bulunan kararnamelerin ve umur-u maliyeye müteallik mukarreratın akab-ı ictimada Hey'et-i Teşriîyeye tebliğ kılınması... (Umumî haklara ait olup meclislerin tasdikine bağlı bulunan kararnamelerle malî işler üzerindeki kararların ilk toplantılarında meclislere bildirilmesi)...</p>

  <p class="p6">9 - Memurin ve müstahdemîn-i devletin evsaf-ı kanuniyeyi haiz erbab-ı iffet ve istikametten intihabına itina olunması... (Devlet memur ve müstahdemlerinin kanunî vasıf ve şartlar içinde doğru ve namuslu kimselerden seçilmesine dikkat gösterilmesi)...</p>

  <p class="p6">10 - Memurinin esbab-ı kanuniye mevcut olmadıkça azil ve tebdilleri cihetine gidilmemesi... (Memurların kanunda yazılı sebepler dışında işlerinden atılmamaları ve değiştirilmemelerî)...</p>

  <p class="p6">Sadrâzam, Kabine asasını toplayıp ilâve maddeleri gösteriyor. Birinci ve üçüncü maddeleri aynen kabul ediyorlar. Beşinci maddedeki siyasî suçların affını umumî mahiyette olursa Meclisten geçirmek gerektiğini öne sürerek hususî af şekline çeviriyorlar. Yedinci maddeyi aynı mânada, küçük bir değişikliğe uğratıyor, sekizinci ve dokuzuncu maddeleri de esasen tabii bulup sanki aksi yapılıyormuş gibi belirtilmesini uygun bulmuyorlar.</p>

  <p class="p6">Bu arada Talât Paşaya, yeni Padişaha karşı hükümet haysiyetinden fedakârlık gösteriyormuş gibi bir tavır alıyorlar ve saraya bizzat gidip itirazları Hünkâra izah ve kabul ettirmesini istiyorlar. Talât Paşanın gözleri doluyor, mukabelesi de "isterseniz şimdi gider, istifa ederim!" oluyor. Razı olmuyorlar, vaziyeti Başkâtibin arzetmesine karar veriyorlar.</p>

  <p class="p6">Vahidüddin, Meclis toplantı hâlinde olmadıkça ek tahsisat istenmiyeceğine ve "Kanun-u Esasî" dışı hükümler neşredilmeyeceğine dair Sadrâzamdan şahsen söz almak şartiyle değişiklikleri kabul ediyor, böylece ittihatçıların keyfî hareketine karşı ilk barikat kurulmuş oluyor ve yeni Padişahın, din, ahlâk, adalet, irade ve siyaset bakımlarından üstün bir anlayış ve şahsiyet belirtici "Hatt-ı Hümayûn"u, o felâket yılında, geç kalmış bir ışık gibi pırıldayıp sönüyor.</p>

  <p class="p6">&nbsp;</p>
</body>
</html>
