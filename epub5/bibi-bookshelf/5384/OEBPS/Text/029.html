<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.13" name="Generator" />

  <title>VAHİDÜDDİN'ÎN SON GÜNLERİ</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">VAHİDÜDDİN'ÎN SON GÜNLERİ</h1>

  <p class="p6">Malûm yüzellilikler ve Vahidüddin'ci geçinenlerden Türkiye'yi terketmiş ne kadar adam varsa, bir nevi Yıldız Sarayı farzettikleri (Villâ Manyoli)ye üşüşüyor ve oturdukları otellerde, Padişahın, artık ömrü gibi tükenmeye yüz tutan kesesine yük oluyorlar... Bunların arasında Padişahı siyasî tertiplerle dolandıranlar da var... Meselâ, Paris'te "Intak-ı Hak" adlı bir gazete çıkarmak vesilesiyle, başlarında Gümülcineli İsmail'in bulunduğu bir hey'et, Vahidüddin'den oğlu Mehmed Turgut Efendiye ait paraya kıydırmak yoliyle 1000 İngiliz lirası koparmış ve parayı aralarında paylaşıp savuşmuş, gitmişti. Padişahın son ihtiyat akçelerinden verdiği bu basit paraya karşılık en âdi şekilde dolandırılışı son derece gücüne gitmiş; ve dost, düşman, vicdan ve ahlâkını bu kadar lekelemiş bir âlem içinde, o, âdeta nefsine küser hâle gelmiş, kendisini herkesten gizler olmuştu.</p>

  <p class="p6">Artık kesenin de suyu çekilmiş bulunmakta ve dibi görülmektedir. Vahidüddin masraflarını kısmaya bakıyor, fakat elinden, nefsine ait gülünecek bir tedbir olarak, içtiği paketlerce sigarayı asker sigarasına çevirmekten başka bir şey gelmiyor.</p>

  <p class="p6">Evet; paketlerce sigara... Günde 4 - 5 paket... Ve sayısız kahve... Padişahın olanca istihlâki bunlar... Öyle bir istihlâk ki, âdeta ölümü iple çekercesine, yâni masrafı toptan kapatmak istercesine intihar yardımcısı...</p>

  <p class="p6">Mahut sabık kayınbirader Kaymakam Zeki, nihayet, Sertabip Reşat Paşadan sonra kafadarlığını yaptığı Padişah kesesini bir gecede (San Remo) kumarhanesinde saçıveriyor ve koca Halife bunca etrafı ve muazzam mânâsiyle bir kilo ekmeğe muhtaç hâle düşüyor. Korkunç skandal! Paranın kaybolması bir yana; hâdise duyulacak ve Padişah kesesinin kumar masasına saçılıp tüketildiği haber alınacak olursa, Türkiye ve Avrupa'daki tepkilerle beraber, (Villâ Manyoli)ye kredi açan (San Remo) esnafının ne yapacaklarını düşünün!.,,</p>

  <p class="p6">Vahidüddin, sapsarı parmaklarında bir asker sigarası, kahrından ölecek gibi oluyor, buna rağmen bu şirret adamı kovacak hamleyi gösteremiyor ve hemşiresi Mediha Sultanla buluşup vaziyete bir çare arıyor. Kahraman hemşire, hemen, babası Abdülmecid Hân'ın hediyesi zümrüt yüzüğü parmağından çıkarıp kardeşine veriyor, yüzüğe İtalya'da kıymet biçilemiyor, nihayet Londra kuyumcularına intikal eden mücevher 8000 İngiliz lirasına müşteri buluyor ve satılıyor. Eh, Vahidüddin'in bir kaç aylık -herhalde 1 senelik değil- masraf karşılığı sağlanabilmiştir; fakat bu para da bitince ne olacak?...</p>

  <p class="p6">Nitekim büyük kısmı alacaklılara dağıtılan bu paranın peşinden yine darlık başlıyor, Kaymakam Zeki aynı yolda ve Padişah kesesinden para saçmakta devam ediyor ve artık Halifeyi iflâs hâlinde gören esnaf (Villâ Manyoli) kredisini kesiyorlar.</p>

  <p class="p6">Bir aralık Mısır'da Kral Fuad'ın tertiplediği Hilâfet kongresinden de bir netice alınamamış ve Mısırlı vicdan sahibi bir âlim, istiklâli tam olmayan bir ülke temsilcisinin Halife olamayacağını avaz avaz haykırmıştır.</p>

  <p class="p6">Abdülmecid de, oturduğu köşede, Halifelik ünvanına sımsıkı bağlı kalmakta, onu Vahidüddine bırakmamakta ve Hanedan âzası arasında bir anlaşmaya yanaşmamaktadır.</p>

  <p class="p6">Bütün bu dünya ortasında Vahidüddin'in ıstırabını h'i'ç bir hayat çerçeveleyemez. içtiği barut lezzetli asker sigaralarının mavi duman halkalarına bakarak, duman olmuş 6 asırlık bir saltanatın 6 ncı Mehmed'i sıfatiyle, kendinden olan ve olmayan sefil yaratılışlar arasında, bunlara ve hattâ tarih ve -devletine ait ne varsa hepsini birden kendisine yükleyici hazin kaderini düşünüyor.</p>

  <p class="p6">Osmanlı İmparatorluğunun siyaset mezbahasında koca ve yaralı bir fil gibi yere çöktürüldüğü ve tepesine asırların hesabı yükletildiği bir hengâmede başa geçmeye mecbur olmak ve peşinden milleti ve devleti kurtarmanın plânını bizzat tertipledikten sonra zafer kazanılır kazanılmaz millî hınca hedef diye gösterilmekten büyük felâket ve talihsizliğe acaba tarihte hangi misal denk düşebilir?</p>

  <p class="p6">Vatan dışı edilenlerden biri olarak (San Remo) da kendisine katılan seryâveri, eski Bahriye Nazırı Avni Paşanın Vahidüddin hakkında, onun talihsizlik derecesini anlatan bir sözü, harika çapındadır:</p>

  <p class="p6">"- Âhâd-i nâs (avam tabakası) arasında bile Vahidüddin'den daha talihsizi, bütün tarih ve edebiyat âlemi içinde aransa bulunamaz!.. "</p>

  <p class="p6">Yâni, değil padişahlar ve yüksek tabakadan insanlar, ayak takımı da işin içinde, bütün insanlık kadrosunda ondan daha talihsizi yoktur.</p>

  <p class="p6">Öyle bir talihsizlik ki, Allah ona, şeref ve namusuna musallat Zeki isimli külhanbeyinden tutun, mânâ ve hakikatini tahrif edici nice fikir eşkıyasına kadar hiç kimseye karşı durabilecek mukavemet bünyesini vermemiş, bunun yerine sultanî bir vekar ve asaletle her şeye katlanma seciyesini bahşetmiş, böylece biraz evvel dokunduğumuz sır icabı, bu, aslında masum adam, mazi, hâl, dost, düşman her tarafa ve herkese ait ayıp ve günahların, içinde toplandığı bir keşkül hâlini almıştır. O kadar ki, Zeiki isimli sefilin Villâdaki iç telefonla kendisine "ulan!" diye hitap edecek kadar ağır hakaretine, koca Halife, gazete okumayı kestiği gibi, iç telefon hatlarını kestirmekten başka bir mukabelede bulunamamıştır. Bu karakter, Abdülmecid oğullarında, (Burbon), (Valûa),&#160;<span style="font-size: 1em;">(Habsburg), (Hohenzolern), (Romanof) ve daha nice Avrupa Kral hanedanından hiçbirinde mevcut olmayan bir asalet, fakat korkunç bir zaaf olarak başlıca farikadır.</span></p>

  <p class="p6">Eğer İkinci Abdülhamid İstanbul'a Selâniğin dönme havasını taşıyan, mânâda ve maddede çapulcu Hareket Ordusunu, baştan başa Anadolu erlerinden kurulu Hassa Ordusuna çiğnetmediyse sadece bu karakteri yüzünden...</p>

  <p class="p6">"Yâver-i Ekrem" unvanlı, eski Bahriye Nâzırı Avni Paşa hakkında birkaç kelime etmek borcundayız:</p>

  <p class="p6">Bu zât, Mustafa Kemal Paşaya İstanbul'da her kolaylığı göstermiş, onun Samsun'a gitmesi için "Bandırma" vapurunu hazırlatmış, sonra da, eski Bahriye Vekili ve "Yavuz - Havuz" kahramanı İhsan Beyin marifetiyle meşhur Yüzellilikler listesine alınmıştır.</p>

  <p class="p6">Onun) siyaset muhterisleri hakkında söylediği bir söz vardır ki, o da harika çapında:</p>

  <p class="p6">"- Cemaatin son safından mihraba sıçramak gayretinde insanlar... "</p>

  <p class="p6">Sırası gelmişken Yüzellilikler üzerinde de, istikbalin tarihçisine bilgi verelim:</p>

  <p class="p6">Bu listeyi tertipleyen veya tertipleten, Ankara değil, Londra ve (Lord Kürzon)dur. Londra'da İsmet Paşaya "bütün muhaliflerinizi temizlemelisiniz!" emrini veriyor ve sayılarını soruyor. Lozan zaferine (!) Türk'ün mukaddesat temelini yıkmak pahasına ermiş olan İsmet Paşa bu suale "Muhaliflerimiz 150 kişidir!" cevabını veriyor. Halbuki o güne kadar tespit edilenler sadece 70 kişidir ve 150 rakamı, âdeta îngiliz Lorduna cömert görünmek için ağızdan kaçırılmış bir kemiyettir. Lord bir hafta zarfında bunların isimlerini istiyor. İsmet Paşa da Ankara'ya bir şifre teli çekip kara listedekilerin 150'ye çıkarılmasını istiyor, 1960, 27 Mayıs hareketinde de görüldüğü gibi siyasî ahlâkamız malûm olduğuna göre, herkesin birbirini ihbar ettiği bir sefalet vasatında bu 150 kişi rastgele devşiriliyor ve İsmet Paşanın Efendisi (Lord Kürzon)a takdim olunuyor.</p>

  <p class="p6">Bu hâdiseyi bize, Ankara Türkocağında, Başkanlık odasında Prof. Osman Turan'in huzurunda anlatan, eski yaver ve (Villâ Manyoli) misafiri Tarık Mümtaz Göztepe'dir.</p>

  <p class="p6">Taht'a çıkınca sakal bırakmak Osmanlı padişahlarının âdet ve usûlüyken Yavuz Sultan Selim gibi buna riayet etmeyen ve hatırlatanlara "sakalımı kimsenin eline vermeye niyetim yok!" mukabelesinde bulunan Vahidüddin İtalya'da sakal bıraktı ve onu kendi eline vererek tel tel yolarcasına vicdanını muhasebe etmeyi bildi. Bu muhasebenin son hükmü şudur:</p>

  <p class="p6">- Ben birçok noktada zaifim; fakat her noktada masumum!</p>

  <p class="p6">Derin bir musiki kültür, hattâ ihtisasına malik bulunan Halife, manolya ve palmiyelerin ılık havasında tüten İtalyan serenatlarını işittikçe hisleniyor ve babası Abdülmecid'in (Donizetti)ye bestelettiği ve sonra gelenlerin de değiştirmediği Hanedan marşını hatırlıyor. Bu hatırlayışın içinde, kırmızı ceketli, astragan kalpaklı, boz pantolonlu ve mızraklı Hassa süvarilerinin atlarına ait nal sesleri ve kişnemeler de vardır.</p>

  <p class="p6">Maddî ve manevî ıstırap ve darlığının en baskın demlerinde gözünün önünden mazisi geçen Vahidüddin, bazen tek başına bir odaya kapanıyor ve orada esrarlı bir işle meşgul görünüyor. Etrafındaki tecessüs sahipleri, bir kolayını bulup da odaya göz attıkları zaman görüyorlar ki, koca Sultan ve Halife, Hanedan nişanını dizinin üstüne yerleştirmiş, küçük bir tırnak makasîyle onun elmaslarını sökmeye çalışmakta... Hem içeridekilere, hem dişarıdakilere karşı utandığı için, bir sürü midenin göz diktiği sofrasına lâzım olan ekmeği ancak Hanedan nişanının elmaslarından tedarik edebilecek hâle düştüğünü gizlemektedir.</p>

  <p class="p6">Türklerin Padişahı ve müslümanların Halifesi 6. Mehmed Vahidüddin'in bu hâlinden duyulacak utanç, kendisinden başka, Türk ve müslüman her fert tarafından paylaşılsa yeridir!</p>

  <p class="p6">Sene 1928... Mayıs ayındayız... Vahidüddin, bildirdiğimiz şartlar içinde, (Villâ Manyoli)nin alt Katındaki bir odasında, itikâfa çekilmiş bir derviş...</p>

  <p class="p6">Sıhhatçe düşkün, çökük, bitkin...</p>

  <p class="p6">Hususî doktoru Profesör (Fava) kendisine fazla sigara içmemesini, hususiyle sık sık aspirin almamasını, bilmem kaçıncı defa ihtar etmektedir.</p>

  <p class="p6">Fakat dinleyen kim?</p>

  <p class="p6">Doktora verdiği cevap:</p>

  <p class="p6">- Benim tek keyfim, sigara, doktor!. Derime, kemiğime, kanıma işlemiş bir alışkanlık... Onu bırakırsam ne yaparım?...</p>

  <p class="p6">- Hiç olmazsa azaltınız, Majeste! Hayatınız tehlikeye girebilir. Aspirin tiryakiliğini de bırakınız! Zayıflamış bulunan kalbinize fenadır.</p>

  <p class="p6">Aldırmıyor.</p>

  <p class="p6">Arada bir vasiyet sözleri:</p>

  <p class="p6">- Ölürsem beni Şam'da Selâhaddin-i Eyyubî türbesine gömsünler!..</p>

  <p class="p6">- Aman; cenazemi salip ülkelerinde süründürmesinler!..</p>

  <p class="p6">- Aman; başımdan Kur'an ve islâm ölçülerini eksik etmesinler!..</p>

  <p class="p6">Fakat bu vasiyetlere (karşı bir sürü hayal ve teselli:</p>

  <p class="p6">- Allah uzun Ömürler ihsan etsin, efendimiz! în-şaallah istanbul'a dönecek ve "taht-ı âlibaht"ınıza kavuşacaksınız!</p>

  <p class="p6">Bu ümit ve hayalin Vahidüddin'i her ân beslediği ve en ümitsiz demlerinde bile terketmediği bir hakikattir. Vahidüddin, her şeye rağmen bir gün Türkiye'ye eski sıfatlarıyla ve debdebeyle döneceğine kanidir.</p>

  <p class="p6">Bir kere, söz Türkiye'ye döndüğü ve Mustafa Kemal Paşayı Anadolu'ya göndermiş olması acı acı yerildiği zaman, kelimesi kelimesine diyor ki:</p>

  <p class="p6">"- Biz yandık amma, onu Anadolu'ya göndermekle vatanı kurtardık!"</p>

  <p class="p6">Ve derin derin iç çekerek devam ediyor :</p>

  <p class="p6">"- Mustafa Kemal bana bunu yapmaz, Mustafa Kemal bana bunu yapmaz!"</p>

  <p class="p6">14 Mayıs günü (San Remo) ufuklarında müthiş bir infilâk... Büyük bir fırtına... Havayı şimşekler örmekte, bardaktan boşanırcasına bir yağmur inmekte. ..</p>

  <p class="p6">O gece Vahidüddîn bütün kadınlarını topluyor ve onlarla, gayet neş'eli, hâlleşiyor. istanbul'dan, saraydan, şuradan, buradan hâtıralar... Hususiyle, Çengelköyimdeki köşk... Ah o günler, o günler!..</p>

  <p class="p6">Vahidüddin bir şezlong üzerinde ve yarı uzanmış vaziyette...</p>

  <p class="p6">Sohbetin en tatlı yerinde şezlongtan doğrulup ; kadınlarına emir veriyor:</p>

  <p class="p6">- Haydi, yatsı namazlarını kılın da gelin!-. Dertleşmeye devam ederiz...</p>

  <p class="p6">Hep beraber çıkıyorlar.</p>

  <p class="p6">Yanında kalan ve hizmetinden bir ân ayrılmayan zeevcesi Nevzat Kadınefendiye hitabı:</p>

  <p class="p6">- Safram kabarıyor. Bana bir tas getir!</p>

  <p class="p6">Nevzat Kadınefendi tası getiriyor ve Sultan eğilip hafifçe gaseyan ediyor:</p>

  <p class="p6">- Haydi, tası dök de gel!.. Meydanda kalma.</p>

  <p class="p6">Kadınefendi tası döküp de döndüğü zaman görüyor ki, Sultan şezlonga upuzun yatmış ve taş kesilmiş vaziyette...</p>

  <p class="p6">Çığlık... Koşuşan harem halkı... Padişahın, dokunur dokunulmaz düşen ve şezlongtan sarkan eli... Çığlık üstüne çığlık... Herkes ayakta... Son Osmanlı Padişahı 6. Mehmed Vahidüddin, Mustafa Kemal Paşaya "git de vatanı kurtar!" dediği ândan günü gününe tam 7 yıl sonra, anlaşılmaz şekilde ölmüştür. Şimşek, gökgürültüsü, sağnak... Villâdakiler ve küçük köşktekiler hep birden cenazenin başında... Padişahın yeğeni, kızkardeşinin oğlu Prens Sami de orada... Deliye dönmüş, kadınefendilere haykırmakta:</p>

  <p class="p6">- Dayıma ne yaptınız?</p>

  <p class="p6">Padişah, sırtında samur kürk, gözleri kapalı, yüzünde hiç ölüye benzemeyen bir tazelik ve huzur benzeri bir tebessüm, sanki bütün bu patırtıları dinliyor, fakat cevap vermek istemiyor gibi...</p>

  <p class="p6">Ertesi sabah yağmur hâlâ devam ederken (Villa Manyoli)yi çepçevre kuşatan, tersine dönmüş serpuşlu italyan polisleri... İtalyan hükumeti, Halifenin ânî vefatiyle yakından ilgili... Resmi temsilcilerle beraber hususî doktor Profesör (Fava) orada...</p>

  <p class="p6">Ceset üzerinde (otopsi) yapılması lüzumlu gösteriliyor. Ölüm sebebinin anlaşılması için, gurbette ölen Halifenin vücudu kesilip biçilecek... İslâm Ölçülerine uymayan bir iş... Ayrı mes'ele...</p>

  <p class="p6">(Otopsi) yi villâda bizzat profesör (Fava) yapıyor ve ameliyat pek kısa sürüyor. Profesör, sırtında beyaz gömleği, elinde küçük bir kemiğe benzer bir şeyle, bitişikte bekleyenlerin yanına geliyor ve:</p>

  <p class="p6">- İşte, diyor; ölüm sebebi!.. Bu, kalbe giren damar!. Taş kesilmiş... Fazla sigara içmek, bilhassa bir defada çokça aspirin almak yüzünden tıkanmış ve ölümü meydana getirmiş... Başka sebep aramaya lüzum yok!...</p>

  <p class="p6">Seryâver Avni Paşaya göre Padişah, parasının tam bittiği ânda bu ölümü kendisine hazırlamıştır, yâni intihar etmiş... Akşam yemeğinden sonra bir defada 7 - 8 aspirin almış ve neticeyi beklercesine şezlonga uzanmış...</p>

  <p class="p6">Halife yemekten sonra kaç taneyse, aspirin almış olsun, olmasın, onun intihar kasdı güttüğüne ihtimal verilemez. Çünkü o derin ve şiddetli bir mü'mindir ve böyle bir din suçu işlemekten münezzehtir. Gerisi, hep yakıştırma, uydurma, zan ve hayal...</p>

  <p class="p6">Parasının tam bittiği anda ölmesi de İlâhî bir lütuf ve âhiret nimetlerine davetli olmaktan başka türlü yorumlanamaz.</p>

  <p class="p6">Halifenin cesedi tahnit ediliyor (ilaçlanıyor) v yeğeni Prens Sami tarafından büyük masraflarla yaptırılan som cevizden bir tabuta yerleştiriliyor. Tabutun üzerinde şu yazı:</p>

  <p class="p6">"- İslamların Halifesi ve Türklerin Hakanı Altıncı Sultan Mehmed Hân Hazretleri"...</p>

  <p class="p6">Ve işte o zaman rezaletin en büyüğü kopuyor. (Villâ Manyoli) alacaklısı bakkal, kasap, manav ve saire hep birden ayaklanıp tabuta haciz koyduruyorlar.</p>

  <p class="p6">Böyle bir hâdise dünyada belki ilk defa olmaktadır. Bir Padişah ceseti, tabutuyla beraber hacz altındadır ve toprağa kavuşmak hakkına malik değildir. Tabut, (Villâ Manyoli)nin mermer döşeli avlusunda ve ziyaretlere açık bir (katafalk) eşyası şeklinde günlerce bekletiliyor; ve ancak Mısır, Suriye ve Irak'tan gelen yardımlarla kurtarılıp serbest hâle getirilebiliyor.</p>

  <p class="p6">Eğer Halifenin borçlarını italya hükümeti ödemiyorsa, herhalde bunu Türk hükümetine hakaret etmiş olmak için yapmıyor.</p>

  <p class="p6">Cenazeyi ziyaret eden edene... İslâm dünyasından, şuradan, buradan gelip tabut başında Kur'ân okuyanlar ve dua edenler... Bunların arasında, siyahlar giymiş iki kıziyle beraber mermere diz çöküp hiristiyan usûlü dua eden ve ağlayan ihtiyar biri vardır: İkinci Abdülhamid'in ressamı meşhur- (Zonaro)... Vahidüddin'in, parasını ve kıymetli evrakını sakladığı çekmece açılınca meydana çıkan manzara müthiş...</p>

  <p class="p6">Tam 17 tane altın lira çeyreğiyle, taşları sökülmüş Hânedan-ı Âl-i Osman" nişanı. Yâni dört ve ayrıca dörtte bir altınla, dişleri sökülmüş bir ağza benzer bir nişan... Gerçekten Sultân, parasının bittiği anda ölmüştür.</p>

  <p class="p6">Cenaze Şam'a götürüldü. Oradaki hükumetçe düzenlenen orta hâlli bir merasimle, Selahaddin Eyyûbi türbesinde yer bulunamadığı için Sultan Selim Camii mezarlığına gömüldü.</p>

  <p class="p6">Aradan bir müddet geçince Sultan Selim Camiindeki mezarlar kaldırılmış, düzleştirilmiş ve orası park hâline getirilmiştir.</p>

  <p class="p6">Demek ki, bugün, Türklerin Padişahı ve müslümanların Halifesi Vahidüddin'den maddî bir iz bile mevcut değil...</p>

  <p class="p6">Fakat manevî bir iz mevcut... Bu iz resmî yol yaftalarına bakmadan takip edilecek olursa öyle bir noktaya varılır (ki, orada, sahte para basanlar gibi, yalan ilim ve tarih imal edenlerin tezgâh kapısını açacak ve topunu birden ilahî adalet savcısına teslim ettirecek anahtar vardır .</p>

  <p class="p6">İmam-ı Rabbânî Hazretlerince Allah indinde en yüksek derece, bir insanın, iyi olmasına rağmen fenalığının söylenmesinde olduğuna göre, İkinci Abdülhamid'den sonra bu mertebeye erebilmiş; büyük mazlum olarak Vahidüddin'e ait ruhanî makamı düşünelim!...</p>

  <p class="p6">&#160;</p>
</body>
</html>
