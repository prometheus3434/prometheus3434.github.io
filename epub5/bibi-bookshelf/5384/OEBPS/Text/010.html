<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>BÜYÜK HARP</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">BÜYÜK HARP</h1>

  <p class="p6">Artık Vahidüddın ile etrafını "Büyük Harp" diye anılan Birinci Dünya Savaşı çerçevesinden takip edebiliriz.</p>

  <p class="p6">İnsanlık tarihinde eşsiz bir merhale ve götürdüğü dünya ile getirdiği dünya arasındaki fark bakımından İkinci Cihan Harbiyle kıyas kabul etmeyecek derecede tesiri geniş olan Büyük Harp, siyasî, iktisadî, içtimaî ve askerî meseleleriyle mevzuumuzun dışındadır.</p>

  <p class="p6">Batı buhranının ilk patlak verişi olarak fikir köklerini daha evvel belirttiğimiz Büyük Harp... Üstüne yıldırımlar düşen ormanda, arslan, kaplan, fil ve ayı, arkalarında bir sürü hayvan, birbirine girerken, bizim gibi yaralı geyik vaziyetindeki yaratığa, bir koğuğa saklanmak ve oradan başının çaresine bakmaktan başka bir şey düşmezdi. Biricik yol buydu; fakat bu yolun tam tersi olan yön tutuldu. Sade bu yön tutulmakla da kalmadı; bu yön üzerindeki felâket uçurumu gün ışığına çıkarken göz göre göre ona doğru gidildi. Bütün şansını biricik siyasî ve askerî taktik halinde âni bir darbe ve yıldırım harbine bağlamış Alman orduları Garp Cephesinde durdurulduktan, böylece kazanma ümitleri ebediyen kaybedildikten sonra "Devlet-i Aliyye", sanki zaifin imdadına koşuyormuşcasına harbe katıldı. Başta Enver Paşa, bir iki gözükara İttihatçı, Türk evinin gizlice kapısını aralayıp, güya başını koparmak üzere ejderhayı içeriye aldı ve başımızı ejderhaya koparttı. Bu işi, millete, hükümete, hattâ Partiye danışmadan bir "oldu-bitti" şeklinde yaptılar ve Türk vatanını emperyalizma ejderhasına yem diye takdim ettiler.</p>

  <p class="p6">İşte, Büyük Harbin birinci senesinde Veliahtlığa geçtiği zaman 53-54 yaşlarında bulunan Vahidüddin en ıstıraplı yıllarını bu harp içinde yaşadı.</p>

  <p class="p6">Şark cephesinde "Allahü Ekber" dağının buzlariyle, Suriye çöllerinin ateşi tarafından ciğerine kadar donan ve yanan Mehmetçik (Don Kişot"ların rüyalarını gerçekleştirme yolunda kumar parası gibi harcandı. Erzurum'da "Allahü Ekber" dağının bir eteğinden 30 bin mevcutlu bir kolordu halinde tırmandırılıp, öbür eteğinden, tek kurşun atmadan ve yemeden, birkaç manga kalmış olarak indirildi. Kanal Seferinden de, karşı yakaya geçirilebilen ancak birkaç kişinin "Allah, Allah!" seslerinden sonra her şey sustu ve durdu; ve arkasından o korkunç Suriye ve Arabistan istilâsı başladı.</p>

  <p class="p6">Kirdıra kırdıra bitiremedikleri Mehmetçik, Çanakkale'de devlet ırzının kapısında en büyük senametini gösterir ve düşman zırhlılarından yağan gülleleri göğsüyle meşin top gibi çelerken bu ruh hiç bir tarafta semerelendirilemedi; ve Galiçyadan Dicle boylarına kadar Türk kanı, arozöz suyu hovardalığiyle toprağa içirildi. Ya cephe gerileri?</p>

  <p class="p6">İdare lâmbalarında gaz yerine yanan ve ışık yerine isli kıvılcım saçan kuru fitiller... Şeker ihtiyacını birkaç kuru üzümden başka bir şeyde bulamayan, sapsarı ve bir deri, bir kemik, çocuklar... Has ekmeğin yerinde mısır koçanı, kepek ve çamurdan, taş gibi kaskatı ve kapkara somunlar...</p>

  <p class="p6">Bugün sağ olan ihtiyar bir romancı, çocukluğunu o günlerde geçiren bizim neslimizin kavrukluğunu belirtmek için, bir zamanlar hakkımızda şu hor görücü tâbiri kullanmıştı : "- Saman ekmeği nesli!"</p>

  <p class="p6">Bu tâbir, o günleri ifadede ne kadar yerindeyse bizim neslimizi tespitte de o derece hakikatten uzaktır. Zira bizim neslimiz ıstırap, korku ve ihtilâç neslidir ve işte bu yüzdendir ki, ardındaki beyni çü- ve önündeki ruhu kavruk nesillerin faciasını en iyi takdir ve muhasebe etmek mevkiindedir.</p>

  <p class="p6">Vahidüddin'in Büyük Harp boyunca bütün bu manzaralardan aldığı dehşet ve ıstırap hissini, onun, her şeyini ve aziz vatanını kaybettikten sonra İtalya'da, (San Remo) şehrinde, ıstırap ve inkisarların en büyüğü içinde, yakınlarına söylediği sözlerde bulacağız.</p>

  <p class="p6">Komitecilere esir saray; ve göz göre göre salhaneye sürülen aç ve hasta milletin yürekler acısı hali ve ölümden beter encamı karşısında, elinden hiç bir şey gelemez bir veliaht... Bütün kanını içine akıtıyor ve merasim, yahut resmî temsil günlerinde büyük üniformasını giyip, hissiz görünmesine alıştığı bir yüzle ortaya çıkmaktan başka bir şey yapamıyor.</p>

  <p class="p6">Ölen Avusturya-Macaristan imparatorunun cenazesinde Türkiye'yi temsil etmek gibi vazifeler de kendisine düşüyor.</p>

  <p class="p6">Vahidüddin'in sonradan yaveri yapacağı, Anadolu'ya bizzat göndereceği ve hayatında en müessir rolü oynayacağına şahit olacağı Mustafa Kemal Paşayla tanışması, Büyük Harbin sonlarına doğrudur.</p>

  <p class="p6">Sahibi bulunduğu cins at ve kısrakları Dördüncü Ordu Kumandanı Cemal Paşaya 2000 altına satan ve sonradan Cemal Paşanın bu at ve kısrakları daha yüksek fiatla satması üzerine kendisine 3000 lira daha ödenen Mustafa Kemal Paşa, o sıralarda Suriyeden gelmiş ve Beyoğlunda Perapalas Otelinin bir dairesine yerleşmiştir. (Kemal Atatürk ve Millî Mücadele Tarihi, s. 179)</p>

  <p class="p6">Bu esere göre bizzat Mustafa Kemal Paşanın ağzindan, dökülen kelimelerle tanışma sebep ve şekli;</p>

  <p class="p6">"- İstanbul'da Perapalas otelinin bir dairesine yerleşmiştim. Artık her şeyin mahvolduğuna kaani bir adam gibi, me'yûs, düşünüyordum. Ancak, mahvolan her şeyin kurtarılabîleceğine de müteselliydim."</p>

  <p class="p6">Aynen Mustafa Kemal Paşaya ait olan bu sözlerden anlayacağımız, onun, sonunda ve birdenbire, dayanağını göstermeden belirttiği ümit ve teselliye rağmen, her şeyin mahvolduğuna başlangıçta inanmış bulunduğu... Devam ediyor:</p>

  <p class="p6">"Bu hâlet-i ruhiye içinde iken bir gün bana, Padişahın vekili sıfatiyle; Enver Paşa bilvasıta müracaatta bulundu ve dedirtti ki... Sonra bizzat şifahen dedi ki:</p>

  <p class="p6">- Almanya İmparatoru Zât-ı Şahaneyi karargâh-i umumîsine davet etti. Zât-ı Şahane böyle bir seyahati yapamıyacak hâlde bulunduğundan, düşündük. Veliaht Hazretleri Zât-ı Şahane namına hu semahata yapsın... Kendisinin refakatinde bulanmayı kabul eder misiniz?</p>

  <p class="p6">Ben böyle bir zât ile böyle bir seyahati kendim için enteresan gördüğümden, derhal muvafakat cevabı verdim. Tertibat ve tebligat yapılmış; iki üç gün sonra bir Perşembe akşamı trene binip Vahidüddin ile seyahate çıkacağımız tekarrür etmişti- Bana denildi ki:</p>

  <p class="p6">"- Seyahate çıkmadan evvel; Veliahd Hazretleriyle tanişmalısınız!"</p>

  <p class="p6">Naci Paşa, şimdi kolordu kumandanı; ve Mekteb-i Harbiyede benim terbiye-i askerîye hocamdı. O zaman zannederim Miralay Naci Bey; onun da Vahidüddin ile beraber bulunması tensip olunmuştu."</p>

  <p class="p6">Bu sözlerden sonra Mustafa Kemâl Paşa, Vahidüddin ile ilk karşılaşmasındaki intibalarını anlatıyor. Onca Veliahd Vahidüddin Efendi, gülünç ve merhamete şayan bir insandır:</p>

  <p class="p6">"Bir gün, hareketimizden evvel Vahidüddin'in sarayında birleştik. Bizi sarayın içinde Arap hasırlariyle örtülmüş bir salona acılan kapıdan bir odaya soktular, Redingotlu adamlarla dolu olan odanın eşyası bir kanape ve kanapenin iki tarafında birer koltuktan ibaretti. Henüz girdiğimiz bu odada ayakta dururken çok laubali görünen redingotlu adamların içinde dîğer redingotlu bir adam peyda oldu. Bu yeni gelenin kim olduğunu, ne olduğunu ve ne olmak lâzım geldiğini, ne ben, ne de arkadaşım farketmedik. îçeri girdi, bizim bulunduğumuz tarafa teveccüh etti. Kanapenin sağ köşesine oturdu. Ben karşısındaki koltuğa oturdum. Mütenazır koltuğu Naci Paşa işgal etti. Bu zât bir defa gözlerini kapadı, derin bir velede daldı, neden sonra tekrar gözlerini açtı, bize lütfen iltifat etti:</p>

  <p class="p6">- Sizinle müşerref oldum, memnunum! Tekrar gözlerini kapadı, bu nazikâne sözlere cevap vermiye hazırlanırken, bîhuş (kendinden geçmiş) bir şahsiyetin huzurunda bulunduğumu farkettim; cevap vermek mi, yoksa vermemek mi lâzımgeldiğinde tereddüt ettim. Naci Paşanın yüzüne baktım, o da çok durgundu. Onda (Vahidüddin'de) bir defa tekellüm kudreti mevcut olup olmadığını anlamak için beklemeyi tercih ettim. Biraz sonra gözlerini açtı:</p>

  <p class="p6">- Seyahat edeceğiz değil mi?</p>

  <p class="p6">Ben çok sıkılmış, çok muazzep bir hâlde:</p>

  <p class="p6">- Evet, seyahat edeceğiz! Dedim.</p>

  <p class="p6">İtiraf edeyim ki, bir mecnunla karşı karşıya bulunduğumu derakap hissetmiş, fakat mantıkî mühakemeye girişmekten kendimi menetmiştim. Hemen ayağa kalkıp dedim ki:</p>

  <p class="p6">- Efendi Hazretleri, beraber seyahat edeceğiz; seyahat iki gün sonra başlayacaktır. Perşembe akşamı garda hazır bulunacaksınız; oradan hareket edeceğiz.</p>

  <p class="p6">Veda ettik ve çıktık. Mükellef bir saray arabasına binmiştik. Naci Paşa ile aramızda takriben şöyle bir muhavere oldu:</p>

  <p class="p6">- Zavallı, bedbaht, şâyan-ı merhamet... Bunlarla ne olabilir?</p>

  <p class="p6">- Öyledir!</p>

  <p class="p6">- Bu zavallı yarın padişah olacaktır, kendisinden ne beklenebilir?</p>

  <p class="p6">- Hiç...</p>

  <p class="p6">- Biz ki, aklımız, mantığımız vardır; biz ki, memleketin mukadderatını, hâlini ve âtîsini anlamış insanlarız, ne yapabiliriz?</p>

  <p class="p6">Naci Paşa:</p>

  <p class="p6">- Güç!... Dedi."</p>

  <p class="p6">Mustafa Kemal Paşa, Veliahd Vahidüddin Efendinin refakatinde Almanyaya yaptığı seyahati anlatmaya devam ediyor:</p>

  <p class="p6">"- Perşembe akşamı gara gittim, yalnız daha evvel Vahidüddin'in etrafındaki adamlara haber göndermiştim ki, bizim seyahatimiz nev'ammâ askerî bir seyahat olacaktır. Zât-i Ali üniformasını giymelidir. Gara geldîğim vakit Vahidüddin'in sivil giyînmiş olduğunu gördüm. Veliahdın teşrifatçısı olan İhsan Bey isminde bir adam vardı. Kendisine dedim ki:</p>

  <p class="p6">- Ben Veliahd Hazretlerinin üniforma giymesi için haber yollamıştım.</p>

  <p class="p6">Söylemedinîz mi?</p>

  <p class="p6">Bana saray ananelerinin verdiği bir gururla :</p>

  <p class="p6">-Siz kim oluyorsunuz? Dedi.</p>

  <p class="p6">- Ben sana kim olduğumu izah edecek vaziyette değilim; yalnız soruyorum: Ben sana Veliahd Hazretlerinin üniforma giymesi lâzım olduğunu söylettim. Kendisine söyledin mi, söylemedin mi?</p>

  <p class="p6">Bu cümleleri biraz sert telâffuz ettim. O zaman bana cevap vermeye mecbur kaldı:</p>

  <p class="p6">- Müsaade ederseniz, izah edeyim... Dedi. Anlattığına göre Veliahde, Feriklik rütbesi tevcih olunmuş, sonra Mirliva olduğunu bildirmişler, o da bundan muğber olarak, madem ki benden ilk rütbeyi nezetmişler, ikinci rütbeye tenezzül etmem, demiş; ve hiç bir rütbeye lâyık olmıyan Vahidüddin işte bu sebeple gara sivil gelmeyi tercih etmiş. İhsan Bey denilen adamla fazla meşgul olmaya lüzum görmedim. Bineceğimiz tren hazırdı. Bir askerî müfreze saff-ı harp nizamımla, Veliahdı teşyie muntazırdı. Veliahdın yanına yaklaştım. Başkumandan Vekili Enver Paşa da orada idi.</p>

  <p class="p6">- Bu asker sîzi teşyi için hazırdır. Kendilerini selâmlayınız!</p>

  <p class="p6">Dedim.</p>

  <p class="p6">Vahidüddin yüzüme baktı. Bu bakışiyle:</p>

  <p class="p6">- Nasıl?</p>

  <p class="p6">Demek istiyordu. İşaret ettim:</p>

  <p class="p6">- Siz yürüyünüz, arkanızdan biz geleceğiz. Vahidüddin askerin Önünden geçerken, iki elleri yukarıda, gayr-ı tabiî selâm vererek yürüdü. Geriye dönüp trene bindik. İçine girdiğimiz salonun pencerelerini açtırarak, tren hareket edeceği sırada Vahidüddin'e:</p>

  <p class="p6">- Bu pencereden askeri ve ahaliyi selâmlayınız; Dedim.</p>

  <p class="p6">- Niçin lâzımdır? Dedi.</p>

  <p class="p6">- Evet lâzımdır!</p>

  <p class="p6">Vahidüddin benim bîperva ihtarıma râzı olmuş gibi görünerek, dediğimi yapıyordu. Tren İstanbul'u terketti. Vahidüddin beraber bulunduğumuz salonun gerisindeki diğer bir salonda kendisine hazırlanan kompartımana gitti. Beni bıraktığı salon bana aitti. Ben burada yatacaktım. Fakat salonun her tarafına bir takım bavullar, sepetler vesaire yığılmış olduğunu gördüm. Daha evvel, Vahidüddin'in çok yakını Refik İsminde bir zâta demiştim ki:</p>

  <p class="p6">- İstiyorum, Vahidüddin'în yakınında yatayım; onunla beraber bulunayım ve kendisini mütalâa edeyim.</p>

  <p class="p6">Bu adam bana evvelâ söz vermişken sonra öyle bir tertip yapmış ki, Vahidüddin'in yakın adamları her tarafı doldurmuş ve bana bahsettiğim salon kalmış...</p>

  <p class="p6">- Niçin böyle yaptınız? Dedim.</p>

  <p class="p6">Bana güzel bir cevap verdi:</p>

  <p class="p6">- Efendimiz bendegâniyle hemkarin (yakın) olmak ister. Zât-ı âliniz Efendimizi, o da sizi rahatsız edebilir. Bu sebeple sizi onun vagonuna muttasıl bir yerde bulundurmayı tercih ettim."</p>

  <p class="p6">Burada Mustafa Kemal Paşa, birdenbire şu teşhise varıyor:</p>

  <p class="p6">- Refik Beyin sözünü gayr-ı mâkûl bulmadım. Evet, lâzımdı ki, Vahidüddin'in yanında uşaklar ve Refik Bey de uşakların başında bulunsun!"</p>

  <p class="p6">Mustafa Kemal Paşa yolculuğu anlatıyor: "Trenimiz, istanbul'dan hayli uzaklaşmış, Trakya topraklarında İlerliyorduk. Bir zât geldi:</p>

  <p class="p6">- Efendimiz sizi salona davet ediyor. Dedi.</p>

  <p class="p6">Doğrusu bu davet beni memnun etti. Yarınki padişahı yakından tetkik etmek fırsatlarından birincisi bahşediliyor demekti. Vahidüddin'in salonuna girdiğim vakit kendisini ayakta, bana muntazır buldum. Oturdu. Bana da oturmak için yer gösterdi. Bu dakikada sarayında ekseriya gözleri kapalı konuşan zâtı büsbütün başka bir vaziyette buldum. Bilâkis gözlerini çok kuvvetle açmış ve dikkatle bana bakıyordu. Bir nutuk irad eder gibi, şu tarzda beyanatta bulundu :</p>

  <p class="p6">- Affedersiniz Paşa Hazretleri, birkaç dakika evveline kadar kiminle seyahat etmekte olduğumu bana izah etmemişlerdi. Ancak trenin hareketinden sonra aldığım malûmat üzerine gıyaben çok tanıdığım ve takdir ettiğim bir kumandanımızla beraber bulunduğumu anladım. Ben sizi çok iyi bilirim. Arıburnunda ve Anafartalarda yaptığınız bütün icraat, kazandığınız muvaffakiyetler tamamen mâlûmumdur. Siz istanbul'u ve herşeyi kurtarmış bir kumandanımızsınız. Beraber seyahat etmekte olduğum için çok memnun ve müftehirim.</p>

  <p class="p6">Vahidüddin bu sözleri çok ağır, fakat muntazam söylüyordu. Hayret ettim. İcab ettiği gibi cevaplar verdim. Aramızda mükemmel, ciddî ve samimî musahabeler oldu."</p>

  <p class="p6">Mustafa Kemal Paşanın Vahidüddin ile tanışmasına ve ilk temaslarına ait bu sözlerinde hâkim ruh ve fikir, ayrıca izafta muhtaç olmaksızın, kendi -kendisine bellidir.</p>

  <p class="p6">Konuşan daima, kendi üslûp ve ifade tarziyle Mustafa Kemal Paşadır:</p>

  <p class="p6">"O gece için görüştüklerimizi kâfi addederek kendisini fazla rahatsız etmek istemediğimi söyleyip müsaade aldım. Salona avdet ettiğim zaman inşirah hissediyordum. Düşündüm ki, bu zât akıllı olmalıdır, İstanbul'da ilk buluştuğumuz vakit, o devri bilenlerce anlaşılması kolay olan esbap ve şeraitin tesiri altında garip bir hâl gösteren Veliaht, İstanbul'u terkettikten, kendisini tamamen serbest gördükten, bilhassa muhataplarının şâyan-ı emniyet adamlar olduğunu anladıktan sonra, şahsiyetini olduğu gîbi göstermekte artık beis (sakınca) görmüyor. Buna göre ben de kendisine bütün ahvâli ve zaruretleri anlatabilirim, hattâ kendisince yapılabilecek bazı zeminler üzerinde faaliyete geçebilirim, ümidine kapıldım.</p>

  <p class="p6">Seyahat günleri birbirini takip ediyor, her gün biz kısa veya uzun bir mülakat yapıyorduk. Bende hasıl olan kanaat şu idi ki, bu adamla kendisini tenvir etmek ve kendine yakından ve samimî müzaharet etmek şartiyle, bazı işler yapmak mümkündür. Bu nokta-i nazarımı gerek Naci Paşaya, gerek diğer zevata söyledim ve Veliahtı bu şekilde hazırlamak memleket menafii namına bir vazife olduğuna işaret ettim. Arkadaşlar ve ben bu nevi temaslarda bulunarak seyahatimize devam ediyorduk."</p>

  <p class="p6">Bu noktada Mustafa Kemal Paşanın eski görüşü değişmiş ve "zavallı, merhamete şâyan" diye kaydettiği Vahidüddin, artık onun gözünde vaitkâr bir ümit kaynağı olmaya başlamıştır.</p>

  <p class="p6">Mustafa Kemal Paşayı dinlemeye devam edelim:</p>

  <p class="p6">"- Büyük Alman karargâhının bulunduğu küçük bir kasabaya gelmiştik. Bizi İmparator karargâhı medhali karşısına dizilmiş heybetli bir Alman kıt'ası selâmladığı esnada, bizzat Kayser medhalin sahanlığında bu istikbale iştirak ediyordu. Medhalden büyücek bir hole geçtik. Orada İmparator, Hindenburg, Ludendorf ve bütün karargâh erkân ve ümerası, Veliahdı ve onun refakatinde bulunanları kabul ediyordu. Kayser, Veliahdle musafaha ettikten ve Naci Paşa delaletiyle birkaç kelime konuştuktan sonra Vahidüddin'e denildi ki:</p>

  <p class="p6">- Refakatinizde bulunanları İmparatora takdim etmeniz lâzımdır.</p>

  <p class="p6">Veliaht beni İmparatora takdim etti. Bir eli göğsü üzerindeki düğmelerinin arasına sokulmuş olan İmparator, diğer eliyle benim elimi tuttu ve çok yüksek sesle, Almanca olarak:</p>

  <p class="p6">- Onaltıncı Kolordu... Anafarta... Sözlerini telâffuz etti.</p>

  <p class="p6">Bütün hazır bulunanlar İmparatorun bu ihtarı Üzerine bana teveccüh ettiler. Ben Kayserin ne demek istediğini anlamadığımdan biraz sıkıldım ve önüme baktım. İmparator benim bu mahcup ve mütevazı vazıyetimden şüphelenerek yanlış bir hitapta bulunmuş olması ihtimalini düşünmüş olsa gerek, bana sordu:</p>

  <p class="p6">- Siz Onaltincı Kolordu Kumandanlığını ve Anafartaları yapmış olan Mustafa Kemal değil misiniz?</p>

  <p class="p6">- Evet, Ekselans...</p>

  <p class="p6">Bu kelimeler ağzımdan çıkınca derhal anladım ki büyük bir hatâ yapmıştım.</p>

  <p class="p6">(Sir), yahut (Kayzer) demek lâzımdı. Ne yalan söyliyeyim, insan, dilini alıştırmadığı şeyleri söylemekte müşkülât çekiyor. Bu, benîm irtikâp ettiğim birinci hata da değildir. Bulgaristan Kralı Ferdinand'la ilk defa karşı karşıya geldiğim zaman aynı hatada bulunduğumu hatırladım-"</p>

  <p class="p6">Bundan sonra Mustafa Kemal Paşa,, Alman Uraumî Karargâhında "çok güzel ve rahat" yerleştiklerini (kaydediyor ve Veliahd tarafından bâzı ziyaretler yapılmak gerektiğini ve bunlardan (Hindenburg) ile (Ludendorf)un başta geldiklerini söyleyerek ilk ziyaretlerin onlara yapıldığını bildiriyor.</p>

  <p class="p6">Koca (Hındenburg)un ufacık bir bürosu vardır., Mareşal, masasının başında... Masanın sol ilerisindeki koltukta Vahidüddin... Vahidüddin'in yanında da "dili mesabesinde bulunan" Naci Paşa... Mustafa Kemal Paşa ise (Hindenburg)un sağ tarafındaki sandalyede...</p>

  <p class="p6">Bizzat Mustafa Kemal Paşanın Çizdiği bu dekor içinde, Rus ordularına imha darbesi vurmuş olan büyük asker (Hindenburg) ile büyük talihsiz Veliahd Vahidüddin Efendi konuşuyorlar. "Kısa merasim kabilinden olan böyle bir mülakatta çok mühim şeyler konuşulmak mutad olmamakla beraber", Mareşal, Veliahde ve o vasıtayla Türk milletine teselli verici sözler söylüyor, Veliahd da bunlara teşekkür ediyor.</p>

  <p class="p6">Alman Mareşalinin sözleri Mustafa Kemal Paşa tarafından sadra şifa verici kabul edilmiyor. O, Dünya Savaşının kaybedilmiş olduğuna ve gerisinin boş lâf ve kuru teselliden ibaret bulunduğuna kaanidir.</p>

  <p class="p6">Diyor ki, aynen:</p>

  <p class="p6">"- Ben Hindenburgtan ağzından işettiğim sözlerin en nihayet Kibar ve misafirperver olduğu için nezaketen sarfedilmekte olduğuna kaanî olmak istiyordum. Yoksa beyanatın medlulü (delâlet ettiği şey) beni meyus edecek mahiyette idi. Mukâlameye iştiraki münasip görmedim. Bilâkis mülakatın kısa kesilmesine intizar ediyordum. Öyle oldu."</p>

  <p class="p6">(Hindenburg)dan sonra, Alman Genel Kurmayının başı (Ludendorf) ile temas ediyorlar:</p>

  <p class="p6">"Vahidüddin'i Ludendorf da büyük nezaket ve itina ile kabul etti. Denebilir ki, o da, Mareşalin temas ettiği mevzular üzerinde teseîlbahş (teselli verici) izahatta bulundu. Bilhassa o günlerde Şimal-i Garbı cephesi üzerinde müttefikin orduları aleyhine başladıkları parlak taarruzdan bahsetti. Bu taarruzu esasen biliyorduk. Fakat taarruzun vasıl olabildiği neticeyi Ludondorf'un lisanından işitmek için sabırsızlanıyordum- Gördüm ki, mükâlemenin hedefi bu değil... Alman ordusunun taarruz etmekte olduğunu söylemekle, Alman millet ve ordusunun ve bütün müttefiklerin kuvve-i maneviyelerini yükseltebilecek teminat vermekten ibarettir. Şüphemi halletmek için olmalı, Generale kısa bir sual sordum:</p>

  <p class="p6">- En nihayet taarruz kuvvetleri hangi hatta kadar gidebileceklerdir?</p>

  <p class="p6">Böyle, Veliahd refakatinde bulunan bir zabitin damdan düşer gibi sorduğu suale muhatap olan Ludendorf, nezaket içinde devam eden beyanatını tevkif etti; biraz düşündü, biraz da yüzüme baktı ve dedi ki:</p>

  <p class="p6">- Biz taarruz ediyoruz, neticesini hâdisat gösterecektir.</p>

  <p class="p6">Cevap verdim:</p>

  <p class="p6">- Yapılmakta olan taarruz neticesinin ne olabileceğini anlamak için hâdisata ve talihin tecellisine intizar etmeye lüzom olmadığını zannediyorum; çünkü yapılan taarruz, en nihayet (parsiyel - kısmi) bir taarruzdur.</p>

  <p class="p6">(Ludendorf, tekrar yüzüme baktı. Ne demek istediğimi pek iyi anlamıştı. Müspet menfi cevap vermîyerek sustu.</p>

  <p class="p6">Mükâleme burada kaldı ve ziyarete hitam verildi.</p>

  <p class="p6">Ludeudorf'un hatıratını baştanbaşa okudum. Hatıratta çok büyük esaslardan çok büyük maharetle bahsedilmiştir. Tabiî bu kadar kısa bir mülakatta kendisi için meçhul bir zâirin çok kısa sualinden ve o sualin mucip olduğu tevakkuftan bahsetmiş olmasını kendisinden talep etmek hakkımız değildir. lâkin biz de bu ziyaretten bahsettiğimiz sırada bütün dünya ordularında büyük asker ve büyük erkân-ı harp tanınan bir zât ile ânı denilebilecek kadar kısa teati-i efkârımızın hâtırasını gömmek istemedik."</p>

  <p class="p6">Alman ordularının iki büyük kafasiyle yaptıkları temastan, ve mirliva (tuğgeneral) Mustafa Kemal Paşanın her ikisini de tenkid ve Alman ordusunu müşkül vaziyette kabul edici tavrından sonra, hususî dairelerinde bizzat Alman imparatorunun ziyaretine mazhar oluyorlar:</p>

  <p class="p6">"İmparatorluk karargâhı ittihaz olunan otelin Veliahdın odasında Vahidüddin, ben ve Naci konuşuyoruz. Bütün seyahatimiz esnasında benim Veliahde yakalarını açtığım umumî ve hayalî bahisler üzerindeyiz. Başkumandanlık Vekâletinin, Alman ordusuna istinat edilerek ihtiyarına devam edeceğimiz fedakârlığın mutlaka parlak bir muvaffakiyetle nihayet bulacağı hakkında fikriyle bu fikri memlekette temine çalışmaktaki mantıksızlığı izah ve ispata çalışıyordum. Beni bu beyanata sevkeden vesile, kısa sualim karşısında Ludendorfun bu akıbetleri Allah'a tevdi eden bir mütevekkili andırır vaziyetiydi. Çok arzu ediyor ve çalışıyordum ki, yarının Padişahı, tam yerinde, benim dediklerimi çok iyi anlayabilsin! Bilmem neden, böyle bir teşebbüsten ümit-var olmak istiyordum. Verdiğim izahat, Veliahdın tasdik ve teyakkuzuna delâlet eden işaretlerle karşılanmaktaydı."</p>

  <p class="p6">Aynen Mustafa Kemal Paşanın ağzından dökülen bu kelimelerle sabittir ki, o ve zamanın Veliahdı Mehmed Vahidüddin Efendi, İttihatçılara zıt olmakta beraberdirler ve bu mevzuda Mustafa Kemal Paşa, bütün ümidini Vahidüddin'e bağlamış bulunmaktadır. Her şeyden evvel Mustafa Kemal Paşa, Vahidüddin ile anlaşmaya son derece meyillidir.</p>

  <p class="p6">Nihayet karşılarında, bütün cihana hükmetmek ütopyasının akrep bıyıklı kahramanı Kayzer Vilhelm...</p>

  <p class="p6">"Bu esnada yüksek bir takım sedalar, bütün boşlukları doldurarak bizim oturduğumuz salonun içine kadar geldi:</p>

  <p class="p6">- Kayzer, Kayzer!</p>

  <p class="p6">Kapı vuruldu. Kayzer'in, Veliahd Hazretlerini ziyarete gelmekte olduğu bildirildi. İmparatorun istikbaline (karşılanmasına) şitap ettik. Kayzer salona dahîl oldu. Hep beraber oturduk. İmparator hakikaten centilmence konuşuyor, sadık ve vefakâr Osmanlı Devletinin çok kıymetli bir Alman müttefiki olduğundan ve bilhassa Başkumandan Vekili Enver Paşa Hazretlerinin bu dostluğun kıymet ve yüksekliğini anlayarak çalıştığından, Alman Başkumandanlık ve Erkânı Harbiyesinin bu güzide zâta fevkalâde emniyet ve itimat beslemekte olduğundan bahsediyordu. Ben, Vahidüddin'in sağındaydım. Naci PaŞa tam karşımızda bulunuyordu. Takriben şu sual, Naci Paşa lisaniyle imparatora soruldu:</p>

  <p class="p6">- Türkiyenin Almanyaya karşı sadakat ve vefasından, yakın âtide Alman müttefiklerinin saadete kavuşacaklarından bahseden beyanat-i şahaneleri, Osmanlı devletinin yarınını düşünmek vaziyetinde bulunan âcizlerinde büyük bir inşirah ve teselli uyandırdı. Ancak, vaziyet-i umumiyeyi mütalâa ve tetkikten sarf-ı nazar ederek, bir noktayı dah vuzuhla anlamak ihtiyacındayım, Türkiyenin kalbgâhına (can evine) tevcih olunan darbeler tevkif olunamaksızın ilerlemektedir. Eğer bu darbeler muvaffak olursa Türkiye mahvolacaktır. Bu darbeleri tevkif için teminat ifade eden beyanatınızı dinliyemedim. Lütfen bu hususta beni biraz tenvir ve tatmin buyurur musunuz?</p>

  <p class="p6">Bu sual üzerine İmparator oturduğu sandalyeden derhal ayağa kalktı. Şöyle bir hitapta bulundu: - Türkiye'nin muhterem Veliahdı! Anlıyorum ki sizin zihnînizi teşviş edenler vardır. Ben Alman imparatoru, size âtiden, muvaffakıyat-ı âtiyeden bahsettikten sonra şüpheniz kalır mı, kalmaz mı?</p>

  <p class="p6">Yanında bulunduğum Veliahd derhal müspet cevap vermekle beraber endişesinin zail olmadığını da İlâve etti.</p>

  <p class="p6">İmparator, kalktığı sandalyeye artık oturmadı ve bizi terkedeceğini nezaketle îma etti. Salonun kapısına doğru yürüdü. Vahidüddin ve arkasından bizler Kayzeri salonun kapısından dışarı çıkardık. Kayzer sola doğru giden bir koridordan yürüyecekti. Ben Kayzerin hoşuna gitmediğimi anladığım için makûs koridora doğru ve biraz uzakta durdum. İmparator Veliahdın ve müteakiben ona yakın bulunan Naci Paşanın ellerini sıkarak, uzağında bulunan bana baktı ve müteveccih olduğu koridor istikametinde yürümeye başladı. Benîm elimi sıkmamıştı. İmparatorun hakkı vardı. Veliahdın refakatinde bulunan herhangi bir generalin elini sıkmak için onun ayağına mı gidecekti? Lâzım değil midir ki bu general, imparator tarafından eli sıkılmak şerefini ihraz için biraz istical etsin. Bu kusurumu itiraf ederim. Bilmem neden, durgun, harekete iktidarsız, sabit ve dalgın bir vaziyet almıştım. İmparator iki üç adım yürüdükten sonra tekrar geri döndü, bana yaklaştı:</p>

  <p class="p6">- Affedersiniz, sizin elinizi sıkmamıştım.</p>

  <p class="p6">Elimi uzattım, çok nazik ve âlicenabâne iltifatlarına mazhar oldum."</p>

  <p class="p6">Şimdi, doğrudan doğruya Mustafa Kemal Paşadan ve Cumhur Reisliği zamanında dinlediğimiz bu sözlerde muazzam bir hakikat ve delâlet yattığını tespit edebiliriz. Bu hakikat ve delâlet, Vahidüddin'in artık vatan haini ve baş düşman kabul edildiği bir devirde doğrudan doğruya Mustafa Kemal Paşanın sözlerinden fışkırdığına göre, hiç kimsede aksini iddiaya mecal olamaz.</p>

  <p class="p6">Mustafa Kemal Paşanin bu sözleri, Vahidüddin'in vatan derdiyle yanan biri olduğunu, Osmanlı devletinin yarınını düşünmek gibi bir vaziyeti Kayzer'in yüzüne haykırdığını ve bu mevzuda kendisinden teminat istediğini, öfkelenen Kayzer'i salondan kaçırdığını, yâni işi oluruna bağlayıcı ve teşrifat gürültüleri arasında kaybolucu bir tip olmadığını gösteriyor.</p>

  <p class="p6">Almanya seyahatini daima Mustafa Kemal Paşanın ağzından dinlemek, usûlümüz icabıdır:</p>

  <p class="p6">"İmparatorun sofrasına akşam yemeğine davetliydik... Kayzer'in karşısında bir prens, sağında Vahidüddin, solunda Berlin Sefiri Hakkı Paşa merhum ve prensin solunda da ben bulunuyorduk. Benim solumda Ludendorf vardı. Ludendorf, fransızcasiyle, benimle görüşüyordu. İmparator Ludendorfa Almanca:</p>

  <p class="p6">- Sağındaki adamla konuş! Dedi.</p>

  <p class="p6">Ludendorf:</p>

  <p class="p6">- Onu yapıyorum. Cevabını verdi.</p>

  <p class="p6">Bittabi bu mükâlemeleri anlıyacak kadar almanca bildiğim için imparatorun ihtarına ve Ludendorf-"a cevabına intikal etmiştim. Dimağı çok büyük harekâtın İdaresinden mütevellit yorgunlukla meşbu bulunan Ludendorf, yemek esnasında hatırımda yer tutacak kadar ciddî bir mükâleme mevzuu bulamadı. Yemek bitti. Bu salona bitişik, onun büyük parkasına benzeyen diğer bir salon vardı. Sofrada hazır bulunanlardan bir kısmımız oraya geçtik. İmparator, Hindenburg,</p>

  <p class="p6">Lundendorf, Alman Başvekili olduğunu zannettiğim bir zât, bizim taraftan da Veliahd, Hakkı Paşa merhum ve bizler...</p>

  <p class="p6">İmparator bir köşede ayakta Vahidüddin ile tatlı tatlı konuşuyor; ben, arkasını iki salonun fasl-ı müştereki olan kavsin duvarına dayamış, çok heybetli ve canlı, asil nazarlarında hakayikı anladığı görülen, fakat anladıklarını her muhataba söylemekten muhteriz, yüksek bir şahsiyet karşısındayım: Hindenburg! Hindenburg'la görüşmek istiyor, kendisini bilhassa Veliahtla beraber ziyarete gittiğimiz vakit temas etmiş olduğu tatlı musahabe zeminine sevketmeğe çalışıyordum.</p>

  <p class="p6">Mareşal, ziyaretimiz esnasında, Suriye vaziyetinin ıslah olunduğunu, son günlerde yeni ve taze bir süvari fırkasının muharebe meydanına ithal edildiğini söylemişti... Halbuki bu büyük adamın bahsettiği, bittabi oradaki kumandanların verdiği rapor muhteviyatı idi. Hakikat-i hâlde mevzu-u bahs olan bu süvari fırkası ben henüz İkinci Ordu Kumandanı iken Yıldırım Grubunu takviye için bu Grupa gönderilmesi talep olunan fırkaydı. Ben Yedinci Ordu Kumandanı olmadan evvel, bu süvari fırkasının teşkil ve teminine çok çalışılmıştı. Ancak toplanabilen bu seyyar kuvvet o kadar bîmecal idi ki, evvelâ hayvanlarını Re'sülayn civarındaki otlaklarda beslemek ve ondan sonra kabil-i istifade bir hâle gelip gelmediğini yemden tetkik etmek lâzımdı... Ben aylarca sonra, Yedinci Ordu Kumandanı olduğum zaman bu fırkadan istifade edip edemiyeceğimi tetkik ettim. Aldığım ciddî bir rapor fırkanın bâr kuvvet olmadığı mahiyetindeydi.</p>

  <p class="p6">Alman büyük karargâhında Hindenburg'un ağacından işittiğim şuydu ki, bu fırka muharebe meydanına dahil olmuş ve vazâyet ıslah edilmiştir. Mareşale macerayı hikâye ettim ve dedim ki:</p>

  <p class="p6">- Benim söyliyeceğim sözler sizin aldığınız raporlar muhteviyatına uymayabilir... Fakat emniyet edebilirsiniz ki hakikattirler. Suriye vaziyeti ıslah olunmuş değildir. Bunu kabul ediniz. Sonra Mareşal, siz mühim bir taarruz yapıyorsunuz ve zannetmem ki, buna çok bel bağlamış olasınız; yalnız bana söyler misiniz, emniyetle ümit ettiğiniz hedef ve maksat nedir?"</p>

  <p class="p6">Sorulması güç olan böyle bir sual karşısındaki vaziyeti, yine bizzat Mustafa Kemal Paşa, tespit ediyor:</p>

  <p class="p6">"Büyük ve ihtiyatlı asker, benim bu sualime cevap verebilir miydi? Zaten kendisinden bunu beklememeliydim- Bu, belki de biraz laubali vaziyetim, ihtimal, İmparator Hazretlerinin sofrasında bize ikram edilen nefis şampanyanın tesiriyle olmuştu.</p>

  <p class="p6">Mareşal, söylediklerimi dikkatle dinler gibi göründü. Fakat çok basit ve şirin bir cevap verdi; salonun ortasında duran ve üzerinde muhtelif sigaralar bulunan ufak bir masa vardı:</p>

  <p class="p6">- Ekselans, sîze bir sigara takdim edebilir miyim?</p>

  <p class="p6">Hindenburg her şeye cevap vermişti. Ortadaki masaya gittik, kendi eliyle bana bir sigara verdi.</p>

  <p class="p6">Meğer Vahidüddin ile konuşan İmparator, bizim temas ve müfeâfememizle alâkadar oluyormuş. Almanca olarak Mareşale sordu:</p>

  <p class="p6">- Ne diyor? Mareşal cevap verdi:</p>

  <p class="p6">- Bir şeyler!</p>

  <p class="p6">Ben sigaramı yaktıktan sonra Hindenburg'tan ayrılarak İmparatorla konuşan Vahidüddin'in yanına gittim:</p>

  <p class="p6">- Hakikati anlıyor musunuz? Muhatabınız Almanya İmparatorudur. Benim size arzettiğim endişeleri izah edecek bir tek kelime söyledi mi?</p>

  <p class="p6">- Hayır!</p>

  <p class="p6">-- Konuşmaya devam ediniz; ve ciddî konuşunuz! Bütün endişeleri İmparatora söylemekte tereddüt etmeyiniz! Ben eminim ki, o sizden memnun olmıyacaktır.</p>

  <p class="p6">Fakat hiç olmazsa Türkiye'de hakikati görmüş olanların mevcudiyetine inanacaktır.</p>

  <p class="p6">Veliahd masum bir tavır takınarak:</p>

  <p class="p6">- Öyle yapıyorum! Dedi"</p>

  <p class="p6">Görülüyor ki, Veliahd Mehmed Vahidüddin Efendinin Almanya seyahatinde takındığı tavır, İttihatçılar elinde ve Almanya safında harbin kaybedilmiş bulunduğu kanaatine mahsus bir edadır ve bu edada o ân için Vahidüddin ile Mustafa Kemal Paşa ortakdırlar. Şu kadar ki, Mustafa Kemal Paşadaki hudut dışı cür'et ve atılganlık Veliahdta mevcut değil...</p>

  <p class="p6">Bu ilk temaslardan sonra iş Garp Cephesini ziyaret etmeye kalıyor. Vahidüddin Efendi ile refakatindekiler Büyük Harbin encamını tâyin edecek olan Garp Cephesinin ateş hattına davet ediliyorlar. Karargâhlardan birinde, cephenin yüksek kumandanlarından biri, cicili bicili bir harita üzerinde ve sadece nazariye plânında, Türkiye Veliahtına ve maiyetindekilere vaziyeti izah ediyor. Bu izahlar, Mustafa Kemal Paşanın tabiriyle "güzel ve parlak" sözler çerçevesinde cereyan ediyor. O zaman Vahidüddin Efendi, Mustafa Kemal Paşaya dönüp cevabının ne olduğunu soruyor. O da diyor ki:</p>

  <p class="p6">"- Haritada gösterilen bu vaziyeti mahallinde görmek arzusunu izhar ediniz!"</p>

  <p class="p6">Öyle oluyor. Doğrudan doğruya ateş hattına gidiyorlar. Orada da kendilerini karşılayan yüksek rütbeli kumandanlarla temas ediyorlar. Türk heyetine nerelerin gösterileceği ve oralara nasıl ve nerelerden gidileceği önceden plânlaştırılmış... Bu plânı gören Mustafa Kemal Paşa:</p>

  <p class="p6">"Cephenin büyük kumandanı bize umumî vaziyeti izah etti, diyor; içinde bulunduğumuz muharebe cephesi, bize o izahların gösterdiği sahadır. Müsaade edilirse bu plânı bir tarafa bırakalım da benim göstereceğim yerleri görmeye gidelim!"</p>

  <p class="p6">O sırada bir kargaşalık oluyor ve Veliahd, hazır plâna göre kendisine görüş sahası olarak ayrılan yere doğru sevkediliyor.</p>

  <p class="p6">Mustafa Kemal Paşa diyor ki: "Bende bir asker inadı vardı. Onları takip etmedim. Edinmiş olduğumuz haritanın delâletine güvenerek, ateş hattının bir noktasına yürüdüm ve ateş hattının gerisinde bir ağacın dibine geldim. Orada gene bir zabit ağaç üzerinde tarassut yapıyordu. Bana refakat eden Alman zabitleri de vardı. Tarassut yapan zabit aşağıya indi. Meşhudatını (gördüklerini) anlattı.</p>

  <p class="p6">- Müsaade eder misiniz, ben de bu ağaca çıkayım! dedim:</p>

  <p class="p6">- Hay, hay!...</p>

  <p class="p6">Cevabını verdiler. Çıktım, zabitin söylediklerîni aynen gördüm- Fakat asıl mevzu-u bahs olmak lâzım gelen nokta, bu müşahede olunan vaziyete karşı olan vaziyetti. Onun için sordum:</p>

  <p class="p6">- Bu düşman vaziyeti karşısındaki kuvvetiniz, tertibatınız, ihtiyatlarınız nedir, lûtfen bana söyler misiniz?</p>

  <p class="p6">Ateş hattının saf olan zabitleri ve kumandanları, Türk müttefiklerinin bir kumandanına hakikati söylediler. Hakikat şuydu: Piyade kuvvetleri hemen hemen gayr-ı kâfi dereceye gelmişti... Süvari iken piyade gibi istimale mecbur oldukları bir kuvvetten bahsettiler; o da birinci hattın İstinatlarından sonra, ihtiyat denecek keyfiyet ve kemmiyetten çıkmıştı. Bu malûmatı aldıktan sonra, çok mütehayyir olarak, kendilerine bîperva dedim ki:</p>

  <p class="p6">- O hâlde tehlikedesiniz!</p>

  <p class="p6">- Öyle!... Dediler."</p>

  <p class="p6">Burada, kendi öz diliyle durumunu belirttiğimiz Mustafa Kemal Paşa, kısa bir müşahadeden sonra Alman ordusunun zaafını tespit ve kumandanlarına bu vaziyeti ihtar edecek kadar nefs emniyeti içindedir.</p>

  <p class="p6">İşte devam ediyor:</p>

  <p class="p6">"Bu ateş karargâhını terkeden Vahidüddin'in İmparator tarafından refakatine memur edilen bir kolordu kumandanı beni takip ediyordu. Günlerden beri temasta bulunduğumuz bu zât benimle ilk defa alâkadar göründü. Otomobillere bineceğimiz noktaya kadar atla gidiyorduk. Alman kolordu kumandanı yanıma yaklaştı, sordu:</p>

  <p class="p6">- Siz Veliahdın yaveri misiniz?</p>

  <p class="p6">- Hayır!</p>

  <p class="p6">- Ne münasebetle refakatte bulunuyorsunuz?</p>

  <p class="p6">- Böyle bir vazife aldığım için...</p>

  <p class="p6">- Askerî vaziyetlerden çok iyi anlıyorsunuz! Türkiyede herhangi bir kuvvete kumanda ettiniz mi? Müspet cevap verdim.</p>

  <p class="p6">- Mutlaka alaya kadar kumanda etmiş olacaksınız!"</p>

  <p class="p6">Bundan sonra Mustafa Kemal Paşa (38 yaşında), 60'lık kolordu kumandanının hayret dolu bakışlarına karşı, tugay, tümen, kolordu basamaklarını atlayıp ordu kumandanlığı etmiş olduğunu haber verince Alman generalinin mukabelesi, kendi nakline göre, aynen şu oluyor:</p>

  <p class="p6">- Affedersiniz; biz şimdiye kadar size yanlış hitap ediyormuşuz. Demek, siz (ekselâns)sınız!"</p>

  <p class="p6">Daima Mustafa Kemal Paşanın lisan ve üslûbundan naklettiğimiz, Vahidüddin'in Almanya seyahati tabloları, bilhassa anlatıldığı zaman ve mekân göz Önüne alınacak olursa (Vahidüddin'e vatan haini göziyle bakıldığı Cumhuriyet devri) Veliaht hakkında hiçbir kötüleme tâbiri kullanılmadığına göre, onun vatanını Almanya'da ne büyük bir vekar ve haysiyetle temsil ettiğini gösterir.</p>

  <p class="p6">Bu hususiyete bir misal de şudur: (Alsas)da bir gece valinin evine davet ediliyorlar. Güzel ve geniş bir salonda Vahidüddin vali ile bir masada, karşı karşıya... Mustafa Kemal Paşa da, kendi tabiriyle "salondakileri tetkik ederek" gezinmekte... Vahidüddin, onu masaya davet ediyor ve diyor ki:</p>

  <p class="p6">- Vali bana bazı sualler sordu, ben de cevaplandırdım. Fakat cevaplarımı size de teyid ettirmek isterim. Ona, cephelerde bulunmuş, memleketi iyi tanıyan bir kumandan yanımdadır, dedim. Sizi de dinlemesini istedim.</p>

  <p class="p6">Sözü yine Mustafa Kemal Paşaya verelim:</p>

  <p class="p6">"Veliahde mevzuu bahis mes'elenin ne olduğunu sordum:</p>

  <p class="p6">- Ermeniler!-, dedi.</p>

  <p class="p6">Alman valisi çok hüsn-ü niyet sahibi olduğundan" Türklerin Ermenilere karşı feci tecavüzatta bulunduğundan, fakat Ermenilerin bu tarzda harekete müstehak olmadığından bahsetmiş .. Misafiri olduğumuz dost ve müttefik Almanya milletinin" yüksek bir valisinin, müstakbel Türkiye Padişahı ile ve Kemâli ciddiyetle bu mevzu üzerine konuştuğunu anladığım zaman hayrette kaldım. Naci Paşa, Vahidüddin ağzından:</p>

  <p class="p6">- Bu kumandan temas ettiğiniz mes'eleyi iyi bilir, sizi tenvir edecek cevaplar verecektir. Dedi.</p>

  <p class="p6">Valiye dedim ki:</p>

  <p class="p6">- Türkiye'nin Veliahdi ve Almanya'nın mutena bir mıntıkasında kıymetli olduğuna şüphe etmediğim bir valisinin bulabildiği mükâleme zemini beni mütehayyir etti. Evvelâ sizden şunu anlamak İstiyorum. Müttefikiniz olan ve bu ittifak uğrunda maddî ve manevî tekmil mevcudiyetini mahveden Türkiye'ye karşı, tarihin bilmem hangi devrinde mevcut olduğunu iddia eden ve bu mevcudiyeti ihya etmek îçin dünyayı iğfale çalışan Ermeniler lehine konuşmak fikri sîze nereden geliyor?</p>

  <p class="p6">Bize dair pek nakıs malûmat sahibi olduğunu anladığım ve bütün fedakârlıklarımıza mukabil, hâlâ Türkiye topraklarında bir Ermeni hakkı olabileceği zehabında bulunan bu vali ile müstehziyane konuşmaktan men-i nefs edememiştim. Muhatabım, derhal, bütün söylediklerinin en nihayet mesmuat (işitilen beyler) olduğundan ve sahib-i dâva olmaktan uzak bulunduğundan bahsederek beni tatmine kalkıştı Mükâlemeyi bitirmek için kendisine dedim ki:</p>

  <p class="p6">- Vali Hazretleri, biz, cepheler dolaşan bir heyetiz, buraya Ermeni mes'elesi konuşmak için değil, fakat müttefikimiz olan ve kendisine itimat etmekte olduğumuz Alman ordusunun hakikî vaziyetini anlamaya geldik, onu anladık, kâfi bir vukuf ile memleketimize avdet ediyoruz.</p>

  <p class="p6">Vali; Vahidüddin'i sofraya davet etti, Ondan sonra meşhur (Krup) fabrikası sahibinin, muhteşem fabrikalar civarındaki şatosuna davet edildik. Orada akşam yemeğinde bulunarak gece trenle Berlin'e hareket ettik. Berlin'de (Adlan) Otelinde imparatorun misafiriydik. Hepimizi ayrı ayrı ve güzel yerleştirmişlerdi Vahidüddin bu hüsn-ü kabulden biraz da mağrur oldu. Artık memnuniyet içinde dünya gazetecileriyle temas ediyor, mülakatlar yapıyordu. Bir gün otelde Naci Paşa bana dedi ki:</p>

  <p class="p6">- Vahidüddin beni yaver almak istiyor; halbuki bilirsiniz, ben saray hizmetinde bulunmaktan memnun olmam.</p>

  <p class="p6">Cevap verdim:</p>

  <p class="p6">- Eğer Vahidüddin size bunu teklif etmişse derhal kabul etmeniz lâzımdır. Bu adam yarının padişahıdır. Siz temiz bir adamsınız. Lâzımdır ki, onun yanında kendisine hakikatleri bîperva (korkusuzca) söyliyecek biri bulunsun... Vâkıâ saray hizmetinde bulunmak güçtür, fakat memleket için her şey yapılır.</p>

  <p class="p6">Naci Paşa muvafakat etti. Ancak yaverliği, biz İstanbul'a gittikten sonra tahakkuk etti. Daha evvel cereyan eden bâzı mes'eleler var... (Adlon) Otelindeyiz. Bir gün birkaç gazete muhabiri Veliahdden mülakat istemişler; mülakatta ben de hazır bulundum. Veliahdın İstanbul'dan son güne kadar aldığı fikirlerle mülhem olduğu görülüyor; kiminle görüşse, daima aynı fikirlerle konuşuyordu. O gün ecnebi gazetecilerin musahabesinden de memnun oldum. Gazeteciler çekildikten sonra, salonda ikimiz yalnız kaldık. Bana sordu: - Ne yapmalıyım?</p>

  <p class="p6">Şu yolda idare-i kelâm ettiğimi hatırlarım:</p>

  <p class="p6">- Osmanlı tarihini biliriz, bu tarihin birtakım safhaları vardır ki, sizi korku ve endişeye sevkeder ve bunda haklısınız. Ben size bir şey söyliyeceğim ve o nisbetle hayatımı size teşrik edeceğim, memnun olur musunuz?</p>

  <p class="p6">- Söyleyiniz!... "</p>

  <p class="p6">Artık Mustafa Kemal Paşanın Vahidüddin'e nüfuz etmek ve bütün emellerini onunla müşterek plânlayacağı dünyaya bağlamaktan gayrı bir şey düşünmediği, bizzat kendi öz ifadesiyle sabittir. Bu ilmî, riyazi ve kat'î teşhisimizi, Mustafa Kemal Paşanın devam eden ifadesi büsbütün gerçekleştirecektir. Mustafa Kemal Paşa şöyle devam ediyor: "- Henüz Padişah değilsiniz, fakat Almanya'da gördünüz ki, İmparator, Veliahd ve Prensler hep bir iş üzerindedir. Neden siz bütün işlerden uzak kalasınız?</p>

  <p class="p6">- Ne yapabilirim?</p>

  <p class="p6">- İstanbul'a gider gitmez bir ordu kumandanlığı isteyiniz; ben de sizin Erkân-ı Harbiye Reisiniz olurum.</p>

  <p class="p6">- Hangî ordunun kumandanlığını?</p>

  <p class="p6">- Beşinci ordunun kumandanlığını...</p>

  <p class="p6">Bu isimdeki ordu Liman Fon Sanders'in emrinde bulunan veya bulunmak lâzım gelen ve Boğazlar; müdafaasına memur orduydu. Vahidüddin:</p>

  <p class="p6">- Bu kumandanlığı bana vermezler!...</p>

  <p class="p6">- Siz isteyiniz!...</p>

  <p class="p6">- İstanbul'a gittiğim zaman düşünürüz.</p>

  <p class="p6">Cevabını verdi. Bu benim için nevmidâne bir cevaptı.</p>

  <p class="p6">İstanbul'a geldik; fakat muvasalatımız zamanı kendimde feci bir ıstırap hissettim. Doktorlar sol böbreğimden rahatsız olduğumu söylediler. Bir ay kadar yatağımı terkedemedim. Doktor arkadaşların tedavisi, ıstırabımı bir türlü esasından menedemiyordu. Bir aralık tekrar yattım. Nihayet doktorlar Viyana'ya gitmeklîğim lüzumunda ısrar ettiler.</p>

  <p class="p6">Viyana'da müracaat ettiğim profesör benim senatoryumda yatmaklığımı zarurî gördü. Bir ay kadar Viyana civarında (Kotaj Sanatoryum)da bizzat bu profesör tarafından tedavi olundum. Sonra, yine aynı profesörün tavsiyesiyle, Karlsbad'a gittim. Rahatsızlığım henüz tamamiyle zail olmamış bulunduğu bir tarihte, 1918 Temmuzunun 5 inci Cuma günü Karlsbad'daki ikametgâhıma İzmir'de tanıdığım bir zât, diğer bir arkadaşla geldi."</p>

  <p class="p6">Bu gelenler, Mustafa Kemal Paşaya Sultan Mehmed Reşad'ın öldüğünü ve yerine Vahidüddin'in geçtiğini bildiriyorlar. Mustafa Kemal Paşa, aşağıda görüleceği gibi donup kalıyor:</p>

  <p class="p6">"- Müteessir miydim, memnun mu olmuştum? Pek tahmin edemiyordum. Hakikat şuydu ki, ne Ölen Padişaha acımıştım, ne de yeni Padişahın ömrünün uzun veya kısa olmasıyla alâkadardım. Acaba teessürümün sebebi bu tebeddül esnasında istanbul'da bulunmamak mıydı? Buna dair de kat'î bir fikir söyleyemem. Yalnız bir durgunluk geçirdiğimi hatırlarım- Birkaç gün içinde mütemmim (tamamlayıcı) malûmat geldi. Ben Vahidüddin'i telgrafla tebrik ettim. Cevabı verildi. Son malûmattan anlaşıldığına göre İzzet Paşa yeni Padişahın yaver-i ekrem'İ olmuştu.</p>

  <p class="p6">Bu hâdiseyi manidar buldum. Çünkü İzzet Paşa yaver olmaktan z'yade, bu nam altında, bir askerî müşavir veya erkân-ı harbiye reisi gibi bir vaziyet almış oluyor zannettim. Birkaç gün sonra, İstanbul'da bulunan yaverim Cevat Abbas Beyden hemen İstanbul'a avdetime dair bir telgraf aldım. Henüz hastalığım geçmediği için, ciddî bir sebep olmadıkça İstanbul'a dönmek istemiyordum. Onun için Cevat Abbas Bey'e bu mealde cevap yazdım. Kendisinden aldığım ikinci telgrafta (İstanbul'a serî'an avdetimin arzu buyrulduğu) münderiçti. Artık avdetimin kimin tarafından arzu buyrulduğunu tahkike lüzum görmeden 1918 sene 27 Temmuz Cumartesi günü Karlsbad'dan hareket ettim."</p>

  <p class="p6">Mustafa Kemal Paşayı Sirkeci istasyonunda yaveri Cevat Abbas Bey karşılıyor ve trenden iner inmez sorulan:</p>

  <p class="p6">- Beni kim çağırdı, niçin çağırıldım? Sualine şu cevabı veriyor:</p>

  <p class="p6">- İstanbula dönmeniz için size yazmamı isteyen îzzet Paşadır.</p>

  <p class="p6">Mustafa Kemal Paşa derhal İzzet Paşaya başvurup "davetin ne olduğunu merakla anlamak istiyordum" diye belirttiği hissini tatmin etmek istiyor. İzzet Paşanın cevabı gayet kurudur:</p>

  <p class="p6">- Hiç bir sebep yok!... Yeni Padişahla veliahtlığındaki seyahatiniz münasebetiyle çok yakından temaslarınız olduğunu bildiğim için bu temasları tekrar devam ettirmek suretiyle faydalı olabileceğini düşünerek böyle bir arzu izhar ettim.</p>

  <p class="p6">Mustafa Kemal Paşa, hatırlandığından dolayı İzzet Paşaya teşekkür edip fikrini bildiriyor:</p>

  <p class="p6">Umumî vaziyetin fenalığını gidermek için yeni Padişahı yeni bir istikamete yöneltmek lâzımdır. Bu bakımdan, kendisiyle görüşmesi uygun olabilir.</p>

  <p class="p6">İzzet Paşa bu fikri yerinde buluyor ve derhal Naci Paşa delaletiyle yeni Padişahtan, veliahtlığındaki seyahat arkadaşını kabul buyurması isteniyor. Padişahın cevabı.</p>

  <p class="p6">- Buyursunlar!</p>

  <p class="p6">Mustafa Kemal Paşanın Sultan Vahidüddin ile vaziyetini, çöküş devresinin talihsiz hükümdarına ait hususiyetlerin tespitinden sonra ele alacağız. Şimdi, çöküş devresi içinde doğrudan doğruya Vahidüddin'e dönelim...</p>

  <p class="p6">&nbsp;</p>
</body>
</html>
