<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>GİDİŞ</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">GİDİŞ</h1>

  <p class="p6">Mustafa Kemal Paşanın Samsun'a gidişi esnasında bindiği köhne vapurun bir îngiliz torpidosu tarafından takip edildiği ve batırılacağı hakkındaki nakiller baştan başa uydurmadır. Bunu, eski yaver Ali Nuri Beyefendi, tam bir mantık çemberi içinde yakalayıp yalanı şöyle tespit etmektedir:</p>

  <p class="p6">"- Nasıl olur? Mustafa Kemal Paşa İngilizlerin bilgisi ve Şark Ordusunu silâhsızlandıracağı bahanesi altında yola çıkmıştı. Herkesin gözü önünde yola çıktı ve rahat rahat gitti. Hem İngilizler onun bindiği hantal tekneyi tutmak isteselerdi, saatte 3 mil giden bir nakil vasıtasını 35 mil yol alan terpidolariyle yakalayamazlar mıydı?"</p>

  <h1 class="h11"><a id="ncx1284"></a>SALTANAT ŞÛRASI</h1>

  <p class="p6">Mustafa Kemal Paşanın Samsun'a hareketinden tam 10 gün sonra, sarayda, memleket ilim, siyaset ve fikir adamlarından büyük bir meclis kuruluyor, îsmi "Saltanat Şûrası"dır ve yurdun kurtarılması yolunda alınacak tedbirleri müzakere edecektir.</p>

  <p class="p6">Vahidüddin, gayot mahzun birkaç cümleyfe toplantıyı açıp reisliğini Sadrâzam Paşaya havale ettikten sonra içtima salonunu terkediyor ve hususî dairesine çekiliyor.</p>

  <p class="p6">Başkâtibi dinleyelim:</p>

  <p class="p6">"- Müşarünileyh (Padişah) Meclisten çıkarak, Abdulmecid Efendi de koltuğuna girerek, orta kattaki daire-i hususiyelerîne avdet etmek üzere melûl ve mahzun bir halde servis merdiveninden inerken iki gözünden yaş akıp, karılar gibi ağlıyorum, diyordu." (Görüp İşittiklerim - Sahife 216)</p>

  <p class="p6">Saltanat Şûrasının, servis merdivenlerinden ağlayarak inen büyük mustaribe ait şu acıklı tablodan başka, mühim ve gösterilmeye değer bir taraf yoktur. Hakikat şundan ibarettir ki, o günkü Türkiyede, muhterem sarayının hizmetçilere mahsus servis merdiveninden inerken "karılar gibi ağlıyorum!" diyerek yırtınan Vahidüddin'den başka, milletin derdini aynı çapta hissedici ikinci bir adam mevcut değildi.</p>

  <h1 class="h11"><a id="ncx1290"></a>SULH KONFERANSI</h1>

  <p class="p6">Haziran 1919 başında Paris'te toplanacak olan Sulh Konferansına resmen davet ediliyoruz. Padişah ve Sadrâzam bu daveti millî mevcudiyetimizin kabulü mânasına alıp bir müjde telâkki ediyorlar. Korku o kadar büyüktür ki, Türkiye'yi konferansa çağırmayıp fiilen taksim edebilirler kaygısı hüküm sürmektedir.</p>

  <p class="p6">Türk murahhas hey'eti üzerinde bir sürü münakaşa ve mücadeleden sonra nihayet Sadrâzam Ferit Paşa reisliğinde bir kadro kurulabiliyor ve bunlar bir Fransız harp gemisiyle Marsilya yolunu tutuyorlar.</p>

  <p class="p6">Padişahın Ferit Paşaya itimadı o kadar zaif ve buna rağmen onu kullanmasındaki zaruret hem insan bulamamak, hem de düşman tazyiki bakımından Öyle kuvvetlidir ki, kendi kendine akıp giden hâdiselere uymaktan başka bir şey yapamıyor ve Sadrâzamın arkasından bir nevi murakıp vazifesiyle Tevfik Paşayı gönderiyor. O da bir hafta sonra bir İngiliz harp gemisiyle hareket edip Ferit Paşanın peşine düşüyor.</p>

  <p class="p6">Birbirine rakip ve halef selef vaziyetindeki bu iki zâtın Fransa'daki vaziyetleri ancak (traji - komik : güldürücü hâile) tabiriyle ifadelendirilebilir. Şimdiye kadar hiçbir tarih kaynağının kaydetmediği bu vaziyeti, Tevfik Paşa mahdumu eski yaver Ali Nuri Beyefendiden dinleyelim:</p>

  <p class="p6">Eski yaver, Ferit Paşanın arkasından babası Tevfik Paşanın gönderilişini ve Paris'teki garip manzarayı şöyle anlattı:</p>

  <p class="p6">"- Ferit Paşanın reisliğindeki murahhaslar hey'eti, 6 Haziran 1919 günü (Lâ Demokrasi) adlı Fransız zırhlısıyla Marsilyaya hareket etti. Bir hafta sonra, arkalarından babam, beni de yanına alarak bir İngiliz torpidosiyle aynı yolu tuttu. Paris'te garip bir manzaraya şahit olduk. Bizi (Versay) taraflarında (Monteklen) isimli bir şatoya kapattılar Âdeta tutuklanmış gibi bir hâlimiz vardı. Albay (Hanri) isimli bir Fransız zabiti nezaretimize memur edildi. Bize "resmî hey'et burada ve iş başında; siz de misafirsiniz!" dediler. Meğer Ferit Paşa, babamdan gocunarak, Fransa hükümetine hakkımızda garip ve (romantik) bir nota verip bizim kendilerinden tecridimizi istemiş... Bu notada, birtakım iç meselelerimizin tasviri, Arap ve Arnavut milliyetçiliğinin reklâmı gibi alâkasız ve mânâsız kısımlar varmış... Ben size bir şey söyleyeyim mi?.. Ferit Paşa da vatan haini değildir. Sadece bir muvazenesiz, ne yaptığını bilmeyen bir adam... Vahidüddin'e gelince ona vatan haini demenin hakikatle en küçük iştirak noktası bulunamaz."</p>

  <p class="p6">Sulh Konferansının nasıl geçtiği, Türkiye'ye nasıl bir harita çizdiği ve ne şekilde imzalandığı dış çizgileriyle kaba bilgi olarak herkese malûm...</p>

  <h1 class="h11"><a id="ncx1298"></a>BİR LEVHA</h1>

  <p class="p6">O sıralarda sarayda geçmiş bir hâdise vardır ve ortaya çıkardığı ruhî delâlet o kadar derindir ki, Millî Şahlanış Hareketi karşısında Vahidüddin'in bütün ruh haletini ve tutumunu tek başına ifşa kuvvetindedir.</p>

  <p class="p6">"Görüp işittiklerim" isimli eseriyle Başkâtip Fuat Türkgeldi'den öğrendiğimize göre (Sahife 226) bir Ramazan günü sabaha karşı Yıldız sarayında harem dairesinden yangın çıkıyor. Nişantaşında oturan Başkâtiple "Serkarîn" unvanlı başmabeyinciyi uykudan kaldırıp hâdiseyi haber veriyorlar. İki saray mensubu nakil vasıtası bulamadıklarından, kolkola verip tabanvayla Yıldiz'a kadar gidiyorlar. Hem de hızlıca bir yürüyüşle bir saatlik yol... Sarayın en üst rütbede iki mensubunun nakil vasıtası bulamayıp ihtiyar hâllerinde yaya olarak saraya koşmalarındaki sefalete dikkat edin!..</p>

  <p class="p6">Varıyorlar!,. Hâlâ vaziyetten ne hükümetin, ne belediyenin haberi, ne de bunların aldığı bir tedbir var... Ortada, Türk olarak bir tulumbacı bile mevcut değil. Buna mukabil düşman donanmasının itfaiyesi, yangını görür görmez hemen koşmuş ve sarayı kurtarma, yangını söndürme faaliyetine girişmiştir.</p>

  <p class="p6">Ne hazin manzara ve nam ve hesabımıza yine ne korkunç sefalet!...</p>

  <p class="p6">Padişah, gecelik entarisinin üstüne bir pardesü geçirmiş, ıstırapların en keskinini ilân eden gözlerle yangını seyrediyor. Yangına o kadar yakın yerdedir ki, ayrı bir müşahidden dinlediğimize göre bıyıklarına kıvılcımlar düşüyor. O sırada saray bekçilerinden biri hüngür hüngür ağlamaya başlayarak Padişaha hulûs çakmak istiyor. Bir taraftan sarayı yanan ve imdadına düşman itfaiyesinden başka kimse gelmeyen bir taraftan da maiyetinin sahte göz-yaşLariyle ağlamasından gayrı bir alâka görmeyen Padişah, nihayet, bütün vatan semasına mahya gibi çekilmeye değer şu sözü söylüyor:</p>

  <p class="p6">"- Benim milletimin ocağı (evi) alev almış yanıyor! Ben onu düşünüyorum!</p>

  <p class="p6">Sarayım, kendi evim yanmış, ne ehemmiyeti var!"</p>

  <p class="p6">İşte Vahidüddin, topyekûn Vahidüddin bu sözün içindedir; ve gözleri önünde nişanlarına ve iç çamaşırına kadar her şeyi yanıp kül olurken, bıyıklarının üstüne yağan kıvılcımlar altında vatan yangınını nasıl söndürebileceğini düşünmektedir.</p>

  <h1 class="h11"><a id="ncx1307"></a>ŞU, BU</h1>

  <p class="p6">Bir taraftan Millî Hareket pişmeye doğru gider, öbür taraftan da Vahidüddin'i yakan şartlar her gün b'iraz daha alevlenirken, İstanbul'da birbirini takip edici hükümet değişiklikleri...</p>

  <p class="p6">12 Ocak 1920'de, ileride "Misak-ı Millî"yi esaslandıracak olan Meb'usan Meclisi toplandı.</p>

  <p class="p6">16 Mart günü İtilâf küvvetleri, hırsızın, çaldığı hisse senetlerini adına kaydettirmesi gibi, İstanbul'un resmen işgal edilmiş olduğunu haber verdiler ve zaten göz hapsi altında bulundurdukları hayatî noktalara el attılar. Bununla da kalmayıp Meclisi basarcasına diledikleri meb'usları tutuklamaya ve alıp götürmeye başladılar. Bunun üzerine meb'uslar tek tek Anadolu yolunu tutmaya koyuldu.</p>

  <p class="p6">Kuva-yı Millîye hareketiyle anlaşma yol'unda çırpınan hükümetlerden sonuncusu olan Salih Paşa kabinesi de İtilâf devletlerinin Anadolu aleyhindeki tekliflerini kabul etmeyince, baski üzerine baskı neticesinde, iş, dördüncü defa Ferit Paşaya düştü ve bu son hükümet teşekküliyle, İstanbul, Padişahın İç isteğine rağmen Millî Harekete cephe almış oldu. Hiç kimseye sadareti kabul ettiremeyen ve düşman iradesine boyun eğmek zorunda kalan Padişah, Milli Şahlanış Hareketinin zaferine için için dua ederken, dışından ona aykırı görünmek felâketine tahammül gösteremiyecek de ne yapacak?</p>

  <h1 class="h11"><a id="ncx1312"></a>FERİT PAŞA</h1>

  <p class="p6">İşte bu dördüncü Ferit Paşa kabinesidir ki, Vahidüddin'in içiyle Anadolu hareketini besleyici ve destekleyici, dişiyle de hatalandırıcı ve önlemeye savaşıcı tezatlı durumunu, kaçınılmaz bir akıbet olarak meydana getirmiştir.</p>

  <p class="p6">Bedbaht Sultan, artık, nereye kadar varacakları belli olmayan düşmanlara uyarak Kuva-yı Milliyeyi kabahatlendirir gibi davranırken, Öbür taraftan, onun muvaffak olması için, tac ve tahtı şöyle dursun, hayatını bile fedaya hazır bir ruh haleti içindedir ve bu derecede beyin yırtıcı, yürek paralayıcı bir tezat işkencesi, tarihte hiçbir devlet reisine musallat olmamıştır. Artık Vahidüddin sarayını kordon altına alan düşmanın ezilmesi ve milletinin kurtarılması için, gerekirse aynî saray içinde berhava olmaya da razıdır ve böyle olmuştur.</p>

  <p class="p6">Ferit Paşanın dördüncü sadaretiyle beraber Anadolu hareketine karşı açığa vurulan aleyhtarlık, topyekûn millet alâkasını o tarafa çekmiş oldu. Ferit Paşanın marifetiyle feshedilen Meclis, Ankara'da, yeni iştiraklerle Büyük Millet Meclisini kurdu ve Millî Şahlanış Hareketi böylece hukukî temelini buldu.</p>

  <h1 class="h11"><a id="ncx1316"></a>KISA HATLARLA</h1>

  <p class="p6">Ana tezimizin ispatından sonra kısa hatlarla neticelendirileceğini kaydettiğimiz bu eserde, Vahidüddin'e karşı en mühim itham noktalarından ikisi olan Mustafa Kemal Paşa ve arkadaşları hakkındaki idam karariyle millî kuvvetleri imha için muhtelif namlar altında mukabil kuvvet teşkil ve sevkedildiği iddialarına verilecek cevap, edebiyattaki "sehl-i mümteni-mukavemet edilmez kolaylık" tâbirinin ifade ettiği derecede basit ve kısadır:</p>

  <p class="p6">Fetvayı veren, Ferit Paşanın Şeyhülislâmı Dürrîzâde olduğu gibi, verdiren de Ferit Paşadır ve kenardan hâdiseleri dikkatle takip edici düşman kuvvetlerine karşı Padişahın:</p>

  <p class="p6">- Hayır; bu fetvayı verdirmeyiniz ve Anadolu hareketinin meşruluğuna dil uzatmayınız!</p>

  <p class="p6">Diyebilmesi imkânsızdır.</p>

  <p class="p6">Bu takdirde bizzat kendisinin, yükte hafif, pahada ağır nesi varsa omuzlayıp Anadoluya geçmesi gerekir ki, bu da, evvelki bahislerde gösterdiğimiz gibi,</p>

  <p class="p6">Millî Hareketi itilâf kuvvetlerine boğdurmaya yol açar. Vahidüddin, aksine, İstanbul'da kalıp düşmanlara ümit vermek, böylece Millî Hareketin gelişmesini sağlamak ve bu başarıyı icabında vatan haini görünmeye kadar gidecek bir fedakârlıkla yerine getirmek makamındadır ki, kaderin bir insanı bu derecede makûs bir tecelli ile öz hakikatini göstermekten mahrum ettiği görülmüş şeylerden değildir.</p>

  <p class="p6">Hak katında ne yüksek derece!..</p>

  <p class="p6">Vahidüddin'in misilsiz mazlumluğu ve ona bağlı kıymeti de bu noktada... "Kuva-yı İnzibatiye" ve sair namlar altındaki teşkillerin ise sadece göz boyamaya mahsus "kaşkariko"lardan olduğu ve hiçbir harekete girişememeksizin eridiği ve hattâ millî cepheye katıldığı, bütün bunların da belki Vahidüddin'in gizli tâlimatiyle meydana geldiği, hâdiselerin üslûbundan bellidir.</p>

  <p class="p6">Yer yer Anadolu isyanlarına gelince, bunların da hakikatini ortaya dökmeye sarayın tezatlı vaziyetinden kendi kendisine zuhura gelmiş şeyler olduğu, sarayca tahrik edilmek şöyle dursun, bunlara da katılmadığı ve ne "durun!", ne de "yürüyün!" denilemediği, yine hâdiselerdeki üslûp ifadesinden anlaşılabilir. Bütün bu oluşların peşinden açıkça saray aleyhine donen, henüz ortada Hilâfet ve Saltanat makamını kurtarmaktan başka bir gaye yokken Şehzade Ömer Faruk Efendiyi inebolu'dan geriye döndürerek, sarayla başlamış hareketi saray aleyhine çeviren ölçüyü Vahidüddin'e özür tedarik edici bir vakıa olarak kabule ihtiyaç bile görmüyor ve onun özrünü yalnız İngilizleri avutmak rolünde vatan haini bir politikaya rağmen millî kurtuluşu sağlamaya çalışmaktaki azîm kahramanlıkta buluyoruz.</p>

  <p class="p6">Nitekim bir müddet sonra (San Remo)daki çilehânesinde yakınlarına söylediği şu söz, tahlil ve tespitimizdeki isabeti kesin şekilde gösterir:</p>

  <p class="p6">"- Saray ve saltanat yıkılmış, ne çıkar; vatan ve millet kurtuldu ya!... "</p>

  <p class="p6">&nbsp;</p>
</body>
</html>
