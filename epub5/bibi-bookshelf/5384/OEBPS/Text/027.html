<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>GURBETTE BİR HALİFE: MALTA VE MEKKE</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">GURBETTE BİR HALİFE: MALTA VE MEKKE</h1>

  <p class="p6">Bir ismi de "Dar-ül - Hilâfe: Hilafet Evi" İstanbuldan ayrılmak üzere İngiliz zırhlısına geçerken top sesleriyle selâmlanan, forsu direğe çekilen ve en büyük bozgun içinde muzaffer bir hakan muamelesi gören Vahidüddin Malta'da pek sade karşılandı ve hiçbir törene şahit olmadı. Zırhlı, Malta kıyılarına yaklaşıp demir atınca, Vali Lord (Plümer) gemiye geldi ve İngiltere Kralı adına Vahidüddin'i selâmladı; Halifenin adaya misafir gelişinden şeref duyduğunu söyledi ve her emrine âmâde olduğunu bildirdi.</p>

  <p class="p6">Vahidüddin'e İngiliz subay ailelerinin kaldığı, surlarla çevrili, eski bir kışladan bozma, muhteşemce ve konforlu bir binada geniş bir daire tahsis ettiler. Vahidüddin bir nevi şatoya benzeyen bir dairenin bir odasında, gözleri uçsuz bucaksız deniz ufkunda, kâh limandan ayrılan ve kâh limana giren kül rengi harp gemilerinden başka bir manzaraya şahit değildir.</p>

  <p class="p6">Maiyetindekiler arasında Zeki Bey isimli bir kaymakam (yarbay) vardır ki, gurbette Halifenin baş belâsı... Ayyaş, kumarbaz, çıkarına düşkün, son derece kaba ve terbiyesiz, efelik gayretinde bir adam-... Vahidüddin'in fahrî yaverlerinden ve "Mızıkayı Hümâyûn Kumandanlığı" gibi neye yaradığı meçhul bir işe memur... Vahidüddin'in de eski kayın biraderi... Fakat kız kardeşi çoktan başını alıp saraydan gitmiş, âdeta, Vahidüddin'i boşamış, arada hiçbir münasebet kalmadığı hâlde de mahut Zekî Bey Padişaha bir kene gibi yapışıp kalmış ve onun has adamı rolünü oynamaya bakmıştır. Maksadı sadece Padişah yakınlığını sömürücülük vasıtası diye kullanmaktan ibaret olan bu adam, işte bu defa zoraki bir sadakat gayretiyle, fakat hakikatte mazlum Ve mustarip Halifeyi sömürmek için onu gurbet illerinde de takip etmiştir. İleride ve italya'da Vahidüddin'e neler yapacağını göreceğimiz bu adam, Sultanın yüzü tutmadığı ve edebi müsaade etmediği nispette küstah ve şirrettir. Mevki ve nüfuzunu da, Sultanî bir asalet ve tahammülün istismarından başka bir şey tanımıyan bu seciyyesine borçludur. İşte bu adam, Malta adasında, sabahtan akşama ve akşamdan sabaha devirdiği viskilerle bir skandal mevzuu ... Vahidüddin ise veliahtlığında yaptığı Almanya seyahatindeki resmî ziyafetlerden birinde mecbur olarak ağzına kadar götürüp indirdiği şampanya kadehinden dudağına sürülen tek damla müstesna ömrü boyunca içki nedir, bilmeyen insan... Fakat üstüne konan sinekleri kovmaktan âciz mizacı, onu bu ve daha nice adamlara mahkûm ediyor.</p>

  <p class="p6">İstanbul'da General Harington'a yazılan mektubu bizzat götürüp muhatabına teslim edecek ve cevabını alacak, memleketten ayrılış plânını da tertipleyecek ve yerine getirecek kadar Vahidüddin'e hulûl dâvasında Kaymakam Zeki Sultana Topkapı sarayındaki Hilâfet makamına ait "Emânat-ı Mukaddese: mukaddes emanetleri" beraberine almasını teklif etmekten bile çekinmemiş ve şu cevabı almıştır:</p>

  <p class="p6">- Onları yanıma alamam! Onlar cedlerimin Türk milletine hediyeleri vs emanetleri. öbür maiyetse, başta ve beş vakit namazında "Serkarîn - Başmâbeyinci" Yaver Paşa, hususî doktoru Reşat Paşa vesaire, iyi fakat silik adamlar...</p>

  <p class="p6">Vahidüddin'in Malta'daki yaşayış tarzı, Napolyon'un (Sent Elen)deki sürgününden farksız... Olanca alâkası İstanbul ve Anadolu haberlerine bağlı ve bütün merakı</p>

  <p class="p6">Türkiye üzerinde toplu....</p>

  <p class="p6">İşi gücü gazete okumak ve okutmak...</p>

  <p class="p6">Bir defasında aleyhinde kusulan küfür ve ithamları kendisine okuyamayan, buna edebi yetmeyen bir yakınına:</p>

  <p class="p6">- Hakkınız var, diyor; okuyamıyorsunuz, anlıyorum. Şu masaya bırakın da o gazeteleri, ben kendim okumaya çalışayım!</p>

  <p class="p6">Veliahd Abdülmecid Efendinin Halife seçildiğini ve Yavuz'un zümrütt tahtına oturduğunu haber alınca, hiç mutadı değilken bir kahkaha koparıyor ve yanındakilere şöyle diyor:</p>

  <p class="p6">- Hangi taht?... Kaldı mı ki, taht?.. Bu efendi, şehzadeliğinde başına Fatih'in kavuğunu geçirip bir takım garabetler yapmağa kalkmış ve ağabeyim Cennetmekân Sultan Abdülhamid Hân tarafından paylanmıştı. Görüyorum ki, hâlâ huyu değişmemiş! Abdülaziz oğulları hep böyle... Bu hakikati Abdülhamid Hân "başlarını boş bırakacak olsam ne dereceye kadar alçalacaklarını ben bilirim!" diye ne güzel ifade etmişti! Kof bir azamet içinde kuklaların en sefili olmaya nasıl razı oluyor bu adam?</p>

  <p class="p6">Ve gelen gazeteler içinde Abdülmecid'in Vahidüddin hakkında beyanatı:</p>

  <p class="p6">"- O hain yalınız vatanımıza hiyanet etmedi. Hanedanımızın şerefiyle de oynadı. Artık vatandan da, hanedanımız sicilinden de kovulan bu adamdan bahsetmeyelim! Yazık ki, benim babam bu adamın amcasıydı; bunu bile düşünmedi."</p>

  <p class="p6">Sadece Abdülmecid'in seciyesini gösteren, bu âdi, zebunküş ve ahmak sözlere ait herhangi bir tefsir lüzumsuzdur.</p>

  <p class="p6">Eski yaverlerden Tarık Mümtaz Göztepe'nin bazı yayınlarından edindiğimiz bilgilere göre, bu son adilik tezahürlerinden sonra Vahidüddin gazete okumayı da kesmiştir.</p>

  <p class="p6">O sıralarda bir gün, haşmetlû İngiltere Kralının temsilcisi, Malta Valisi Lord (Plümer) Vahiddüddin'in huzuruna çıkıp Hicaz Kralı Birinci Hüseyin tarafından valilik vasıtasiyle çekilen bir telgrafı tebliğ etti. ingiliz askerî makamlarının şifresiyle ve îngilizce yazılmış olan telgraf şuydu:</p>

  <p class="p6">"Yeryüzünün Halifesi ve bütün İslamların İmamı, Emir-ül-Mü'minîn Efendimiz Hazretlerini, Hicaz Kralı Hüseyin kulları Kâbe-i Muazzama'nın muazzam misafirliğine davet eder ve dindarâne bir sadakat ve merbutîyetle Hâkipa-yi Şahanelerine (ayak tozlarına) yüz sürer."</p>

  <p class="p6">Vahidüddin'in cevabı şu oldu:</p>

  <p class="p6">"- Peygamberimizin ruhaniyetine yüz sürmek için Hicaz'a gitmeyi, Kral Hüseyin'in daveti üzerine kabul etmiş değilim. Ben bu vazifeyi şanlı müvekkilim (vekili olduğum şanlı zât) Peygamberimiz, Efendimiz Hazretlerinin davetleri olarak ve emsalsiz bir manevî müjde olduğuna inanarak kabul ediyorum."</p>

  <p class="p6">Böylece Vahidüddin kendisini bütün müslümanların Halifesi ve Türklerin Padişahı görmekte devam ettiğini ilân etmiş oluyordu. Nitekim bir defasında da:</p>

  <p class="p6">"- Beni mukaddes müvekkilimden başka hiç kimse Halifelik makamından azledemez!" Demişti.</p>

  <p class="p6">Başmâbeyinci Yaver Paşa tarafından Kral Hüseyin'e çekilen cevap telgrafı, Sultanın nefsi üzerindeki bu kanaatini açıkça gösterir bir azamet vesikasıdır:</p>

  <p class="p6">"- Atebe-i Mekmertebe-i Cenabı Hilafetpenah-ı akdesîye (felek mertebeli ve mukaddeslerin mukaddesi Hilâfet makamının eşiğine) hitaben çekilen telgrafname-i haşmetpenahileri son derece sürur-u Şahaneyi (Padişah sevincini) mucip oldu. Ravza-i Nebiye yüz sürmek ve müvekkil-i zîşanının (vekili olduğu şanlı zatın) dâ-vet emirlerini yerine getirmek üzere derhal harekete karar verdiklerinin teşekkürat-ı Şâhaneleriyle birlikte zât-ı haşmetpenahîlerine iblâğını kulunuza irâde buyurdukları ve hareket gününün ayrıca iş'ar edileceği maruzdur." Vahidüddin ve maiyeti, Vali Lord (Plümer)in binbir ihtiram ve itina tavriyle "Barham" zırhlısına bindirildiler. Amiral dairesi olduğu gibi Vahidüddin'e tahsis edilen zırhlı, Süveyş yolunu tuttu.</p>

  <p class="p6">Vahidüddin'in Süveyşte, Kral Hüseyin'in oğlu Abdullah ve maiyeti, bir de aralarında bulunan filozof Rıza Tevfik tarafından karşılanışı parlak oldu. Arap şeyhi kılığında gelen Rıza Tevfik, Padişahça gayet güç teşhis edilebilmişti. Mukaddes toprakların iskelesi Cidde'ye bayrağı denize kadar şarkıcı bir İngiliz harp gemisiyle gitmeyi çirkin bulan Vahidüddin, kendisini ve maiyetini gotürmek üzere Kral Hüseyin tarafından bir vapur kiralanmış olduğunu öğrenince çocuk gibi sevindi ve alâkalılara dua etti.</p>

  <p class="p6">"Zemzem" isimli, kıç gönderinde İran bayrağı, direğinde de Osmanlı saltanat forsu dalgalanan vapurla Cidde'ye vardılar.</p>

  <p class="p6">Görülmemiş tezahürat... Cidde açıklarında suyun yüzü, küçüklü, büyüklü yelkenlilerden papatya tarlasına dönmüş... Sahil de, Hicazın her yerinden akın eden çeşitli kabilelerin çeşitli renkleriyle dolu... Padişahın istimbota ayak attığı ândan itibaren denizden ve kıyıdan kopan bir alkış çığlığı... Hicaz, tahttan indirilmiş farzedilse de, Türklerin Padişahı ve müslümanların Halifesini ilk defa görüyor.</p>

  <p class="p6">O günün vasıta ve yol şartlarına göre daha iyisi olmayan şekilde, Vahidüddin ve</p>

  <p class="p6">12 yaşındaki oğlu bir fayton içinde ve maiyeti develer üzerinde, Mekke'ye hareket...</p>

  <p class="p6">Tahttan indirilişini değil, âdeta taht'a çıkarılışını ilân eden 101 pare top atışiyle karşıladıkları Padişah, boyu kilometreler tutan bir kervanın başında, mukaddes beldeye indi.</p>

  <p class="p6">Aynı karşılanış ve gökleri delen alkış naraları...</p>

  <p class="p6">Allahın Evi görününce Vahidüddin arabadan indi, yaya olarak doğru Kâbeye gitti, iki büklüm bir ihtiram tavrı içinde yeri öpmediği kaldı, "Hacer-i Esved"e yüzünü gözünü sürdü ve tavaf vazifesini yerine getirdi.</p>

  <p class="p6">Kral Hüseyin, ona, bir Osmanlı paşasından kalma olup kendisine tahsis etmiş bulunduğu sarayvâri konağı ayırmıştı. Vahidüddin'e karşı takındığı ikram ve ihtiram tavrı o kadar mübalâğalıydı ki, bunun hasbî ve samimî olması mümkün değildi. Nitekim Vahidüddin bu mübalâğayı seziyor ve yakınlarına şöyle diyordu: "- Bu adamın bu derece ısrarlı ikramları beni sıkmaya başladı. Allah vere de altından çapanoğlu çıkmaya... "</p>

  <p class="p6">Vahidüddin Mekke'de sarı humma dedikleri ekseriyetle alıp götüren korkunç bir hastalığa tutuldu ve 15 gün, yüksek ateşle kavruldu. Nihayet iyi oldu ve kurtuluşunu şöyle izah etti: "- Benim yaşamam Allah'ın muradı icabından olmasaydı, yakalananların yüzde yüziyle ölüme mahkûm oldukları bu korkunç hastalıktan kurtulamazdım ve şanlı müvekkilimin ruhaniyeti imdadıma yetişmezdi."</p>

  <p class="p6">Hastalığından sonra Vahidüddin, Hicaz'ın iklim bakımından en güzel ve elverişli yeri olan Taife götürüldü ve orada muhteşem Abdülmuttalip Kasrına yerleştirildi. Zahirî bahane, sıhhatine en uygun bir yerde oturtulması, hakikî sebepse, Kral Hüseyin'in eli altında bir nevi garanti gibi muhafaza edilmesi...</p>

  <p class="p6">Zira, bu noktaya kadar gerçek sâikini bildirmed ğimiz ihtişamlı davet ve bunca ikram ve ihtiramın biricik gayesi, Vahidüddin'in elinden Hilâfetin koparılmasıdır. Kral Hüseyin, bu emeline, ya Vahidüddin'i küpler dolusu altınla kazanarak, yahut el altında tutup herhangi bir harekette bulunmasına engel olarak varmak azminde... Nitekim o, Suriye, Filistin ve Amman taraflarında birtakım tertiplerle halifelik gayesini ilân etmiş ve Arap âleminin büyüklerini Hicaz'a davet ederek birlik kurma sevdasına düşmüştür. Bütün iş, Vahidüddin'i kendisine biy'at ettirmek, böylece Halifeliğin ilk tasdik belgesini bizzat Halifeden almakta...</p>

  <p class="p6">Kendisine azil ve iskat kabul etmez halife göziyle bakan Vahidüddin, peçeler düşüp de çehreler meydana çıkınca, Kral Hüseyin'in topyekûn Suriye havzasında koparttığı ve Hicaz'a kadar soktuğu curcuna sırasında, birdenbire maiyetine emir verdi:</p>

  <p class="p6">- Hazırlanınız! Yarın, havası ve suyu bu kadar güzel olan Tâif'i ve peşinden Hicaz'ı terkediyoruz!</p>

  <p class="p6">Vahidüddin'in Tâif'ten çıkışı ilâhî rahmetten bir işaret oldu. Çünkü ertesi günü Vahabîler Tâif'i bastı ve önlerine çıkanı yakıp yıktılar, asıp kestiler.</p>

  <p class="p6">Hâşimî saltanat ve İdaresine karşı hareket büyüdü, Kral Hüseyin'in kuvvetleri mağlûp oldu ve İbnüssuud, muzaffer bir Roma kumandanı tavriyle mukaddes beldeye girdi. Fakat Mekke'ye girer girmez son derece nazik bir politika edâsiyle ve askerlerinin "Allahümme Lebbeyk - Allahım, dâvetine koştuk ve sana geldik!" nidalariyle Kabe'ye yöneldi ve taşkın bir din alâkası gösterdi.</p>

  <p class="p6">Fakat Mekke'nin düşmesine rağmen, müdafaasına bâzı Türk zabitlerinin de katıldığı Cidde mukavemet ediyordu. Bu sırada Cidde'ye gelen Kral Hüseyin, Hilâfet, Sultanlık, bütün rüyalarına veda edercesine, tahtını oğlu Emîr Ali'ye bıraktı ve İngiliz baskısiyle meydana gelen bu neticeden sonra muazzam servetini yüklenip, yine bir İngiliz ülkesi olan Kibrısa kapağı attı ve Ölünceye kadar orada kaldı-</p>

  <p class="p6">Türk zabitleri sayesinde aylarca süren Cidde mukavemeti nihayet kırıldı, İbnüssuud, mukavemetin saikleri olan Türk zabitlerinden ikisini huzura çağırıp tebrik etti ve kendi hizmetine aldı.</p>

  <p class="p6">Vahabî istilâsının arafesinde Tâif'ten çıkan ve binbir çetinlik içinde Ciddeye varabilen Vahidüddin oradan Mısır'a gitmeyi arzuladıysa da bu isteği Kral Fuad tarafından kabul edilmedi; o da, daima muhafaza ettiği, asla İngiliz oyununa getirmediği Halife ve Sultan vasıflarını omuzlarında taşıyarak en uygun ve baskıdan uzak memleket kaydiyle İtalya yolunu tuttu.</p>

  <p class="p6">Burada en nazik nokta, yine Vahidüddin'e ait ulviyettir. O, kuru bir unvan halinde olsa da, malik bulunduğu muazzam sıfatı, hiçbir menfaat mukabili satmayan ve bir harp gemisinden faydalandığı İngilizlerin Hilâfet mevzuunda oyununa gelmeyen, bu oyuna gelmemek için alâkasız bir ülke, İtalyayı seçen büyük insandır.</p>

  <p class="p6">İtalya toprağında ilk ayak bastığı liman, Cenova... Ne o?</p>

  <p class="p6">Bu limanda fevkalâde bir karşılanış!... İtalya Kralı Viktor Emanüel ile diktatör Musolini, bizzat karşılayanlar arasında... Ayrıca eniştesi ve Sadrâzamı Ferit Paşa ve bâzı saray mensupları... Vahidüddin ve maiyetine hususî bir tren tahsis edildi ve kalınacak yer olarak önceden kararlaştırılan (San Remo)...</p>

  <p class="p6">İtalya... Çiçek, meyve, çam ağacı ve deniz suyu kokan ılık güneş memleketi ve onun bu hassalara sahip en güzel plaj şehirlerinden (San Remo)...</p>

  <p class="p6">Vahidüddin'in bir daha içinden çıkmayacağı ve ölüm döşeğine uzanacağı şiir ve serenad memleketi... Vahidüddin'in üzerindeki bütün para, Tarık Mümtaz Göztepe'ye göre 35 bin İngiliz lirasıdır. Bizse bu parayı başka kaynaklara göre, kâğıt para olarak ,50 bin Türk lirası göstermiştik. Kaynaklardan hangisinin daha doğru olduğunu bilmemekle beraber o zamanki (kur)lara göre, kâğıt para 35 bin Sterling ile 50 bin Türk Lirası arasında azîm bir fark yoktur. Bir padişah için bahşiş parası kadar zaif olan 50 veya 100 - 150 bin Türk lirası kıymetindeki parayı, bir çanta içinde sertabip Reşat Paşa taşımakta, ve gereken masrafları kendisi görmektedir.</p>

  <p class="p6">İşte, biraz evvel ne soydan bir adam olduğunu bildirdiğimiz, sabık kayınbirader Kaymakam Zeki'nin gözü bu çantadaydı. İstiyordu ki, çanta onun elinde olsun, masrafları o görsün ve başta kumar olmak üzere her türlü sefahatine bu çanta yetişsin!... Daha evvel Malta ve Hicaz'da büyük rolü olmayan bu çanta, şimdi Sultanın artık kendi yağiyle kavrulmaya başlayacağı italya'da, bilhassa sefahat vasıtalarının pek bol olduğu bu yerde, Kaymakam Zeki'ye göre can noktasıydı. "Mızıka-yı - Hümayun" kumandanı, fahrî yaver ve sabık kayınbirader tarafından göz dikilen bu çantanın, Reşat Paşa esrarlı bir şekilde ölünce nasıl ayyaş ve kumarbaz Kaymakama geçtiğini ve nelare yol açtığını birazdan göreceğiz.</p>

  <p class="p6">Artık Vahidüddin İtalya'da...</p>

  <p class="p6">&nbsp;</p>
</body>
</html>
