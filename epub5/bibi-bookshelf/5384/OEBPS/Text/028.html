<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>VAHÎDÜDDİN İTALYA'DA</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">VAHÎDÜDDİN İTALYA'DA</h1>

  <p class="p6">Yeğeni Vahidüddin'e en çirkin şekilde çatıp yeni rejime yaranacağını vehmeden zaif karakterli Abdülmecid de, Hilâfetin lağvı üzerine bütün Hanedan âzasiyla beraber Türkiye'den kovulup Avrupa yolunu tutunca, Vahidüddin'in İstanbul'da kendisine emanet ettiği kadın efendiler vesair yakınları hep birden İtalya'da tepesine üşüştüler. Bunun üzerine Vahidüddin, tuttuğu küçük villâyı bırakıp (Villâ Manyoli) isimli kasrı kiraladı. Portakal, liman, Malta eriği, manolya ağaçlariyle süslü büyük bir koru içinde modern bir şato... Ayrıca, havaya bayıltıcı bir koku neşreden türlü çiçekler ve güller... Villânın biraz ilerisinde birkaç odalı bir de yavru köşk... Bu minik köşk, ileride, sabık kayınbirader Kaymakam Zeki'nin rezaletlerine yataklık edecektir.</p>

  <p class="p6">Artık kadın efendilerden saraylılara, Başmâbeyincinden baş doktora, yaver, musahip, katip, esvapcıbaşı, ibriktarbaşı, tütüncübaşı, berberbaşı ve daha kimlere ve nelere dek saray kadrosu tamam... (Villa Manyoli) ve yanındaki küçük köşkün 40 küsur odasını işgal eden bu kalabalığa hususiyle başlarında Kaymakam Zeki gibi bir sefih bulundukça Padişahın o mahdut parası ne kadar müddet yetebilir?</p>

  <p class="p6">Kaymakam Zeki'nin rezaletleri (San Remo)ya yerleşildikten kısa bir zaman sonra, korkunç mikyasta başladı. Vahidüddin'in hususî hizmetlerine bakması için tutulan küçük bir İtalyan kızı Zeki'den gebe kaldı ve rezalet duyulmasın diye fedakârlık Padişahın [ kesesine düştü.</p>

  <p class="p6">Hâle ve şu Osmanlı Hanedanından bazılarındaki eabır, tevekkül, tahammül ve hicaba bakın ki, Vahidüddin hâlâ bu adamı başından defedemiyor!</p>

  <p class="p6">O sıralarda harikulade bir levha:</p>

  <p class="p6">İtalya kralından bir temsilci gelip Halifeye, dilediği yerde dilediği şato ve konağı seçmekte serbest olduğu ve bütün hizmet kadrosiyle beraber her türlü masrafın Kral tarafından görüleceği ricasını getiriyor.</p>

  <p class="p6">Prensliğinde Çanakkale'deki Truva harabelerini ; ziyarete geldiği vakit kendisine mihmandar şehzade olarak refakat ettiği İtalya Kralına, Türklerin Padişahı ve müslümanların Halifesi şu ulvî mukabelede bulunuyor:</p>

  <p class="p6">- Haşmetlû Kral Hazretlerine şükranlarımı arzediniz! Gösterdikleri incelik ve civanmertliğin hayranıyım! Fakat taşıdığım "Müslümanların Halifesi" unvanı böyle bir yardımı kabul etmeme mânidir!</p>

  <p class="p6">Bu bilgiyi, yüzelliliklerden ve (Villâ Manyoli) müdavimlerinden, muharrir Refi Cevat Ulunay'a borçluyuz.</p>

  <p class="p6">Bir seyahat vesilesiyle Şimalî İtalya'yı dolaşıp oralardan (San Remo)ya geçen Kral Viktor Emanüel ve diktatör Musolini oranın meşhur gazinosunda Vahidüddin ile buluşuyorlar, bilhassa Musolini ve Padişah arasında karşılıklı bir hoşlanma doğuyor ve Halife, İtalya diktatörüne faşizmi, yıkmadan doğan bir inkılâp olarak medhediyor.</p>

  <p class="p6">Vahidüddin'in maiyetindeki paşalar, beyler ve ağalar, vaktiyle saraydan aldıkları maaşları şimdi Padişahın sürgün mahiyetindeki gurbet hayatında da İngiliz lirası olarak almaktan çekinmiyor, üstelik günde dört Öğün yiyip içiyor, sonra gezip tozuyor ve bütün bu yükler, Sultanın malûm ve mahdut kesesine biniyor. Bu gidişle paranın bir iki yıl bile dayanıp dayanamayacağı belli değil... Fakat Padişah, damarlarındaki asîl kanın icabı, sultanî cömertliğinden zerre bile kısmıyor ve tek tedbiri yalınız az nefsini her şeyden mahrum etmek ve bir nefer hayatı yaşamaktan ibaret kalıyor.</p>

  <p class="p6">Hele Zeki Bey, hele o korkunç istismar sülüğü!.. İşi gücü, (Montekarlo) ayan bir kumarhanesi olan (San Remo) gazinosunda Vahidüddin'in keçesinden para saçmak... Onun bu hâllerine en çok öfkelenen Sertabip Reşat Paşaya da diş bilemekte ve Sultanın acı ihtarlarına boş vermekte...</p>

  <p class="p6">Bir gün Vahidüddin Villânın alt katında otururken ânî bir silâh sesi.., Korkunç bir çığlık ve dışarıda oda kapısının önüne yığılan bir vücudun gürültüsü... Vahidüddin hemen kapıyı açıp fırlıyor... Ne görse iyi!... Kesesinin muhafızı, yakın ve sadık adamı ve sertabibi Reşat Paşa, kanlar içinde yere uzanmış...</p>

  <p class="p6">Yerde açık duran sağ elinin biraz ilerisinde de bir tabanca... Reşat Paşa üzerine kapanan Vahidüddîn'e ancak "Efendimiz, ölüyorum!" diyebiliyor, başka bir tafsilât veremiyor ve kaldırıldığı hastahânede vefat ediyor.</p>

  <p class="p6">İtalyan polisinin delil yetersizliği yüzünden herhangi bir suikasta atfedemediği ve intihar teşhisini koyduğu hâdise, birçoklarınca Kaymakam Zeki'nin eseridir. Vahidüddin, manolya deryası (Villa Manyoli)de, her gün derece derece sıfıra doğru inen bir termometre gibi tükenişini gördüğü kesesine bakarak, tam bir itikâf hayatına çekilmiş ve öyle bir iç hayata yönelmiş bulunuyor ki, dışına ait hiçbir şeyin farkında olmuyor, artık büsbütün Kaymakam Zeki'nin eline geçen kesesinin bile...</p>

  <p class="p6">Bir müddet sonra Fransa'da ölen eniştesi Damat; Ferit Paşa ve bir yil geçmeden onu takip eden kız kardeşi Mediha Sultan, Halifenin sırtını büsbütün çökerten sebeplerden...</p>

  <p class="p6">&nbsp;</p>
</body>
</html>
