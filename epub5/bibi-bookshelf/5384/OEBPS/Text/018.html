<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>İŞGAL ALTINDA İSTANBUL</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">İŞGAL ALTINDA İSTANBUL</h1>

  <p class="p6">Beyaz atiyle, Napolyon kopyacısı, Fâtih Sultan Mehmed hatırlatıcısı ve güya Sezarların yaşatıcısı Fransız generali (Franşe Depere)nin Beyoğlu caddesinde nasıl dolaştığını anlatmıştık, işte bu levha, işgal altında İstanbul'dan en canlı sembol. . Fakat işgalin tam portresini çizmek ve bahsini açmak için, vatanının iç ve dış manzarasiyle her ân merkeze doğru küçülen bir ateş dairesi içinde kalmış büyük mustarip Sultan Vahidüddin'in ulvî nefs muhasebesine kadar beklemeyi tercih ettik.</p>

  <p class="p6">İşgal altında istanbul'u, tarihî olmak gereken ve bugüne kadar kimse tarafından işaret edilmeyen bu nefs muhasebesinin gözlüğünden seyretmelidir. İstanbul'un, vatanın ve Türkün olanca iç hâlini belirten bu nefs muhasebesi, eğer bir dış dekora muhtaçsa, o da işgal altında İstanbul...</p>

  <p class="p6">İstanbul sokaklarını dolduran renk renk ve biçim biçim Fransız, İngiliz ve İtalyan üniformaları, o günkü Padişahın babası Abdülmecid devrinde Rusya-ya karşı Türk müttefiki olarak gelmiş orduların torunlarına aittir; ve hakikatte kendilerine Türk evini peşkeş çeken müessir, işte o zamandan, Tanzimat günlerinden başlamıştır. Misafir girdikleri evi sonradan basanlar...</p>

  <p class="p6">Rum, Ermeni ve Yahudilerin maskarası koca bir payitaht...</p>

  <p class="p6">Giyecek sivil elbisesi olmayıp da alâmetlerini söktüğü eski üniformasiyle sokağa çıkmak cesaretini gösteren bir zabit, haysiyetini hayatiyle ödemeye mecbur bulunduğu hakaretlere karşı... Meselâ böylelerinden biri olarak yüzüne köprü üstünde fıskiye ile su sıkılan bir zabit, tabancasını çektiği gibi hakaret ediciyi yere serer ve Senegalli zencilere sünnet ettirilir. Beyazıt meydanında, sırtında pelerin, niçin İngiliz zabitine selam vermediği sorulan bir gazi, İngiliz zabitinin kamçısiyle sırtından pelerini düşürülünce görülür ki, sağ kolundan, yâni selâm vermek iktidarından mahrumdur.</p>

  <p class="p6">İstanbul'un ahlâkında en derin yarayı açmış olan Beyaz Ruslara ait batakhaneler her tarafı sarmakta, Tatavla rumlarının laterna ve koroları, mezar kadar sessiz İstanbul'u gümbürdetmekte...</p>

  <p class="p6">Ölü evinde, ölüye ve silsilesine söven bir cümbüş...</p>

  <p class="p6">Şehrin müslüman semtlerinde, evlerine -kapanmış ve yorgan altına çekilmiş insanların hıçkırıkları, günde beş vakit çığlık basan minareler, namazlarda saf hâlinde gözyaşı çeşmeleri; ve sarayında, ateşli alnını buğulu camlara dayamış, bu İstanbul'u seyreden, İstanbul'un, Türkiye'nin ve dünyanın en mustarip adamı Sultan 6. Mehmed Vahidüddin Hân...</p>

  <p class="p6">Tevfik Paşa hükümeti bir takım münferit istifalarla boyuna sallanıyor, kabineye yeni girenler eskilerinden daha mecalsiz kalıyor ve işgal kuvvetleri karşısında emir kuklaları hâlindeki vaziyetini bir türlü değiştiremiyor... O kadar ki: Fransız işgal kuvvetleri kumandanı, mahut Napolyon mukallidi general, devletin Sadrâzamını, Fransız sefarethanesinde ayağına çağırıyor. Sadrâzamı Önceden ziyaret etmeksizin edilen bu küstahça davet bütün nazırları sinirlendiriyor, coşturuyor. Sadrâzama diyorlar ki:</p>

  <p class="p6">-| Bu, haysiyet kırıcı bir davettir! Asla gideyim demeyiniz!</p>

  <p class="p6">Fakat Sadrâzam, gitmeyi politikası bakımından uygun buluyor. Padişaha haber vermeksizin Sefarethaneye gidiyor ve şu hitap karşısında kalıyor:</p>

  <p class="p6">"- Eğer hükümetiniz şiddetli icraat göstermezse hakkınızda verilecek hüküm pek vahîm olacaktır!"</p>

  <p class="p6">Sezar bozuntusu generalin bir münasebetle söylediği bir söz daha var:</p>

  <p class="p6">"- Hükümet, istediklerimizi yerine getirmekte teahhur gösteriyor. Ben maiyetime bir tabur asker alarak Yıldızı basıp istediklerimi yaptırabilirim ama, Padişaha saygımdan yapmıyorum!"</p>

  <p class="p6">İçine ayak bastıkları ân, Beyazıttaki kışlalarında uykudaki Türk neferlerini süngüleyerek içine yerleştikleri İstanbul...</p>

  <p class="p6">&nbsp;</p>
</body>
</html>
