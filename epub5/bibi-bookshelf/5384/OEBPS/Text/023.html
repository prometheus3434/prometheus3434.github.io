<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>İSPAT LABORATUARINDA</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">İSPAT LABORATUARINDA</h1>

  <p class="p6">Birinci delil, kaydettik ki, Eski Dahiliye Nâzırı Mehmed Ali Beyin Avrupa'da neşrettiği vesikalardır. "150'lik"lerden olan Mehmed Ali Bey, başlangıçta Mustafa Kemal Paşanın yakın dostlarından biriydi ve onu değerlendirmek için elinden geleni yapmıştı. Bu nokta hâtıra ve (etüd) mahiyetindeki birçok yazıda gösterilmiştir. Millî Mücadele zaferle neticelenip ona uzak veya aykırı kaldıkları kabul edilenlerden 150 kişi kara listeye alınınca Mehmed Ali Bey de ona dahil -edildi ve Paris'e giderek orada yaşamaya ve "La Republique Enchaînee</p>

  <p class="p6">- Zincire Vurulmuş Cumhuriyet" isimli bir gazete çıkarmaya başladı. Bu gazetede Mustafa Kemal Paşa aleyhinde kendince birçok iddia Öne sürdüğü ve ağır ithamlarda bulunduğu gibi, riyazi değerde vesikalar da neşretti. Bunlardan biri, Vahidüddin'in emriyle Dahiliye Nezareti "tahsisat-ı mesturesi-örtülü ödeneği"nden paşanın tam vapura bineceği sırada verilen 25 bin liradır. Şimdi bu vesikayı, bir Vahidüddin aleyhtarı ve Halk Partisi mensubu insanın, yani dâvamıza zıt bir kaynağın daha evvel de bahsettiğimiz eserinden gösterelim: "Anadolu İhtilâli - Sabahaddin Selek - Sahife 117":</p>

  <p class="p6">"Mustafa Kemal Paşa, İstanbul'dan ayrılışından yedi buçuk ay geçtikten sonra Ankara'ya geldiği zaman bin iki yüz lira parası vardı. Müftü Rifat Efendi,</p>

  <p class="p6">Ankara tüccarından altı bin lira toplayarak Paşaya verdi."</p>

  <p class="p6">Muharrir bu bilgiyi, Millî Mücadelenin Maliye Vekillerinden Hasan Fehmi Beyden aldığını kaydediyor ve şöyle devam ediyor:</p>

  <p class="p6">"Mustafa Kemal Paşa parasız idi. Büyük projelerle İstanbul'dan ayrılırken, Anadolu'da kendisine verilecek bin liranın değerini düşündü mü bilmiyoruz. İnceleyebildiğimiz belgeler ancak şunu gösteriyor ki, Mustafa Kemal Paşa İstanbul'dan hareket edeceği günlerde karargâhına mensup subayların üçer aylık maaşlariyle, bir miktar olağanüstü Ödenek almak için çok uğraşmıştır. Zaferden sonra tasfiye ettiği siyasî hasımları onun, Padişah tarafından verilmiş önemlice bir para ile Anadolu'ya geçtiğini söylerler. Halbuki bu söylentinin doğruluğunu gösterecek en ufak bir delile henüz rastlanmış değildir. Mustafa Kemal Paşanın İstanbul'dan ayrıldığı sıralarda Dahiliye Nezaretini işgal eden Mehmed Ali Bey Paris'te çıkardığı "La Republîque Enchene" (imlâsı yanlış) adlı gazetesinde 9. Ordu Kit'ası Müfettişine verdiği yirmî beş bin liraya ait makbuzun klişesini yayınlamıştır. İşte Mustafa Kemal Paşanın Anadolu'ya götürdüğü para bundan ibarettir."</p>

  <p class="p6">Tezadın derecesine bakın ki, parasız gösterilen Mustafa Kemal Paşanın neticede 25 bin lira aldığı kabul ediliyor da, kâğıt para hesabiyle de olsa bugünkü paraya nispetle 4 milyon lira değerinde bir meblâğ, "bu da bir şey mi?" gibilerden hafife alınıyor; sonra da, olup olacak yalınız bin iki yüz lirası bulunduğundan bahsediliyor!</p>

  <p class="p6">Hesap açıktır: O zaman altın 4 kâğıt lira değerindeydi. Bugünküne kıyasla 175 misli fark... O hâlde kâğıt parayla o zamanki 25 bin lira, bugünün en aşağı 4 milyon lirasına denk... Öyleyse nasıl olur da bu para, Mustafa Kemal Paşaya hususî ve siyasî ihtiyaç mevzuunda verildiğine göre yedi buçuk ayda tükenmiş olabilir?</p>

  <p class="p6">Şu anda mevzuımuz sadece Dahiliye örtülü ödeneğinden çıkan parada olduğu için Vahidüddin'den ve Sultan'ın hususî kasasından çıkan en az 30 bin lirayı nazara almıyoruz. Alacak olursak, o zamanki kâğıt parayla 120 bin bugünkü değer Ölçüsiyle de 22 milyonluk bir 'kıymet vahidi karşısında kalırız. Hepsi 28 milyon... O da, bilinenin en küçük haddi kabul edilmek şartiyle...</p>

  <p class="p6">Bundan sonra Halk Partili muharrir, parasız gösterdiği Mustafa Kemal Paşaya 25 bin liranın nasıl verildiğini bülbül gibi bizzat naklediyor:</p>

  <p class="p6">"Dahiliye Nezareti, Örtülü Ödeneğinden Ödenen bu parayı Mehmet Ali Bey, yanında</p>

  <p class="p6">Emniyet Şube Müdürlerinden Kâdi Bey olduğu hâlde, Mustafa Kemal Paşayı Samsun'a götürecek vapura hareketinden biraz önce gelerek bizzat vermiş ve klişesi yayınlanan makbuzu da orada Badi Bey yazmıştır."</p>

  <p class="p6">Dikkat edilecek nokta şudur ki, biz bu paranın Mustafa Kemal Paşa tarafından şahsî tasarrufuna geçirildiği ve gaye yolunda tarfedilmediği İddiasında değil, sadece kendisine verildiği ve dolayısiyle onun bu gayeye Padişah tarafından memur edildiğini gösteren bir vesika karşısında bulunduğumuz dâvasındayız.</p>

  <p class="p6">Samsun ve havalisinde asayişi iade etmeye ve Şarktaki birliklerin mukavemetini ortadan kaldırmaya memur edilerek gönderilen bir kumandana, karargâh kadrosunun üç aylık maaş ve masrafları ödendikten sonra ayrıca bu kadar büyük bir meblâğ vermeye lüzum ve sebep yoktur. Böyle bir para, ancak ve ancak memleket çapında bir harekete başlamanın ilk imkânlarını sağlamak için verilebilir ve mutlaka büyük bir teşebbüse delâlet eder. Bu tahlil noktası kat'î ve riyazidir; ve bu para, her nereye sarfedilmiş olursa olsun, mutlaka alındığı sabit bir meblâğ olduğuna göre, Mustafa Kemal Paşayı Anadolu'ya gönderen Padişahın hususî maksadını, bu maksadın da Millî Mücadele cephesini kurdurmaktan başka bir şey olamayacağını ispat eder.</p>

  <p class="p6">Vesikalardan en ehemmiyetlisi Şeyhülislâm Mustafa Sabri Efendinin, Mısırda basılan, adını vermekten bile çekineceğim eseridir.</p>

  <p class="p6">Ben bu eseri gözümle görmedim ve içinden hiçbir parçaya aslı veya tercümesiyle şahit olmadım. Sadece uzaktan eseri, onun memlekete girmesinin şiddetle yasaklandığını ve taşıdığı tezi biliyorum. Bu eserde şahsî ve indî fikirleri muharririne bırakarak ve bu fikirler karşısında ne düşündüğümüzü bildirmekle mükellef olmayarak kaydedelim ki, aynen eski Dahiliye Nâzırı Mehmed Ali Beyin Paris'teki neşriyatında olduğu gibi, fikir dışı vesika göziyle bu eserde, okuyanlar tarafından bana söylendiğine göre birçok mühim nokta hattâ tezimiz bakımından hayatî kıymette ifşalar vardır.</p>

  <p class="p6">Biz Mustafa Kemal Paşa hakkında şahsî ve indî fikirleri merak ve onlara istinat ve iştirâk etmekten uzak ve müstağni olduğumuz için, ancak, Millî Kurtuluş Hareketinin ilk müellifinin Vahidüddin olduğu üzerindeki vesikaları değerlendirmek mevkiindeyiz. Bize kesin olarak bildirildiğine göre bu eserde, Paşayı Anadolu'ya ve Anadolu hareketini açmak üzere gönderenin Vahidüddin olduğu yazılmakta, vesikalariyle gösterilmekte ve kendisine Padişah tarafından verilen altın liraların miktarı, veriliş tarzı ve gayesi nakledilmektedir.</p>

  <p class="p6">İstikbalin hakikatsever tarihçisine, ehemmiyetli bir kaynak olarak işaret ettiğimiz bu eseri, fikirleri dışında bir vesika deposu diye vasıflandırır ve geçeriz .</p>

  <p class="p6">Üçüncü vesika, Sadrâzam Tevfik Paşa mahdumu, eski Sultan yaveri, yaşını başını almış ve herhangi bir hakikat tahrifçiliği sedyesinden uzak Ali Nuri Beyefendinin, kendi görüşü olarak ve Başyaver Naci Beye (General Eldeniz) istinat ettirerek söylediği "Padişah Mustafa Kemal Paşayı Anadolu'ya geçmeye ikna etti!" sözüdür ki, hamlenin Padişahtan geldiği ve bu dâvada Mustafa Kemal Paşanın başlangıçta mütereddit bulunduğu üzerinde hiçbir şüphe bırakmaz.</p>

  <p class="p6">Dördüncü vesika ise Millî Mücadelenin en mübarek çehrelerinden Kâzım Karabekir Paşanın, şu, türlü maceralara vesile olan, İnönü devrinin başında tabettirilip toplatılan, sonra bâzı değişikliklerle tekrar yayınlanan eseridir ki, tetkike açık bu eserde başlıca delâlet, bir Örneğini daha evvel gösterdiğimiz şekilde, Mustafa | Kemal Paşanın Mütareke ve işgal hengâmesinde Kabineye girmekten başka bir şey düşünmediği ve bu niyetinden kendisini Karabekir Paşanın caydırmağa çalıştığıdır. Kat'î vesika hükmündeki bu ifadeyi, Mustafa Kemal Paşanın başlangıçta millî bir şahlanmaya yol aramadığı, o hâlde bu fikri Padişahtan aldığı şeklinde yorumlamak, mücerret hak ve hakikat bakımından zarurî olur.</p>

  <p class="p6">Beşinci vesika, derin bir tahlile tâbi tutulacak olursa, belki bütün vesikaların en kuvvetlisi olarak Mustafa Kemal Paşaya verilen Hatt-ı Hümâyûndur. Evvelâ Hattı kelimesi kelimesine göz önüne serelim :</p>

  <p class="p6">"Yâveran-ı şehriyarîmden Erkân-ı Harbiye Merlivası Mustafa Kemal Paşaya:</p>

  <p class="p6">Harb-i Umuminin müttefikin hesabına zıyaı üzerine tahassül eden vaziyet-î siyasiye, ecdâd-ı izamım mülkünü ve makamı Hilâfet ve Saltanatımı müşkül ve tehlikeli bir sahaya sürüklediğinden Hükûmet-i Seniyemin kararı veçhile tâyin olunduğunuz mıntıkada asayişi temin ve merzi-i şahaneme mugayir ahvalin hudüsunu menile cümleten def-i sâ'le bezl-i cehd ü gayret ederek milletimin masumiyetini te'yîd ve mülkümün eyâdi-i mütearrizinden tahlisi için yek vücut olarak hareket edilmesini, selâm-ı şahanem asker ve memurine ve ehaliye tebliiğini irade ettim, Mehmed Vahiduddin"</p>

  <p class="p6">Şimdi bu Hattı, en açık dille sadeleştirelim:</p>

  <p class="p6">"Yaverlerimden Kurmay Tuğgeneral Mustafa Kemal Paşaya:</p>

  <p class="p6">Umumî Harbin müttefikler hesabına kaybedilmesi üzerine doğan siyasî durum, büyük atalarımın mülkünü ve Hilâfet ve Saltanat makamını çetin ve korkulu bir yere sürüklediğinden hükümetimin karariyle atandığımız mıntıkada asayişi sağlamak ve şahane rıza ve dileğime aykırı hâllerin meydana gelmesini engelleyerek ve topyekûn korkulu şeylerin def'ine cehd ve gayret göstererek milletimin dokunulmazlığını gerçekleştirmek ve memleketimin saldırgan ellerden kurtarılmasını sağlamak için tek vücut hâlinde davranılmasını şahane selâmımla beraber asker ve memurlara ve halka bildirilmek üzere irade ettim!"</p>

  <p class="p6">Bu ferman, en küçük şüpheye yer bırakmayacak şekilde, Millî Kurtuluş hareketini Vahidüddin'in açtığına kat'î burhandır.</p>

  <p class="p6">Şöyle ki, bütün Osmanlı tarihinde buna benzer [ bir fermanın herhangi bir kimseye verildiği görülmüş değildir. Görülmemiş olan, açıkça vatan kurtarıcılığı rolünün verilmesi ve bu gaye uğrunda asker, memur ve halka tek vücut hâlinde harekete geçmesi emrinin bildirilmesine Mustafa Kemal Paşa'nın memur kılınmasıdır.</p>

  <p class="p6">Gerçekten bu ferman, şimdiye kadar meçhul kalmış bir vesika olmadığı hâlde hakikî mânası ve açık delaletiyle kimsenin tam dikkatini çekmemiş, yâni malûm içinde meçhul kalmıştır. Bu da, fermanın, belki açığa vurulur da Padişahın gayreti düşman devletlerin gözüne batar kaygısiyle biraz müphem ve karanlık yazılmasından ve sahte bahaneyi başta göstererek kaleme alınmasından doğmaktadır. Fermanın bütün ruhu sonundaki şu cümlelerdedir:</p>

  <p class="p6">"Milletimin dokunulmazlığını gerçekleştirmek ve memleketimin saldırgan ellerden kurtarılmasını sağlamak için tek vücut hâlinde davranılmasını, şahane selâmımla beraber asker ve memurlara ve halka bildirilmek üzere irade ettim!"</p>

  <p class="p6">Böyle bir ferman, basit bir âsâyiş işi için Anadoluya gönderilen bir paşaya verilemez.</p>

  <p class="p6">Bu ferman, ehemmiyetli kısmı sona getirip birdenbire dikkati çekmemek taktiği içinde şunu söylüyor:</p>

  <p class="p6">-. İstiklâl ve masuniyeti elden gitme vaziyetine gelen millet ve vatanı kurtarmak için, asker, memur ve halk elele veriniz ve tek vücut hâlinde ileriye atılınız!</p>

  <p class="p6">Bu da Millî Mücadeleyi tasarlama ve açma emrinden başka hiçbir şey olamaz ve bu dâvanın Mustafa Kemal Paşaya ilk defa Padişah tarafından telkin edildiğine dair riyazî kat'iyetteki senedi teşkil eder.</p>

  <p class="p6">Garip bir hayal cömertliğiyle:</p>

  <p class="p6">- Fermanı Vahidüddin'e Mustafa Kemal Paşa dikte etmiş olabilir!</p>

  <p class="p6">"Denilecek olursa cevabı gayet basittir:</p>

  <p class="p6">O hâlde Vahidüddin Mustafa Kemal Paşanın tâbi ve müttefiki demek olur ki, bu vaziyet onun sonradan gördüğü muamele ve bir vatan haini sayılmasiyle kolayca bağdaştırılamaz. Hususiyle Padişahtan böyle bir ferman almak lüzumunu hisseden bir insanın onu, faaliyeti esnasında kullanması gerekir ki Mustafa Kemal Paşa bu fermanı hiç kimseye göstermediğinden fermanın kendi isteğiyle alınmadığı ve Padişahın müstakil ve mücerret iradesini temsil ettiği ortaya çıkar.</p>

  <p class="p6">Bakın bu ferman hakkında karşı tarafın muharriri (Anadolu İhtilâli - Sabahattin Selek - Sahife 190 ve 191) ne diyor:</p>

  <p class="p6">"- Bir metin hâlinde ortaya atılan Hatt-ı Hümâyûnun uydurma olması ihtimali kanatimizce zayıftır. Fakat, Mustafa Kemal Paşanın bunu işine yarar bir belge saymadığı ve hiçbir yerde kullanmadığı da muhakkaktır. Paşanın karargâhı ile birlikte, Sivas'taki III. Kolordu Kumandanlığına giden Albay Refet (Bele) Bey bile böyle bir belgeden haberdar olmadığını bize söylemiştir.</p>

  <p class="p6">Bu Hattı Hümâyûn doğru da olsa, Padişaha bundan bir şeref payı çıkarmak mümkün değildir. Hükümdarın söylediği yuvarlak lâflar, herhalde Mustafa Kemal Paşanın yapacaklarını kasdetmiyordu "</p>

  <p class="p6">Mustafa Kemal Paşanın, bizce de kabul edildiği gibi, bu fermanı kimseye göstermemiş ve hiçbir yerde kullanmamış olması, tezimizi zayıflatmak yerine kuvvetlendirir mahiyettedir ve iradenin Padişahtan geldiğini göstermek yerine göstermemeyi tercih ettiğine ve uygun bulduğuna işarettir. İlk hamle ve irade Padişahtan da gelmiş olsa, onu gerçekleştirmenin şeref payı yeterken, bütün hakları inhisar altına alıcı taraf tutmalar, Mustafa Kemal'i tutmak ve değerlendirmek olamaz.</p>

  <p class="p6">Âdet ve usûl dışı olarak Mustafa Kemal Paşa'nın eline verilen ferman, onun, millî şahlanma hareketini uyandırmak, geliştirmek ve gayesine erdirmek yolunda Vahidüddin tarafından Anadolu'ya gönderildiğine şaşmaz hüccettir; ve ondan sonra kendisince ısmarlanan bu azametli işi yerine getirebilmenin şerefi bir insana yeter.</p>

  <p class="p6">Şimdi iş, beş muhteşem vesikadan sonra bu vesikaların teyidcisi ve karine mahiyetinde, altıncı, yedinci, sekizinci ve dokuzuncu vesikalara geliyor:</p>

  <p class="p6">Altıncı vesika:</p>

  <p class="p6">Daha evvelki bahislerde geçtiği gibi, Vahidüddin'in, perişan kıt'alarını bırakıp İstanbul'da toplanan genç kumandanları yeni tâyinlerle, birlikleri başına göndermesi ve ardından hemen kıymet hükmünü belirtip "yoksa hâlimiz Endülüs'e döner; bir şey yapabilmek için bu kumandanların kıt'aları başında olmaları lâzımdır!" demesi, Millî Hareketi o zamandan tasarlamaya başladığının muhkem karînesidir.</p>

  <p class="p6">Yedinci vesika:</p>

  <p class="p6">Eski yaver Ali Nuri Beyefendinin, Anadolu hareketi sırasında Vahidüddin'in tavır ve edasına dair verdiği kat'î ve emin bilgidir. Onu dinleyelim:</p>

  <p class="p6">"- Vahidüddin, Anadolu hareketine ait zafer ve muvaffakiyet haberleri geldikçe, saadetinden ne yapacağını bilemezdi. Nitekim Dumlupınar zaferinde, selâmlık resmi, Padişahın emriyle, Yıldız camii yerine Sultan Selim camiinde ve ihtişam içinde yapıldı ve şehitlerin ruhuna Fatihalar okundu. Bâzı rîc'at ve arazi kaybetme ânlarında o kadar üzülürdü ki, duyduğu acıyı belirtmek kabil değil... Kendisinde askerî bir kültür ve anlayış mevcut değildi, fakat böyle ânlarda hiçbir iyi tefsir ve izahı kabul etmezdi. Sakarya müdafaa ve çekilmesi sırasında üzüntüsü son haddine varmış ve Ankara'nın düşmesi ihtimaline karşı korkusu, onu, çılgına çevirmişti. Beni çağırıp izahat istedi. Her zamanki taş basması haritayı açıp vaziyeti izaha çalıştım. Düşmanın asıl menzilinden çok uzaklaşmış bulunduğunu, bu hâlin askerlikçe makbul bir vaziyet olmadığını, er veya geç, yunanlıların bu ihtiyatsızlığı çok ağır ödeyeceklerini ve ümitsizliğe düşmemek gerektiğini anlattım. Kabul etmedi ve şöyle dedi: (Anadolu'nun yarısı gitmiş vaziyettedir. Yunanlılar aileleriyle gelip buralara yerleşebilirler. Ümidim zayıflıyor ve ıstırabım tahammül hududunu taşırıyor. Dayanamıyorum!) Bu sözlere mukabele ederek, Yunan ordusunun bir aşiret ordusu olmadığını, bütün ordu unsurlarının, çoluk - çocuklarını Yunanistan'da bırakmış olduklarını ve asla beraberlerine alamıyacaklarını, ana üs çevresinden bu kadar uzaklaşmakla her gün biraz daha zayıflamaya doğru gittiklerini ve elbette millî kuvvetlerimizin bir gün bu durumdan faydalanacaklarını ileriye sürdümse de Sultanı tatmin ve teselli edemedim. Askerî vaziyette en küçük fenalık onu nasıl kahredip yaralıyorsa, en küçük iyilik de saadetinden uçacak hâle getiriyordu. Sultan Vahidüddîn, Kuva-yı Milliyecilere karşı olmak veya ihânet olmak şöyle dursun, en büyük korku ve ıstırabını onların mücadeleyi kaybetme ihtimalinde yaşıyordu. Bu duygusunda da son derece samîmiydi. Onun çektiği acıyı tarihte hiçbir hükümdar çekmemiştir. Milli mücadeleye karşı belli başlı bir zümrenin takındığı menfi tavırla Vahidüddin'deki namütenahi müspet tavrı birbirinden ayırmak ve tek tek görebilmek lâzımdır."</p>

  <p class="p6">Sekizinci vesika:</p>

  <p class="p6">"Sarıklı Mücahitler" ismiyle, Kadir Mısıroğlu tarafından yazılan ve basılan eserde, Şehzade Mahmut Şevket Efendiye ait beyan, sarayın, Millî Mücadele uğruna Mustafa Kemal Paşaya ettiği yardımın İstanbul'dan hareketinde verdiği ve verdirdiği meblâğlardan ibaret kalmayıp sonradan ve hareketin başlangıç zamanında yüzbinlere ulaştığını ve yarım milyona yaklaştığını belirtmektedir ki, bugünün değer ölçüsüyle 100 milyonluk bir kıymet ifade eder ve Millî Mücadeleyi, ilk merhalede, doğrudan doğruya Padişah iradesine bağlar.</p>

  <p class="p6">Dokuzuncu vesika:</p>

  <p class="p6">Sadece bir karîne olarak, bazı tarihçilerin şahsî görüş ve kanaatlerinden ibaret ve bütün olup bitenlerin fikir adamları üzerindeki intihalarını gösterici umumî hükümler...</p>

  <p class="p6">Mustafa Kemal Paşanın, kendisine bizzat hâtıralarını anlattığı tarihçi Enver Behnan Şapolyo'ya, Hava Yolları Ankara terminal binasında ve birkaç Büyük Doğucu genç huzurunda sordum:</p>

  <p class="p6">-- Sen, Mustafa Kemal Paşanın, İstiklâl Savaşını açmak üzere Anadolu'ya Vahidüddin tarafından gönderildiğini kabul ediyor musun? Cevabını neşredeceğim! Cevabı iki kelimelik oldu:</p>

  <p class="p6">- Kabul ediyorum!</p>

  <p class="p6">Muharrir Tekin Erer şu karşılığı verdi:</p>

  <p class="p6">- Bu herkesçe malûm bir hakikat!... Bunun yazısını da yazdım!</p>

  <p class="p6">D'aha ismini sermek isteyen ve istemeyen nice ilim ve fikir adamı aynı kanaattedir ve aralarında mesleği tarihçilik olan profesörler de vardır.</p>

  <p class="p6">Bu umumî karineden de hususî mânâlar devşirmek hakkımızdır.</p>

  <p class="p6">Sıra, inanılıp inanılmamakta herkesi serbest tutan ve sıhhatini ancak yukarıdaki vesika ve karinelerle birlikte mütalâa edilmek metodunda bulan şahsî kurcalama ve araştırmalarıma ve bunların sağladığı iki muazzam tespite gelmiştir.</p>

  <p class="p6">Onuncu vesika:</p>

  <p class="p6">Mareşal Fevzi Çakmak'tan dinlediklerim... Kaydetmiştim ki, ben, Mareşali, damadı, Paris'te tahsil arkadaşım Burhan Toprak vasıtasiyle tanımış, tez zamanda büyük teveccüh ve itimadına mazhar olmuş ve kendisiyle, ileri geri, her şeyi konuşabilecek bir ruh sarmaş - dolaşına ermiştim. Bu sarmaş - dolaş o kadar derindi ki, İkinci Dünya Savaşının başlarında bir gun, sırtımda süvari teğmeni üniforması, Genel Kurmay dairesinde, Mareşali, sonradan bir fıkramda yazdığım gibi, şu korkunç davete muhatap tutacak kadar ileriye gitmiştim:</p>

  <p class="p6">- Memleket harbe girmediği hâlde ruhî, ahlâkî, idarî, iktisadî bir felâket uçurumuna düşmüş bulunuyor! Avrupa gazeteleri hâlimizi bir "cinnet" ifadesi olarak kaydediyor ve bizi kopacak bir ihtilâlin bütün sırlarını tamamlamış sayıyor. Bu vaziyette niçin orduyu harekete geçirmiyor ve bu gidişe "dur!" demiyorsunuz?</p>

  <p class="p6">Derin bir iç çekişinden sonra Mareşal şu mukabelede bulunmuştu:</p>

  <p class="p6">.- Ben Yeniçeri değilim!</p>

  <p class="p6">- Paşam! Yeniçeriliği kaldırmak için bile bir kereci'k Yeniçeri olmaya mecburuz. Münasebet derecemi anlatmak için kaydettiğim hu konuşmadan birkaç yıl evvel Mareşal'in Çankaya'daki köşkündeyiz... Mareşal, ben ve damadı Burhan Toprak... Mareşale diyorum ki:</p>

  <p class="p6">- Ben Vahidüddin'e vatan haini diyemiyorum. Aksine, onun cihanda eşi görülmemiş bir talihsiz ve mazlum olduğu kanaatindeyim. Siz o devrin başlarında Erkân-ı Harbiye-i Umumîye Reisi olduğunuza göre birçok şey bilmek mevkiindesiniz. Vahidüddin, Millî harekete, başından sonuna ;kadar aleyhtar bir insan mıydı, yoksa, aksine, Mustafa Kemal Paşayı bu gayeye sevk ve teşvik eden kimse mi? Mareşal hemen bana gözlerini dikti ve dâvudî sesiyle gürledi:</p>

  <p class="p6">-. Kim söyledi sana, bu dâvada Vahiddüddin'in böyle bir rolü olduğunu?</p>

  <p class="p6">Mareşalin bu cevabı, mes'eleyi bîr nevi kabul eder mahiyetteydi amma, açık bir sarahatten mahrumdu.</p>

  <p class="p6">- O zamanki hâdiselere yakın insanlar arasında böyle bir söylenti var! Hattâ sizden, bu işe lâyık genç kumandanların listesi istenmiş...</p>

  <p class="p6">- Doğrudur; benden böyle bir liste istendi; fakat ne için olduğu bildirilmedi. Sadece, genç, muktedir ve büyük teşebbüslere müstait kumandanlar kaydiyle istendi.</p>

  <p class="p6">- Bu, Millî Kurtuluş Savaşını açtırmak için bir kumandan arandığına karîne teşkil etmez mi?</p>

  <p class="p6">- Orasını bilemem!</p>

  <p class="p6">- Verdiğiniz listede Mustafa Kemal Paşa var mıydı?</p>

  <p class="p6">- Hem de en başta...</p>

  <p class="p6">- Ne mütalâa yürüttünüz adının yanında?.,,</p>

  <p class="p6">- Gereken neyse onu...</p>

  <p class="p6">- Eğer bu bahis sizi sıkıyorsa sormakta devam etmeyeyim!</p>

  <p class="p6">- Yooo! Sorabilirsin!</p>

  <p class="p6">- Millî Mücadeleyi açmak fikri ilk defa kimin tarafından ileri sürülmüştür?</p>

  <p class="p6">- Mustafa Kemal ve Cevat Paşalarla ben, bir gün Beykozdaki evimde buluştuk. Sual şuydu: Vatan nasıl kurtarılabilir? Benim tezim (gerillâ) harbiyle mukavemete devam etmek ve çete savaşları vererek düşmanı yıpratmak ve nihayet usandırmaktı. Fakat muntazam askerî teşkilât ve düşman karşısında cephe kurmakla bu dâvanın halledilebileceğini sanmıyorduk. Çete harpleri bütün vatanın istilâsını davet etse de bize son çare görünüyordu. Mustafa Kemal Paşa ise hükümet içinden Riyası direnmeler ve göz korkutucu tavırlarla bir netice alınabileceği, hiç olmazsa sulh şartlarının hafifletilebileceği kanaatindeydi.</p>

  <p class="p6">- O hâlde topyekûn bir millî şahlanma hareketini Önceden tasarlamış değildi.</p>

  <p class="p6">- Önceden veya sonradan; hareketi meydana getirdi ya.</p>

  <p class="p6">- Benim için, tespite muhtaç nokta, ilk fikir ve hamlenin, Vahidüddin ile Mustafa Kemal Paşa'dan hangisine ait bulunduğu ve Padişahın, millî hareketi teşvik ve telkin eden bir insan mı, yoksa ona zıt ve düşman emellerine bağlı bir vatan haini mi olduğudur?</p>

  <p class="p6">Mareşal, sık - boğaz edilircesine hakikati söylemeye mecbur edildiği, kuşatma hareketine benzer sualler karşısında son sözünü söyleyip bahsi kapattı:</p>

  <p class="p6">- Ben Vahidüddin'i vatan haini kabul edemem! Son sözüm bundan ibaret... Başka bir şey de söyleyemem !</p>

  <p class="p6">Damadı Burhan Toprak da ilâve etti:</p>

  <p class="p6">- Mareşal her şeyi söylemiş oldu. Bahsi burada keselim!</p>

  <p class="p6">Mareşalden sonra sıra şu vesikada:</p>

  <p class="p6">11, - Refet Paşa'dan dinlediklerim...</p>

  <p class="p6">Ben Refet Paşayı; İstanbula Millî Şahlanma Hareketinin ilk temsilcisi olarak gelip, halkın, ayak tozuna kapandığını gören şu zarif ve ;asîl ruhlu Generali, 1924 yılında, 20 yaşında bir Üniversite talebesiyken ve "Vakit" gazetesinin kısa bir müddet Ankara muhabirliğini üzerime almış bulunuyorken tanıdım. O zamanların, kömürle mi, odunla mı, neyle işlediği belli olmayan ve İstanbula 30 saatte varan trenlerinden birinde, yırtık, kırmızı kadifeli birinci mevki kompartımanında tek başıma oturur ve hareket saatini beklerken birdenbire kapı açıldı ve içeriye ince astragan kalpaklı, ince yüzlü ve narin yapılı bir insan girdi.</p>

  <p class="p6">Hemen ayağa kalkarak, İstanbul'a geldiği zaman (Darülfünun - Üniversite salonunda bir hitabe vermiş olan ve bu bakımdan şahsiyle tanıdığım Refet Paşayı hürmetle selâmladım ve kendimi takdim ettim:</p>

  <p class="p6">- Vakit gazetesi Ankara muhabiri...</p>

  <p class="p6">Gayet memnun ve gülümser bir yüzle mukabele etti:</p>

  <p class="p6">- Size rastlamaktan bahtiyarım! Aklı başında bir gazeteciyle seyahat etmek ve dertleşmek fırsatını bulduğum için çok sevindim!</p>

  <p class="p6">O tarihlerde Refet Paşa birkaç fikirdaşiyle kurdukları (Rauf Bey, Ali Fuat ve Kâzım Karabekir Paşalar) "Terakkiperver Cumhuriyet Partisi"nin erkânından bulunuyor ve muhalefeti şakadan kakaya götürür gibi bir tavır taşıyordu. Kendisiyle trende en aşağı 12 saat dertleştik. Mareşale belli başlı bir tez etrafında sorduğum suallere karşılık Refet Paşa kendi kendisine konuştu ve en derin saffet içinde başlayan Millî Şahlanma Hareketinin, zaferden sonra, onu (dejenere) eden, (tereddiye götüren) bir parti kadrosu ve istismarcı hizip eline geçmek üzere bulunduğundan yakındı, Şöyle diyordu:</p>

  <p class="p6">- Mustafa Kemal, bu dâvayı zafere kadar gerçek bir (idealizm) plânında yürütmüştür. Taşıdığı kumandanlık ve liderlik vasıflarından ise kimsenin şüphe etmesine imkân yoktur. Fakat zafer kazanıldıktan sonra etrafında öyle bir dalkavuk halkası peydahlanmış tır ki ister istemez onu tesiri altına almış ve bütün suç bu halkada olmak üzere rejimin havasını bulandırmıştır. Benim bütün hıncım işte bu dalkavuklar halkasınadir.</p>

  <p class="p6">Ve saatlerce hâtıra ve tenkit... Tren Eskişehir garına girerken, kimsecikler görünmeyen istasyon meydanını göstererek dedi ki:</p>

  <p class="p6">- Millî Müdafaa sırasında bu istasyonda bana yapılan merasimi hatırlıyorum da şu ânın tenhalığı karşısında zamanın inkılâplarına ibret ve dehşetle bakıyorum. Bu dünya ve onun sahte kıymetleri kimseye baki değil!..</p>

  <p class="p6">Sonra birdenbire doğrularak ilâve etti:</p>

  <p class="p6">- Şu, îtalyada sürünen Vahidüddin'in encamına bak! Bu talihsiz hükümdar, vatanını kurtarmak için elinden geleni yapmış amma sonunda kimseye yaranamamış olmak şöyle dursun, ismi vatan hainine çıkarılmış bir bedbahttır. Ben onun, Mustafa Kemal'i bu işe sevk ve teşvik eden tek adam olduğunu yakından biliyorum. Elbette bu hakikat bir gün tarihe intikal edecektir.</p>

  <p class="p6">Refet Paşa, o gece daha öyle şeyler anlattı ki, hiçbirini kaydetmeye imkân yok...</p>

  <p class="p6">Kendisine 30 küsur yıl sonra Ankara Palas'ta rastladım. Daima aynı zarafet ve ruh tamamlıği içinde bu cin gibi ihtiyar, masamda ve bir kaç şahidin huzurunda (hepsi hayatta) hâtıralarını Büyük Doğu'ya yazması ve bilhassa Vahidüddin mevzuunu ele alması yolunda ettiğim teklife şu cevabı verdi:</p>

  <p class="p6">- Necip Fazıl!.. Benim bir ayağım çukurda... Değer mi Ömrümün son günlerinde gençlere mahsus bir dâvaya kıyam edip örselenmeye... Sen açtığın ve bayrağını taşıdığın yolda devam et! Ama benden bir şey bekleme! Tezini ve 1951 Büyük Doğu'larında neşre başladığın Meclis zabıtlarını biliyorum. Benim bu bahiste sözüm tek cümleden ibarettir ve şudur: Sultan Vahidüddin Birinci Dünya Savaşından sonraki felâketi, millette hiçbir ferdin hissedemeyeceği mikyasta derinden duymuş, vatanın kurtarılması yolunda genç kumandanları Anadolu'ya dağıtmış ve bu işin başına geçmesi için de maddî ve manevî her fedakarlığı göstererek Mustafa Kemal'i seçmiş ve onu Anadolu'ya göndermiş olan insandır! Tarih, İlâhî adaleti hâdiseler üzerinde o türlü tecelli ettiren bir ilimdir ki, günü geldiği zaman, benim gibi insanların hâtıra defterlerinden kefenlerine kadar her şeylerini sorguya çekerek hakikati tespit etmeyi bilir. Şimdilik bizi bırakın da mezarımıza kavgasız ve dâvâsiz gidelim!</p>

  <p class="p6">Başlı başına ve en selâhiyetli ağızdan şahadet teşkil edici tarzda, sahibinin meydana çıkmak istemeksizin ortaya attığı bu sözler, 1965'de yayınlanan mahut "Anadolu İhtilâli" isimli eserde Refet Paşanın portresi çizilirken âdeta teyit edilmektedir: Sahife 330:</p>

  <p class="p6">"Görev kabul edip Mustafa Kemal Paşa ile birlikte Anadolu'ya gelmesi, isteksiz bir şekilde de olsa "Amasya Kararları"na imza koyması, Albay Refet Beyi Kuvay-ı Milliye liderleri arasına sokmuştur. Hükümete karşı olmaya pek hevesli görünmediği, daha kolordusunun başına geçmeden belli oldu. Fakat bir defa ok yaydan çıkmıştı. Bir hayli düşünmüş olmasına rağmen, geri dönemezdi. Bu sebeple kendisini Anadolu alayları içinde, birkaç ay müddetle bocalar hâlde görürüz. Mustafa Kemal Paşanın başladığı işin çıkar yol olduğuna inanamiyordu. Paşaya karşı da fazla güveni yoktu."</p>

  <p class="p6">Sahife 131, 132:</p>

  <p class="p6">"Büyük zaferden sonra Mustafa Kemal Paşa başına gaile açabilecek bir kumandan seçmek istemediği için, İstanbul'a ilk giren kumandan olmak şerefini de Refet Paşaya bırakmıştır.</p>

  <p class="p6">Refet Paşa, tam anlamiyle oportünist bir tiptir Fakat Şef, onun nerede kullanılacağını biliyordu. Bunun içindir ki, Millî Mücadele devrine mahsus muhasebede, Kefet Paşanın faaliyeti, herşeye rağmen olumlu bir sonuç vermektedir.</p>

  <p class="p6">Refet Paşanın Mustafa Kemal Paşa ile olan ilişkisi, Kâzım Karabekir Paşanın Mustafa Kemal Paşa ile olan ilişkisini andırır. Şefin şefliğini reddedememek, fakat Şefe fazla güvenmemek, Şef üzerinde Kendi ağırlığını daima hissettirmeye çalışmak ve kendisini ikinci adam yerine lâyık görmek şeklinde özetleyebileceğimiz bu ilişki zafere kadar sürdü.</p>

  <p class="p6">Refet Paşaya Mustafa Kemal Paşa ile ilk anlaşmazlığa düştüğü mes'elenin hangisi olduğunu sorduk. "Hiçbir zaman anlaşamadık" cevabını verdi Refet Paşa, Kâzım Karabekir Paşanın Doğu seferini tesadüfi ve ucuz bir zafer olarak kabul ediyor. Karabekir Paşayı, Ali Fuat Paşayı, Rauf Beyi beğenmiyor ve küçümsüyor. Hâtıralarını yazmayışının sebebini de şöyle açıklıyor: (Yalancı kahramanları nasıl ortaya dökeyim? Herkesle döğüşecek değilim ya... ) Sözü geçtikçe, Mustafa Kemal Paşadan (Yaman adamdı) diye söz etmesine rağmen, Milli Mücadelenin kazanılmasında en büyük şeref payını Refet Paşa kendisine ayırmaktadır."</p>

  <p class="p6">Hiçbir kıymet hükmü koymaksizın bize ve dünya görüşümüze aykırı muharrirden aldığımız bu satırlar, Refet Paşadan dinlediklerimizin, söylenmiş söz olarak aynen vâki olduğunu zıt kıyas yoluyle ispat eder. Bu sözlerdeki hakikat derecesine gelince, onun da takdiri, bunca vesika ve karineden sonra okuyucuya ve tarihe aittir.</p>

  <p class="p6">Şahsımıza vâki beyan ve ifşalar arasında, bir de, eski kumandanlardan Çolak Selâhaddin namiyle ve üstün ahlâk ve faziletiyle tanınmış, İlk Mecliste Mersin Meb'usu ve "İkinci Grup" üyesi bir zât vardır ki, îstiklâl Savaşının saffet ve asliyetini kaybetmemiş ve asla nefs hırsına düşmemiş büyük kahramanlarından biri olduğu hâlde namsız ve nişansız bırakılmış ve şu anda yine namsiz ve nişansız mezarında, Allah dostlarına mahsus bir unutulmuşluk şiarı içinde istikbalin gerçek tarihçisine kalmıştır.</p>

  <p class="p6">1949 Büyük Doğu'larında hâtıralarını yayınlamak için Harbiyedeki evinde ziyaret ettiğim ve taşıdığı yüksek şahsiyete hayran olduğum bu eski kumandan, bana, kelimesi kelimesine şöyle demişti:</p>

  <p class="p6">"- Ben sizin cesaretinize şaşıyor ve dâvanızda muvaffak olmanız için dua ediyorum. Fakat ben aynı cesarete malik değilim. Her şeyi bilen ve Millî</p>

  <p class="p6">Mücadeleyi başından sonuna 'kadar her safhasiyle tanıyan bir insan olarak, hâtıralarımın ancak ölümümden sonra neşrini istemek ve hayattayken rahatsız edilmekten kaçınmak zorundayım!"</p>

  <p class="p6">O gün muhterem bir hanımefendi intibaını veren kerimelerini de selâmlamak şerefene nail olduğum bu ulvî zâtın bilgilerini tarihe arzetmek vazifesi, geride bıraktığı aile efradına düşmektedir.</p>

  <p class="p6">Şimdi iş, hakikati sımsıkı tesbit eden bu 11 vesika ve karineden sonra, bizzat Mustafa Kemal Paşanın dilinden ve kaleminden çıkma son bir vesikaya dayanmış bulunmaktadır ki, delâletindeki ehemmiyet ve kıymet bakımından bin kere üstündür. Ona, vesikaların vesikası ismini lâyık görüyor ve artık onunla beraber bütün ispat unsurlarını bir arada mütalâa edip kat'î hükme bağlama mevkiinde bulunuyoruz.</p>

  <p class="p6">&nbsp;</p>
</body>
</html>
