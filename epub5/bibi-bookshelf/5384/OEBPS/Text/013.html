<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>YENİ PADİŞAHIN KILIÇ ALAYI</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">YENİ PADİŞAHIN KILIÇ ALAYI</h1>

  <p class="p6">Sultan Vahidüddin taht'a çıkışından kısa bir müddet sonra, 31 Ağustos 1918 tarihinde âdet gereğince, Eyübsultanda kılıç kuşanıyor.</p>

  <p class="p6">Fakat Vahidüddin'in kılıç kuşanma hâdisesi hayli çekişmeli... Son bir iki padişahın kılıçlarını bulandıranlar Şeyhülislamlar olduğu hâlde, yeni Padişah Musa Kâzım Efendiyi istemiyor. Acaba mason veya İttihatçı olduğundan mı, neden, meçhul... Bu vazifeyi vaktiyle yapagelmiş olan Mevlâna torunları çelebiler de uygun görülmüyor. Zira Abdülhamid Han'ın hal'i zamanında Çelebi Abdülhalim Efendi Ulu Hakan'a telgraf çekerek "Sen benim ecdadımın taktığı kılıcı taşımaya lâyık değilsin!" diyecek kadar küstahlık, nadanlık ve yahudi emellerine uşaklıkta aşırıya gitmiş ve Vahidüddin'de gayet haklı olarak çelebilere güven kalmamıştır. "Nakib-ül eşraf" dedikleri sınıftan birinin de "Seyyid" veya "Şerif" vasıflı Peygamber nesliyle alâkası olmayınca ayrıca tercihine lüzum kalmıyor ve böylece kılıcı kimin kuşandıracağı bir mes'ele oluyor. Bereket versin ki, o sıralarda Şeyh Sunusî bir denizaltı ile Bingazi'den İstanbul'a gelmiştir.</p>

  <p class="p6">- İşte en uygunu bu!</p>

  <p class="p6">Diyorlar ve kılıcı takmak şerefini ona veriyorlar. O gun erkenden şehzadelerle damatlar saraya toplanıyor ve Söğütlü yatına binip Eyüb'e gidiyorlar. Zât-ı Şahane de, on çifte saltanat kayığiyle, yanında "yaver-i ekrem" izzet Paşa ve başyaver Naci Bey, Eyüb'e gidiyor. İnce ve kalın vapur düdükleri, kılıç alayına çıkan yeni Hükümdarı selâmlamakta... Hünkâr, Eyüb iskelesinde karşılanıyor ve oradan Hazret-i Halidin türbesine kadar yaya yürüyerek tam türbenin önünde merasim noktasına geliyor. Bütün ( saray, devlet ve hükümet ileri gelenleri orada... Meydanda "maiyyet-i seniyye" süvarileri saf halinde bekliyor ve atlar kişniyor. Ve işte Şeyh Sunusî, türbenin önünde "Hazine-i Hassa" kethüdasının uzattığı kılıcı alıp Hünkârın beline takıyor. Dua ve tebrikler...</p>

  <p class="p6">Dışarıda "at bin!" kumandası ve Padişah dört atlı arabasında, Edirnekapısı istikametinde surlara doğru yol almakta...</p>

  <p class="p6">Edirnekapısında, İstanbulun, Şehremini (Belediye reisi), yine âdet icabı, şehrin anahtarını Sultana takdim ediyor.</p>

  <p class="p6">Manzaraya bakan, Türkiyenin bir felâket içinde değil de, saadet deminde bulunduğunu sanır. Nitekim Sadrâzam Talât Paşa, tam Eyüb'den arabalara binildiği sırada Padişahın yanına gelip şu haberi vermiştir:</p>

  <p class="p6">.- Çanakkaleden düşman tayyareleri geçmiş... İstanbul'a doğru geliyorlar... Bir tehlike olabilir.</p>

  <p class="p6">Sultan Vahidüddin'in gülümsiyerek verdiği cevap:</p>

  <p class="p6">"- Onlar medenî insanlardır. Böyle dinî bir merasim esnasında taarruz etmezler!" Ve hiçbir telâş eseri göstermiyor.</p>

  <p class="p6">Hünkâr, Fatih'in türbesi önünde arabadan inip büyük ceddinin mezarını ziyaret ediyor ve aynı hareketi Çemberlitaşta, büyük babası Sultan Mahmud'un sandukası başında da tekrarlayıp Divanyolu boyunca ilerleyerek Topkapı Sarayına gidiyor. Kılıç alayının ertesi günü, Hünkâr, Başkâtibine şöyle demektedir:</p>

  <p class="p6">"- Bu alay esnasında İstanbul'u fevkalâde harap gördüm ve çok üzüldüm."</p>

  <p class="p6">Mabeyn Başkâtibinin tam da mabeyinci ruhuna uygun cevabı:</p>

  <p class="p6">"- Harap olarak bulduğunuz mülkünüzü inşaallah mamur olarak görürsünüz!"</p>

  <p class="p6">Başkâtip hatıralarında bu konuşmayı kaydettikten sonra ilâve ediyor:</p>

  <p class="p6">"- Bu temenniyatım karîn-i kabul olmadı." (Bu dileğim Allah tarafından kabul edilmedi)...</p>

  <p class="p6">Zavallı Sultan Vahidüddin, iç ve dişiyle harap olarak teslim aldığı İmparatorluğun çöküşüne birkaç hafta kaldığını hisseder gibidir. O kadar içli ve üzgün...</p>

  <p class="p6">&nbsp;</p>
</body>
</html>
