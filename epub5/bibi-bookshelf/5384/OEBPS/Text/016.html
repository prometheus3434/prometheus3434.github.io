<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>YİNE MUSTAFA KEMAL PAŞA VE...</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">YİNE MUSTAFA KEMAL PAŞA VE...</h1>

  <p class="p6">Hemen her eski adamın bildiği, duymuş bulunduğu bir rivayet hâlinde, Mustafa Kemal Paşa'nın Harbiye Nazırlığına arzu göstermesi, kendisinden Öz ağziyle hâtıralarını dinleyen Enver Behnan Şapol-yo'nun "İnkılâp ve Millî Mücadele Tarihi'nde (sahife 273 - satır 16) şöylece kayıtlıdır:</p>

  <p class="p6">"- Mustafa Kemal, Harbiye Nâzırı olmayı istiyordu. Bu mes'ele üzerinde görüştüler. Aynı günde Mustafa Kemal Paşa Meclis-i Meb'usana gitti. Fakat o gün îzzet Paşa kabinesi düştü. Yerine Tevfik Paşa kabinesi kuruldu. Mustafa Kemal kabineye giremedi Bu hâdise üzerine artık Mustafa Kemal için bir kabine mes'elesi ve bu kabinede müessir olmak düşüncesi kalmamıştır."</p>

  <p class="p6">Mustafa Kemal Paşa'nın Vahidüddin devri hükümetlerinde böyle bir makama istekli olması ve bütün emelini onda bulması, ilmî sebep ve netice göziyle o kadar bellidir ki, şu kıyas her şeyi göstermeye yeter:</p>

  <p class="p6">Vahidüddin'den, ordunun başına geçmesini, kendisini de "Erkân-ı Harbiye-i Umumiye Reisliği" makamına geçirmesini isteyen ve bunu öz ağziyle bildiren zât, elbette ki, onun kuracağı hükümetlerden birinde, ya Harbiye Nazırlığını, yahut da, Sadrâzamlığı isteyecektir.</p>

  <p class="p6">Tevfik Paşa kabinesi de birtakım seri malı tiplerden kuruludur ve aralarında, Maarif Nazırlığına getirilen Filozof Rıza Tevfik'ten başka hiçbir "malûm" yoktur. Bütün kuvvet ve salâhiyetlerini, "malûm" olmaktan ziyade hiç mâlûm olmamakta bulan tipler... Aralarında ekalliyet çerçevesinden bile insan var...</p>

  <p class="p6">Bu kabinenin iktidar sandalyesine oturduğu ân da, ânların en berbâdı... Biraz evvel temas ettiğimiz gibi, İngiliz, Fransız ve İtalyan donanmaları istanbul'da... Bu gemilerin çoğu Dolmabahçe Sarayı önüne demirlemiş Ve toplarını saraya ve İstanbul tarafına çevirmiştir.</p>

  <p class="p6">Fransız ordusu Başkumandanı General (Franşe Deprjre) nhı Beyoğlu caddesinden geçip Fransız sefarethanesine inmesi büsbütün acıklı... Bu general Fâtih'i taklit etmek için midir, eski Roma fâtihlerine benzemek hevesiyle midir, nedir, beyaz ve dizginsiz bir at üzerinde... Yurttaş, vatandaş bildiğimiz ve hâlâ himaye ettiğimiz Rum, Ermeni ve Yahudi alkışlayıcıların halkası içinde, iki tarafı selâmlayarak bazı noktalarda ayağına serilen ay-yıldızlı sancağı çiğneyerek, vekarlı bir asker vee muzaffer bir başkumandan gibi değil, büyük bir kurtarıcı rolünde (romantik) bir aktör gibi, şehrin gâvur semtinde şan ve şeref parsasına çıkıyor.</p>

  <p class="p6">Fransız genaralinin bu edasında, asırlardır dışarıdan ve içeriden çökertmeye çalıştıkları Türk İmparatorluğunu, dış tesirlerden ziyade iç tesirlerin dışarıya yol vermesi yüzünden nihayet yıkmış ve zanlarınca salibi hilâle galip kılmış olmanın çizgileri var...</p>

  <p class="p6">O anda, yaşlı gözlerle sarayın penceresinden hazan yapraklarını seyreden Padişah şöyle düşünse yeri değil midir?</p>

  <p class="p6">_- Bu General, ceddim Kanunî Sultan Süleyman'ın esir Fransa Kralı Birinci Fransua'yı, annesinin yalvarmasiyle, parmağını titretir titretmez salıverdirmek suretiyle kurtardığı Fransız millî şerefinden geliyor. Şimdi milletinin Türk tarihine ve Türklere olan minnet borcunu böyle mi ödemeye gelmiş bulunuyor? Tevfik Paşa kabinesi, ilk intikal hükümetinden sonra bütün felâketlerin ifşacısı olan bir zaman çerçevesine tesadüf etti. İmparatorluğun çöküş faciaları içinde bir de iç bünye aksaklıklarının doğurduğu buhranlar yüz göstermeye başladı. İstanbul'da birdenbire meydana gelen maden kömürü buhranı yüzünden, vapur, tren, tramvay ve tünel, bütün ulaştırma vasıtaları felce uğradı ve şehir Ortaçağ devrine kadar geriledi. İstanbul'un bir ucundan öbürüne kadar yaya yürümek zorunda kalan halk, boyuna İttihatçılara lanet okuyor ve şöyle diyordu:</p>

  <p class="p6">"- Memlekette İttihatçılardan taş üstünde taş, omuz üzerinde baş bırakmamalı!,.. "</p>

  <p class="p6">Tevfik Paşa kabinesi, çöküğün toz dumanı içinde ne yapacağını bilemez hâlde kıvranmakta ve azasını teşkil eden küçük çaplı insanların hiçbirinden en basit bir fikir ve hamle istidadı sızmamaktadır. Mâbeyn Başkâtibinin tabiriyle bu insanlar:</p>

  <p class="p6">"- Ahvalin ehemmiyet-i fevkalâdesi karşısında zebun ve tehâcünı-ü vukuata galebe edebilecek kudretten mahrum, (vaziyetin ehemmiyeti karşısında ezgin ve hâdiselerin hücumuna karşı durabilmek iktidarından yoksun)... "</p>

  <p class="p6">Kimselerdir.</p>

  <p class="p6">Bunca dert içinde günün baş mes'elesi, Ittihatçılarca kurulmuş olan Mebusan Meclisinin vaziyeti...</p>

  <p class="p6">Bu Meclis tutulmalı mı, dağıtılmalı mı?</p>

  <p class="p6">Bir (tez) e göre, Meclisi dağıtmak, işgal altındaki vatan çevreleriyle alâkayı kesmeye, böylece çevrelerin düşman elinde kalmasını kolaylaştırmaya ve topyekûn vatanı millî irade merkezinden mahru^ kılmaya gider.</p>

  <p class="p6">Tam zıddı olan (tez) e göre de İttihatçı artığı bu Meclisle çalışılamaz ve onun her ân hükümeti düşürmekten ibaret kalacak politikasına engel olunamaz. En iyisi, böyle bir felâket deminde, her şeyi tam birlik ifadesinde toplamak için, kuvvetler arası zıt kutup bırakmamak ve Meclisi feshetmektir Kanun-u Esasî'nin 7 nci maddesi bu hakkı Padişaha tanımakta ve sebep olarak "esbab-ı zaruriye-i siyasiye: Zorlayıcı siyasî sebepler"den bahsettiğine göre mes'ele pek basittir. Padişahın bir Hatt-i Hümâyûnu yeter.</p>

  <p class="p6">21 Aralık 1918 günü, Tevfik Paşa kabinesi, Meclisin hükümeti düşürmek niyetinde olduğunu haber almış ve hemen Öne geçip onu Padişaha feshettirmek için saraya koşmuştur.</p>

  <p class="p6">Padişah, her zaman yazı masasında bulundurduğu Kanun-u Esasînin 7 nci maddesini okutuyor ve aynı fikirde bulunduğu Sadrâzama:</p>

  <p class="p6">"- Bunlar (meb'uslar), diyor; veliyyinimetlerine (ittihatçılara) karşı bir eser-i vefa göstermek istiyorlar. Binaenaleyh onlar tarafından ıskat kararına intizar edilmeyerek fesih cihetine gidilmesi daha muvafık olur." Ve irade çıkıyor:</p>

  <p class="p6">- Esbab-i zaruriye-i siyasiden nâşi Meclis-i Meb'usanin feshi iktiza etmiş ve Kanun-u Esasîmîz'in muaddel yedinci maddesinin fıkra-i mahsusasi mucibince led-el-îktiza Hey'et-î Meb'usanın feshi takdir-i şahanemiz cümlesinden bulunmasına binaen Meclis-i mezkûrun bugünden itibaren ber-mucib-i kanun feshini irade ederim.</p>

  <p class="p6">21 Kâmın-ü Evvel 1334 M. VAHÎDÜDDİN</p>

  <p class="p6">Ertesi günü Vahidüddin Hân'ın Başkâtibine söylediği sözler, İttihatçılar Meclisinin feshinde itilâf devletlerinin de tesir ve teşviki olduğunu göstermektedir:</p>

  <p class="p6">"- Ecnebilerin zihniyeti bizimkine uymuyor. Bir kere kafalarına koydukları bir şeyi bir daha çıkaramıyorlar ve o hey'et-i kaatilinizin müntehabı olan Meclis-i Meb'usanı nasıl tutuyorsunuz, diyorlar?"</p>

  <p class="p6">Birkaç gün sonra Bâbıâliden gelen "maruzat" arasında şu mealde bir Meclis-i Vükelâ mazbâtasiyle irade-i seniyye lâyihası vardır:</p>

  <p class="p6">"- Intihabat-ı cedidenin, imkân-ı husulüne kadar imhali ve sulhun intikadını müteakip intihabata başlanılması (yeni seçimlerin, kabil olabileceği güne kadar ertelenmesi ve sulhtan sonra yapılması)... "</p>

  <p class="p6">Peşinden Hayret Paşa isimli bir ferik (korgeneral) reisliğinde, harp suçlularını muhakemeye memur bir divan-ı harp teşkili; ve 1919 yılının 19 uncu günü, huzura çağırılan Başmâbeyinci ve Başkâtibe, galip devletlerden gelen ilk acı teklifin Padişah tarafından bildirilmesi:</p>

  <p class="p6">"- Bolşevizme karşı Rusya'da harekâtı seferiyye icrası için Fransa'dan bir general ile 400 kadar zabit gelecekmiş... Bunlar İstanbul'da umumî karargâh kuracaklarmış... ikametleri için Ortaköyde şehzade ve sultanlara mahsus Fer'iye daireleriyle Fehime Sultan Yalısının ve Çırağanda Osman Fuat Efendi dairesi ve Enver Paşa haremi Naciye Sultan yalısının boşaltılmasını istiyorlar ve bu hususta Sadrâzama bir ültimatom vermiş bulunuyorlar. O dairelerde oturan bunca hanedan azasının hâli ne olacak? Bunlar sokakta mı kalacak? Buralardan vazgeçmeleri ve toplu halde barınmaları için kendilerine Beylerbeyi sarayının teklifi hususunda Sadrâzama haber gönderdim."</p>

  <p class="p6">İşe, hanedan azasını sokağa atmak suretiyle başlayan İtilâf devletlerinin korkunç tavrı...</p>

  <p class="p6">Başmâbeyinci ve Başkâtip donakalıyorlar. Bu acıklı levha karşısında Başkâtip dayanamıyor ve kendi tabiriyle "memleketin mefahirinden olan muhteşem bir sarayı" düşman orduları zabitlerine bırakmaktaki uygunsuzluğu öne sürerek, gözyaşı ve hıçkırıklar içinde şu çıkışı yapıyor:</p>

  <p class="p6">"- Aman efendim! Beylerbeyi Sarayı makam-ı saltanata mahsus bir saraydır! Bunun terkine müsaade buyrulmasın! Bari ona bedel Valide Bağı ile Kâğıthane Kasrının verilmesi teklif edilsin!... "</p>

  <p class="p6">Ve bu çıkışından sonra Başkâtip, başlıyor hüngür hüngür ağlamaya... Çünkü bu işareti, yine kendi tabiriyle "Saltanat-ı Seniyyenin alâim-i inkırazından", (çöküş alâmetlerinden) saymıştır.</p>

  <p class="p6">O, pişkin, çektiği çilelerin fırınında pişmiş, o olgun, o küçük hissîliklerin üstünde ve gerçek ıstırap asaletine malik Sultan şu cevabı veriyor:</p>

  <p class="p6">"- Canım; siz nasıl kafa taşıyorsunuz? Biz hâl-i esaretteyiz! Dolmabahçe Sarayını da isterlerse ne yapacağız? Ihlamur, Göksu ve Beykoz köşklerini teklif ettim; onları kabul etmiyorlar!" Ve devam ediyor:</p>

  <p class="p6">".- Veliahd Abdülmecid Efendiyi görüp vaziyeti haber verin! Mesele Hanedana ait olduğu için-onun da mütalâası alınsın!"</p>

  <p class="p6">Veliahdın cevabı:</p>

  <p class="p6">"- Taraf-ı Şahaneden ne suretle tensib ve irade buyrulursa o veçhile yapılmak münasip olur. Fakat evvel ve âhir arzetmiş olduğum veçhile, bu Hey'et-i Vükelâ ve Hariciye Nâzırı, bu gibi mesail-i müşkileyi (çetin mes'eleleri) hail ü tesviyeden âcizdir Zât-ı Şahane, Ayan vesair itimad eyledikleri zevatı celb ile istişare buyursunlar."</p>

  <p class="p6">Sultan Vahidüddin'in bu bön sözlere de mukabelesi gayet ince ve zekidir:</p>

  <p class="p6">"- Canım; Ayanı toplayıp müzakereye vakit mi var? Perşembe gününe kadar behemehal bu dairelerin tahliyesini istiyorlar. Eğer bunu yapmazsak bizzat tahliyeye kıyam ile daha ziyade muhill-i hürmet harekete tesaddi ederler." Sultan, son derece (realist) bu görüşten sonra vükelânın aczine el atarak diyor ki:</p>

  <p class="p6">"- Bunların kifayetsizliğini ben de görüyorum! Lâkin yerlerine kimleri getireceğiz? Memlekette iş görebilecek beş altı kişi varsa onları da İttihatçı diye istemiyorlar!"</p>

  <p class="p6">Padişahın, ittihatçılardan nefret etmesine rağmen, hamle ve hareket kabiliyetini yine onlarda görmesi ve böylece hak ve hakikattan başka bir şey tanımadığını göstermesi ne kadar manalı!...</p>

  <p class="p6">O sırada haber geliyor ve Beylerbeyi Sarayı ile Anadolu yakasındaki binaların kabul edilmediğini, eski teklifler üzerinde ısrar olunduğunu, ingilizlerin de Bebekteki Hidiv yalısını istediklerini bildiriyor.</p>

  <p class="p6">Ertesi günü huzura çağırdığı Başkâtibine izahatta bulunan Padişah, onun bir gün evvelki gözyaşlarına dikkat ettiğini gösterirken dâvanın en kıymetli hükmünü de ortaya koymuştur:</p>

  <p class="p6">"- Dün siz pek müteessir olup ağladınız. Bence, Âl-i Osman'ın mülküne girdikten sonra, hudutta bir kulübeye girmekle benim sarayıma girmek arasında fark yoktur!"</p>

  <p class="p6">Sultan 6. Mehmed Vahidüddin'in ne çapta bir vatan dostu olduğuna ve Hazret-i Ömer tarafından "Dicle kenarındaki oğlak" diye belirtilen alâka ve mes'uliyet duygusundan ne türlü pay almış bulunduğuna, bu kadarcık sözü bile kâfi şahittir. Çöken vatanın her yanından, hattâ dışarıdaki müslümanlardan saraya telgraf üstüne telgraf yağmaktadır. Urla müslümanları rumlardan çektikleri cefalara karşı imdat isterken 300 bin fert adına Bosna ve Hersek'ten gelen bir çığlık, millî haklarının korunmasını istemekte, bir yanda da 6 bin Van muhaciri, Burdur'da 8 aydır yevmiyeleri kesilmiş ve evlerinden çıkarılmış olarak, aç ve bîilâç süründüklerini bildirmektedir.</p>

  <p class="p6">Bu telgraflar Sultana Başkâtip tarafından arzolunurken, birden, o temkinli, o vekarlı Padişahın yanaklarından gözyaşı damlaları yuvarlanmaya başlıyor. Başkâtip, ağlayan Sultan karşısında iki büklüm eziliyor.</p>

  <p class="p6">O zaman, biraz da mübalâğalı ve yersiz şekilde huzurunda ağlamış olan Başkâtibe Mehmed Vahidüddin Hânın hitabı muhteşemdir:</p>

  <p class="p6">"- Dün siz ağlıyordunuz; bugün de ben ağlıyorum! Ne yapayım? Buna beşeriyet kuvveti, hattâ nübüvvet kuvveti bile kâfi gelmez! Ancak Ulûhiyet kuvvetine muhtaç!... "</p>

  <p class="p6">Halk musibetleri karşısında şu nefs muhasebesini yapabilmiş ve bu alâkayı göstermiş, Vahidüddin'den sonra kim gelmiştir?</p>

  <p class="p6">&nbsp;</p>
</body>
</html>
