<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>VESİKALARIN VESİKASI VE HÜKÜM</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">VESİKALARIN VESİKASI VE HÜKÜM</h1>

  <p class="p6">Vesikaların en büyüğü, 11 adet belge içine almadığımız ve birdenbire (sürpriz) tesiri yapmasını beklediğimiz bir tanesidir ki, Mustafa Kemal Paşanın Anadoluya Millî Hareketi körüklemek için Padişah tarafından gönderildiğini teyit ve itiraf edici, mahiyette bizzat kendisince saraya çekilen bir telgraf ve bu telgrafın Birinci Millet Meclisinde okunan ve zapta geçen metninden ibarettir.</p>

  <p class="p6">"T.B.M.M. Zabıt Ceridesinin (cilt 1 - İkinci basılış - sene 1940) 4 ve 5 inci satırları aynen şöyledir:</p>

  <p class="p6">"- Dilhâh-ı mikdârilerinden mülhem azm ve iman ile vazife-i âcizanemde müdavim bulunuyorum."</p>

  <p class="p6">Aynen sadeleştirilmiş şekli:</p>

  <p class="p6">"- Mülk ve memleket sahibi zât-ı şahanelerinin arzu ve dileklerinden aldığım azm ve iman ile âciz vazifeme devam etmekteyim."</p>

  <p class="p6">Bu satırlar, Mustafa Kemal Paşanın, Samsuna çıkışından kısa bir müddet sonra ve İngilizlerin kuşkulanmasiyle Harbiye Nâzırı Şevket Turgut Paşa tarafından İstanbul'a davet edilmesi üzerine saraya çektiği uzun telgraftan basit bir cümledir ve birden dikkat çekici mahiyette değildir. Halbuki her şey bu cümlenin içinde...</p>

  <p class="p6">Mustafa Kemal Paşa, 24 Nisan 1336 (1920) Cumartesi günü sabah saat 10'da Meclis kürsüsüne çıkıyor ve zabıt ceridesinin:</p>

  <p class="p6">"Ankara Meb'usu Mustafa Kemal Paşanın Mütarekeden Meclisin açılmasına kadar geçen zaman zarfında cereyan eden siyasî ahval hakkındaki nutukları"</p>

  <p class="p6">Diye kaydettiği ilk mufassal konuşmasını yapıyor.</p>

  <p class="p6">Bu konuşmada, Anadolu'ya gönderilişini:</p>

  <p class="p6">"- Mülki ve askerî hususatla muvazzaf olmak üzere Ordu Müfettişliğine tayin edildim. Bu teveccühü din ve mîllete hizmet etmek için en büyük bir mazhariyet-i îlâhiyye addeyledim."</p>

  <p class="p6">(Zabıt ceridesi - sahife 9 - satır 4, 5, 6, 1, 8) Şeklinde gösterdikten sonra,</p>

  <p class="p6">19 Mayıs 1919'dan 24 Nisan 1920'ye kadar 11 aylık hâdiselerin bilançosunu çiziyor.</p>

  <p class="p6">Ankarada, eski Millet Meclisine giden İstasyon caddesinin başındaki, eski zaman yapısı, geniş çatılı ve Ittihatçılarca uydurulmuş sözde Türk mimarîsi tipli taş bina... Üyeleri arasında birçok sarıklının bulunduğu ilk Meclis bu binada yuvalanmıştır. İşte, Hacıbayramda kurbanlar kesilerek ve aynı binanın önünde eller semaya kaldırılarak edilen dualardan sonra, 24 Nisan günü ilk Türkiye Büyük Millet Meclisi, siyah astragan kalpaklarla beyaz sarıkların ve birkaç kırmızı fesin kokteyli hâlinde bu binada ikinci içtimaını yapmakta ve henüz Padişahlık idaresine karşı bir isyan tavrı almamış, aksine, her şeyi Saltanat ve Hilâfeti kurtarmak gayesine bağlamış olarak, millî kıyamın önderi, genç Paşayı dinlemektedir</p>

  <p class="p6">Paşa, biraz evvel görüldüğü gibi, Anadolu'ya geçişini din ve millet uğrunda yüklenilmiş bir vazife Kabul edip bu vazifeyi Padişahın dilhâhı (iç dileği) atarak kendisine verilmiş bir memuriyet şeklinde göstermekte... Bu vaziyette, Padişah tarafından değil de, onun hükümetince İstanbul'a dönmeye zorlanacak olursa istifa edip milletin sinesinde kalacağını ve millî kıyam yolunda daha belli adımlarla tek başına yürüyeceğini telgrafında Sultana bildiren Paşa aynı telgrafta sözü şöyle bağlıyor:</p>

  <p class="p6">"- Tâ ki, millet mazhar-ı istiklâl ve saltanat ve hilâfet-İ muazzama-i hümâyûnları masûn-u indi'a olsun!.. Lâyezal sadakati âbidânemi daima ınnteza-yid olduğuna itimad-ı şahanelerini arz ve istirhama mücaseret eylerim."</p>

  <p class="p6">Aynen sadeleştirilmiş şekli:</p>

  <p class="p6">"- Tâ ki, millet istiklâline kavuşsun ve muazzam saltanat ve hilâfetleri çökmekten korunsun!.. Düşmez ve küçülmez, kulca sadakatimin her ân arttığına şahane itimadınızı dilemeğe cesaret gösteririm."</p>

  <p class="p6">Denilebilir ki:</p>

  <p class="p6">- Mustafa Kemal Paşanın telgrafta kullandığı "dilhâh" kelimesi Padişahın doğrudan doğruya Anadolu hareketini açmak üzere verdiği bir emir mânasına gelmez ve sadece azm ve iman yolunda mücerret bir dilekten başka bir şey belirtmez. O günlerin politikası olarak da Padişaha böyle hitap etmek icap eder. Eğer bu delâlet, ferman ve irade şeklinde Mustafa Kemal Paşaca kabul edilseydi mes'ele kalmazdı. Öyle mi? O hâlde Mustafa Kemal Paşanın, Anadolu'ya gönderilişini ferman ve irade üstü bir telkinle vâki kabul ettiğinin mutlak ispatına geçelim: Bahis mevzuu telgrafın suretini, Birinci Mecliste okunmasından tam 7 ay evvel 24 Eylül 1335 (2919) tarihinde "Irade-i Milliye" gazetesi neşretmiştir. Orada "dilhâh" kelimesi yerine "ilka" lâfzı vardır. îlka; yâni bir şeyi koymak, bir fikri aşılamak, bir mânayı ruha sokmak.</p>

  <p class="p6">Böyle bir mürettip hatâsı olamayacağına göre, anlıyoruz ki, Vahidüddin, Mustafa Kemal Paşanın bizzat kullandığı kelimeyle ona Anadolu'ya geçmek fikrini ilka etmiştir. Bu da millî kıyamı hazırlamak vazifesinden başka bir şey olamaz.</p>

  <p class="p6">Ortaya serdiğimiz 11 belge ve bu son vesika bir araya gelince hüküm, başta belirttiğimiz ölçünün neticede gerçekleşmesinden ibaret kalıyor:</p>

  <p class="p6">VAHİDÜDDİN OLMASAYDI TÜRK İSTİKLÂL SAVAŞI OLMAYACAK VE KURTULUŞ SAĞLANAMAYACAKTI...</p>

  <p class="p6">Ve bu hükme bağlı ölçü:</p>

  <p class="p6">İlk defa Padişah tarafından düşünülen vatan kurtarıcılığı çapında bir işin ondan sonraki tatbikatında kazandığı başarı, muhakkak ki o tatbikatın sahibine aittir; ve işin ilk defa Padişah tarafından düşünülmüş olmak kıymeti, o işi yerine getirenlerin kıymetini kendi Öz sınırı içinde eksiltici değildir. Tarih herkesi kendi Öz payı içinde göstermeyi gerektirir.</p>

  <p class="p6">İŞİN BUNDAN ÖTESİ;</p>

  <p class="p6">Bana sorarsanız bu eseri kalemime ilham eden saik burada tamamlanmakta ve inşasını nihayetlendirmiş bulunmakta... Ötesine yazmasak da olur. Bir zaviyesiyle iki çizgisi tespit edilen bir müsellesin üçüncü çizgisini çekmek lüzumsuz denilecek kadar basittir. Bu üçüncü çizgide belki tarihî hikâye, hâdise ve bilhassa Vahidüddin'e isnat edilen hıyanetler olarak merak ve cevaplandırılmaya değer birçok şey vardır. Fakat topyekûn hâdiseleri tasarruf altına alan ana tezden, Millî Hareketi doğrudan doğruya Vahidüddin'in açtırdığı tezinden ve bunun ispatından sonra gerisi, bütün zenginliğine rağmen ikinci plânda kalmaya mahkûmdur. Zira Vahidüddin'e ait müspet cephe ortaya çıkınca, artık onun Millî Hareketi boğmak, Mustafa Kemal ve arkadaşlarını ölüme mahkûm ettirmek, hattâ bir İngiliz harp gemisine atlayarak vatanını terketmek gibi hâllerini kısa izahlarla kıymet hükümlerine bağlamayı ve bu isnatların altındaki tarih ve hakikat tahrifçiliğini göz önüne sermeyi herkes becerebilir. Bu bakımdan işin bundan ötesini, artık tahlil yerine terkipçi bir şiveyle, hızlı bîr sinema şeridi hâinde takip edebiliriz.</p>

  <p class="p6">&nbsp;</p>
</body>
</html>
