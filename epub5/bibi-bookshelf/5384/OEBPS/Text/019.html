<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>BİRİNCİ FERİT PAŞA HÜKÜMETİ</title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 class="h11">BİRİNCİ FERİT PAŞA HÜKÜMETİ</h1>

  <p class="p6">Sütbeyaz ve kuştüyü kadar temiz, lekesiz, fakat hafif ve rüzgâra mahkûm Tevfik Paşa ve hükümetinin, bu ağır vaziyete daha fazla dayanabilmesi imkânsız...</p>

  <p class="p6">"- Çekileyim de Padişahı kime bırakayım!" Diyecek derecede içli "Vezir-i Âzam" nihayet çekilmekten başka çare bulamıyor ve "Mühr-ü Hümâyûn"u sahibine i;ade ediyor.</p>

  <p class="p6">İşgal kuvvetlerinin Tevfik Paşa hükümetine karşı tutumu öylesine ezici ve hor görücüdür ki, İstanbul'a gelen İngiliz generali (Allenbi), ziyaretine koşan Hariciye ve Harbiye Nazırlarını ayakta kabul edip gayet soğuk bir konuşma sonunda adetâ kovarcasına yanından uzaklaştırıyor. Bunun üzerine de Harbiye Nâzırı, sanki kabahat Türk hükûmetindeymiş gibi, papaza kızıp oruç bozarcasına istifa etmekten başka yol bulamıyor.</p>

  <p class="p6">Sonunda topyekûn istifa...</p>

  <p class="p6">Meşhur Ferit Paşa Sadrâzam...</p>

  <p class="p6">Ferit Paşa, işgal ordularının iradesine bağlı olarak, harp mes'ulleri ve iç zulümlerin müsebbiplerini cezalandırmak yolundaki siyasî tazyikleri, sadaret makamına geçtiği gün şöyle destekliyor:</p>

  <p class="p6">"- Alem-i insaniyetin nefretini celbeden erbab-ı cinayet haklarında acilen karar ittihaz edilmesi..".</p>

  <p class="p6">Ve yeni hükümet, her kemiği yerinden çıkmış devlet bünyesinin basına, nefsinden emin bir çıkıkçı tavriyle geçiyor.</p>

  <p class="p6">Yeni Kabinede dikkate değer yeni isimler Şeyhülislâm Mustafa Sabrı Efendi ile Maarif Nâzırı muharrir Ali Kemal Beydir.</p>

  <p class="p6">Kurtuluş Savaşının sonunda Mısır'a giden ve yakın denilebilecek bir zamana kadar orada yaşayıp ölen Mustafa Sabri Efendi, pazarlıksız ve derin bir müslüman olduğu için, başta sahte inkılâpçı Ahmed Rıza bulunmak üzere bütün köksüzlerin engellemesine rağmen Meşihat makamına getirilmiş; Mısırdaki hazin hayatı içinde de, din yolunda mücadelesine henüz başlayan bu eserin muharririne tebrik ve teşviklerini göndermiştir.</p>

  <p class="p6">Ferit Paşanın ilk işi, pahalılığı giderici tedbirler yerine, aksini yapmak olmuştur. Öteden beri sıkıntısı çekilen şeker, gaz, pirinç, kahve gibi ithal eşyasını "satış resmi" adiyle ağır bir resme tâbi tutmak...</p>

  <p class="p6">Fakat Padişah bunu kabul etmemiş ve zarurî ithal mallarına ait resmî, sadece bir kaç maddeye inhisar ettirmiş ve ayrıca hafifletmiştir.</p>

  <p class="p6">Bu kabinenin yemin merasiminde Vahidüddin'in nazırlara hitabı:</p>

  <p class="p6">"- Vükelâmızın ağraz-ı hasise-i nefsaniyeye (hasis nefs garazlarına) kapılmayacaklarına eminim."</p>

  <p class="p6">Bundan sonra Ferit Paşanın davranışı, tam da Padişahın "hasis nefs garazları" dediği ve sakınılmasını istediği plânda... Üstelik İtilâf devletlerine bir cemile olarak, eski idarenin bağlıları arasında büyük çapta tevkifler... Bir günde 66 kişi tutuklanıyor ve birinci Ferit Paşa Kabinesi boyunca bu tevkifler her gün devam ediyor. İlk idam hükmü, Ermeni tehcir ve taktili (sürülmesi ve Öldürülmesi) suçundan mahkûm Boğazlıyan Kaymakamı Kemâl Bey hakında... Hüküm, tasdik edilmek üzere Sultana gönderilince; işte, Vahidüddin'in, ağabeyi Abdülhamid'e eş, merhamet ve cana kıymaktan çekinme duygusu harekete geçiyor:</p>

  <p class="p6">"- Şimdi çirkin bir hâl karşısında kaldık. Ama iş bununla bitmeyecek, tevali edecek... Onun için şimdiden yolun Önünü kesmek lâzım... Şeyhülislâm Efendiyi telefonla arayınız; bu kararı görmüş mü? Görmüşse benim bunu imza etmekliğim için yarın sabaha kadar bir fetva-yı şerife itasını taahhüt ediyorlar mı?</p>

  <p class="p6">Sorun.'"</p>

  <p class="p6">Müstesna bir iman, irfan ve ahlâkın sahibi olan Mustafa Sabri Efendi de bu idam hükmüne müspet fetva vermeye razı değildir. Bir hayli görüşme ve çekişmelerden sonra, bozulsa bir türlü, doğrulansa bîr türlü kötü netice verecek olan hüküm</p>

  <p class="p6">Şeyhülislâmın zoraki ve şarta bağlı' fetvasiyle tasdik ediliyor. Bu münasebetle Hünkârın teessürü o kadar derin ki, ona şu sözleri söyletmektedir:</p>

  <p class="p6">Birkaç senedir nüfus-u beşeriyye çok israf olundu. İdam kararlarında ifrata gidilmemelidir. Benim gerçi Cenab-ı Hakka karşı pek çok şahsî kusurlarım varsa da, onlar, Halik ile kul arasında şeylerdir. Ben pâk hâsiye (alın) ile geldim. Haşre itimad-ı teminem vardır. Ömrümün eyyam-ı âhirinde (son günlerinde) kirlenmiş olarak gitmek istemem!"</p>

  <p class="p6">Böylece, günahkârları cezalandırmakta bile katı kalpli olamayan Padişah ve yeni Şeyhülislâm, artık devresini tamamlamak üzere bulunan çöküşü bütün dehşetiyle hissettirir bir hengâmeye çatmış bulunuyorlar.</p>

  <p class="p6">1919 Mayıs ayının 14 üncü günü... Ferit Paşa Padişahın huzurunda... Bir haber:</p>

  <p class="p6">- ingiliz siyasî mümessili Sadrâzamın konağında... Acele olarak kendisini bekliyor!</p>

  <p class="p6">Padişah ve Sadrâzamda telâş ve heyecan... Ferit Paşa hemen huzurdan ayrılıp konağının yolunu tutuyor. Padişah da onun arkasından, ne olup bittiğini haber vermesi için bir yakınını gönderiyor.</p>

  <p class="p6">Ertesi günü (15 Mayıs), Başkâtip huzuruna çağırıldığı zaman görüyor ki, Hünkâr, ezgin, bitkin, Ölgün hâlde... Başkâtibine hiçbir şey söylemiyor, kısa ve kuru bir kaç emir veriyor ve her zamanki itiyadı dışında, donuk ve alâkasız kalıyor. Başkâtibin kafasında müthiş bir istifham: - Acaba ne oldu? Herhalde büyük bir hâdise var! Padişahın bu türlü bir ruh kamaşmasına uğradığı görülmüş şeylerden değil! ..</p>

  <p class="p6">Aynı gün Mentogetten doğruca Mâbeyn Başkâtipliğine çekilen bir telgraf her şeyi izah ediyor:</p>

  <p class="p6">- Ecnebi bir devlet livanın kıyılarını işgal etmekte ve gümrük binalarına kendi bayrağını çekmektedir, izmir ve kıyılarının da aynı vaziyette bulunduğu haber alınmıştır, imdat!.,.</p>

  <p class="p6">Başkâtip telgrafı alır almaz hemen huzura koşuyor, haberin Padişah üzerinde hiçbir sürpriz tesiri uyandırmadığını görüyor ve onun Ferit paşa'dan gelen haber üzerine bir akşam öncesinden vaziyeti bildiğini ve bu yüzden o feci hâle düştüğünü anlıyor.</p>

  <p class="p6">Hemen Bâbıâliye gönderilen Başkâtibin gördüğü manzara:</p>

  <p class="p6">Sadrâzam teneffüs odasında öğle yemeğini yemekle meşgul... Karşısında Maarif Nâzırı Ali Kemâl... Vükelâ ise içtima odasında toplantı hâlinde... Ali Kemâl Fransızca bir cümle söylemekte:</p>

  <p class="p6">(Situation, une des plus critiques. Vaziyet, en naziklerinden biri...)</p>

  <p class="p6">Başkâtibin Taraf-ı Şahaneden sualleri:</p>

  <p class="p6">- Menteşe sancağını işgal eden devlet kimdir? İzmiri işgal edecekleri haber alınanlar, Yunanlılar mıdır?</p>

  <p class="p6">Cevap:</p>

  <p class="p6">- ingiliz mümessili izmir'in Yunanlılar tarafından bugün işgal edileceğini haber vermiştir. Aydın Valisinden gelen iki telgraf da aynı şeyin İngiliz generali tarafından kendisine bildirildiği merkezindedir. İşgal, Paris Konferansının kararlarından olup sadece Yunan askeri kuvvetlerince yerine getirilecektir, izmir ve çevresinden çığlık üstüne çığlık koparıcı telgraflar gelmekte ve hükümet ne yapacağını bilemez halde bulunmaktadır, işgalin hiç olmazsa büyük devletler marifetiyle yapılması müreccah görülmektedir. Menteşe kıyılarına çıkanların da İtalyanlar olduğu sanılmaktadır.</p>

  <p class="p6">Yunanlılar yerine izmir'i büyük devletlerin işgal etmesini isteyecek, yâni tesellisini cellât tercihinde bulacak kadar düşük ruhlu bir hükümet, artık çöküş devresini imzalama makamından başka hiçbir haysiyet ve iktidar gösterememektedir.</p>

  <p class="p6">Ertesi günü Berat Kandili... Yâni, herkesin ve herşeyin eline bir yıllık kader beratlarının verildiği mübarek gece... Bu arada en kıymetlisi, Türk vatanının ve güdücülerinin beratı...</p>

  <p class="p6">Vükelâ, Berat tebriği münasebetiyle sarayda toplandılar.</p>

  <p class="p6">Huzurdalar.</p>

  <p class="p6">Vaziyet hâlâ gölgeli... izmir Valisinden hiçbir haber yok... Manisa Mutasarrıfından gelen bir telgraftaysa, izmir tarafından bir jandarma erinin şehirden üstüste silâh sesleri işitilmekte olduğunu bildirdiği yazılı... Hâlâ apaçık ve apaydınlık şekilde tespit edilemeyen vaziyet birtakım dış alâmetlere göre izmir'in ana-baba günü yaşadığını ihtar etmekte...</p>

  <p class="p6">Sultan bu hâllerden o kadar üzgün, hattâ vurgun bulunuyor ki, durduğu yerde sendeliyor ve Sadrâzamın konağında toplantıya giden vükelânın arkasından Başkâtibine emir veriyor:</p>

  <p class="p6">- Her ân hükümetle temas hâlinde olunuz ve alacağınız en küçük haberi, gecenin hangi saatine rastlarsa rastlasın, bana, hususî telefonumla bildiriniz!</p>

  <p class="p6">Gece yarısından sonraya kadar vükelânın müzakerelerini bekleyen Başkâtip, sabaha karşı Dahiliye Nazırından şu bilgiyi almıştır:</p>

  <p class="p6">- İzmir Telgraf Müdüründen şimdi bir haber geldi. Yunanlılar şehri işgalden sonra birçok taşkınlıklarda ve çarşıyı yağma hareketinde bulunmuşlar... Fakat bu hâllerin önü alınmış ve memurlar yerlerine iade edilmiş... İzmir Valisinden hâlâ haber yok!,..</p>

  <p class="p6">Vaziyet, yatağından kaldırılarak, çilekeş Sultana telefonla bizzat bildiriliyor. Osmanlı tahtının üstüne 60 kiloluk ağırlığını oturtmak yerine, vatanın milyarlarca ton ağırlığiyle beraber tahtını da sırtında taşıyan mustarip Sultanın çektiği acıyı hayâl edebilmek lâzım...</p>

  <p class="p6">Eski Yunanda (Homeros)a yataklık ettikten sonra devir devir el değiştiren ve nihayet asırlardır Türkün elinde karar kılan İzmir'in Batı emperyalistleri tarafından Yunanlıya peşkeş çekilmesi gösteriyordu ki, bu davranış, koca bir İmparatorluğun, olanca gaye ve dâvasiyle çöküşünü tamamlamak ve ona Haymana ovasını aşmaz bir sahadan gayrı hiçbir yer bırakmamak muradını hedef tutmaktadır.</p>

  <p class="p6">. Bu alçak muradın sembolünü çizen facialar aracında bir tanesi hemen bütün mânaları üzerinde toplar: izmir'de Kolordu Askerlik Şubesi Reisi Miralay (Orbay) Fethi Beye, Yunanlılar, başından fesini çıkarıp yere atmasını ve ayakları altında çiğnemesini emrediyorlar. Bu emirde;</p>

  <p class="p6">- Dinini,; Türklüğünü ve mazisini şanla dolduran devletini ve topyekûn mukaddesatını çiğne! Mânası vardır. Albay cevap veriyor:</p>

  <p class="p6">- Asla!.</p>

  <p class="p6">Albayı ağır yaralıyorlar. Fethi Bey, birkaç gün içinde gerçek şehit olarak ilâhî nimete kavuşuyor. Ferit Paşa, istifasını vermekten başka ne düşünebilir? Veriyor ve yine kabineyi kurmaya memur ediliyor. Kabinede bütün mâna, Ferit Paşayla Şeyhülislâm Mustafa Sabri Efendinin yerlerinde kalmalarında, muharrir Ali Kemâl'in Maarif Nazırlığından Dahiliyeye geçirilmesinde ve gerisinin yine, eski ve yeni, silik şahıslardan ibaret olmasında, yâni ne yapılacağının, kimin neye yarayacağının bilinmemesinde...</p>

  <p class="p6">Fakat bu defaki "Hatt-ı Hümâyûn" müthiş ve Padişahın bütün ıstırap ve ondan doğma emrini çerçeveler şekilde:</p>

  <p class="p6">"- Şu ân-ı mühimde, başlarında milletin sinesinden tehassus etmiş altıbuçuk asırlık bir hanedanın reisi bulunan ve nefsince her türlü fedakârlığa âmâde olan Halifeleri ve Padişahları bulunduğu hâlde bilûmum efrad-ı milletin emel-i yegânesi hukuk-u devlet ve milletin temami-yi mahmayetinden (korunma tamamlığından) ibaret olduğundan bu emeli kudsî-yi millînin (kudsî millet emelinin) tatmini için son derece fedakârâne sarf-i mesai etmenizi (gayret sarfatmenizi) suret-i kafiyede ihtar ile her halükârda tevfikat-ı îlahiyyieye istinat ve ruhaniyet-i risaletpenâh'den istimdat eylerim."</p>

  <p class="p6">19 Mayıs 1919, yâni Mustafa Kemal Paşa'nın Samsuna ayak bastığı günün tarihini taşıyan bu ferman, ölü bir ceset üzerinde şaklayıcı bir kırbaçtan başka bir şey değildi ve zavallı Padişah, o günlerde, vatanın kurtuluş istikametini istanbul'dan değil, Anadolu'dan beklemenin ilk ümit çığırına girmiş bulunuyordu. Bu noktayı, eserimizin ruhu ve ana tezi olan "Millî Şahlanış Hareketi" faslına bırakarak, çöküş devresinin nihayetine doğru olanca dikkatimizi, en tarafsız şekilde, sadece hakikat için hakikat ölçüsüyle Mustafa Kemal Paşa üzerine çevirelim: itilâf kuvvetleri donanmalarının, toplarını saray ve İstanbul tarafındaki tarihî kubbelere çevirdiği gün İstanbul'a geldiğini evvelce kaydettiğimiz Mustafa Kemal Paşa, ilmî ve riyazî şekilde sabittir ki, Mondros Mütarekesinin imzası sıralarında İttihatçıları takip eden ilk hükümetin Harbiye Nâzırı olmaktan başka bir şey düşünmüyor ve Anadolu'ya geçip bir millî ayaklanmaya baş olmayı aklından geçirmiyordu.</p>

  <p class="p6">Delillerini daha evvel verdiğimiz bu vaziyetin artık kitaplaşmaya başlayan hakikati, "Anadolu İhtilâli - Sabahattin Selek" isimli 440 sahifelik kitabın 178 inci sahifesinde şu cümlelerle tespit edilmiştir: "- Henüz Talât Paşa hükümeti çekilmeden Mustafa Kemal Paşa, Ahmed İzzet Paşanın başkanlığında bir hükümet kurulmasını, kendisinin de Harbiye Nezaretine getirilmesini, hem Padişaha, hem de îzzet Paşaya teklif etmişti."</p>

  <p class="p6">Bir Halk Partilinin kaleme aldığı bu ciddice eser, artık bu dilek üzerinde şüphe bırakmamakta, Kabineye girecek olan Mustafa Kemal Paşa'nın ise bu vaziyette Anadolu şahlanmasını tasarlayamayacağı kendi kendisine ortaya çıkmaktadır. İzzet Paşa tarafından:</p>

  <p class="p6">"- Bâdessulh refakatimiz eltaf-ı Sübhaniyeden memuldur, (Sulhtan sonra birleşmemiz Allahın lûtuflarından beklenir)... "</p>

  <p class="p6">Şeklinde sinsi ve manâlı bir üslûpla Harbiye Nazırlığından uzak tutulan Mustafa Kemal Paşa, o tarihten ve Sultanla kısa ve neticesiz bir konuşmadan sonra evvelâ annesinin Beşiktaşta ve Akaretlerdeki evinde, sonra da Şişlideki köşkünde tam 6 ay, vazife sahibi olmayarak kalmış, bütün çöküş felâketlerini merkezden takip etmiş, Anadolu'da millî bir ayaklanmayı teşkilâtlandırmaya dair hiçbir alâmet göstermemiş, bir aralık Padişahın ve sarayın en güzel kızı Sabiha Sultana talip olmuşsa da, bu sultanın şehzade Ömer Faruk Efendiyi sevmesi yüzünden onu alamamış ve taşıdığı "Fahri Yâver-i Hazret-i Şehciyârî" unvanı altında ve çöküş devresinin sonunda, hâdiseleri kollamaktan başka bir şey düşünmemiş ve yapmamıştır.</p>

  <p class="p6">Eserimizin ağırlık merkezini teşkil eden bu nok-tedan ilerisi "Millî Şahlanış Hareketi" faslına aittir.</p>

  <p class="p6">&nbsp;</p>
</body>
</html>
